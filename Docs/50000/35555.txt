<DOC>
<DOCNO> 35555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/05/yazar/asik.html </URL>
<DATE> 2001/08/05/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ya gazeteciler 
</HEADLINE>
<TEXT>

     Fatih Terim ve Mustafa Denizli'nin gazetecilere yaptıkları ricayı anlatmıştık.. İki ünlü spor adamı 
     - Sigara içerken çekilmiş resmimizi lütfen yayınlamayın, gençlere kötü örnek olmayalım, diyorlardı... 
     Aynı yazıda Mesut Yılmaz'ın ise kötü örnek olmaya devam ettiğini kaydettik.. 
     Okurumuz Türker Yılmaz yerinde bir uyarı yaparak diyor ki 
     - Peki neden gazeteciler sayfalara girecek kişilerin sigarasız resimleri yerine daha ilginç buldukları sigaralı fotoğraflarını yayınlarlar Gençlere kötü örnek vermemek gazetecilerin de görevi değil midir 
     
Pazar bilmecesi...      Otomobilin ile devamlı aynı hızda gidiyorsun. Sağ tarafında uçurum. Sol tarafında bir itfaiye arabası seninle aynı hızda aynı yöne doğru yol alıyor. Önünde ise bir at, senin otomobilinden daha büyük. Arkanda ise bir helikopter alçaktan ve yolun hemen üzerinde uçuyor. Bunlar da seninle aynı hızda ve aynı yöne doğru gidiyorlar. 
     Kurtulmak çin ne yaparsın 
     CEVAP Atlıkarıncadan hemen atlarsın. 
     
     "Önceden plan yap Nuh’un Gemisi inşa edilirken yağmur yağmıyordu." 

Uzun ferman...      Abdülhak Şinasi Hisar'ın "Geçmiş Zaman Fıkraları" adlı kitabından bir yazıdır... 
     Selim Melhame Paşa, vezirlik fermanını kalın bir çerçeveyle konağının salonuna asmış. Bir gün kendisine gelen Fransız Sefiri Mösy" Contans, bu fermanın niçin bu kadar uzun olduğunu anlamadığını söyledikten sonra eklemiş 
     - Bizde birini bu göreve tayin etmek için Resmi Gazete'de üç satır yeter... 
     Selim Melhame Paşa biraz düşünmüş 
     - Demek ki Padişah Hazretleri vezirliğin neden bana verildiğini uzun boylu izah etmek ihtiyacı duymuşlar 
     
Comonista var mı      Güneş Karabuda'nın kısa süre önce yayımlanan "Zaman Bahçesinden Portreler" kitabında çok hoş portre çizimleri arasında Fidel Castro da yer alıyor... Ve şu ünlü anektod anımsatılıyor... 
     Devrimi izleyen günlerde bir toplantıda Fidel sormuş 
     - Aranızda "economista" ekonomist var mı 
     Che Guevera parmak kaldırınca Fidel şaşırmış 
     - Ben seni doktor sanıyordum... 
     Che 
     - Disculpe pardon ben "aranızda comonista komünist var mı " diye soruyorsun sanmıştım 
     
Evlilik kanunu      Diş Hekimi Serdar Sütçübir evlilik mukavelesi hazırlamış. Hemen her erkeğin aklından geçen ama pek azının dillendirebildiği mukavele şartlarından bazılarını okuyalım 
     1.Nikah işleminin kimseye haber vermeden herhangi bir beldede yapılması... 
     2.Her hangi biriyle görüldüğüm veya duyulduğum zaman ön savunmamın hazırlanması için gerekli zamanın tanınması... 
     3.Kesinlikle ev gezmelerinin olmaması, görüşülecek kişilerle kesinlikle lokanta, bar, meyhane v.s gibi yerlerde görüşülmesi. 
     4.Eve giriş ve çıkışların devlet dairesi gibi belli saatlerle sınırlandırılmaması. 
     5.Konuşmuyorsun, anlatmıyorsun, dalgınsın, mutsuzsun, bir şey mi var gibi gereksiz sorların sorulmaması... 
     6.Muayenehaneye ziyaretlerin mutlaka randevu alınarak yapılması... 
     7.Ruj lekesi, parfüm kokusu, her türlü ezik - çizik, yaralanmalar, gömleği ters giymişsin gibi konularda farklı düşüncelere kapılınmaması, iş ile ilgili olabileceğinin düşünülmesi. 
     8.Cep telefonu kapalıydı, neden açmadın gibi gereksiz polemiklerinin yaratılmaması. 
     9.Evlilik yıldönümü, doğum günü gibi günlerin milli veya dini bayramlarla eşdeğer tutulmaması. 
     10.Maç seyrederken gerekli sukünetin sağlanması, sorulacak soru veya konuşulacak konuların ertelenmesi... 
     11.Aile bireylerinin tanınmaması veya isminin hatırlanmaması durumunda karışılıksız yardımcı olunması. 
     12.Eşin evde kabuklu yemiş yerken özgür bırakılması. 
     13.Aldığımı aldığım yere koyma gibi garip bir kural konmaması, bu konuda baskı yapılmaması... 
     14.Satın alınıp da giyilmeyen giysilerin konu edilmemesi... 
     15.Tabağımda yemek bırakmama karışılmaması, karpuzu çekirdeğiyle yememin sorun yapılmaması, 
     16.Diş macununu üsten sıkmama karışılmaması, 
     17.Askerlik anılarımın her defasında ilk kez anlatılıyormuş gibi dinlenmesi, 
     18.Gece kalkıp yemek yememin problem olmaması, 
     Not İlave şartlarım KHK Koca Hükmünde Kararname ile duyurulacaktır... 
     
     







Ya gazeteciler 


Yılmaz'ın Avrupa hedefiyle ulusal güvenlik... 


Tükeniyor uyanıyor 


Servet değil adalet istiyoruz 


Yurtdışında eğitim çilesi 


Kıssadan hisse 


ANAP'IN baraj riski 


Değerli markalar son 1 yılda nasıl eridi 


Bu sözleşmenin özelliği var 


"He's a jolly good fellow" 


Bir kez daha bıçak sırtındayız 


Her gün bir şey olacak 


Sezen ekonomi programına çıkar mı 


</TEXT>
</DOC>
