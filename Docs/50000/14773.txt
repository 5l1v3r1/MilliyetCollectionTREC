<DOC>
<DOCNO> 14773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/son/soneko16.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa kulağını dayadı, Ankara'dan gelecek haberleri bekliyor 
</HEADLINE>
<TEXT>

     İMKB Ulusal-100 Endeksi, dünkü kapanışa göre 262.01 puan artışla, 1. seansı 8,379.76 puandan tamamladı. 
     Hisse senetleri ortalama yüzde 3.23 oranında değer kazandı. Dövizdeki hafif gevşemeyle birlikte dün ikinci seasta toparlanmaya başlayan Borsada, günün ilk yarısında da olumlu hava sürdü. Seansın ilk dakikalarındaki satışlarla 8,029 puanı gören Endeks, tepki alımlarıyla hızla toparlanmaya başladı. Genele yayılan alımlarla ilk etapta 8,330 puanı gören Endeks, ilk bir saati 8,219 puanla geçti. 
     İkinci yarıda da çıkış yönünde haraket eden piyasa, bu kez 8,400 puanı denedi ve en yüksek 8,418 puana ulaştı. Ancak, kapanışa doğru kar realizasyonları geldi ve Ulusal-100 Endeks, seansı 8,379.76 puandan tamamladı. Kapanışta mali endeks 362.92 puanlık artışla 11,465.43 puana, sınai endeksi 189.45 puanlık artışla 6,591.65 puana, hizmet endeksi de 144.21 puanlık artışla 5,508.86 puana yükseldi. Böylece mali grup hisseler dünkü kapanışa göre ortalama yüzde 3.27, sınai grup hisseler yüzde 2.96, hizmet gurubu hisseler de yüzde 2.69 oranında değer kazandı. 
     1. seansta işlem gören toplam 295 hisse senedinden 251'i değer kazandı. 25 hisse senedi değer yitirirken, 19 hissenin fiyatında ise değişiklik olmadı. Seansta 166 trilyon 612 milyar 370 milyon liralık işlem hacmi oluştu. 
     1. seansta Vestel, Akbank, Koç Holding, Yapı Kredi Bankası ve İş Bankası C en yoğun işlem gören hisseler oldular. 
     Borsa uzmanları, döviz bazında oldukça ucuzlayan piyasanın, IMF heyeti ve önümüzdeki hafta açıklanacak ekonomik programa endekslendiğini ve çıkış için olumlu haberler beklediğini kaydettiler. 
     




</TEXT>
</DOC>
