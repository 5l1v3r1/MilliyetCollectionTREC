<DOC>
<DOCNO> 20371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/son/sonspo06.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneydoğu'yu yükselme finalinin heyecanı sardı 
</HEADLINE>
<TEXT>

     İkinci Futbol Ligi Yükselme Grubu'nda mücadele eden Diyarbakırspor'un, Altay ile sahasında yapacağı maç Günydoğu'nun gündemini oluşturuyor. 
     İl merkezi ile bölge genelinde büyükten küçüğe Diyarbakırspor'un pazar günü Altay ile sahasında oyanayacağı maç konuşulurken, tüm kesimler Diyarbakırspor'un bu maçtan galibiyetle ayrılacağına inanıyor. 
     Teknik Direktör Güvenç Kurtar, geçen pazar günü deplasmanda iyi oynamalarına rağmen Göztepe'ye yenildiklerini anlatarak, Altay maçının kendileri için çok önemli olduğunu söyledi. 
     Altay maçının final maçı olduğunu ve maçın kendi sahalarında oynanacak olmasının kendileri için büyük avantaj olduğunu kaydeden Kurtar, şöyle dedi 
     ''Maçın sahamızda olması nedeniyle kendimizi şanslı görüyoruz. Maç hazırlıklarımızı aralıksız sürdürüyoruz. Göztepe maçında kırmızı kart gören Erkan, Altay maçında yer almayacak. Bunun yanı sıra Saffet ve Halit'in de sakatlığı sürüyor. Bu oyuncuların durumu maç günü belli olacak. Taraftarlarımızın bizi bu önemli maçta desteklemesini isityoruz. İnşallah kazanırız.'' 






</TEXT>
</DOC>
