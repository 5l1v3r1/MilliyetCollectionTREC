<DOC>
<DOCNO> 12391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/son/soneko11.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Aria ilk 'alo'yu Ecevit'le dedi 
</HEADLINE>
<TEXT>

     Türkiye'nin yeni GSM operatörü Aria Başbakan Bülent Ecevit ve Ulaştırma Bakanı Enis Öksüz'ün konuşmalarıyla ilk ''alo''yu dedi. 
     İtalyan Mobil telefon şirketi TIM ile Türkiye İş Bankası'nın cep telefonu markası olan Aria, bugün Türkiye'de GSM 1800 hizmeti vermeye başladı. 
     Aria, Türkiye'nin en büyük üç vilayeti olan İstanbul, Ankara, İzmir'de cep telefonu hizmeti verecek şebeke çalışmalarını tamamladı. 
     Önümüzdeki aylar içinde ulusal dolaşım konusunda öngörülen anlaşmaların neticelendirilmesinin ardından kapsama alanı ülkenin diğer bölgelerini de içerecek şekilde genişletilecek. 
     Aria, ülke nüfusunun yüzde 50'sini ilk iki yıl, yüzde 90'ını ise ilk 5 yıl içinde kapsama alanına alacak şekilde çalışmalarını sürdürüyor. Aria, Türkiye Cumhuriyeti sınırları içinde GSM 1800 dijital şebekesini 25 yıl süreyle işletmeye devam edecek. 
     Şebeke altyapıları önemli finansal, teknolojik, organizasyon çabaları ve 2002 yılı sonuna kadar 1 milyar dolara ulaşacak yatırımlarneticesinde gerçekleştirildi. 
     Şu anda yaklaşık 630 kişiyi bünyesinde istihdam eden Aria, 2002 yılı sonu itibariyle 2 binden fazla çalışana ulaşacak. Aria şebekesinde mevcut olan WAP teknolojisi, tüm hizmetler ile internet içeriğini müşterilerin cep telefonlarına doğrudan ulaştıracak. Ayrıca yılın ikinci yarısınadan itibaren GPRS teknolojisi ile ilgili hizmetler de satışa sunulacak. Öte yandan, Aria müşterileri aylık sabit ücret ödemeksizin abonelik sözleşmesi yapabilecekler. 




</TEXT>
</DOC>
