<DOC>
<DOCNO> 24406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/siyaset/siy01.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ECEVİT RAHATLATTI 
</HEADLINE>
<TEXT>

Rektörler talepler listesini hükümete götürmeye karar verdi, aynı saatlerde Ecevit "üniversitelerin sorunlarına ağırlık vermek zorundayız" dedi 
     ANKARA Milliyet 

     Üniversite rektörlerinin "eyleme gideceğiz" mesajı üzerine dün YÖK Başkanı Kemal Gürüz tarafından olağanüstü toplanan Rektörler Komitesi’nden "sorunlar ve kısa vadeli çözüm önerilerinden" oluşan talepler listesini hükümete götürme kararı çıktı. Basına kapalı gerçekleşen toplantı, 3.5 saat sürdü. Vakıf üniversitelerinin davet edilmediği toplantıya, 53 devlet üniversitesi rektöründen 40’ı katıldı. 
     
Gürüz Zıtlaşmadık      "Eylem kararı"nın çıkması beklenen toplantının devam ettiği sıralarda Başbakan Ecevit’in DSP Grubu’ndaki "Üniversitelerin sorunlarına önümüzdeki haftalarda bir ağırlık ve öncelik vermek kararındayız" sözü, rektörleri rahatlattı. Ecevit’in sözlerini, "Muhteşem, memnun edici" diye karşılayan rektörler, oybirliğiyle kabul ettikleri "kısa vadeli çözüm önerileri" başlıklı bildirgeyi Milli Eğitim Bakanı Metin Bostancıoğlu aracılığıyla hükümete iletme kararı aldılar. Gürüz, "Hükümetten üniversitelere daha fazla kaynak ayrılmasını istiyoruz. Zıtlaşma yok" dedi. 
     
Rektörler ne istiyor      Üniversitelere genel bütçeden daha fazla pay ayrılsın. 
     Vakıf üniversitelerine ve yurtdışına beyin göçü durduracak önlem alınsın. 
     Öğretim üyeliği çekici hale getirilsin. Ücret farklılığı giderilsin. 
     Araştırma görevlisi kadroları artırılsın. 
     Bilimsel çalışmaların dayanağı araştırma fonlarının katma bütçeye devri çalışmaları bitirilsin. 
     



 SİYASET 


















</TEXT>
</DOC>
