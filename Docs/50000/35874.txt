<DOC>
<DOCNO> 35874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/son/soneko06.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye geçen yıl 221 milyon dolar yardım yaptı 
</HEADLINE>
<TEXT>

     Türkiye geçen yıl 221 milyon 851 bin 830 dolar resmi yardım ödemesi gerçekleştirdi. 
     Devlet İstatistik Enstitüsü DİE tarafından, resmi yardım kapsamında Türkiye'nin yaptığı ödemelerin belirlenmesi ve İktisadi İşbirliği ve Kalkınma Teşkilatı'nın OECD ''Dış Yardımla'' ile ilgili bilgilerin sağlanması amacıyla gerçekleştirilen çalışmaya göre, Türkiye 1999 yılında 446 milyon 501 bin 386 dolar, 2000 yılında da 221 milyon 851 bin 830 dolar resmi yardım yaptı. 
     1999 yılında yapılan yardımların 42 milyon 777 bin 977 dolarını resmi bağışlar, 83 milyon 493 bin 469 dolarını uluslararası kuruluşlara ait ödemeler, 320 milyon 229 bin 940 doları diğer resmi ödemeler olarak gerçekleşti. 2000 yılında yapılan toplam 221 milyon 851 bin 830 dolar tutarındaki resmi yardım ödemesinin, 45 milyon 827 bin 920 dolar çeşitli ülkelere yapılan resmi bağışlardan, 56 milyon 107 bin 539 doları uluslararası kuruluşlara konuyla ilgili aidat ödemelerinden ve 119 milyon 916 bin 371 doları diğer resmi ödemelerden oluştu. Türkiye'nin gerçekleştirdiği resmi yardımın 26 milyon 145 bin 521 doları gelişmekte olan ülkelere yapılan bağışlardan, 3 milyon 821 bin 385 doları çoğunluğu piyasa ekonomisine geçmekte olan ülkeler ve geçiş ülkelerine yapılan bağışlardan, 15 milyon 861 bin 14 doları ise diğer ülkelere yapılan bağışlardan oluştu. 







</TEXT>
</DOC>
