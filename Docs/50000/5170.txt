<DOC>
<DOCNO> 5170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/son/soneko03.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ATV tutarları yeniden belirlendi 
</HEADLINE>
<TEXT>

     Akaryakıt Tüketim Vergisi ATV tutarları yeniden belirlendi. Birincil yakıtı doğalgaz, ikincil yakıtı akaryakıt olan elektrik santrallerinde kullanılan yakıtlara uygulanacak akaryakıt tüketim vergisinde de değişiklik yapıldı. 
     Resmi Gazete'nin bugünkü sayısında yayımlanan Bakanlar Kurulu'nun birincil yakıtı doğalgaz, ikincil yakıtı akaryakıt olan elektrik santrallerinde kullanılan yakıtlara uygulanacak ATV hakkındaki karara ek karar ile anılan elektrik santrallerinde kullanılan yakıtlara uygulanacak ATV 2001 yılı sonuna kadar sıfır olacak. Bakanlar Kurulu Kararı, 1 Ocak 2001 tarihinden geçerli olmak üzere yürürlüğe girdi. Bakanlar Kurulu, daha önce aldığı bir karar ile elektrik tüketiminde kesintiye gidilmemesi ve sürekliliğin sağlanması amacıyla, doğalgaz santrallerinin kullandığı ikincil yakıta uygulanan ATV tutarlarını 31 Aralık 2000 tarihine kadar sıfırlamıştı. 
     




</TEXT>
</DOC>
