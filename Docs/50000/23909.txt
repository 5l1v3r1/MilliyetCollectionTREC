<DOC>
<DOCNO> 23909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/son/sonspo07.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın en istikrarlı oyuncusu Brezilyalı file bekçisi Taffarel 
</HEADLINE>
<TEXT>

     Birinci Futbol Ligi 2000-2001 sezonunda Fenerbahçe'nin ardından ikinci sırada yer alan Galatasaray'ın en istikrarlı oyuncusu, Brezilyalı kaleci Claudio Andre Taffarel oldu. 
     Brezilyalı file bekçisi, ilk yarıdaki Beşiktaş maçında sakatlanıp, 5 hafta sahalardan uzak kalmasına rağmen, toplam 2 bin 353 dakika forma giyerek, bu sezon sarı-kırmızılı ekibin en çok sahada kalan futbolcusu unvanını aldı. Taffarel'i, 3 sezon önce satış listesine konulan ve bonservis bedelinin yüzde 20'si karşılığında takımda kalan Bülent Korkmaz takip etti. Kaptan Bülent, 2 bin 216 dakika forma giyerken, İspanya'nın Real Mallorca takımı ile anlaşan Fatih ise 2 bin 119 dakika ile en istikrarlı 3. futbolcu oldu. 
     
     2 bin dakika barajını aşanlar 
     Galatasaray'da, iki bin dakika barajını aşan diğer futbolcular ise Emre Belözoğlu, Ergün ve Popescu oldu. 
     Emre Belözoğlu, zaman zaman sakatlık sıkıntısı yaşamasına rağmen, 2 bin 47 dakika sahada kalmasını başardı. İlk yarının en fazla forma giyen futbolcusu Ergün ise ikinci devrede hayal kırıklığı yaratarak 5. oldu. Ergün, 2 bin 40 dakika oynarken, Rumen futbolcu Popescu, 2 bin 5 dakika sahada kalarak en fazla forma giyen oyuncular arasında yer aldı. 
     
     Forvette istikrar yok 
     Galatasaray'ın bu sezon orta saha ve savunma oyuncuları daha istikrarlı bir performans çizerken, forvet oyuncuları aynı devamlılığı gösteremedi. 
     Sarı-kırmızılıların Brezilyalı golcüsü Jardel, 16 maçta sahada 90 dakika kalıp, bin 822 dakika forma giydi. Diger forvet oyunucusu Serkan Aykut ise 13 maçta 90 dakika oynarken, toplam bin 719 dakika formasını ıslattı. Hasan ise sadece 8 maçta 90 dakika oynarken, toplam bin 807 dakika forma giydi. 
     Sarı-kırmızılılarda Taffarel 26, Popescu ise 22 kez 90 dakikayı tamamlayan futbolcu oldular. ''Aslan''da iki futbolcunun dışında, Fatih ve Emre Belözoğlu 20 ,Bülent Korkmaz ve Ergün 18 , Jardel, Suat ile Hagi de 16 'şar kez 90 dakika sahada kaldılar. 
     Galatasaray'ın yabancı futbolculardan Marcio ise hiçbir maçta 90 dakika sahada kalamadı. Brezilyalı futbolcu, ligde sadece 5 maçta oynayabilirken, toplam 179 dakika sahada kaldı. Sarı-kırmızılıların kadrosunda Ufuk ve yedek kaleci Mehmet Bölükbaşı, hiçbir maçta oynayamazken, genç oyuncu Ümit Aydın ise 10 dakika forma giydi. 
     Sarı-kırmızılı futbolcuların, 2000-2001 sezonundaki oynama süreleri ve 90 dakika sahada kalma sayıları şöyle 
Futbolcu Süre 90 dk. Taffarel 2353 26 Bülent Korkmaz 2216 18 Fatih 2119 20 Emre Belözoğlu 2047 20 Ergün 2040 18 Popescu 2005 22 Okan 1994 12 Ümit Davala 1831 15 Jardel 1822 16 Hasan 1820 8 Hagi 1807 16 Serkan 1729 13 Suat 1703 16 Capone 1261 11 Emre Aşık 1179 12 Hakan 1037 7 Arif 911 4 Bülent Akın 871 8 Kerem 707 7 Ahmet 573 3 Faruk 413 2 Vedat 335 1 Marcio 179 - Ümit Aydın 10 - Mehmet Bölükbaşı - - Ufuk - -      






</TEXT>
</DOC>
