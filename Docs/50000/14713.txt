<DOC>
<DOCNO> 14713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/yasam/yas02.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Rent-a Sikorsky 
</HEADLINE>
<TEXT>

Kara Kuvvetleri Komutanlığı elindeki uçak ve helikopterleri, vatandaşlar ve kamu kurumlarının kullanımına açtı. Vatandaşlara sadece sağlık amaçlı kiralama izni veriliyor 
     ANKARA Milliyet 

     KARA Kuvvetleri Komutanlığı KKK dev bir hizmet başlatıyor. Komutanlık, elindeki uçak ve helikopterleri, vatandaşlar ile kamu kurumlarının kullanımına açıyor. TSK’nın tüm birimlerinde tasarruf ve kaynak yaratma çalışmalarının sürdüğü döneme denk gelen uygulama konusunda KKK yetkilileri, "Hava araçlarının kiralanmasına ilişkin duyuruyu yapmamızın krizle uzaktan yakından alakası yok. Zaten uzun süredir bu hizmeti veriyorduk" dediler. 
     VATANDAŞLAR, askeri araçları, sadece ambulans hizmeti için kullanabilecek. Bunun için önce bulunduğu yerin idari ve askeri yöneticisinin iznini almak gerekiyor. Uçak ya da helikopteri kiralayan vatandaşlar, bu araçları kendileri kullanamayacak. Araçlar, askeri pilotlar ile birlikte kiralanacak. Aracı kiralayan vatandaş ya da kurum, binmeden önce bir taahhütname imzalayarak olası kazaların sorumluluğunu üzerine alacak. 
     
     SIKORSKY 
     Sikorsky’ler yıllarca Güneydoğu’da PKK’yı vurmak için kullanıldı. Şimdi vatandaşlara, dolar karşılığında sağlık için hizmet verecek. 
     
     COUGAR 
     Üniversiteler, kamu kurumları, NATO birimleri, yerli ve yabancı basın kuruluşları KKK’dan uçak ve helikopter talebinde bulunuyor. KKK bu hizmeti yaklaşık bir yıldır veriyor. 
     
     Bir uçağı olan bile şirket kurabilecek 
     ELÇİN ERGÜN Ankara 

     HAVAYOLU şirketi açmak artık çok kolay. Ulaştırma Bakanlığı’nın yeni Sivil Havacılık Yönetmeliği çerçevesinde artık tek uçakla bile havayolu şirketi açılabilecek. Daha önceki uygulamada en az 3 uçakla havayolu şirketi kurulabilirken, bu sayı bire iniyor. Bu uygulamayla yurtdışından yapılacak sefer sayılarının artırılması hedefleniyor. 
     


 YAŞAM 


























</TEXT>
</DOC>
