<DOC>
<DOCNO> 2008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/yasam/yas02.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bunların yaptığını Nuriş bile yapmaz’ 
</HEADLINE>
<TEXT>

Taburcu olan Baykal Kent, şehir magandalarına’ seslendi Karagümrük Çetesi bile sizin kadar gaddar değildir ...’ 
     SEMRA KARDEŞOĞLU 

     Beşiktaş’ta eşiyle birlikte kahvaltı ettiği kafede, şehir magandalarının saldırısına uğrayan, kolu ve dört kaburga kemiği kırılan Baykal Kent, tedavi gördüğü Umut Hastanesi’nden taburcu edildi. 40 yıllık sanatçı, "Bunların yaptığını Karagümrük Çetesi yapmaz" dedi. 
     
Tekmelerle dövdüler      Evinde dinlenmeye çekilen 57 yaşındaki sanatçı, saldırganlara "Şimdi rahatladınız mı " diye seslendi. Baykal Kent, eşi Sema Kent’le birlikte yaşadığı dehşet dakikalarını şöyle anlattı 
     "Yılbaşının ertesi gecesi eşimle evde rakı içtik. Sabaha karşı çorba içmek için dışarı çıktık. Çorbacıdan sonra Beşiktaş’taki Seven Eleven’a uğrayarak kahvaltı yapalım dedim. Kısa bir süre sonra birden ortaya çıkan 5 - 6 genç eşimi ablukaya aldı. Ne oluyor ’ dememe kalmadan karın boşluğuma yediğim muşta ile yere serildim. Sonra tekmelerle dövdüler beni. Ardından personeli döverek camları indirdiler. Kendime geldiğimde hastanedeydim." 
     
Piyangodan çıktık ’      Saldırganların götürüldükleri karakolda da olay çıkardıklarını söyleyen Kent, sözlerini şöyle sürdürdü 
     "Davacı olmadım. Çünkü zaten haklarında dava açıldı. Saldırı dükkana yönelikti, biz piyangodan çıktık. Büyük bir şiddet ortamında yaşıyoruz. Herkes birbirinin üstüne çıkmak istiyor, yemek istiyor. Güçlü olan ayakta kalsın, güçsüz olan yıkılsın isteniyor. Bu amaçla güç gösterisi yapılıyor. Ama bunların yaptığını kimse yapmaz. Karagümrük Çetesi hayatta böyle bir şey yapmaz. Delikanlılığın raconu vardır. Bunlar delikanlı değil, hiçbir şey değil. İşin çivisi çıktı. Olayları düşündükçe bugüne kadar iyilik yapmış biri olarak ben bunu mu hakettim’ deyip, ağlıyorum. Yere yığıldığım anda benim dünyam da yıkıldı. Bundan sonra sokağa kuşku ile çıkacağım. Kürdan bile taşımamış bir insan olarak müracat edip tabanca alacağım. Kullanabilirmiyim bilmiyorum." 
     Bazı gazetelerde Kent’in Nazlı isimli bir kadınla çekilen fotoğrafları yayınlanarak saldırının bu kadın yüzünden gerçekleştirildiği yazılmıştı. Kent bu kadınla da hiçbir ilişkisi olmadığını, saldırının bununla alakası olmadığını söyledi. 
     


 YAŞAM 






















</TEXT>
</DOC>
