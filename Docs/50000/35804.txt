<DOC>
<DOCNO> 35804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/siyaset/siy03.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Partiyi cumaya yetiştirecek 
</HEADLINE>
<TEXT>

Partisini cuma gününe yetiştirmeye çalışan Erdoğan, kurucular kurulunda FP’liler yerine yeni isimlere yer vermeyi planlıyor 
     ABDULLAH KARAKUŞ Ankara 

     Recep Tayyip Erdoğan, partisini kurmak için çalışmalarını hızlandırdı. Dün Ankara’da milletvekilleriyle bir araya gelen Erdoğan, kurucular kurulu ve parti programını yetiştirebilirse cuma günü, yetiştiremezse gelecek hafta başında partisini kurmayı düşünüyor. 
     Öte yandan kurucular kuruluna kendisine katılan eski FP’li milletvekillerinin hepsini almayı düşünen Erdoğan, Abdullah Gül’ün karşı çıkması üzerine bundan vaçgeçti. 
     
     50 kurucu üye olacak 
     Kuruculara en fazla 10 milletvekilinin alınması benimsendi. Ayrıca kurucular arasında kapatılan FP’nin il başkanlarının da yer almaması düşünülüyor. Bunların yerine yeni ve kariyerli isimlere yer verilecek. Bu çerçevede kurucuların sayısı da 150’den 50’ye düşürülecek. 
     
Erdoğan, FP’liler yerine onları istiyor      Cüneyd Zapsu Alman Lisesi mezunu. Münih ve İ.Ü. İşletme bölümü mezunu. 
     Muharrem Karslı İ.Ü. İktisat Fakültesi lisans ve yüksek lisans. 
     M. Hilmi Güner ODTÜ Metalurji Mühendisliği bölümü mezunu. 
     Ali Babacan TED Koleji’ni ve ODTÜ Endüstri Mühendisliğini birincilikle bitirdi. Nort Western U. Kellogg Grad. School Of Man. M.B.A. 1992’de tamamladı. 
     İbrahim Özal Korkut Özal’ın oğlu. Boğaziçi Üniversitesi Elektrik - Elektronik mezunu. 
     Selim Cafer Karataş University of Redlands mezunu, University of Washington’da İktisat masteri, Oklohoma’da da doktora yaptı. 
     Yaşar Yakış Ankara Üniversitesi Siyasal Bilgiler Fakültesi mezunu. 
     Şaban Dişli ODTÜ Ekonomi mezunu. SUNY, Bufalo NY’de master yaptı. 
     



 SİYASET 















</TEXT>
</DOC>
