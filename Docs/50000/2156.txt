<DOC>
<DOCNO> 2156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/yazar/heper.html </URL>
<DATE> 2001/01/14/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
CHP köklerini arıyor... 
</HEADLINE>
<TEXT>

     CHP'nin bir şeyler yapması lazım, ama ne 
     Herkesin aşağı yukarı söylemi aynı, "bu ülkede CHP'ye ihtiyaç var". 
     Peki ihtiyaca cevap için CHP ne yapıyor 
     "Ortanın solu"ndan "Anadolu solu"na geçiş yapıyor. 
     Oysa solun evrensel olduğu sanılır. 
     Sol, herhangi bir coğrafyaya sığmayacak kadar geniş, evrensel bir kavram bilinir. 
     Olsun Türkiye'de sol bin bir kimliğe büründürüldüğü gibi, bir de bu kimlik kullanılsın. 
     Bakarsınız "Anadolu solu" evrensel sol olarak dünyadaki yerini alır .. 
     
Sol parti var mı      Türkiye'de siyaset topal, çünkü sol ayağı yok, bu, bu köşede de çok yazıldı çizildi. 
     DSP merkez parti konumunda. 
     Sol CHP'ye kalıyor. 
     Ama onun solculuğu da tartışılıyor. 
     Tartışılıyor ki, henüz etkinlikleri çok sınırlı da olsa yeni partiler çıkıyor. 
     ÖDP, gibi. 
     Oysa halk CHP'nin canlanıp siyasi yelpazedeki yerini almasını bekliyor. 
     Bunun içinse CHP'nin temel sol anlayışa dayanarak ülke sorunlarına cevap veren çözümler, projeler üretip, ortaya koyması gerekiyor. Bunları seçmenin beğenisine sunması gerekiyor. 
     Bir bölüm seçmen CHP'nin projeleriyle ciddi iktidar alternatifi olmasını bekliyor. 
     Sol temelden yoksun arayışlar, şekilciliğe verilen önem, CHP'ye zaman kaybettirmekten başka neye yarar 
     
CHP'de arayışlar      CHP'nin yeni arayışı hakkındaki görüşler muhtelif. 
     Deniz Baykal şöyle diyor 
     "Bizim sol anlayışımızda, insan var. Odağımız insan, insanın özgürlüğü, insan hakkının korunması. Yani sınıfsal sol değil, Anadolu soluyuz... 
     Konu çarpıtılmamalı. Ben insanı, siyasetimizin odağı yapmak istiyorum. Sosyal demokrat anlayışımızdan, sol anlayışımızdan sapmıyoruz. Anadolu'dan kaynaklanan sol diyorum." 
     Murat Karayalçın'ın sözleri de ilginç 
     "Edibali gibi, tarihteki kültürel önderlerin sahiplenilmesini ben de savunuyorum, doğru bir yaklaşımdır. Ancak, sosyal demokrasi sınıfsal özünden koparılmamalı." 
     Bir de Ercan Karakaş'ı dinleyelim 
     "Bir parti belirli kavramlarda bir yenilik yapacaksa belirli bir usul vardır. Buna uyulması gerekir. CHP'de parti içi demokrasi sorunu var. Evrensel değerlerde buluşmamız gerekir. Kendi kültüründen elbette esinlenecek. Ancak bu sadece imaja yönelik olmayacak." 
     
Anadolu solu çıkış yolu mu      CHP'nin durumu kötü, barajı aşamadı, Meclis dışında kaldı. Bugün de oy oranının yüzde 6 civarında olduğu söyleniyor. 
     CHP için, "toplumsal değişimi ve dinamikleri görme, kavrama ve buna göre yapılanma kabiliyetini kaybettiği" teşhisleri konuyor. 
     İşte bu ortamda tarihimize saygı, tarihimize övgü ve halkla iktidara yürüme arzusu "Anadolu solu "buluşuyla Baykal'ı başarıya götürecek mi 
     Daha çok tartışılması gerek. 
     
     





Hıncal mucizesi 


Hızlı Meclis 


Ecevitler’in gizli şıklığı 


Türkiye AB'nin içinde mi bölünür, dışında mı 2 


28 Şubat Şeyhi 


Geçmişin külleri alev alev 


Ecevit söz verdi 


CHP köklerini arıyor... 


Gani Müjde yalan dünya’dan bildiriyor 


"Aşk Geçer" 


Filmin kod adı Silgi... 


Cem Putin barışçı 


Şimdi, fakat, aslında, o, bilmem ki 


Kuzen Mehmet Kutman sahneye çıkarken... 


Zoru başarmanın doyulmaz lezzeti 


İsteyince "belediye"den hizmet alınabiliyor 


</TEXT>
</DOC>
