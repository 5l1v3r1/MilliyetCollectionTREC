<DOC>
<DOCNO> 21338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/son/sondun02.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Meksika'da binlerce öğretmen greve gitti 
</HEADLINE>
<TEXT>

     Meksika'da ücretlerinin artırılmasını ve eğitime daha fazla kaynak ayrılmasını isteyen binlerce öğretmen greve gitti. 
     Meksika basın organlarında yer alan haberlere göre, güneydeki Chiapas eyaletinde 15 bin öğretmenin grev yapması nedeniyle 1 milyon öğrencinin okula gidemediği, merkez eyaletlerinden Michoacan'da 5 bin, Pasifik kıyılarındaki Guerrero eyaletinde 1500 öğretmenin greve katıldığı, grevler nedeniyle okula gidemeyen öğrencilerin sayısının ise 5 milyonu bulduğu bildirildi. 
     Bu arada binlerce öğretmenin Meksika'da bugünün Öğretmenler Günü olarak kutlanması nedeniyle başkent Meksiko'da yürüyüş yapacakları belirtildi. 
     Meksika'da öğretmenler maaşlarına yüzde 100'e varan oranlarda artış istiyor, hükümet ise öğretmenlere yüzde 10.5 artış öneriyor. Hükümetin bu zam önerisini reddeden öğretmenlerin aylık ortalama maaşları 750 dolar yaklaşık 870 milyon lira düzeyinde. 
     
     







</TEXT>
</DOC>
