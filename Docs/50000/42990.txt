<DOC>
<DOCNO> 42990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/son/sondun14.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de telsizi bozulan uçağın peşine F-16'lar düştü 
</HEADLINE>
<TEXT>

     ABD'nin Chicago kenti üzerinde, dün telsizi arızalanan ve temas kurulamayan American Airlines uçağının peşine iki F-16'nın düştüğü daha sonra uçakla temas kurulduğu bildirildi. 
     Chicago Tribune gazetesinin haberine göre, Chicago'den Los Angeles'a giden uçağın, kalkışından kısa bir süre sonra telsizi arızalandı. 
     Havacılık yetkilileri, bu nedenle uçağın bölgede devriye gezen iki F-16'nın çağrılarına cevap veremediğini ve F-16'ların yolcu uçağının peşine düştüğünü söylediler. 
     F-16'ların uçağa yaklaşmalarının ardından yolcu uçağının pilotu ışık sinyali göndererek, telsizinin arızalandığını bildirdi. Uçak, daha sonra Chicago'ya döndü ve arıza giderildi. 
     ABD Başkanı George Bush, New York ve Washington'da uçakların kaçırılmasıyla düzenlenen saldırıların ardından, sivil yerleşim bölgeleri için tehdit oluşturan uçakların düşürülmesi için orduya yetki vermişti. 







</TEXT>
</DOC>
