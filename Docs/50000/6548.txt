<DOC>
<DOCNO> 6548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/yasam/yas04.html </URL>
<DATE> 2001/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Orgazmatör’ bizde de var 
</HEADLINE>
<TEXT>

Omurilik pilinin kadınlarda orgazmı sağladığını keşfettim’ diyen ABD’li cerrah, Türk doktorları güldürdü Biz bunu tam 6 yıldır biliyorduk’ 
     AYŞEGÜL AYDOĞAN İstanbul 

     Amerikalı bir cerrahın tesadüfen bulduğunu açıkladığı "kadınlarda orgazmı sağlayan omurilik pili elektrot " tüm dünyada büyük yankı uyandırdı. Ancak İstanbul Tıp Fakültesi’nden Prof. Dr. Serdar Erdine, bu aletin tam 6 yıldır Türkiye’de kullanıldığını açıkladı. 
     
     14 milyar lira... 
     Algoloji Ağrı Bilim Dalı Başkanı Erdine, bu aletin hem bel ağrılarını giderdiğini, hem de evlilik kurtardığını söyledi. İstanbul Tıp Fakültesi ve Ankara Gazi Üniversitesi Hastaneleri’nde uygulanan cihazın fiyatı ise 20 bin dolar yaklaşık 14 milyar lira . Bu nedenle sadece 15 hastaya uygulanabilmiş. 
     Cihazın tam teşekküllü kliniklerde uygulanması gerektiğini söyleyen Erdine şöyle konuştu "Çıkan haberleri okuyunca çok güldüm. Çünkü bu etkiyi biz de fark etmiştik. Türk kadını orgazm olduğunu söylemez ama bir kadın hastamızın mutsuz bir evliliği vardı. Cihazı taktıktan sonra evliliği düzeldi" 
     
     Bir taşla iki kuş .. 
     Hem bel ağrılarını gideren, hem de cinsel haz veren omurilik pili, bir ucu omuriliğe yakın bir bölgeye, bir ucu da cilt altına takılan bir cihaz. Özellikle defalarca bel fıtığı ameliyatı geçiren ancak sonuç alamayanlarda bel ağrılarını gidermek için kullanılıyor. Cihaz, takılan pilin verdiği elektrik akımıyla ağrıyı yok ediyor. Omurilik pili, Avrupa ve Amerika’da 25 yıldır kullanılıyor. Ancak pilin takıldıktan 3-4 yıl sonra değiştirilmesi gerekiyor. 
     


 YAŞAM 















</TEXT>
</DOC>
