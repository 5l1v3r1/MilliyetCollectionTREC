<DOC>
<DOCNO> 1447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/siyaset/siy06.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerji tasarrufu kurbanı 
</HEADLINE>
<TEXT>

Milletvekili Emre Kocaoğlu'nun eşi çantasını çaldırdı. Sokağın karanlığından istifade eden gaspçılar kaçtı 
     GÜNSELİ ÖNAL Ankara 

     Enerji Bakanlığı'nın enerji tasarrufu nedeniyle site ve sokak lambalarının bir süredir yanmaması ANAP İstanbul Milletvekili Emre Kocaoğlu'nu vurdu. Kocaoğlu, eşinin, geçen cumartesi günü evlerinin bulunduğu sokağın yeteri kadar aydınlatılmamasından yararlanan bir gencin saldırısına uğrayarak, çantasının gasp edildiğini söyledi. 
     Eşi Bike Kocaoğlu'nun çantasında yapılacak ödemeler nedeniyle yüksek miktarda para, kredi kartları ve cep telefonu bulunduğunu söyleyen Kocaoğlu, "Akşamüstü, sesi titreye titreye, ağlamaklı bir şekilde beni arayarak olayı anlattı. Hemen Etiler Karakolu'nu arayıp durumu bildirdim ve ilk uçakla İstanbul'a gittim" dedi. Kocaoğlu’nun eşinin çantası ve hırsızlar tüm aramalara rağmen bulunamadı. 
     


 SİYASET 
















</TEXT>
</DOC>
