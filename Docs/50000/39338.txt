<DOC>
<DOCNO> 39338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/spor/spo11.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara Tahta 
</HEADLINE>
<TEXT>

G.Saray yönetimi      Hiç yakışıyor mu Avrupa’nın sayılı kulüplerinden birinin yöneticilerinin yaptığı, etik anlayışa sığıyor mu Rizespor’la maçın var, üç gün önce başlıyorsun "Kürşat’a talibiz" diye. Ayıp olmuyor mu 
     - Kürşat’ın aklını karıştırıyorsun. 
     - Bir futbolcuyu şehrinde bir anda hedef haline getiriyorsun. 
     - Savunma hatalarıyla dolu olan bir maçtan sonra zihinlerde soru işaretleri yaratıyorsun. 
     - Maçtan sonra da aynı futbolcunun kendi taraftarlarınca yuhalanmasına yol açıyorsun. 
     Ne olur, maçtan sonra girişimde bulunsan Bu tatsızlığa yol açmasan 
     Siz de bunu yaparsanız... 
     
Oldu mu hocam      Hep "Takımlarımızda hocalarımızın çalışması gerektiğini savunduk. 
     Cezmi Turhan da Antalyaspor’un başına geçince... "İyi eğitim almış, futbolu bilen bir hocamız daha kendini kanıtlama fırsatı buldu" diye gurur duyduk. 
     Antalya ilk maçta Ankaragücü’ne 8-1 yenildi, ikinci hafta Kocaelispor’a 3-1 mağlup oldu, umutla bekledik. 
     Ama... Yozgat’la 3-3 berabere kalınca... Sonuca değil de maçtan sonra yaptıklarına çok üzüldük Cezmi hoca... Hakemi eleştirebilirsin. "Yanlış kararlar verdi" diyebilirsin. Ama o küfür yok mu, o küfür. Ağıza bile alınmayacak, inanılmayacak biçimde... Bizi hayal kırıklığına uğrattın hocam. Hem de düşünemeyeceğin şekilde. 
     
HAFTANIN SÖZÜ      Fenerbahçe’nin oyununa değil karizmasına yenildik. 
     Ersun Yanal - Ankaragücü Teknik Direktörü 
     



 SPOR 





























</TEXT>
</DOC>
