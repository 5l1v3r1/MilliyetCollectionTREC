<DOC>
<DOCNO> 28122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/son/sontur24.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinnet geçiren işadamı önce eşi ve oğlunu sonra kendini vurdu 
</HEADLINE>
<TEXT>

     Giresun'da, borçları nedeniyle bunalıma girdiği ve cinnet getirdiği belirtilen işadamı Ali Yazar, önce eşi ve oğlunu, ardından da kendisini tabanca ile vurarak ağır şekilde yaraladı. 
     Gedikkaya Mahallesi Çerkez Yapı Kooperatif evlerinde meydana gelen olayda, işadamı Ali Yazar 59 , borçlarını ödeyemediği için bunalıma girdi. Cinnet getirip önce eşi Havva Yazar 51 ile oğlu Ahmet Yazar'ı 26 vurup ağır yaralayan Yazar, daha sonra aynı tabancayla kendisine ateş etti. 
     Olay sonrası, Giresun Devlet Hastanesi'ne kaldırılarak tedavi altına alınan yaralılardan işadamı Ali Yazar ile eşi Havva Yazar'ın sağlık durumlarının ciddiyetini koruduğu, oğulları Ahmet Yazar'ın ise hayati tehlikesinin bulunmadığı bildirildi. Olay yerinde 8 adet boş kovan ile 2 adet deforme olmuş mermi çekirdeği ele geçiren polisin, soruşturmaya devam ettiği bildirildi. 







</TEXT>
</DOC>
