<DOC>
<DOCNO> 41029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/dunya/dun01.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara’ya gerilla büyükelçi 
</HEADLINE>
<TEXT>

     DIŞ HABERLER SERVİSİ 

     Filipinler’in güneyindeki müslümanların bağımsızlığı için tam 25 yıl mücadele ettikten sonra 5 yıl önce hükümetle uzlaşarak gerilla savaşını bırakan Moro Ulusal Kurtuluş Cephesi’nin MNLF lideri Nur Misuari, Türkiye’ye büyükelçi oluyor. Filipinler Devlet Başkanı Gloria Arroyo, halen Mindanao Adası Valiliği yapmakta olan Misuari’nin görev süresinin 26 Kasım’da dolacağını hatırlatarak, "Kendisini büyükelçi olarak atamayı düşünüyorum. Muhtemelen de Türkiye’ye" dedi. Ancak Arroyo, eski gerilla liderinin bu teklife nasıl baktığını henüz bilmediğini söyledi. 
     Misuari, başta Mindanao olmak üzere, müslümanların yaşadığı güney adalarının bağımsızlığı için 1971’den 1996’ya kadar gerilla mücadelesi vermişti. 100 bin kişinin öldüğü bu çatışmanın ardından, 1996’da hükümet müslümanların yoğunlukta olduğu dört eyalete özerklik tanımış, MNLF de silah bırakmıştı. Misuari de yapılan oylamayla Mindanao valiliğine seçilmişti. 
     



 DÜNYA 











</TEXT>
</DOC>
