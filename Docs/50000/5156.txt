<DOC>
<DOCNO> 5156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/son/sondun07.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanada’da ’deli geyik’ hastalığı 
</HEADLINE>
<TEXT>

     Kanada’da, beyaz alageyikler arasında deli dana BSE hastalığına benzeyen yeni vakalar tespit edildi. 
     Saskatchewan eyaleti sağlık ekipleri, alageyik çiftliklerinde yaptıkları taramalarda, 21 hayvanda BSE’ye benzer bir hastalığa rastladı. 
     CBS radyosunun haberine göre, bu yüzden yaklaşık bin alageyik öldürülecek. 
     Aralık ayında da, hasta hayvanlarla temasta bulunun bin 500 alageyik öldürülmüştü. 
     Hükümet, bugüne kadar hayvan yetiştiricilerine 6 milyon dolar tazminat ödedi. Yeni kesim kararıyla hükümetin 4 milyon dolar daha tazminat ödemesi bekleniyor. 
     Geyiklerde görülen bu hastalık, deli dana gibi hayvanın sinir sistemini etkiliyor ve ölümüne yol açıyor. 
     Yetkililer hastalığın, 10 yıl önce ABD’den Kanada’ya getirilen bir geyik ile bulaştığını belirtiyor. 
     Hastalığın nasıl bulaştığı ise henüz bilinmiyor. 
     




</TEXT>
</DOC>
