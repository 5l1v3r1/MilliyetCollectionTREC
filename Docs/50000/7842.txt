<DOC>
<DOCNO> 7842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/yazar/theper.html </URL>
<DATE> 2001/02/19/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bizim yasa iyi değil 
</HEADLINE>
<TEXT>

     Bugünlerde Meclis’te görüşülecek yasalar arasında, Avukatlık Kanunu da bulunuyor. Avukatlık Kanunu değişecek, bu bir ihtiyaçtı, çünkü toplum geliştikçe ihtiyaçlar da gelişir, gelişen ihtiyaçlara göre kanunları da yenilemek gerekmektedir. Hukuk canlı bir bünyedir, devamlı gelişme gösterir ve kanunları yeni bünyeye uyduramazsak hukuk, toplumun ihtiyaçlarına yanıt veremez. İşte bunlardan biri de şimdi Meclis gündeminde olan Avukatlık Yasası’dır ki, tasarıda bana makul gelmeyen noktalar vardır. Bunlardan biri avukatlık imtihanıdır. 
     Bir öğrenci dört sene hukuk tahsili görür. Hukuk tahsili veren bir özel okul değildir, ülkemizde hukuk tahsili oldukça ağır bir tahsildir. Bir öğrenci sadece elindeki kitabı okuyup belli tarihlerde imtihana girip, bu okullardan mezun olamaz. Bu zorlu eğitimin arkasından staj gelir. Staj döneminde, stajyerlerin iyi eğitildiğini söyleyemem. Staj, özellikle adliye stajı hiç verimli geçmez. Ancak bunun yerine, örneğin İstanbul’da olduğu gibi staj eğitim merkezleri devreye girebilir. Staj eğitim merkezleri, mezuniyet sonrası eğitimle yeni mezunlara önemli katkıda bulunabilir. Bunun arkasından bir de öğrenci seçme - yerleştirme merkezince yapılacak sınav hiç de yerinde değildir. 
     Tasarıda, belli kapasitedeki şirketlerin avukat istihdamı zorunlu kılınmıştır. Bu çok önemli bir aşamadır. İhtilafların önlenmesi, yapılan hukuki muamelelerin yasaya uygun olması için önemli bir adımdır ama bu maddenin arkasından, mecburi olan avukatı istihdam etmeyenlerin, bunun yerine asgari ücret tutarı kadar bir parayı Hazine’ye ceza olarak ödeyecekleri hükmü, hiç de yerinde bir hüküm değildir. Bu hüküm belli bir şirketlerin hukuki ihtilaflarının önlenmesi amacını gütmekte, Hazine’ye bu yasayla iyi bir gelir imkanı yaratılmaktadır. Bu yasa Hazine’ye gelir sağlama, örneğin bir vergi yasası mı, yoksa Avukatlık Yasası mı Yine bu yasadaki avukatların, şirketleşme imkanları bir göz boyamadan ibarettir. Şirketleşme sadece görünürdedir, mali sonuçları itibariyle şirketleşme engellenmektedir. 
     Dolayısı ile yasa amacına uygun değildir, gözden geçirilmesi, çağa uygun hale getirilmesi şarttır. 
     
     





Prof. İnalcık... 


Medeni... 


Turancı dergisinde Bülent Ecevit şiiri 


Seks ve pasta... 


Tüketici keriz değil 


Saddam 2, oğul Bush 1... 


İngiltere özür dilesin 


Ermenistan'a açılım 


Başlarken 


Polisi insan olarak anlatmak 


Çılgın fotoğrafçı "hile yapın" diyor 


Bizim yasa iyi değil 


Biz yaptık olmadı, moraller bozuldu 


IMF'nin gerdiği ipi gevşettiğimiz gün dibe çakılırız 


</TEXT>
</DOC>
