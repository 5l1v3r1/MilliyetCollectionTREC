<DOC>
<DOCNO> 5896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/yazar/okur.html </URL>
<DATE> 2001/02/07/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Kara parayla mücadele böyle olmaz 
</HEADLINE>
<TEXT>

     Hani bir "manüpilasyon" örneğini yazacağımızı söylemiştik ya... 
     Unuttuğumuzu sanmayın... 
     Ama bugünkü konumuzu ertelenen "kara para" paneline ayırmak istiyoruz. 
     Neden 
     Çünkü İMKB'nin ev sahipliğinde Mali Suçları Araştırma Kurulu MASAK Başkanı Nejat Coşkun ve Sermaye Piyasası Kurulu Başkanı Doğan Cansızlar ilk kez konuşacaklardı. 
     Olmadı. Oysa bizim derdimiz kara para. 
     Ve elbette MASAK... 
     MASAK, 1996 yılı sonunda yürürlüğe giren 4208 sayılı "Kara Paranın Aklanmasının Önlenmesine Dair Yasa" ile kuruldu. Maliye Bakanlığı'na bağlı olan MASAK 1997'de faaliyete geçti. 
     Ancak bir sorun var "yetki tartışması..." 
     Biliyorsunuz, MASAK'ın kuruluşundan itibaren Emniyet Genel Müdürlüğü tarafından kara para şüphesi bulunan 80 civarında suç dosyası Cumhuriyet savcılıklarına gönderildi. 
     Örneğin, Malki cinayeti sanığı Erol Evcil, organize suç örgütü lideri Alattin Çakıcı, Bankekspres ve Türkbank ihalesi sanığı Korkmaz Yiğit ile TYT ve İmpeks Bank dosyaları. Hala bir sonuç çıkmadı. 
     Şimdi bunları yazıyoruz ama bir de Avrupa'ya bakarsak 
     Avrupa ülkelerindeki benzer birimler ne yapıyor Ne yapacaklar, elbette Mali Polis ile ortak çalışıyorlar tabii... 
     Örneğin, Hollanda'da IRT isimli bir kuruluş var. Savcının başkanlığında kurulan bir proje grubu olarak bütün uzmanlar, Mali Polis ile birlikte çalışıyor. İşe kara para soruşturmasıyla başlıyorlar. Ve suç organizasyonlarına ulaşıyorlar. 
     Soruyoruz, "başka yol var mı " 
     
MASAK ne yapar      Bir de bize bakın siz... İşte merakımız bu yüzden 
     "Acaba MASAK, kara para soruşturmalarını nasıl yapıyor " 
     Sorun, suç işleyen örgütlerin finans kaynaklarına ulaşmak değil mi 
     O halde Maliye Bakanlığı'na bağlı MASAK ile İçişleri'ne bağlı Emniyet Genel Müdürlüğü'nün bir araya gelerek çalışamamasının temelinde ne yatıyor 
     Bilen varsa söylesin... 
     Yine merak ettiğimiz konu 
     Acaba MASAK'ın incelemeleri sırasında elde ettiği bilgilerden hareketle, polisiye operasyona dönen bir örnek var mı Öğrenmek istiyoruz. 
     Ağzı olan konuşuyor, "Efendim operasyonların biçimi " Özellikle de hukukçular diyor ki, "Hani MASAK temsilcileri nerede " Öyle ya operasyonlarda MASAK uzmanlarının bulunmaması eleştiri konusu 
     Mazur görün ama acaba kara para şüphesinden dolayı MASAK'a bugüne kadar kaç dosya ulaştı Yapılan incelemeler sonucu kaç kişi hüküm giydi 
     Ve bu incelemeler sonucu tespit edilen kara para miktarı nedir 
     İnanın ki bilmiyoruz. Kimse de açıklamıyor... 
     Kara para konusu çok önemli. 
     Biz, kara para, kayıtdışı para tartışmasını yaparken vatandaşın kafası karışıyor. 
     Oysa doğru yol, işbirliği yapmaktan geçmiyor mu 
     Başka türlü "temiz toplum" yaratmak düş kurmaktan öteye gidemeyecek. Bu kesin. 
     İşte sözü, 25 - 28 Ocak tarihinde Marmara Üniversitesi Hukuk Fakültesi'nin düzenlediği 3. Hukuk İhtisas Semineri'nde konuşan Alman BKA uzmanı Wilfried Eschold'un konuşmasının bir bölümüne ayırıyoruz 
     "Avrupa Birliği Konseyi'nin, mali suçların aydınlatılmasında Maliye Bakanlığı, savcı ve kolluk birimleri arasında bir eşgüdümün kaçınılmaz olduğunu, bu birimlerin kendi aralarında problemsiz bilgi değişimi yapması gerektiğine dair, 9 Ekim 2000'de bir karar alarak üye ülkelere tavsiyede bulunduğunu..." 
     Ne diyelim... Ve panel öncesi ilgililerden bilgi bekleyelim... 
     
     





Türban yasağı 


Lahanasever... 


Baykal'ın çizgisi 


Yeni bir günlük gazete, İmparator geliyor 


Kudüs'ten Barış da zor, savaş da 


Bölücülüğün yeni adı 


Şalk'a yeni görev .. 


Osmanlı arşivleri ve Cumhurbaşkanı 


Yabancı dili bırak Türkçeye bak 


Diasporaya cevap var 


Wiltonpark'ta Ermeni tartışması 


Semra Sultan’dan memleket meseleleri... 


Kara parayla mücadele böyle olmaz 


Slogan denince CHP 


Mevlana gibi 


Yitik kentin İslam Abisi 


Ezberlemeden içselleşir mi 


Görüldüğü gibi değil 


Öfke baldan tatlıdır, Türkiye bu işte haklıdır 


IMF'nin enflasyonu 28.3 Ayşe Hanım Teyzeminki 52.0 


Açıklamalar ve ayrıntılar 


</TEXT>
</DOC>
