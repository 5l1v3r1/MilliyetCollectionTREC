<DOC>
<DOCNO> 5035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/son/sontur24.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "İçtüzük değişikliği zorunlu" 
</HEADLINE>
<TEXT>

     Başbakan Bülent Ecevit, TBMM İçtüzüğünde yapılması öngörülen değişikliklerin Meclis'in verimli çalışması açısından zorunlu olduğunu belirterek, ''Biz ısrar edeceğiz,umarım ki şiddete başvurulmaz'' dedi. 
     Ecevit, Cumhurbaşkanı Ahmet Necdet Sezer ile yaptığı haftalık olağan görüşmenin ardından TBMM'ye gelişinde gazetecilerin sorularını yanıtladı. 
     Bir gazetecinin, Genel Kurul'da İçtüzük görüşmelerine devam edilip edilmeyeceğini sorması üzerine Ecevit, ''Devam etmesi lazım. Meclis'in verimli çalışması bakımından bu değişiklikler zorunlu çünkü. Biz ısrar edeceğiz, umarım ki şiddete başvurulmaz'' dedi. Ecevit, bu konuda muhalefet partileriyle bir uzlaşma arayışının sözkonusu olup olmadığının sorulması üzerine de ''Ortam biraz soğusun,yeniden görüşeceğiz. Demokrasi zaten uzlaşma rejimidir.'' diye konuştu. Başbakan Ecevit, yarın için liderler zirvesi düşünülmediğini de ifade etti. 
     




</TEXT>
</DOC>
