<DOC>
<DOCNO> 37712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/siyaset/asiy.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
18 YIL SONRA ANITKABİR'İ ZİYARET ETTİ 
</HEADLINE>
<TEXT>
Tayyip Ata’yı hatırladı 
AK Parti Lideri özel deftere "Müsterih ol ve rahat uyu" yazdı. Partinin TBMM’deki grup toplantısına katılan türbanlı kurucular Anıtkabir’e getirilmedi 
     ABDULLAH KARAKUŞ Ankara 

     AK Parti Genel Başkanı Recep Tayyip Erdoğan, dün 18 yıl sonra resmi heyetle ilk kez defa Anıtkabir’i ziyaret etti. Kapatılan RP’nin MKYK üyesi olarak 1983’de Anıtkabir’e gelen Erdoğan özel deftere "Emanetin emin ellerdedir. müsterih ol ve rahat uyu" diye yazdı. Erdoğan, ziyaretin ardından toplanan parti grubunda da Erdoğan sık sık Atatürk’ün ismini kullandı. 
     FP döneminde GİK üyesi türbanlı Gülten Çelik’in Anıtkabir’e alınmamasını dikkate alan AK Partililer dün sadece başı açık kadın kurucuları Anıtkabir’e götürdüler. Türbanlı kuruculardan Sema Ramazanoğlu, Serap Yahşi ve Habibe Güner daha sonra Meclis’te yapılan ilk grup toplantısına katıldılar. Ramazanoğlu, Milliyet’e, "Belli olan bir prosedür var. Onun için Anıtkabir’e gelmemeyi uygun bulduk" dedi. 
     
     Gerektiğinde kükreriz 
     Erdoğan, TBMM’de milletvekillerine şöyle seslendi "Bütün ilişkilerinizde zarafet ve hoşgörü çerçevesi içinde davranacağınıza eminim. Elbette hoşgörü ve zarafet, siliklik, tembellik, hak aramada pasiflik anlamına gelmez. Hoşgörü sahibi olmanız ülke ve millet çıkarları söz konusu olduğunda kükremenizi engellemez." 
     
Müsterih ol, rahat uyu      Mustafa İstemi, Ümit Bektaş 

     Erdoğan, uzun yıllardır gelmediği Anıtkabir’de gergin yüz hatlarıyla dikkat çekti. Atatürk’ün kabrine çelenk koyarak saygı duruşunda bulunan Erdoğan, Anıtkabir Özel Defteri’ne özetle şunları yazdı "Mazisi insanlık tarihi kadar eski şan ve şereflerle dolu ulusumuzu işaret ettiğin muasır medeniyet seviyesinin üzerine çıkarmak ve onun her ferdini insanlık camiasının en seçkin konumuna, demokratik, laik ve sosyal hukuk devletinin kuralları içinde getirmek varlık sebebimizdir. Emanetin emin ellerdedir. Müsterih ol ve rahat uyu." 
     
Meclis’te Ata’yı anlattı      Tayyip Erdoğan partisinin grup konuşmasında da, Atatürk ve arkadaşlarının "kıymeti hiçbir şeyle ölçülemeyecek bir miras" bıraktığını vurgulayarak, "Bu mirasa sonuna kadar sahip çıkmak bizim taahhüdümüzdür" dedi ve şöyle devam etti "Burası millet iradesini temsil eden en üst kuruldur. Atatürk ve arkadaşları zor dönemlerinde bile feshetmeyi düşünmemişlerdir." 
     



 SİYASET 













</TEXT>
</DOC>
