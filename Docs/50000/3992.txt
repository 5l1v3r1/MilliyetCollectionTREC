<DOC>
<DOCNO> 3992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/spor/aspo.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Finale ilk adım 2 - 2 
</HEADLINE>
<TEXT>

İtalya Kupası’nda güçlü rakibini elinden kaçırdı ama yine de Terim’in Fiorentinası ilk raundu avantajlı kapadı. Milan, sahasında beraberliği son saniyede kurtardı 
     MOR Menekşeler, ligde Floransa’da bozguna uğrattığı Milan’ı bu kez San Siro’da elinden kaçırdı, uzatmaların son saniyesinde yediği gole rağmen aldığı beraberlikle İtalya Kupası’nda finale göz kırptı. Yarı finalin Milano’daki ilk buluşmasında Milan’ı kendi yarı sahasında kabul eden Fiorentina, ilk kontratağında golle buluştu. 18. dakikada Rui Costa’nın vuruşunda Abbiati’nin elinden kaçırdığı topu iyi kontrol eden Chiesa fileleri havalandırdı. 
     İKİNCİ yarıya da iyi başlayan Fiorentina karşısında evsahibi Milan, 64. dakikada defansın bir anlık hatasından faydalanan Ambrosini’nin mükemmel vuruşunda skora eşitliği getirdi. Ancak oyun disiplinini elden bırakmayan Terim’in öğrencileri 75. dakikada Bressan ile yine öne geçti. Maçın böyle biteceği sanılırken, Toldo’nun pozisyon hatasını iyi değerlendiren Giunti üç dakikalık uzatmanın son saniyelerinde Milan’a beraberliği getirdi. Yarı finalin rövanşı 7 Şubat’ta Floransa’da oynanacak. 
     
     Maçın karnesi 
     HAKEMLER Gennaro Borriello , Marco Farino , Massimo Biasutto 
     MILAN Abbiati - Helveg , Costacurta , Maldini , Coco - Jose Mari İbrahim Ba Dk.81, Albertini , Ambrosini , Serginho Bierhoff Dk.64 - Boban Giunti Dk.46 , Shevchenko 
     FIORENTINA Toldo - Torricelli , Repka , Pierini , Vanoli - Amoroso , Rui Costa , Cois Bressan Dk.70 , Di Livio - Nuno Gomes Adani Dk.77 , Chiesa 
     GOLLER Chiesa Dk.17 , Ambrosini Dk.64 , Bressan Dk.70 , Giunti Dk.90 3 
     


 SPOR 



























</TEXT>
</DOC>
