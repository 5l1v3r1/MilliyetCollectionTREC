<DOC>
<DOCNO> 30363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/ekonomi/eko06a.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
2002 bütçesinden altı sıfır atılıyor 
</HEADLINE>
<TEXT>

Kamu kuruluşlarına gönderilen bütçe hazırlama rehberinde, rakamların milyon TL’ olarak ifade edilerek, cetvellerdeki altı sıfırın atılması istendi 
     Maliye Bakanı Sümer Oral, 2002 yılı bütçesi için kamu kuruluşlarına gönderdiği rehberde, ödenek rakamlarının milyon TL’ şeklinde ifade edilerek, altı sıfırın atılmasını istedi. Bütçe talimatında, geçici görevle yurtdışına gidişlerin kalktığı, kamu hizmetleri için, teknolojiyi takip’ amacıyla bilgisayar alınmayacağı, gezici görev yapan memurların seyyar görev tazminatının sınırlandırılacağı da belirtilerek, ödenek taleplerinin bu sınırlamalara göre yapılması istendi. 
     
     Harcamalara denetim 
     2002 yılı bütçesinde öncelikli hedefin, "kamu borçlanma ihtiyacının azaltılması" olduğunu belirten Maliye Bakanı Sümer Oral, 60 maddelik 2002 Yılı Bütçe Hazırlama Rehberi’ni açıkladı. Kamu kuruluşlarına gönderilen rehberde, kamu maliyesi yönetiminde girdilerin kontrolu’ yerine sonuçların kontrolu’ esas alınıyor. Rehberde, "Buna göre, kurum yöneticileri sadece harcamalarla ilgilenmeyecek, bu harcamaların sonuçlarıyla da ilgilenecektir" deniliyor. 
     
     Son altı sıfır atılacak 
     Bütçe Hazırlama Rehberi’nde, ödenek taleplerinin rakamla ifadesinde, milyon TL’ kısaltması yapılarak, cetvellerde son altı sıfırın yazılmayacağı da belirtildi. Rehberde kamu kuruluşlarının yatırım bütçe tekliflerini temmuz ayı sonuna kadar Devlet Planlama Teşkilatı’na, diğer harcamalara ilişkin teklifleri de Maliye Bakanlığı’na teslim etmeleri de istendi. 
     Bütçe tasarısı büyüklükleri ekim ayında Yüksek Planlama Kurulu’nda kesinleşecek ve 7 Ekim’de TBMM’ye sunulmuş olacak. 
     
Lükse nihayet yasak geldi      Başbakan Bülent Ecevit’in "bütçe çağrısının" ardından, Maliye Bakanlığı’nın 2002 Yılı Bütçe Hazırlama Rehberi de yayınlandı. Maliye Bakanı Sümer Oral imzasıyla Resmi Gazete’nin dünkü sayısında yayınlanan rehberde, yeni yılda, harcamaların kısılarak mali yapının güçlendirilmesi, hizmet kalitesinin artırılması, devlette etkinlik ve verimliliğin sağlanmasının ana hedef olduğu belirtildi. 
     
2002 bütçesinin ilkeleri      - Yurtdışı görevler Dışışleri Bakanlığı aracılığıyla yürütülecek. Geçici görevlendirmeler sınırlandırılacak 
     - Eğitim ve dinlenme tesisleri giderlerini gelirleriyle karşılayacak. 
     - Hizmetler mevcut donanımlarla yapılacak. Sadece teknolojiyi takip amacıyla yeni bilgisayar alınmayacak. 
     - Asli görevleri gereği memuriyet alanı dışında ve belli bir görev bölgesi içinde gezici görev yapanlara seyyar görev tazminatı ödenmeyecek. 
     - Telefon ve benzeri haberleşmelerde tasarrufa gidilecek. 
     - Personel servisleri için ilave servis ödeneği istenmeyecek. 
     - Isınmada alternatif yöntemleri araştırılıp, daha ucuz olanlar seçilecek. 
     - Temsil, ağırlama, tören faaliyetleri için harcamalar asgariye indirilecek. 
     - Yatırımlarda öncelik, yapılabilirliği olan yatırımları tamamlamak olacak. 
     - Güvenlik, ambulans, itfaiye, sağlık, eğitim gibi özel öneme sahip olanlar hariç taşıt alınmayacak. 
     - Sosyal güvenlik kuruluşlarına transferler asgari düzeyde tutulacak. 
     



 EKONOMİ 


































</TEXT>
</DOC>
