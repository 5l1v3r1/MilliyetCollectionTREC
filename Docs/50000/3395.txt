<DOC>
<DOCNO> 3395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/son/sontur01.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Öldürüp, karton kutuya koyup, çocuk parkına attılar 
</HEADLINE>
<TEXT>

     Gaziosmanpaşa'da bir parkın girişine bırakılan iki mukavva kutuda 1'i kadın, 2 kişinin cesedi bulundu. 
     Cumhuriyet Mahallesi Mevlana Caddesi üzerinde bulunan Çamlık Parkı'nın bekçisi, polise, park girişinde paket bantıyla iyice kapatılmış durumda iki mukavva kutu bulunduğunu bildirdi. Parka gelen bölge ekiplerince açılan ilk kutuda, naylon poşete sarılmış durumda bir ceset bulundu. Diğer kutu içerisinde patlayıcı madde bulunabileceği ihtimali düşünülerek, olay yerine bomba uzmanı ve olay yeri inceleme ekipleri çağırıldı. 
     Çevrede güvenlik önlemi alarak ikinci kutuyu da açan güvenlik güçleri, bir ceset daha buldular. Polis yetkilileri, elleri ve kolları bağlı şekilde naylon poşetlere sarılarak kutulara yerleştirilen ve 1 kadın ile 1 erkeğe ait cesetlerin kimliklerinin belirlenmesine çalışıldığını kaydettiler. 
     



</TEXT>
</DOC>
