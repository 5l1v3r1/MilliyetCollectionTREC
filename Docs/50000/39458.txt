<DOC>
<DOCNO> 39458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/guncel/gun01.html </URL>
<DATE> 2001/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Eleştirilen koca karısını aldatır 
</HEADLINE>
<TEXT>

Aldatılan tarafın, en az aldatan kadar sorumlu olduğunu vurgulayan Doç. Dr. Özgen,"Evinde sürekli eleştirilen kişi için aldatma kaçınılmaz olabilir..." diyor 
     Evlilikte Mutluluğun Sırları - 3 
Semra Kardeşoğlu 

     Bir kadın yazar, "Evliyken aşık oldum. Ondan sonra her şey o kadar mükemmel oldu ki eve koşarak gelmeye, eşimi daha çok sevmeye başladım." demişti. "Evlilik bazen o kadar ağır gelir ki, taşımak için iki yerine üç kişi gerekebilir" demiş bir başka yazar. Ancak psikiyatrlar bu görüşte değil. Eşleri aldatmanın altında bir sorun olduğunu savunuyorlar. Psikiyatr Doç. Dr. Güliz Özgen, evlilik terapistlerinin nasıl bir yaklaşım içinde olduğunu, eşlerin neden aldattığını anlattı 
     
     AKSESUVAR İLİŞKİLER... 
     Amaç evlilikleri kurtarmak mı 
     Evlilik terapisi kesinlikle evlilik kurtarma terapisi değildir. Terapi sonunda çiftin boşanmasının daha doğru olduğu sonucu da çıkabiliyor. 
     
     Kurtarma çabası için ölçüt var mı 
     Her iki tarafın birbirini sevmesi ana ölçüt. Bir çift çok kavga ediyor, biri evi terk etmiş olabilir. Ama birbirlerini seviyorlar, sadece nasıl biraraya geleceklerini bilmiyorlar. Boşanacağım diye bağıran bir kadın "Ben kocamı kaybetmek istemiyorum" diyebiliyor. Ancak eşlerden biri boşanma konusunda çok netse çözüm bulunamıyor. 
     
     Dayak ve şiddet varsa boşanmayı önerir misiniz 
     Önce neler oluyor diye bakarız. Belki karşı taraf sürekli dürtüklüyor, bir şekilde ceza görme ihtiyacı var. Zarar görmesini durduracağı yerde üstüne çekiyor. Bu durumda sorun her ikisinde de eşit düzeyde. 
     
     Aldatmada temel neden ne 
     Doyumsuzluk sorunu varsa, bir taraf kendi özgüvenini kaybetmişse aksesuvar ilişki denen bir başka ilişki gündeme geliyor. Evlilik içindeki sorunları çözmek yerine örtüyor. Öte taraftan dışarıda onu onaylayan, beğenen ve seven biri oluyor. Böylece evliliğinde aradığı, özlediği sevgi ve şefkati bulamayan kişi başka biri aracılığıyla sevildiğini test etmiş oluyor. Aldatmanın ana nedeni budur. 
     
     CİNSELLİK SORUNU 
     Tek neden bu mu 
     Gerçekten kendini üreten, bir ilişkide aldatma olmaz. Kimi zaman yok erkeklerin biyolojik özellikleri, şempazenlerde de böyledir gibi saçma iddialar ortaya atılıyor. Bunların kabullenilecek hiçbir yanı yok. Beğenilme, insan için ruhsal bir ihtiyaç. Bir kişi evinde sürekli olarak eşi tarafından eleştiriliyor, onaylanmıyor, kötü sözlere maruz kalıyorsa aldatma gündeme gelebilir. Kimse benim başıma gelmez demesin. Bizim yaklaşımımızda aldatılan da aldatan kadar sorumlu.’ 
     
     Evlilik sorunlarında cinsellik önemli bir yer tutuyor mu 
     Önemli bir sorun. Yeni evli bir çift gelmişti. Kadın orgazm olurken çığlık atıyormuş. Bu sefer her ikisi de kötü bir şeyler oluyor diye korkarak ilişkiyi yarıda kesiyorlar. Neyse ki sorun başlar başlamaz bize geldiler. Onlara bunun bir sorun değil, gayet de iyi bir cinsel ilişki sonucu olduğunu anlattık. 15 yıl boyunca cinsel ilişkiyi gerçekleştirememiş çiftlerle de karşılaşıyoruz. 
     
5 ALTIN KURAL      Tam 20 yılını evlilik araştırmalarına adayan Psikolog John Gottman, evliliği bitiren dört davranışın eleştirmek, hor görmek, hep savunmaya geçmek ve set çekmek olduğunu görmüş. Gottman’ın evlilik için 5 altın kuralı ise şöyle 

</TEXT>
</DOC>
