<DOC>
<DOCNO> 3634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/siyaset/siy11.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Kaygıları yerinde bulduk 
</HEADLINE>
<TEXT>

     ANKARA Milliyet 

     Hükümet, Anayasa Mahkemesi'nin "69. madde muhtırası"nın ardından Anayasa değişikliği paketindeki "parti kapatılmasında 3'te 2 çoğunluk" aranması şartından vazgeçti. Başbakan Bülent Ecevit, koalisyonu oluşturan liderlerin konunun yeniden incelenmesinin uygun olacağına karar verdiğini belirtti. Anayasa Mahkemesi'nin önceki günkü açıklamasının "postmodern muhtıra" olarak yorumlanmasıyla ilgili olarak ise Ecevit şunları kaydetti "Herhangi bir kuruluştan bir uyarıcı görüş geldiği takdirde demokratik ülkeler elbette bunu dikkate alır. Biz de Anayasa Mahkemesi'nin kaygılarını olumlu karşıladık, yerinde bulduk. O nedenle bir erteleme kararına varıldı. Önümüzdeki günlerde konu yeniden gündeme gelecektir ve umarım ki kısa sürede yürürlüğe girecektir. Anayasa Mahkemesi'nin bir partinin kapatılması için ancak üçte iki oyla karar alması bazı olumsuzluklara yol açabilir. Bunu düzelteceğiz." 
     


 SİYASET 

















</TEXT>
</DOC>
