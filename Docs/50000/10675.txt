<DOC>
<DOCNO> 10675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/10/magazin/amag.html </URL>
<DATE> 2001/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kumkapı’nın tadı kaçtı 
</HEADLINE>
<TEXT>

İstanbul’un en önemli eğlence mekanı’ Kumkapı, şu aralar sinek avlıyor.. Artık ne masalarda dansözler oynuyor ne de kilo kilo balık pişiyor... 
     GÜLAY FIRAT 

     GELENEKSEL eğlence kültürünün merkezi Kumkapı da, Türkiye’nin içine düştüğü ekonomik krizden nasibini aldı. İçkili restoranların sazlı, sözlü ve dansözlü dillere destan geceleri, artık mazi oldu. Kumkapı Dayanışma Derneği Başkan Yardımcısı Kemal Duranoğlu, ekonomik krizin kendilerini de yaktığını söylüyor. Duranoğlu, Artık eskisi gibi halden envai çeşit, kilolarca balık alamıyoruz. Müşteri bulursak, taneyle balık aldığımız dahi oluyor" diyor. 
     
     Emniyet tüy’ dikti 
     KUMKAPI’YI vuran bir başka etken de, Emniyet’in isteği üzerine Kumkapı’ya getirilen dansöz yasağı ’. Bu yasak nedeniyle zaten az olan müşterinin ayağı iyice kesilmiş. Ama Duranoğlu, pes etmediklerini, Kumkapı’nın imajı için önlem aldıklarını söylüyor. Esnaf, ilk iş giriş çıkışları özel bir güvenlik şirketine emanet etmiş. Böylece tatsız olaylardan endişelenen müşterinin güveni’ sağlanmış. 
     
     Çığırtganlar artık yok 
     AYRICA müşteri kapmak için yeri göğü inleten, Kumkapı’nın meşhur çığırtganları artık yok. Lokantalar önüne de üç metrelik masa sınırı getirilmiş. Esnaf müzisyenlere bir örnek kıyafet yaptırıp, yaka kartı takmış. Gürültü kirliliğini önlemek için yazın darbuka ve klarneti de yasaklayan Kumkapı esnafının umudu, bu yeniliklere bağlı.. 
     
     Artık dansözler işsiz, muhabbetler tatsız 
     Kumkapı’nın tanıdık yüzü kısa zaman önce tarih oldu. Artık ne masalarda darbukaların ritmiyle göbek atan, müşterilerin milyonlar yapıştırdığı dansözler, ne de geç gelenlerin yer bulmakta zorlandığı, tıklım tıklım masalar var.. 
     


 MAGAZİN 












</TEXT>
</DOC>
