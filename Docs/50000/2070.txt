<DOC>
<DOCNO> 2070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/son/sontur13.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
"Beyaz Enerji"de 4 tutuklama 
</HEADLINE>
<TEXT>

     Beyaz Enerji Operasyonu kapsamında DGM'ye sevk edilen 5 zanlıdan 4'ü tutuklandı. Tutuklananlar arasında Devlet eski Bakanı Birsel Sönmez de bulunuyor. Ankara 2 No'lu DGM Yedek Hakimi Ramazan Aksan, tutuklanma istemiyle sevk edilen 5 zanlıdan 4'ünü tutukladı. TEAŞ Yüksek Tevzii Daire Başkan Vekili Mustafa Asrlan ise salıverildi. Böylece operasyon kapsamında bir haftadır gözaltında tutulan esik Devlet Bakanlarından Sönmez'in yanı sıra TEAŞ eski Genel Müdürü Muzaffer Selvi, TEAŞ eski Genel Müdür Yardımcısı Ünal Peker ve Karadeniz Elektrik A.Ş. Yönetim Kurulu Başkanı Nuri Doğan Karadeniz tutuklandılar. Zanlıların "Çıkar Amaçlı Suç Örgütleri İle Mücadele Kanunu" ve ihaleye fesat karıştırarak devleti zarara uğratmak suçunda tutuklandıkları öğrenildi. 



</TEXT>
</DOC>
