<DOC>
<DOCNO> 9927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/siyaset/siy05.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Fazilet televoleye savaş açtı 
</HEADLINE>
<TEXT>

     ABDULLAH KARAKUŞ Ankara 

     FP Genel Başkanı Recai Kutan televoleleri "azgın programlar" diye nitelerken, yönetim de, teşkilatların bu programları seyretmemesi için çalışmalara başladı. 
     Gençlerin programdaki mankenlere imrenebileceği, bu nedenle de evden kaçma olaylarının yaşanabileceğini savunan FP, teşkilatlardan çocuklarına bu programı yasaklamasını isteyecek. 
     
Hepsi yalan      Kutan da gittiği yerlerde "parti tabanına" televolelerin zararlarını anlatarak, gösterilenlerin Türkiye standartlarıyla uyuşmadığı tezi üzerinde duracak. Televole diye adlandırılan programlardaki zenginlik görüntülerinin gerçek yaşamla ilgisi olmadığını vurgulayan Kutan, şöyle devam etti 
     "Bu programlarda azgınlıklar görülüyor. Halkın büyük kesimi ekonomik krizle boğuşuyor. İnsanlar çocuklarına giysi alamazken programlarda ceket yakma gibi şeyleri seyrediyorlar. Bu aile yapısını da bozuyor. Evlenmeden yaşama gibi bazı olaylar yaşanmaya başlıyor." 
     Nevşehir Miletvekili Mehmet Elkatmış da " Çocuklarıma ve yakınlarıma da bunları seyretmeyin diyorum. Herkesin dikkatli olması lazım" dedi. 


 SİYASET 












</TEXT>
</DOC>
