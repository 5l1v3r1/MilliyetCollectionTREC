<DOC>
<DOCNO> 29155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/son/sontur06.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızını dövdüğü gerekçesiyle damadı ile eniştesini öldürdü 
</HEADLINE>
<TEXT>

     SSK Bakırköy Doğumevi, Kadın ve Çocuk Hastalıkları Eğitim Hastanesi'nde görevli bekçi, kızını dövdüğü gerekçesiyle damadı ile eniştesini öldürdü. 
     Soğanlı Halide Edip Adıvar Caddesi Yıldırım Sokak'ta oturan damadı Ali Özdemir'in 24 evine giden bekçi Hasan Dalcı, kızını dövdüğü için Özdemir'le tartışmaya başladı. 
     Tartışmanın kavgaya dönüşmesi üzerine beylik tabancasını çeken Dalcı, damadı Özdemir ile yanında bulunan eniştesi İzzet Çelik'e 36 ateş etti. 
     Ali Özdemir, vücuduna isabet eden kurşunlarla olay yerinde öldü. Ağır yaralanan Çelik de, kaldırıldığı Özel Ömür Hastanesi'nde yapılan müdahaleye rağmen kurtarılamadı. Olaydan sonra Bahçelievler Merkez Karakolu'na giderek teslim olan Dalcı'nın, ilk ifadesinde, damadı Özdemir'in kızı Şenay'ı sık sık dövdüğünü ve bu nedenle kızının evini terk ederek yanına yerleştiğini söylediği belirtildi. Dalcı'nın, konuşmak için evine gittiği damadını,aralarında çıkan boğuşma sonucu öldürdüğünü itiraf ettiği bildirildi. 
     
     
     







</TEXT>
</DOC>
