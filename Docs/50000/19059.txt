<DOC>
<DOCNO> 19059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/ekonomi/eko04.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon’daki müdür maaşı 7 milyar 
</HEADLINE>
<TEXT>

Tasarruf Mevduatı Sigorta Fonu’ndaki bankalarda görev yapan genel müdürlere 7 ile 9 milyar lira arasında aylık ödeme yapılıyor 
     ANKARA Milliyet 

     Özel bankalarda 50 milyar liraya kadar ulaşan genel müdür maaşları Tasarruf Mevduatı Sigorta Fonu’na TMSF devredilen bankaların genel müdürlerinde net 6.9 milyar Demirbank Genel Müdür Vekilinde ise net 8.9 milyar lira düzeyinde. 
     ANAP İstanbul Milletvekili Bülent Akarcalı’nın Devlet Bakanı Kemal Derviş’e yönelttiği soru önergesini yanıtlayan Orman Bakanı Nami Çağan, Fon’daki dokuz bankada sekiz genel müdür, 35 genel müdür yardımcısının bulunduğunu belirtti. Fon yönetim kurulu kararı uyarınca, yönetim kurulu başkanlarına 800 milyon, yönetim kurulu üyelerine 750 milyon lira aylık ücret ödendiğini söyleyen Çağan, "Ortak yönetimdekilerin genel müdürlerine net 6.9 milya, yardımcılarına en çok net 5.1 milyar lira, Demirbank genel müdür vekiline net 8.9 milyar, yardımcılarına net 5.9 -9.2 milyar lira aylık ödeme yapılıyor" dedi. 
     Çağan, Demirbank yöneticilerine makam aracı verildiğini, sağlık sigortası yapıldığını, bankanın iştiraklerinde yaptıkları yönetim kurulu üyeliklerinin birinden net 750’şer milyon lira aylık ücret aldıklarını bildirdi. 
     



 EKONOMİ 























</TEXT>
</DOC>
