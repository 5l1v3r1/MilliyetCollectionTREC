<DOC>
<DOCNO> 8364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/son/sondun22.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş Suçları Mahkemesi'nden tecavüzcü Sırp komutanlarına ceza 
</HEADLINE>
<TEXT>

     Hollanda'nın Lahey kentindeki Uluslararası Savaş Suçları Mahkemesi USSM , 3 Bosnalı Sırp komutanı, 1992 yılında Müslüman kadınlara tecavüz ve işkence ederek savaş suçu işlemekten çeşitli hapis cezalarına çarptırdı. 
     USSM, kadınları seks kölesi olarak kullandıklarına kanaat getirdiği sanıklardan 40 yaşındaki Dragoljub Kunaraç'a 28, 39 yaşındaki Radomir Kovaç'a 20 ve yine 39 yaşındaki Zoran Vukoviç'e de 12 yıl hapis cezası verdi. Lahey'de 8 aydır süren davanın sonuçlanmasıyla, USSM ilk defa, tecavüz ve seks köleliği suçlamalarıyla 3 kişiyi cezalandırmış oldu. USSM, tecavüze maruz kalan kadınların ifadelerine dayanarak açtığı davada, 3 Sırp'ın, 1992 yılının Nisan ayında, Bosna-Hersek'in başkenti Saraybosna'nın güneydoğusundaki Foça kasabasında oluşturulan değişik toplama kamplarında kadınların sistematik olarak tecavüze uğradığını belgeledi. 




</TEXT>
</DOC>
