<DOC>
<DOCNO> 11066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/son/sontur25.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkence davasında polise tahliye, aileye gözaltı 
</HEADLINE>
<TEXT>

     Limter-İş Sendikası eğitim uzmanı Süleyman Yeter'in gözlem altında ölümüne sebebiyet verdikleri gerekçesiyle 1'i gıyabi tutuklu 3 polisin yargılandığı davada, tutuklu sanıklardan Erol Erşan tahliye edildi. 
     İstanbul 6. Ağır Ceza Mahkemesi'ndeki duruşmaya, tutuklu sanıklar Mehmet Yutar ile Erol Erşan katıldı. Davanın gıyabi tutuklu sanığı Komiser Yardımcısı Ahmet Okuducu ise yakalanamadığı için duruşmada hazır edilemedi. 
     Sanıkların avukatı İlhami Yelekçi de, müvekkillerinin daha fazla tutuklu kalmalarının mağduriyetlerine neden olacağını savunarak, tahliye talebinde bulundu. 
     Dosya kapsamı ve delil durumuna göre Erol Erşan'ın tahliyesine, Mehmet Yutar'ın ise tutukluluk halinin devamına karar veren mahkeme heyeti, eksikliklerin giderilmesi için duruşmayı erteledi. 
     Duruşma salonunda dinleyici olarak bulunan Yeter'in yakınlarından oluşan 60 kişilik grup, duruşma sonrasında adliye koridorunda slogan attı. 
     Güvenlik kuvvetleri, kendileriyle tartışarak adliyeden uzaklaşmak istemeyen gruba müdahale ederek, aralarında Süleyman Yeter'in eşi Ayşe Yeter'in de bulunduğu 28'i kadın 60 kişiyi gözlem altına aldı. 




</TEXT>
</DOC>
