<DOC>
<DOCNO> 3094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/yazar/heper.html </URL>
<DATE> 2001/01/20/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Pierre Loti'nin Fransa'sı hep aynı 
</HEADLINE>
<TEXT>

     Fransa'ya silahsız bir savaş açma gereği doğdu. 
     Bunu Fransa istedi, Türkiye'yi tahrik etti. 
     34 hariciyecimiz Ermeni caniler tarafından katledilirken susan Fransızlar kendilerini hiç de ilgilendirmeyen, tarihe mal olmuş Türkiye aleyhindeki bir konuya burunlarını soktular. 
     Öyleyse bu münasebetsizliklerinin sonucuna da katlanmaları gerekir. 
     Bu sonuç ne olabilir Her şeyden önce diplomatik ilişkiler artık eskisi gibi olamaz. 
     Ekonomik ilişkiler olabildiğince rölantiye alınır. 
     Kültürel, bilimsel ilişkiler durur. 
     Türkiye, Fransa aleyhindeki her harekette aleyhtarların yanında yer alır. 
     Ankara Paris'in yaltaklandığı Ermenistan'a yardımcı olmaz, aksine her türlü zorluğu çıkartır. 
     Bugün bu yola girişin ayak sesleri duyulmaktadır. 
     
Ermenilerin kışkırtma görevi      Bakın Pierre Loti, Ocak 1919'da özetle ne diyor 
     Ermenilerin avukatı, vatandaşı Fransızları ve Fransız hükümetini nasıl gerçeği görmeye davet ediyor 
     "Hayatım boyunca söyledim ki, Türkler bütün Doğu'nun en sağlam, en dürüst insanları ve ayrıca hoşgörüsüzlüğün kendisi olan Ortodokslardan yüz kere daha fazla hoşgörülüdürler. Bu konuda, savaşın başından beri, en inatçıları bile ikna edecek cinsten bin tane örnek sayabilirim. 
     Biz Fransızların, Saint - Barthelemy katliamımız var. İspanya'nın, engizisyon ayıbı var. Vahşice Yahudileri katlettiler ve ülkelerinden attılar. Onlar da Türkiye'ye sığındılar ve orada büyük bir hoşgörüyle karşılanıp birer sadık Osmanlı vatandaşı oldular. 
     Türkiye'deki Ermenileri neredeyse bir meyvenin içinde ve onu kemiren kurtlara benzetmeye cesaret edeceğim. 
     1896 olaylarını Türklerin üzerine yüklemeden önce, Ermeni Devrimci Partisi'nin nasıl bir vahşilikle saldırılar yaptığını unutmamak gerekir. 
     Bütün bunlara ilaveten, Ermeniler bir de Hıristiyanları, Katolikleri ve Ortodoksları, Türkiye'ye karşı bütün Batı'yı kışkırtma rolünü yüklendiler 
     Türklerin, Hıristiyan olmamaları Avrupa'nın gözünde temel bir eksiklik. Ermeniler ve Ortodokslar, bu Hıristiyan kimliğinden yeteri kadar faydalandılar ve herkesi bununla aldattılar. Ermeniler tarafından beyan edilen ölü sayısına gelince, aşağı yukarı toplam nüfuslarının iki katını geçer. Halbuki onlardan her yerde yüzlerce, binlerce var. Her yer onlarla dolu. Hatta Batı Avrupa'da bile çokça bulunuyorlar." 
     
65 milyon Türk ölmeden      Pierre Loti'nin cümlelerinde sergilenen haksızlık bugün de sürüyor. 
     Bundan tabii bugün Türkiye'de kardeşçe yaşadığımız Ermeni asıllı Türk vatandaşları da etkileniyor. 
     Amaç Fransa'daki Ermeni asıllıların oyu gibi görünse de, Fransa'nın tutumunun Ermenilerin Türkiye'den tazminat hatta toprak isteklerine temel teşkil edebileceği de biliniyor. 
     Bu istekler ilk bakışta çılgınlık gibi görülse de Paris'te parlamentonun aldığı karar diğer Avrupa ülkeleri parlamentolarına sirayet ederse Ermeniler akıl almaz amaçlarına bir adım daha yaklaşmış sayılabileceklerdir. 
     Tabii gerçekçi gözler bunun 65 milyon Türk'ü öldürmeden sağlanamayacağını da görüyorlardır. 
     
     





Türban vs... 


Büyütmeyelim 


"Bor"un pazarı .. 


Ulusal Program ve Kürtçe 


TÜSİAD silkiniyor 


Fransız Meclisi'nin kararı aptallık abidesi ama... 


Sesini aramak 


Savaşı kaybetmeyin 


Y'nin kuyruğunda yarışma sefaleti 


Fransız mantığı 


Pierre Loti'nin Fransa'sı hep aynı 


Bir dizi soru... 


"Gözünüz aydın, af çıktı af" 


19. yüzyıldan kalan film 


Neden Fransa 


Şöyleyiz ama böyleyiz 


ANAP'ta hiç kimse yolsuzluk yapmaz 


"Mama" olmazsa Ankara'ya giden de olmuyor 


</TEXT>
</DOC>
