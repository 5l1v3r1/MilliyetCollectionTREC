<DOC>
<DOCNO> 12059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/yazar/sazak.html </URL>
<DATE> 2001/03/19/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Phoenix 
</HEADLINE>
<TEXT>

     Ecevit'in 12 Eylül askeri darbesiyle 1980'de siyasetten uzaklaştırılmasının ardından Hamzakoy'da başlayan "yeniden doğuş" serüveni kitap oldu Phoenix. 
     Fikret, kitabına, mitolojide kendi küllerinden doğan kuşun adını - Zümrüdüanka - vermiş. Belgesel niteliğindeki çalışma, Atatürk'ün partisi CHP'nin Evren tarafından kapatılmasının ardından Ecevitler'in önderliğindeki "demokratik sol" hareketin 21 yıllık tarihine ışık tutuyor. 
     Cezaevi günleri, istifa, DSP'nin kuruluşu ve 1987'deki seçim yenilgisi üzerine politikaya veda... "Yurttaş Ecevit"e yol gösteren Perikles öğretisi 
     "Aktif siyasetten ayrılmak siyaseti bırakmak değildir. Perikles, hiçbir şeye karışmayan yurttaş zararsız değil, yararsız yurttaş demiştir. Allah beni yararsız yurttaş olmaktan korusun. Perikles demokrasi uğrunda ölen arkadaşlarına ağıt yakmadı." 
     Fikret, DSP'nin güncel tarihini yazmaya iki yıl önce başlamıştı. Kitabın çıkmasıyla, Erdal İnönü'nün CHP'den istifası aynı günlere rastladı. Erdal Bey, Ecevit'in baraja takıldığı seçimde solun tek umudu haline gelmişti o günleri yorumlarken 12 Mart anılarına dönüyor 
     "Ben o sırada Ecevit'i destekliyordum. Babam da bunu bilirdi. Hatta babam bana bir keresinde, senin arkadaşın ama böyle davranmaması gerekiyor, diye kendi tutumunu anlatmıştı. Ama ben ondan yana olmaya devam ettim. Babam, 12 Mart'ta genel sekreterlikten istifasını kendisinden habersiz açıklamasını kabul edememişti. Asıl mesele oradan çıkmıştı." 
     İlginçtir. Erdal Bey de, babasının partisi CHP'den istifa ederken parti başkanıyla görüşmeye gerek duymadı. 
     İstanbul'da hafta sonu iki politikacı Bülent Tanla ve İbrahim Özdemir çocuklarını evlendirdiler. Nikahın tanıkları Deniz Baykal ve Berna Yılmaz'dı. Bizim masada Ali Topuz'la söyleşirken, İsmet Paşa'nın Ecevit karşısında yenilgiye uğrayınca istifa etmesi üzerine toplanan olağanüstü kurultaya Malatya delegesi olarak katıldığını ve Ecevit'i kutladıktan sonra "genç ve dinamik bir genel başkan seçtikleri" için CHP delegelerine teşekkür konuşması yaptığını dinledim. 
     CHP'den istifa daha sonra gerçekleşmiş. 
     Topuz anılardan yola çıkarak Erdal Bey'in istifasını yadırgadığını söyledi. İnönü yakında çıkacak kitabını Baykal'a ayırdığı için, takvimi öne çekmiş olabilir 
     Fikret'in kitabı da Ecevit'in CHP yeniden açılırken DSP'de direnmesinin ilginç anılarıyla dolu. Bülent Bey yoktan var ettiği partiyle 21 yıl sonra Başbakanlığa uzandı ama "sol"dan eser kalmadı 
     Phoenix, sosyal demokrat - demokratik sol diye bölünen CHP - DSP tarihinin "başucu" kitabı niteliğindedir. Mutlaka okuyun. 
     
     





İktisadi faktör 


Emek paketi 


Allah için iyi tezg h 


Meksika örneği 


Umuda doğru isyanımdır 


"Pabuççu muştası" 


Phoenix 


"Fiyatı nedir Nasıl ödenecektir " 


Ekonomist olmanın dayanılmaz ağırlığı 


Kerhen "önce" Sezer "sonra" Derviş 


</TEXT>
</DOC>
