<DOC>
<DOCNO> 29828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/son/sontur15.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Valilik serasında hintkeneviri... 
</HEADLINE>
<TEXT>

     Batman Valiliği tarafından çiftçileri teşvik etmek amacıyla başlatılan kampanyada sera alan bir kişinin, serasında, dişi hintkeneviri ektiği ortaya çıktı. 
     Edinilen bilgiye göre, Batman Valiliği Sosyal Yardımlaşma ve Dayanışma Vakfı tarafından 30 Eylül 1999 tarihinde başlatılan seracılık kampanyasından faydalanmak amacıyla sera alan Mehmet Adlığ, 200 metrekarelik alanı, 590 milyon liraya borçlanarak aldı. Tarım İl Müdürlüğü denetiminde 1 yıl ekim yapan Adlığ'ın serasına,bir ihbar üzerine operasyon düzenleyen Batman Emniyet Müdürlüğü Narkotik Şube ekipleri, yaptıkları incelemelerde, 5 bin dişi hintkeneviri buldu. Sera sahibi Mehmet Adlığ gözaltına alınırken, serada ekili bulunan hintkenevirleri imha edildi. Tarım İl Müdürü Erdal Özer, Mehmet Adlığ'ın fide talebinde bulunmadığını, bu nedenle serada denetim yapmadıklarını ifade etti. 







</TEXT>
</DOC>
