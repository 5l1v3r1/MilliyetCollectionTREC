<DOC>
<DOCNO> 21235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/dunya/dun01.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Stefanopulos’tan tuhaf sözler 
</HEADLINE>
<TEXT>

     ATİNA Milliyet 

     Yunanistan Cumhurbaşkanı Kostis Stefanopulos, Avrupa İnsan Hakları Mahkemesi’nin AİHM Kıbrıs’ta Türkiye ilgili kararını, değerlendirirken "Türkiye ile Yunanistan arasındaki sorunların diyalog yoluyla çözümlenmesi mümkün değildir" dedi. 
     Kostis Stefanopulos, Sakız Adası’nda, 1822 yılındaki isyan sırasında Osmanlılar tarafından katledildiği öne sürülen Yunanlılar anısına düzenlenen törende yaptığı konuşmada, "İnsanlığın cinayetlere karşı artık ilgisiz kaldığı bu dönemde, AİHM’nin harekete geçerek, Türkiye’yi Kıbrıs’ta yaptığı ve halen yapmayı sürdürdüğü şeyler konusunda mahkum ettiğini" öne sürdü. 
     Stefanopulos, "karşı taraftaki rakip" olarak tanımladığı Türkiye ile savaş tehdidi olmadan barış içinde yaşamak istediklerini, ancak Türkiye’nin uluslararası değerlerin dışında, kendine özgü yaşam şekli içinde sorunların çözümünde uluslararası ilkeler dışında arayışlar içinde olduğunu iddia ederek "Türkiye ile Yunanistan arasındaki sorunların diyalog yoluyla çözümlenmesi mümkün değildir" dedi. 
     İki ülke arasındaki sorunların "Türkiye tarafından yaratılarak ortaya atılan farklılıklar olduğunu" ileri süren Stefanopulos, "Artık tek başına olan bu ülke, bu ilkeleri görmezden gelerek, sözde siyasal çözüm arayışı içinde farklı bir yaşam biçimi isteyemez" dedi. 
     
     



 DÜNYA 










</TEXT>
</DOC>
