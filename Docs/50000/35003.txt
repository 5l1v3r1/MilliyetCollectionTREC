<DOC>
<DOCNO> 35003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/siyaset/asiy.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip’in türbanlı yenilikçileri .. 
</HEADLINE>
<TEXT>

Yeni partisinde en az 20 başörtüsüz kadın olmasını isteyen Tayyip Erdoğan, sağ gösterip sol vurdu. Yeni partinin olası kurucuları arasında adı geçen üç kadından ikisi türbanlı 
     ÜMRAN AVCI İstanbul 

     Devrim kanunlarına ve cumhuriyetin temel ilkelerine aykırı davranmaktan" YÖK kararıyla Kırıkkale Üniversitesi’nden ihraç edilen Yrd. Doç. Alev Erkilet Başer "yenilikçi türbanlılarödan ilki... Erdoğan bir süre önce kurucular arasında, eski İçişleri Bakanı Meral Akşener’in dışında kadın olmamasına tepki göstererek, "En az 20 kadın bulun" talimatı vermiş ve ölçütlerini şöyle yansımıştı 
     
     Başörtülü olmasınlar ’ 
     "Başörtülü olmayacak. Fazilet başörtüsü nedeniyle kapatıldı. Çağdaş görünümlü, alanlarında başarılı, kariyer sahibi ve sevilen kadınların kurucular arasında yer almasını istiyorum." 
     Erdoğan’ın finansörleri arasında adı geçen Albayrak kardeşlerin gazetesi Yeni Şafak dünkü sayısında "Yeni partide sürpriz isimler" başlıklı haberle partinin olası kurucular kurulu listesini açıkladı. Listede Meral Akşener’in dışında üç kadın adı daha yer aldı. Alev Erkilet Başer, Berra Kılıç ve Ayşe Böhürler. Avukat Güldal Demirel Akşit’in de kurucular kurulu için adının geçtiği öğrenildi. 
     
     Görevinden ihraç edildi 
     Alev Erkilet Başer, aslında kamuoyunun yakından tanıdığı bir isim. Kırıkkale Üniversitesi Fen - Edebiyat Fakültesi Sosyoloji Bölümü’nde yardımcı doçent olarak çalışırken görevinden uzaklaştırılan Başer’in kitap haline dönüştürdüğü ve "besmele" ile başlayan tezinde İran İslam Devrimi’ni övdüğü de iddia edildi. Bu nedenlerle YÖK 27 Eylül 2000’de yapılan oturumda Başer’i görevinden ihraç etti. Rektörlük, Başer’in üniversiteyle ilişkisinin kesildiğini doğrularken, Kırıkkale Adliyesi’nde aynı konuyla ilgili bir de ceza davası olduğunu söyledi. 
     
     Tayyip Bey teklif etti’ 
     Kanal 7’de program yapımcılığı ve sunuculuk yapan Ayşe Böhürler, teklifin doğrudan Erdoğan’dan geldiğini belirterek, şöyle konuştu 
     "Geçen hafta Tayyip Bey’in ofisinde yüz yüze görüştük. Sanıyorum teklif konusunda genç olmam etkili oldu. Alev Erkilet Başer’i de tanıyorum. Tayyip Bey’in ona da teklif götürdüğünü biliyorum. Diğer kadınlar üç gün sonunda açıklanacak." 
     Tayyipçiler’in kaplıca kampına katılmak üzere Afyon’a hareket eden Böhürler, evli 3 çocuk annesi. İstanbul Üniversitesi İletişim Fakültesi mezunu. 6 yıldır Kanal 7’de kadın ve çocuk programları yönetmenliği görevini yürütüyor. 
     



 SİYASET 















</TEXT>
</DOC>
