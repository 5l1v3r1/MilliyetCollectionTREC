<DOC>
<DOCNO> 27379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/ekonomi/eko06.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümerbank’ın malları kapanın elinde kaldı 
</HEADLINE>
<TEXT>

Sümerbank’ın trilyonlarca liralık gayrimenkulü kıran kırana bir müzayede ile satıldı 
     FEHİM GENÇ 

     Tasarruf Mevduatı Sigorta Fonu’ndaki Sümerbank’ın, Eskidji Müzayede Evi’nde yapılan gayrimenkullerinin satışında rekor kırıldı. Altunizade’de 9 dönüm arsa üzerinde kurulu 2 bin 150 metrekarelik tripleks malikane 3 trilyon 350 milyar liraya satıldı. Müzayedeye 32 numara ile katılan katılımcının "Lüzumlu değil" diyerek adı açıklanmazken, Müzayedeyi yöneten Dikran Masis, "Bu rakam bizim için bir rekor" yorumunu yaptı. 
     Altunizade’deki malikanede 11 oda, 3 salon, 5 banyo, 3 mutfak, sauna, Türk hamamı ve şömine bulunuyor. Malikanenin bahçesinde açık havuzu ve ayrıca 260 metrekarelik iki katlı ahşap ev de yer alıyor. 3.3 trilyona satılan malikanenin sadece arsa bedeli 7.5 trilyon lira ediyor. 
     Müzayedede, Metin Kaya Çağlayan’ın 3.8 trilyon lira muhammen bedelli malikanesine ise 980 milyar lira teklif edildi. Müzayedede 57 işyeri, 3 arsa ve 44 konut el değiştirdi. Geniş güvenlik önlemleri altında yapılan müzadeye, teminat yatıran 175 kişi katıldı. 
     



 EKONOMİ 



















</TEXT>
</DOC>
