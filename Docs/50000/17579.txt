<DOC>
<DOCNO> 17579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/guncel/gun04.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dinsizin hakkından imansız geliyor 
</HEADLINE>
<TEXT>
Kanseri HIV virüsüyle yenecekler 
Amerikalı bilim adamları, bazı kanser türlerini AIDS hastalığına yol açan HIV virüsü ile tedavi ediyorlar... 
     NEVSAL ELEVLİ Londra 

     Amerika’nın California eyaletindeki Salk Enstitüsü’nde görev yapan bilim adamları, genetik bozukluklardan kaynaklanan kanser türlerine karşı mükemmel bir silah buldular HIV virüsü Ölümcül bir hastalık olan AIDS’e yol açan HIV virüsünün kanseri yeneceği fikri aslında çok basit bir mantığa dayanıyor. Bilim adamları bu durumu şöyle açıklıyor "Hemofili ve sistik fibrosis gibi kanser türleri genlerin bozulmasıyla ortaya çıkıyor. Bu hastalıkların tedavisi için insan vücuduna sağlıklı gen nakledilmesi gerekiyor. Bunun için HIV virüsünün seçilme nedeni ise HIV’in bedenin bağışıklık sisteminin savunmasını rahatlıkla aşabilmesi. HIV’e sağlıklı genler yüklenecek ve virüs, vücuda nakledilecek" 
     
HIV zararsız hale getirildi      Tabii bu aşamada ilk akla gelecek soru şu "Peki hasta kanserden kurtulmak isterken, daha ölümcül bir hastalık olan AIDS’e yakalanmayacak mı " DOğal olarak bunu da düşünen uzmanlar, kanserli hastanın bir de AIDS olmaması için HIV’deki 6 öldürücü geni yok ettiler. HIV zararsızlaştırıldı’ insan bedenine aşılanacak genleri taşımaya hazır hale getirildi. 
     Salk Enstitüsü yetkilileri ilk denemelerin ameliyat kabul edemeyecek durumda olan hastalar üzerinde gerçekleştirileceğini ve bunun için de 2001 sona ermeden Amerikan Gıda ve İlaç Dairesi’nden FDA izin beklendiğini açıkladılar. 
     


 GÜNCEL 












</TEXT>
</DOC>
