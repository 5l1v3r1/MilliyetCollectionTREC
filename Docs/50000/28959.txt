<DOC>
<DOCNO> 28959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/son/sontur05.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
TİKKO militanları dağlarda at eti ile besleniyormuş.. 
</HEADLINE>
<TEXT>

     Tokat İl Jandarma Komutanlığı tarafından Topçam Bölgesi'nde gerçekleştirilen operasyonda, terör örgütü TKP-ML TİKKO mensuplarına ait 3 depo ile 2 adet sığınak bulundu. 
     Alınan bilgiye göre, Tokat İl Jandarma Komutanlığı'na bağlı timler, Topçam Bölgesi'nde yaptığı arama tarama çalışmalarında, terör örgütü TKP-ML TİKKO üyeleri tarafından kullanıldığı belirlenen 3 gıda deposu ile 2 sığınak belirledi. 
     İçinde parçalanmış at eti ile kemiği bulunan gıda deposu ve sığınaklardaki malzemeleri olay yerinde imha eden timler, depo ve sığınakları da kullanılmaz hale getirdi. 
     Yetkililer, bölgedeki operasyonların aralıksız sürdüğünü, zaman zaman hava desteği de sağlandığını belirterek, ''örgüt üyeleri çok zor durumdalar. Gıda deposunda parçalanmış at etiyle kemikleri bulundu. Zaten geçtiğimiz gün Almus İlçesi'nde yakalanan ve sorgusunun tamamlanmasının ardından tutuklanan örgüt üyesi Hakan kod adlı Erol Çetin'in ifadesinde de zor durumda oldukları ve at eti yedikleri var'' dediler. 
     Güvenlik yetkilileri, zor durumdaki teröristlere çağrıda bulunarak, teslim olmalarını istediler. 
     
     







</TEXT>
</DOC>
