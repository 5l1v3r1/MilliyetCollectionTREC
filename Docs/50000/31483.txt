<DOC>
<DOCNO> 31483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/yazar/toker.html </URL>
<DATE> 2001/07/11/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Güven, ruh gibidir 
</HEADLINE>
<TEXT>

     Bazı sözler vardır çok hoşuma giderler. Çünkü az lafla çok şey söylerler. Bunlardan birini burada, belki bir kaç kere kullanmışımdır. Derler ki "Dünyada üç şey gizlenemez çölde bir deve, dağda yakılan ateş.. ve gerçekler". Neden bir kaç kez kullanmışımdır Bizde, gerçekleri ilelebet gizleyebileceklerini sanan o kadar fazla kimse vardır ki.. Hem de tarihçisinden edebiyatçısına, bilim adamından sanat adamına ve tabii siyasetçiden gazete yazarına türlü kesimlerden inanamayacağınız, aklınıza hemen gelmeyecek isimler Gerçekleri eğip bükmenin kalıcı bir fayda sağlayabileceğini zannederler. 
     Şimdi, bu sözlerden bir başkasını kullanmanın tam zamanıdır "Güven, ruh gibidir bir kere uçup gitti mi, bir daha geri dönmez". 
     Siz bu Hükümetin, içerde veya dışarda, uzun veya kısa sürede artık her hangi bir kimseye güven verebileceğini sanıyor musunuz O, uçup gitti. Eğer en şüpheci olanlara hala bir ikna sebebi gerekiyor idiyse bu da son "Telekom vodvili" ile yerine getirilmiştir. 
     O halde, ülkenin kaderini bu iktidarın elinden süratle almak lazımdır ve bütün sağlam güçler, başka konularda ayrılıkları ne olursa olsun bu amaçta birleşmeliler, harekete geçmelidirler. 
     Ama, nasıl 
     Evet, ama nasıl 
     Demokratik yöntem usulleri henüz yerleşmemiş bir toplumda bu, sorun oluşturmaktadır. Halbuki bu usullerin oturduğu toplumlarda yol bellidir Hükümeti kim getirdiyse, o götürür. 
     Yani, Parlamento. 
     Ya, o direnirse O zaman onu getirmiş olan, onun üzerinde dayanılmaz bir baskı gerçekleştirir. Bu, halktır onu çerçeveleyen demokratik müesseselerdir Sendikalardır, siyasal partilerdir, barolardır, sivil toplum örgütleridir. Bu, oralarda, direnen çok parlamentoyu iktidarı değiştirmeye mecbur etmiştir. Batı demokrasilerinin tarihi bunun örnekleriyle doludur. Parlamentoyu oluşturanlar, suyun dışında yaşayan balıklar sayılabilir mi 
     
     Çare, yeni parti kurmak değildir. Onlardan, zaten 37 tane var. 
     Şimdi, alternatifsizlik iddiası ile 27 Mayıs arasında, var olduğu Batı demokrasilerinde bilinen o yolu bizim de bulmamız ve bu sefer onu kullanmamız zamanıdır. Bu Parlamentoya, anlayacağı dilde şu anlatılmalıdır Bir geçici hükümet ile siyasi partiler ve seçim yasasını derhal değiştirip yeni anayasayı yapmakla görevli Meclisi kuracak seçimi organize etmeden başka çaresi ve işi kalmamıştır. 
     







Tütün vetosu ve devletçilik 


Denizde kum 


Damızlık ihracı 


Genelkurmay, 'Avrupa ordusu' için ne diyor 


Yasağın ömrü 


Kayıt işkencesi 


Kriz bitti mi 


Barışma zamanı 


Böyle düğün görmedim... 


Devlet - yatırımcı ilişkisi... 


Bir operasyonun gerçek öyküsü 


Banka soy KİT'i batır Ürün yak 


Milenyum Türkiye'ye yaramadı 


Bu kanunlar istikrar uğruna 


Güven, ruh gibidir 


Banka defteri gene açık kaldı 


</TEXT>
</DOC>
