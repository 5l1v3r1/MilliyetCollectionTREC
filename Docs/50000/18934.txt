<DOC>
<DOCNO> 18934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/yasam/ayas.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul ne kadar güzel yermiş meğer’ 
</HEADLINE>
<TEXT>

Colors dergisinin 16 yaşındaki güzeli Tülay, bu pazar hurda toplamak yerine bizimle İstanbul'u gezdi. İki adım ötesindeki yerleri yeni keşfetti 
     ELİF KORAP İstanbul 

     Giyim firması Benetton'ın dünyaca ünlü dergisi Colors'ın, çingenelerle ilgili son sayısında fotoğrafı yayımlanan Türk kızı Tülay Görmez, bu pazar bizimle İstanbul'u gezdi. "İstiklal Caddesi'ne hiç çıkmadım, hayatımda hiç sinemaya gitmedim" diyen Tülay'la o kadar dolaştık ki, sinemaya gidecek vakit bulamadık. 
     Tülay’a nereye gitmek istediğini sorduğumuzda hemen sayıverdi Taksim, Etiler, Akmerkez, Ortaköy, Boğaz... 
     
     Kuştepe pazarında daha ucuz’ 
     Kendisini tüm dünyaya tanıtan Benetton'ı 'aşırı pahalı' bulan Tülay, bize Kuştepe'deki pazarı önerdi. Akmerkez'deki renkli ayakkabılara bayıldı, fiyatlarını görünce ise "Buradan hiçbir şey almam" dedi. Ama yine de Akmerkez'e yakın bir yerde yaşamak istediğini söyledi.. 
     Tülay, gün boyunca gördüğü yerler arasında en çok Ortaköy'ü beğendi. Ortaköy ya da Etiler'de oturmaya kadar verdiği için de iyi iş sahibi biriyle, örneğin bir konfeksiyoncuyla evlenme kararı aldı 
     
     Genç kız çöp değil, çiçek toplamalı’ 
     Tülay'a Milliyet'te çıkan haberi de götürdük. Tülay, okuma yazma bilmediği için okuyamadı, fotoğraflarını ise çok beğendi. Haberi okuyamadığına değil de, Ortaköy'deki tavşanın kendisi için çektiği niyeti okuyamayınca üzüldü. 
     Tülay son olarak da çöp toplamayı bırakıp yeniden çiçekçiliğe başlayacaklarını söyledi. Çünkü ona göre "bir genç kız çöp değil, çiçek toplamalı." 
     
     



 YAŞAM 




























</TEXT>
</DOC>
