<DOC>
<DOCNO> 18713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/ekonomi/eko05.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
EN ZENGİNLER parayı yönetenler 
</HEADLINE>
<TEXT>

     ABD’nin en çok kazanan yöneticisinin "Citigroup" başkanı Sanford Weill olduğu ortaya çıktı. 
     Amerikan finans çevrelerinin dergisi FORBES’in araştırmasına göre, Weill’in son 5 yıllık kazancı 785 milyon 227 bin doları buluyor. İkinci sırada, "Walt Disney" firmasının yöneticisi Michael D.Eisner bulunuyor. Eisner’in son 5 yıllık kazancı da 737 milyon 712 bin dolar. 
     
     K rlar da yüksek 
     FORBES dergisinin yaptığı değerlendirmeye göre, en çok kazanan yöneticiler sıralamasında yer alan diğer yöneticiler de şunlar 
     "Best Buy"ı yöneten Richard Schulze’nin 5 yıllık kazancı 51 milyon 644 bin dolar, "Qualcomm" şirketinin yöneticisi Irwin Jacobs 11 milyon 170 bin dolar, "Target" firmasının yöneticisi Robert Ulrich 43 milyon 238 bin dolar ve "Dynegy" şirketinin Yönetim Kurulu Başkanı Charles Watson 17 milyon 738 dolar. 
     Bu kazançları karşılığında Michael Dell’in yönettiği "Dell Computer"un hissedarlarına yılda ortalama yüzde 85 kazanç sağladı. Diğer kuruluşların getirileri ise şöyle Best Buy yüzde 62, Qualcomm yüzde 56, Target yüzde 39 ve Dynegy yüzde 38. 
     
     En kötüler 
     FORBES, son 5 yılda başında bulundukları kuruluşların kazançlarını negatife dönüştüren yöneticileri de değerlendirmeye aldı. 
     Bunlar arasında ’Owens Corning’’ firmasının yöneticisi Glen Hiner başı çekiyor. Söz konusu firma, hissedarlarına son 5 yılda, yıllık bazda yüzde 41 kaybettirdi. Buna rağmen Hiner’in kazancı 5 yılda 18 milyon 695 bin doları buluyor. Hissedarlarını yılda yüzde 28 zarara uğratan "Service Corp. International"in yöneticisi Robert Waltrip ise son 5 yılda 55 milyon 440 bin dolar maaş aldı. 
     Dergiye göre, diğer kötü yöneticiler de şunlar Hissedarlarına yüzde 27 kaybettiren "Office Max" Yönetim Kurulu Başkanı Michael Feuer 9.143.000 dolar , hissedarlarina yüzde 21 kaybettiren "Foster Wheeler" Yönetim Kurulu Başkanı Richard Swift 4.713.000 dolar , hissedarlarına yüzde 19 kaybettiren "Freemont General" Yönetim Kurulu Başkanı James McIntyre 30.702.000 dolar . 
     
İlk 10'a giren yüksek maaşlı yöneticiler ve 5 yılda kazandıkları paralar      1."Citigroup" Başkanı Sanford Weill 785.227.000 dolar. 
     2. Walt Disney'in yöneticisi Michael D.Eisner 737.712.000 dolar. 
     3. GAP Başkanı Millard Drexler 379.118.000 dolar, 
     4. General Electric Başkanı John Welch Jr. 324.789.000 dolar, 
     5. Cisco Systems Başkanı John Chambers 313.672.000 dolar, 
     6. IBM Başkanı Louis Gerstner 285.519.000 dolar, 
     7. Cendant Başkanı Henry Silverman 281.370.000 dolar, 
     8. Dell Computer Yönetim Kurulu Başkanı Michael Dell 245.788.000 dolar, 
     9. AOL Time Warner Başkanı Gerald Levin 209.352.000 dolar, 
     10. Morgan Stanley Yönetim Kurulu Başkanı Philip Purcell 205.399.000 dolar. 
     
     



 EKONOMİ 


















</TEXT>
</DOC>
