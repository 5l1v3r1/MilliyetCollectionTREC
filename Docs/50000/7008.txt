<DOC>
<DOCNO> 7008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/yazar/pulur.html </URL>
<DATE> 2001/02/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Üç ayrı konu... 
</HEADLINE>
<TEXT>

     ŞÖYLE bir soru... 
     "Devlet mi millet için vardır, millet mi devlet için vardır " 
     Kime sorsanız, hiç duraksamadan "Elbette, millet için devlet vardır, devletin görevi millete hizmettir " diyecektir. 
     Herkese dedik ya, mesela Bayındırlık Bakanı Koray Aydın'a sorsak, o başka bir şey mi söyler 
     Hiç olur mu, demokrasilerde hangi politikacı, devletin görevinin millete hizmet etmemek olduğunu söyler ki 
     
     PEKİİ, o halde geçtiğimiz cumartesi günü İstanbul'da yaşanan işkence, devletin millete eşsiz bir hizmeti midir 
     Cumartesi günü Karayolları, Fatih Sultan Mehmet Köprüsü'nün iki şeridini onarım için trafiğe kapatıyor, araç kuyrukları, kilometrelerce uzuyor, duyan Boğaz Köprüsü'ne koşuyor, orası da tıkanıyor, bir buçuk saatten önce köprüleri geçen yok, dört buçuk saatte geçtik diyenler var, yüzlerce araç, binlerce insan yollarda, Yalçın Bayer'e göre, İstanbul'da trafik tıkanıklığından günde 1 milyon dolar israf ediliyormuş, cumartesi günü ise belki 2 milyon dolar israf edilmiş... 
     
     PEKİ, bunun sorumlusu yok mudur 
     Elbette onarım yapılacaktır, lakin "Onarıma cumartesi gecesi başlanacaktır " deyip, gündüze almanın, sonra "saati yanlış bildirmişiz " mazeretinin, sorumlusu yok mudur 
     Devletin görevi vatandaşa hizmettir, diyen Bakan bu hizmetin hesabını sormayacak mıdır 
     Sormayacaksa, "Biz millete hizmet için varız " sloganına kimi inandıracaktır. 
     
     BİR konu daha... 
     "Cevizkabuğu" programında Nakşibendiliğin faziletini anlatan Korkut Özal şöyle diyordu 
     "Ben ilk üç çocuğuma biraz sert davrandım, hatta onları dövdüm bile... Lakin Hocaefendi ile tanışıp, ondan feyz aldıktan sonra son iki çocuğuma fiske bile vurmadım Hocaefendi bana çocuklarıma iyi davranmayı, onları sevmemi öğretti " 
     Hulki Cevizoğlu müdahale etti 
     "Sayın Özal, çocukları dövmemek, iyi davranmak için ille Hocaefendi'den feyz almaya gerek var mı Bu kadar pedagog var, pedagoji, çocuk terbiyesi kitapları var, alıp okusaydınız " 
     
     BİR üçüncü konu... 
     Faik Çetiner'in ATV'deki spor programında bir karşılaştırma vardı iki ay önce futbol uzmanı yazarlar Fenerbahçe için ne diyorlardı, bugün ne diyorlar İki ay önce Fenerbahçe'yi yerin yedi kat dibine batıranlar, bugün göğün yedi kat üstüne çıkarıyorlardı. 
     Bu çelişki nasıl yorumlanır 
     a Futbol yazarları tutarsız, dün ak dediklerine bugün kara diyorlar. 
     b Futbol yazarları doğru yoldalar, iyiye iyi, kötüye kötü diyorlar. 
     Siz ne diyorsunuz 
     Biz ikincisini doğru buluyoruz, Galatasaraylı Turgay Şeren'in yazdığı gibi 
     "Yavaş yavaş ülkemiz güzel şeylere alışacak, iyiye iyi, kötüye kötü demeyi öğrenecek... Eyyamı unutup, rafa koyacak." 
     İnşallah 
     
     





İran nereye 


GAP devredildi 


Yargıç Metin Çetinbaş 


Sisi, şimdi Emniyet Müdürü olabilirdi 


Susurluk'tan Silopi'ye karanlığı aydınlatmak... 


CHP "içbükey - dışbükey" 


"Saldım suyu çayıra"... SON 


Yunan harp tazminatı Karaağaç 


Sevgilin var mı 


Nezih Demirkent 


Neden şimdi 


Allah olmayanlara da versin’ günü 


İşte Yaşarbank dosyası 


Üç ayrı konu... 


CHP'nin rotası 


Hep kandırılıyorsun 


"7 saatimi çalmaya kimsenin hakkı yok" 


Hırsızlık sektörü 


"Aman, mahalleye zarar vermesin " 


Faizsiz bankacılıkta "bile bile lades" 


İlk genel yayın yönetmenim 


</TEXT>
</DOC>
