<DOC>
<DOCNO> 15441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/09/son/sontur24.html </URL>
<DATE> 2001/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağışlı hava geliyor 
</HEADLINE>
<TEXT>

     Türkiye bu akşamdan itibaren Orta Akdeniz'den gelen yağışlı havanın etkisine girecek. Yağışlar bu gece ve yarın Güney Ege, Batı Akdeniz ve özellikle Göller yöresinde etkili olacak. 
     Devlet Meteoroloji İşleri Genel Müdürlüğü'nden yapılan ''Meteorolojik Uyarıya'' göre, Türkiye bu akşamdan itibaren Orta Akdeniz üzerinden gelen yağışlı havanın etkisine girecek. Marmara'nın batısı ve Kıyı Ege'de başlayacak yağışlar, yarın Marmara, Ege, Akdeniz, İç Anadolu ve ile Batı ve Orta Karadeniz'de sağanak şeklinde görülecek. Yağışlar bu gece ve yarın Güney Ege, Batı Akdeniz ve özellikle Göller yöresinde etkili olacak. Yağışlar, sağanak ve gök gürültü sağanak şeklinde gerçekleşecek. 
     Hava sıcaklıkları ise yarından itibaren yağış alan yerlerde hissedilir derecede 8-10 derece azalacak. Yağışların, 11 Nisan Çarşamba ve 12 Nisan Perşembe günleri yurdun kuzey, iç ve doğu bölgelerinde devam etmesi bekleniyor. Meteoroloji uzmanları, Güney Ege ve Batı Akdeniz bölgesinde beklenen etkili yağış nedeniyle ilgililerin ve vatandaşların tedbirli olmaları uyarısında bulundular. 




</TEXT>
</DOC>
