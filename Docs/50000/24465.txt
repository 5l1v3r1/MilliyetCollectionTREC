<DOC>
<DOCNO> 24465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/yazar/yilmaz.html </URL>
<DATE> 2001/06/01/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Yeni belgeler aynı hikayeler 
</HEADLINE>
<TEXT>

     Gazprom’un Gaz Export şirketi ile BOTAŞ arasındaki antlaşmada cevap bekleyen soruların yanıtlarına ulaşılıyor. Bu antlaşmanın önemi, Mavi Akım projesinde müteahhitlere yapılan 50 milyon dolarlık avans ödemesine açıklık getirmesinde yatıyor. 
     Gaz Export ile BOTAŞ arasındaki antlaşmanın 18.maddesinin, ilk üç fıkrasında "Rus tarafının Mavi Akım’ın deniz geçişi bölümüyle ilgili finansman temin ettiğinin belgelenmesi halinde avansın ödeneceği" belirtilirken, avansın proje henüz etüd aşamasındayken verildiği araştırılıyor. 
     
     ÇED raporlarına varıldı 
     Savcı’nın araştırmasına konu olan bir diğer nokta da, Mavi Akım’ın ÇED Çevre Etkileri Değerlemesi Raporu. Şimdi işe bakın. Geçtiğimiz günlerde bu sütunlarda yer alan bir isim karşımıza çıkacak Prof. Selçuk Yahşi. Yahşi’nin BOTAŞ Genel Müdürü Gökhan Yardım’ın yakın arkadaş grubunda olduğunu yazmış ve BOTAŞ’tan aldığı ihale listesine dikkat çekmiştim. 
     Yahşi de beni arayıp bu işleri, "İhalelere girerek çatır - çatır" aldığını anlatmıştı. 
     Başbakanlık Çevre Kurulu Başkanı Köksal Kılıç’tan da bilgi alınmasını öneririm. Ne de olsa hem Yahşi’nin, hem de Yardım’ın yakını olur. 
     Prof.Yahşi’nin, OHS konsorsiyumuna, Samsun - Ankara boru hattı ÇED raporunu da yazdığını bu arada hatırlatayım. Aslında Prof.Yahşi’ye şirketi ENVY’yi kurmadan önce, başında olduğu ODTÜ’nün Prof.Nuri Parlar Vakfı şirketlerinden Parmaş’ın, BOTAŞ ile ilişkisini de hatırlatmak gerekiyor. Vakıfta ve üniversitede bu konuda bilgiler mevcut. 
     Gelelim Rus doğalgazının Batı kapısına. Gama - Gazprom ve BOTAŞ’ın Rus doğalgazını Bulgaristan sınırından getirmek üzere Ankara’da kurduğu Turus Gaz şirketinde, hamiline yazılı yüzde 4.4 hisse kime ait 
     Savcılığın araştırdığı bu soruyu Gama Yönetim Kurulu Başkanı Erol Üçer, bu yine bu köşede "Gama’nın" diye yanıtlamıştı. Gama, uluslararası gaz dağıtım politikaları çerçevesinde yeni ortaklıklar için böyle bir yol bulmuş. 
     Turus Gaz’ın tekel olmasına karşılık, gaz dağıtım firması statüsünün ne kadar yasal olduğu gibi, bu soru da savcılık soruşturmasının konusu olmaya devam ediyor. 1997 Başbakanlık Yüksek Denetleme Kurulu İnceleme Raporu’nda "BOTAŞ’ın yüzde 39 olan ortaklık payının, Yüksek Planlama Kurulu Kararı’na dayanarak yüzde 35’e çekilmesi ile kurumun zararına yol açılması" ifadesi mercek altında. 
     
     Rusya ve Ukrayna da... 
     Enerji işlerinin ülkeler için sancılı olduğu bir gerçek. Hele de "en az şeffaf ülkeler" liginin, son 4 hanesinde yer alıyorsanız. Ligin son sıralarını paylaşan Rusya ve Türkiye’de böyle. 
     Rusya’nın inceleme altına aldığı Gazprom’un geçtiğimiz gün yaptığı genel kurulda yönetimi değişti. Gazprom yöneticilerinin 1 milyar dolarlık malvarlıkları soruşturuyor. Türk firmaları ile gaz ortaklığı olan diğer bir ülke Ukrayna’da da yeni seçilen Başbakan’ın ilk demecinin, "Enerji yatırımlarını soruşturacağız" olması dikkat çekici. 
     
Derviş’e ilgiye soruşturma      Devlet Bakanı Kemal Derviş’in Gaziantep - Adana gezisinin, siyasi çevrelerde yarattığı rahatsızlığın bir tanığı da Aytaç Durak. 
     Derviş’in Adana ziyareti sonrası, hazırlanan Yerel Yönetim Yasa Tasarısı üzerine Ankara’da tur atan Türk Belediyeler Birliği ve Adana Belediye Başkanı Aytaç Durak, ANAP Genel Başkanı Mesut Yılmaz’ın "Bizi Derviş’e niye şikayet ediyorsun" sorusuna mahutap oldu. Durak da, 3 dönem Belediye Başkanlığı’nı alan bir seçilmiş edasıyla, "Tüm liderleri toplasan bir Özal etmez" yanıtını vermiş. 
     Konun özü aslında Derviş’e dokunuyor. Çünkü yeni Yerel Yönetimler Yasa Tasarısı, belediyelere gelir arttırıcı önlemler getiriyor. 
     Devlet gelirlerinden toplanan vergiler yüzde 6’dan yüzde 12’ye kadar çıkabiliyor. 
     İl vergilerinden belediyelere yüzde 5 pay veriliyor. 
     Kalkınmada öncelikli yörelerdeki belediyelere, vergiden yüzde 5 oranında gelir dağıtılıyor. 
     
     Özal gibi 
     Bu artışlar, Turgut Özal döneminde GSMH içinde belediye gelirlerinin yüzde 10’a yaklaştığı dönemi hatırlatıyor. 
     Önümüzdeki hafta TBMM’ne gelmesi beklenen tasarı, belediyelerde ikinci Özal dönemi gibi algılanıyor gibi... 
     Unutmamak gerekir ki 3 bin 215 belediyenin bin tanesi 2 ile 10 aya yaklaşan sürelerde maaş ödeyemez, hizmet götüremez durumda. Toplam iç ve dış borçları ise 2.5 milyar dolara ulaştı. 
     
     







Üniversite... 


Sessiz piyano 


Ders olsun diye... 


İki kadeh içince... 


Siyasetçiler hiç mi ders almayacak .. 


Konuştukça batmak 


Ecevit sözü 


Bir güvenlik konusu daha... 


Bu uyarı önemli 


Haydi Daum saç testine 


50 yıllık kalem 


Efsane döndü 


Derviş'i kaçırtmak, Derviş'e mi yarar 


Bu geçiş dönemidir 


Eski Gümüşhane, yenisinden güzel 


Yeni belgeler aynı hikayeler 


</TEXT>
</DOC>
