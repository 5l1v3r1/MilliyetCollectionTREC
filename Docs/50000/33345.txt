<DOC>
<DOCNO> 33345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/son/soneko02.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
DPT "Verimliliğe dayalı ücret sistemi uygulamaya konmalı" 
</HEADLINE>
<TEXT>

     Verimliliğe dayalı ücret sisteminin, yönetim, çalışan ve sendikaların onayı ile uygulamaya konulması gerektiği bildirildi. 
     Sekizinci 5 Yıllık Kalkınma Planı çerçevesinde toplanan Verimliliğe Dayalı Ücret Sistemlerine Geçiş konulu özel ihtisas komisyonunun raporunda, kuruluşlar bazında iyileştirme çalışmaları ile kademeli iyileştirmenin prensip olarak kabul edilebileceği belirtildi. 
     Raporda, verimliliğe dayalı ücret sistemi uygulamalarının geniş kapsamlı bir verimlilik artırma programı ile birlikte düzenlenip yürütülmesi gerektiğini kaydedildi. 
     Rapora göre, tüm kamu ve özel kesim kuruluşlarındaki yönetici kadrolar, çağdaş yönetim teknikleri, toplam kalite yönetimi, verimlilik, eğitimin önemi ve verimliliğe dayalı ücret sistemleri konusunda eğitilmeli. 
     Yöneticiler her türlü siyasi ve idari etkiden uzak durmalı, atamaları siyasi, sendikal ve ailevi baskılar dışında nesnel ölçütlere dayandırılmalı. 
     
     'Özel ve kamu kesimi yeniden yapılanmalı' 
     Özel ve kamu kesiminde çağdaş bir yönetim anlayışı ile yeniden yapılanma çalışmalarına başlanmalı, organizasyonlar, güçlü iletişim ağına sahip, katılımcılık verimlilik ve kalite ilkelerine uygun süreçlerle yeniden tasarımlanmalı. 
     İşçi ve işveren kesimi ödeme sistemleri konusunda, verimliliğe dayalı ücret sistemlerine yönelik bir reform hareketi gerçekleştirmeli. 
     Ancak bu yapılırken, kuruluşlarda iş değerlenmesine dayalı hakça bir ücret yapısı kesinlikle kurulmalı. 
     Ücret artışları fiyat artışları ve çalışanların yaşam düzeylerini yükseltecek bir denge esas alınarak gerçekleştirilmeli. 
     Ücret artışları, sosyal yardımlar ve diğer ödemeler verimliliğe ayalı ücret sistemlerinin gücünü zayıflatmayacak bir düzeyde gerçekleştirilmeli. 
     
     Sendikalar atılım yapmalı 
     Komisyon raporunda, verimliliğe dayalı ücret sistemlerinin uygulama olanaklarının artırılmasında sendikaların yeni atılımlar yapması ve sistemin yanlış uygulamalar nedeniyle bozulmasına engel olması gereğine işaret edildi. 
     Çalışanların ücretlerinin insanca yaşama onuruna uygun bir düzeyde, hakça ve dengeli bir ücret yapısı içinde gerçekleşmesinin sağlamak amacıyla ilgili yasaların yeniden düzenlenmesi ve bu sistemin uygulanmasını destekleyen, kolaylaştıran hükümlerin konulması gerektiği belirtildi. 
     Bu çalışmaların gerçekleştirilmesinde koordinasyonu yapacak uzman bir kuruluşa gereksinim duyulacağı ifade edilirken, Milli Prodüktivite Merkezi'nin bu görevi yürütebileceği vurgulandı. 
     
     Öneriler 
     Raporun sonuç kısmında yer alan öneriler bölümünde, sistemin yönetim, çalışan ve sendikaların onayı ile uygumlamaya konulması, işbirliği ve desteği ile yürütülmesi gerektiği kaydedildi. Öneriler şöyle sıralandı 
149   Performans oranları yeterli ve hakça olmalı, sistem kolay anlaşılabilir olmalı. 
149   Performansa dayalı kazançlar günü gününe hesaplanmlalı, ödeme devreleri kısa tutulmalı. 
149   Sistemde, çalışanların kontrolu dışındaki nedenlerle standartlara erişilmemesi durumunda uygun koruyucu önlemler gösterilmeli. 
149   Sistemde çalışanların uygulamaya ilişkin yakınma ve anlaşmazlıklarını çözümleme için etkili bir uzlaşma yöntemi geliştirilmeli. 






</TEXT>
</DOC>
