<DOC>
<DOCNO> 27949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/ekonomi/eko09.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Çinlilere Maraşşşşşş 
</HEADLINE>
<TEXT>

     MADO Dondurma’yı üreten Kahramanmaraş’lı Yaşar Dondurma, Çin’e dondurma ihracatına başlıyor. Çin’de başkent Pekin başta olmak üzere değişik kentlerde 17 oteli bulunan Min ve ortağı tekstilci Zhou Pın, Kahramanmaraş’a gelerek inceledikleri MADO Dondurmaları’nı Çin’de pazarlamaya karar verdi. 
     Kendileri için yapılan dondurma şovunu izleyen ve satırla dondurma kesen ortaklar Min ve Pın, "Kahramanmaraş’ın dövme dondurmasını çok beğendik. Lezzetli, üstelik yenildiği sırada dile ve boğaza yapışmıyor ve üşütmüyor" dediler. Ortaklar, ithal edecekleri dondurmayı ilk aşamada 300 milyon kişiye ulaştıracak. 
     
     Dokuz ülkeye ihracat 
     Çin’le birlikte dokuz ülkeye ihracat yaptıklarını belirten Yaşar Dondurma Yönetim Kurulu Üyesi Erdal Kambur, "İlk aşamada özel konteynerlerle 250 ton dondurma göndereceğiz. Deniz yolu ile 40 günde Pekin’e ulaşacak. Bu işbirliğinin ardından, Çin’de dondurma fabrikası kurmayı öngörüyoruz" dedi. 
     



 EKONOMİ 























</TEXT>
</DOC>
