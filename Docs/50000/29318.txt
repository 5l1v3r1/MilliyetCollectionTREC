<DOC>
<DOCNO> 29318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/son/sonspo08.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş sezonu yarın açıyor... 
</HEADLINE>
<TEXT>

     Beşiktaş, 2001-2002 futbol sezonu hazırlıklarına yarın başlayacak. 
     Fulya Tesisleri'nde saat 17.00'de toplanacak olan siyah-beyazlılar, daha sonra sezonun ilk antrenmanını teknik direktör Christoph Daum yönetiminde yapacak. 
     Antrenmana, yeni transferler Sixten Veit, Necat Aygün, Ahmet Yıldırım ve Mehmet Aksu da katılacak. Afrika Kupası maçları nedeniyle ülkelerinde bulunan Tunuslu Zoubeir Baya ile Nijeryalı İke İbrahim Shorunmu ise yarınki çalışmada yer almayacak. İki oyuncunun da hafta başına kadar İstanbul'a gelecekleri ve takımla birlikte çalışmalara katılacakları bildirildi. 
     Yeni sezon hazırlıklarının ilk etabını 10 Temmuz'a kadar İstanbul'da sürdürecek olan siyah-beyazlılar, daha sonra 13 günlük kamp çalışması için Almanya'ya gidecek. 
     Öte yandan teknik direktör Daum ile yeni transferlerden Veit ve Necat'ın bugün Almanya'dan dönecekleri bildirildi. 






</TEXT>
</DOC>
