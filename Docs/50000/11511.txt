<DOC>
<DOCNO> 11511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/son/soneko13.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İktisat Bankası'na yeni yönetim 
</HEADLINE>
<TEXT>

     Tasarruf Mevduatı Sigorta Fonu'na devredilen İktisat Bankası Yönetim Kurulu Başkanlığı'na, fon bankaları ortak yönetim kurulu başkanı Tevfik Altınok atandı. Genel Müdürlüğe ise bankada Yönetim Kurulu Üyesi olarak görev yapan Yalçın Amanvermez getirildi. İktisat Bankası Yönetim Kurulu Üyeleri de, Tanju Polatkan, Adlan Özen, İbrahim Yaycıoğlu, Hasan Eken ve Hasan Ulukanlı'dan oluştu. Denetim Kurulu'na da Turan Özbay ve Azmi Yıldırım atandı. Bu arada, sabah erken saatlerde bankanın Esentepe'deki Genel Müdürlüğü'ne gelen Tevfik Altınok, bir süre çalıştıktan sonra ayrıldı. Banka'nın eski büyük hissedarı Erol Aksoy'un da bankaya geldiği ve daha sonra kendi aracıyla ayrıldığı bildirildi. 




</TEXT>
</DOC>
