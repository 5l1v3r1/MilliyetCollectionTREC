<DOC>
<DOCNO> 40992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/son/sonspo10.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Phiri Samsunspor ile anlaştı 
</HEADLINE>
<TEXT>

     Gençlerbirliği'nin eski futbolcusu Alfred Phiri, Samsunspor ile 1 yıllık sözleşme imzaladı. 
     Nuri Asan Tesisleri'ne gelerek kendisini Samsunsporlu yapan sözleşmeye imza atan Güney Afrikalı oyuncu, Samsun'a başarılı olacağına inandığı için geldiğini belirterek, ''Gençlerbirliği'nde 5 yıl forma giydim. Artık Samsunspor'un başarısı için ter dökeceğim. Umarım bana güvenenleri mahçup etmem'' dedi. 
     Samsunspor Kulübü Basın Sözcüsü Suat Çalık da, Phiri'nin Türkiye koşullarını iyi bilen bir oyuncu olduğunu ve uzun yıllar kendisiyle birlikte olmak istediklerini söyledi. Phiri'nin lisansını Beşiktaş maçına yetiştirmek istediklerini de kaydeden Çalık, ''İnşallah bu maça kadar gerekli formaliteleri tamamlarız'' dedi. 
     Çalık, transfer arayışlarının sürdüğünü de belirterek, isimlerini açıklamak istemediği 2 futbulcuyla da görüşmelerin sürdürüldüğünü bildirdi. 
     
     







</TEXT>
</DOC>
