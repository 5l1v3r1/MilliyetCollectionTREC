<DOC>
<DOCNO> 27469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/son/sondun19.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bosna'daki camii açılışında Sırp milliyetçilerle polis çatıştı 
</HEADLINE>
<TEXT>

     Bosna Sırp Cumhuriyeti'nde, Ferhadiye Camii'nin restorasyon törenini ikinci defa engellemek isteyen Sırp milliyetçilerle polis arasında çıkan çatışmalarda, 3'ü ağır 15 polisin yaralandığı bildirildi. 
     SRNA haber ajansı, yüzlerce Bosnalı Sırp'ın taş ve şişelerle polise saldırdığını, polisin de kalabalığı dağıtmak için göz yaşartıcı bomba ve tazyikli su kullandığını belirtti. Polis ise, olaylarda 5 Bosnalı Sırp'ın tutuklandığını açıkladı. 1992-95 yıllarındaki savaşta yıkılan caminin restorasyon törenini engellemek için yapılan eylemin amacına ulaşamadığı, sıkı güvenlik kordonu altında imamların, Bosnalı yetkililerin ve Batılı diplomatların töreni yaptıkları bildirildi. Bosnalı Müslümanları temsilen törene katılan Mustafa Efendi Ceriç,''caminin restorasyonunun, Hırıstiyan ve Müslümalar arasında uzlaşma köprüsü olmasını'' diledi. Törene, önceki törene katılmayan Bosna Sırp Cumhuriyeti'nin Devlet Başkanı milliyetçi Mirko Saroviç de katıldı. Banya Luka'nın belediye başkanı protesto gösterisinde çıkabilecek olası şiddet hareketlerini gerekçe göstererek, cami etrafındaki tüm bar ve lokantaların bu akşam geç saatlere kadar kapatılmasını emretmişti. 







</TEXT>
</DOC>
