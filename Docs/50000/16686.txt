<DOC>
<DOCNO> 16686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/spor/spo05a.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Stadlar Allah’lIk 
</HEADLINE>
<TEXT>

Avrupa kupalarına katılmaları beklenen takımlarımızın sahalarını denetleyen UEFA, ciddi eksiklikler saptadı, uyarılarını sıraladı 
     CEMAL ERSEN 

     GELECEK sezon Avrupa kupalarında mücadele etmesi muhtemel takımlarımızın stadlarını inceleyen UEFA, "kırık not" verdi. Yetkililerin geçen hafta Ali Sami Yen, İnönü, Şükrü Saracoğlu ve Ankara 19 Mayıs stadlarında yaptığı incelemede, özellikle soyunma ve hakem odalarının yetersizliği, tribünlerdeki koltuk sisteminin eskiliği, kapalı devre televizyon sisteminin olmayışı gibi konularda eksiklikler tespit edildi. 
     UEFA yetkilileri, Galatasaray'ın Şampiyonlar Ligi maçlarını oynadığı Ali Sami Yen Stadı'nde ciddi eksikler saptadılar. Bunların giderilmesini isteyen yetkililer, Şükrü Saracoğlu Stadı'ndaki inşaatın yeni sezona yetişmesi, 19 Mayıs Stadı'ndaki koltukların yenilenmesi, hakem ve futbolcu odalarının genişletilmesi, kapalı devre TV sisteminin kurulması, doping odasının büyütülmesi taleplerini ilettiler. 
     İNÖNÜ Stadı'na ise VIP salonundaki eksikler ile soyunma odalarının revize edilmesi konularında uyarılar geldi. Spordan Sorumlu Devlet Bakanı Fikret Ünlü, üç büyüklerin kiraladıkları stadlarla ilgili eksiklerin yine bu kulüpler tarafından giderilmesi gerektiğini vurguladı. Bakan Ünlü, Ankara 19 Mayıs Stadı ile ilgili harcamaların ise Gençlik ve Spor İl Müdürlüğü bütçesinden karşılanacağını ifade etti. 
     
A.Sami Yen çağ dışı’      UEFA ve FIFA Stat Komisyonu Başkanı Ernie Walker'dan Ali Sami Yen Stadı ile ilgili ciddi uyarılar geldi. Walker, "Gelecek yıldan itibaren Galatasaray'ın kesinlikle Ali Sami Yen'de oynamasına izin vermeyeceğiz. Durumu yöneticilere ve federasyona ilettik. Sağlıksız ve çağ dışı. Galatasaray'ın yerinde olsam, maçları bittiği zaman Olimpiyat Stadı'nda oynarım. İzmir Atatürk Stadı'ndan ise ancak müze olur. UEFA, şeref tribünlerini GSGM'nin organize etmesine de karşı. Birçok ilgisiz ve bilgisiz adam tribüne doluyor" diye konuştu. 
     


 SPOR 

























</TEXT>
</DOC>
