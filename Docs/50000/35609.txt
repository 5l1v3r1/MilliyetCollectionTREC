<DOC>
<DOCNO> 35609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/dunya/dun01.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
200 kopya insan geliyor 
</HEADLINE>
<TEXT>

İtalyan embriyolog Antinori’nin, bir gemide yapacağı operasyonla 200 kadını kopyalanmış embriyolarla hamile bırakacağı ileri sürüldü 
     DIŞ HABERLER SERVİSİ 

     İnsan kopyalama konusunda yaptığı çıkışlarla adından sık sık söz ettiren İtalyan embriyolog Severino Antinori, dünyanın ilk insan kopyalama girişimine start veriyor. ABD ve İngiliz basınına göre, "21. yüzyılın ilk şoku" değerlendirmelerine yol açan girişim çerçevesinde Severino, insan klonlanmasına en çok karşı çıkılan ABD’deki Washington Ulusal Bilimler Akademisi’nde perşembe günü yapacağı açıklamayla 200 kadının kopyalanmış embriyolarla hamile bırakılacağını duyuracak. 
     Haberlere göre, Antinori 200 kadının kopyalanmış embriyolarla hamile bırakılması işlemini kasım ayında ve çeşitli ülkelerin müdahalesini önlemek için uluslararası sulardaki bir gemide yapacak. Severino, operasyonun detaylarını perşembe günü yapacağı konuşmaya saklarken, İnsan kopyalarının üretimi için, ilk kopya koyun Dolly’nin üretilmesine çok benzeyen bir teknik kulla--nılacağı belirtiliyor. Dünyanın ilk insan kopyası için, pek çok farklı ülkeden 200 kadının seçildiği belirtiliyor. 
     İnsan kopyalanması, ABD Başkanı George W. Bush ve ABD Kongresi ta-rafından onaylanmıyor. ABD Kongresi’nin alt kanadı Temsilciler Meclisi, kısa süre önce insan klonlamayı yasaklayan bir tasarıyı kabul etmişti. 
     



 DÜNYA 











</TEXT>
</DOC>
