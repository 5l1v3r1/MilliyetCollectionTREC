<DOC>
<DOCNO> 28871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/yazar/akyol.html </URL>
<DATE> 2001/06/26/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Takiyye, irtica, sosyoloji 
</HEADLINE>
<TEXT>

     LAİKLİĞİN resmi biçiminin 'ödünsüz' savunucularından bir meslektaşımız, "Bunlar takiyye " diyor FP şeriat düzeni amacından yahut sistemle kavga etmekten mi vazgeçmiş Hayır Peki, niye ılımlı görünüyorlarmış 
     - Sadece takiyye yaptıkları için 
     Aynı çizgide başka bir meslektaşımız da, "Ha gelenekçisi, ha yenilikçisi bunlar aynı, değişimleri palavra " diyordu. 
     Şimdi bu konulara Prof. Sencer Ayata'nın nasıl baktığını görelim 
     "Erbakan ve çevresinin otoritesine bireyci ve liberal dinamiklerle direniş var. Yeni grup, liberal çevrelerle iletişimden etkilendi. 'Devletçi olan geleneksel tutumu bırakın, piyasayı vurgulayın' mesajını aldı. Kuşak farklılığı da var. Yeni grup, tabanda eğitim görmüş orta sınıfa daha yakın..." Milliyet, 24 Haziran 2001 
     
     Prof. AYATA, ODTÜ'de sosyoloji kürsüsü başkanı, uluslararası sosyal bilim camiasında sayılan bir isim... Siyasi tercih olarak sosyal demokrat... İslami hareketler üzerinde araştırmaları var, yani uzman aynı zamanda... 
     "Takiyye " falan diye sıradan önyargılara itibar etmiyor. 
     Sosyolojik analiz terimleriyle konuşuyor "Bireyci ve liberal dinamikler"den bahsediyor. "Liberal çevreler iletişimin etkisi"ni vurguluyor. "Tabanda eğitim görmüş orta sınıf" faktörüne dikkat çekiyor. 
     Biraz sosyoloji karıştırmış herkes bilir ki, bu toplumsal faktörler dini hareketlerde de liberalleşmeye ve rasyonelleşme anlamındaki 'sekülerleşme'ye yol açar 
     Biraz olsun bu sosyolojik perspektife sahip olanlar, bilirler ki, eski irtica retoriğini tekrarlayarak, hele de değişim verilerine "takiyye" deyip gözünüzü kapatarak aktüel süreçleri doğru analiz etmek mümkün olmaz. 
     
     BİZDE akademik sosyolojinin önemli isimlerinden rahmetli Nurettin Şazi Kösemihal, 1971 yılında yayımlanan "Durkheim Sosyolojisi" adlı kitabının önsözünde diyor ki 
     "Durkheim'ın ana yapıtlarından çoğu eski harflerle dilimize çevrilmiştir. Ama bilinemez neden, bugüne dek yurdumuzda Durkeim sosyolojisinin yöntemini, sistemini tümüyle, eleştirmeli bir görüşle ele alan herhangi bir inceleme yapılmış değildir..." Remzi Kitabevi, sf. 10 
     Meşrutiyet aydını Gökalp'ten sonra Durkheim'ı unuttuk da, Pareto'ya mı, 'en büyük sosyolog' Weber'e mi ilgi duyduk 
     Marks da "devrimci" yönüyle gündemimize geldi, "sosyolog" olarak değil maalesef... 
     Tek Parti ideolojisi sosyolojiye neden ilgi duymadı Ancak yine 'sosyoloji'nin cevap vereceği zor ve karmaşık bir soru... 
     Zamanımızda Çevik Bir de "Bizim sosyologlara ihtiyacımız yok, kafamızı karıştırırlar" deyince, sosyolojiyi, yani toplumsal verilerle düşünmeyi dışlayan bir ideoloji tablosu ortaya çıkıyor 
     Çağımızda sosyal bilimlere bu kadar ilgisizlik üzüntü vericidir. Tarihimizin hiçbir döneminde görmediğimiz, bilmediğimiz "bireyci liberal dinamikler" gibi, "eğitimli orta sınıf" gibi, "iletişim" devrimi gibi sosyolojik faktörlerin işlevini bilmeden, parti kapatmayı eski önyargılarla alkışlarsak, bizi "medeni alem" içinde kabul etmezler... 
     Dünyayı enayi sanmaktan ne zaman vazgeçeceğiz 
     
     







Takiyye, irtica, sosyoloji 


Tam tiyatro 


Kapatma ve devam 


Vallahi çekilmez 


Recep Tayyip Erdoğan değişti mi .. 


Aliye ile Ramazan 


Eğer eski bilgisayarınız varsa... 


Sadece Fazilet olayı değil... 


Yanıt bekleyen sorular 


Naylon faturam var almaya gelin 


Kutan'ın çağrısı 


Türkbanklılar kime oy vermez 


Resmi Gazete’de ilan şart mı 


Et, süt, ekmek, şeker ve banka dışarıdan gelecek 


Özel oldu ama güzel olmadı 


</TEXT>
</DOC>
