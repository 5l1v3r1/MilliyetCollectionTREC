<DOC>
<DOCNO> 44394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/son/sonspo10.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor'da istifa 
</HEADLINE>
<TEXT>

     Gaziantepspor Kulübü Başkanı Celal Doğan, 3-2 yenilgileriylee sonuçlanan Antalyaspor karşılaşması sonrasında, yönetim olarak görevi bıraktıklarını açıkladı. 
     Celal Doğan, yaptığı açıklamada, yönetimleri döneminde Gaziantepspor'un iyi yerlere geldiğini söyledi. 
     Gaziantepspor'un bu sezon başarılı olamadığını belirten Doğan, açıklamasını şöyle sürdürdü 
     ''İşler iyi gitmiyor, iyi sonuçlar alamıyoruz. Taraftar da haklı olarak bizi istemiyor, daha iyisini yapacak olanı istiyor. Bizim de bu konuda yapacak başka birşeyimiz yok. Hapoel Tel Aviv maçından sonra aleyhimize tezahüratlar sürdüğü takdirde görevi bırakacağımı söylemiştim. Bugün şahsen ben Gaziantepspor Kulübü başkanlığını bırakıyorum.'' Doğan, Gaziantepspor Kulübü Yönetim Kurulu'nun yarın toplanarak olağanüstü kongre kararı alacağını belirterek, ''Herkese hayırlı olsun'' diye konuştu. 
     






</TEXT>
</DOC>
