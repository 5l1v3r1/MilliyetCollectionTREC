<DOC>
<DOCNO> 30332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/son/sontur09.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ders geçme notlarının düşürülmesini bekleyenlere kötü haber 
</HEADLINE>
<TEXT>

     Milli Eğitim Bakanı Metin Bostancıoğlu, liselerde sınıf geçme yönetmeliğinin değiştirilmesinin veya ders geçme not ortalamalarının düşürülmesinin sözkonusu olmadığını bildirdi. 
     Başkent Üniversitesi'ndeki mezuniyet törenine katılan Bostancıoğlu, buradan ayrılırken gazetecilerin, sınıfta kalan öğrencilere yeniden sınav hakkı tanınması veya ders geçme not ortalamalarının düşürülmesi isteklerine ilişkin sorularını yanıtladı. 
     Orta Öğretim Kurumları Sınıf Geçme Yönetmeliği'nin değiştirilmesinin sözkonusu olmadığını vurgulayan Bostancıoğlu, şunları söyledi 
     ''Orta öğretim kurumlarında sınıf geçme yönetmeliği 7 Kasım 1999 tarihinde yayımlanmıştır. O tarihte, eğitim-öğretim başladığında bir yıla mahsus olmak üzere, 1999-2000 eğitim ve öğretim yılında eski yönetmelik uygulandı. Bu yıl, herkes biliyorduki düz lise diye adlandırılan sınıf geçme notu ortalaması, 2.50 idi. Anadolu ve öğretmen liselerinde bu ortalamalar 3.00, fen liselerinde de en az 4.00 idi. 
     Üniversite sınavlarında daha çok fen ve Anadolu liseleri öğrencileri başarılı oluyorlar. Şimdi, düz liselerdeki çocuklarımızın üniversite sınavlarında daha başarılı olabilmeleri için, daha iyi yetişmeleri için, bunu yaptık. 1999 Kasımında bu yönetmeliği çıkardık. Şimdi, sınıf geçme not ortalamalarının 2.00'ye indirilmesi sözkonusu değil. Yönetmelik uygulanacak. Yönetimde istikrar esastır. Çocuklar için af diyorlar. Çocuklar bir suç işlemedilerki af sözkonusu olsun.'' 
     Bostancıoğlu, sınıfta kalan öğrencilerin başarısız oldukları için kaldıklarını hatırlatarak, ''Diliyorumki bu, hayatlarında ileride başarısız olmamaları için kendilerine önemli bir ikaz olur'' dedi. Gazetecilerin, ''Veliler ekonomik krizi gerekçe göstererek, çocuklarının sınıf geçirilmesini istiyorlar'' sözleri üzerine Bostancıoğlu, herkesin bir gerekçe öne sürdüğünü söyledi. 
     Bostancıoğlu, şunları kaydetti 
     ''Geçen yıl deprem nedeniyle, ondan önceki yıllarda da başka nedenlerle gerekçeler ileri sürmüşler ve eğitimle oynanmış. 2.00 not ortalamasıyla mezun olan çocuk, o diplomayla ne olacak Lise, akademik eğitimin alındığı bir yerdir. Bunlar akademisyen olacaklar, bilim adamı olacaklar. Bu not ortalamalarıyla hangi sınavı kazanacaklar 2.00 not ortalamasıyla mezun olan çocuklar, üniversite kapısına yığılmaktan başka bir şey olmayacaklar. O nedenle, anne ve babaların çocuklarının daha iyi yetişmesi için bu not ortalamalarını tutturmalarına destek olmalıdırlar. Sadece beyaz bir diploma ne işe yarar Hiçbir işe yaramaz. Ben bir ara, İlla istiyorlarsa, sınıf geçmeyi hak etmeden mezun olsunlar, böyle bir belge hazırlayalım dedim. Bu belge, neye yarar O nedenle esas olan çocuklarımızın iyi yetiştirilmesidir.'' 
     
     
     







</TEXT>
</DOC>
