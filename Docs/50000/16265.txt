<DOC>
<DOCNO> 16265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/son/soneko05.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Halk Bankası yeni yönetimi belli oldu, sermayesi 1 katrilyona çıktı 
</HEADLINE>
<TEXT>

     Kamu bankalarının birleştirilmesi çerçevesinde, genel kurulunu yenilemek durumunda olan Halk Bankası'nın, Olağanüstü Genel Kurulu bugün yapıldı. 
     Halk Bankası'nın yenilenen yönetimi ile birlikte, Genel Kurul'da, Banka'nın ana sözleşmesinin yönetim kurulunun seçimini belirleyen 6. maddesinin iptali ve sermayesinin 250 trilyon liradan, 1 katrilyon 250 trilyon liraya çıkartılması onaylandı. 
     Genel Kurul'da yenilenen seçimle, 3 yıllığına yönetim kurulu üyeliklerine Ahmet Vural Akışık, Yavuz Arınsoy, Özcan Atalay, Ahmet Gürşen Çakaloz, Cüneyt Yener ile Volkan Taşkın seçildiler. Hazine temsilciliklerine ise Yıldız Soykan ile Kaan Sayın getirildi. Yeni yönetim, yemin ettikten sonra kendi arasında görev dağılımını gerçekleştirecek. 
     Öte yanan, Halk Bankası Genel Müdürlüğü'nde yapılan Olağanüstü Genel Kurul Toplantısı'na, eski Genel Müdür ve Yönetim Kurulu Başkanı Yenal Ansen katılmadı. 
     
     
     



</TEXT>
</DOC>
