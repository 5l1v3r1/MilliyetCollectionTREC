<DOC>
<DOCNO> 4087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/son/sonspo05.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de durmak yok 
</HEADLINE>
<TEXT>

     Antalya Belek'te 12 günlük kampı tamamlayarak dün İstanbul'a dönen Fenerbahçe, çalışmalarını İstanbul'da sürdürüyor. 
     Ankaragücü ile 1 Şubat Perşembe günü yapacakları Türkiye Kupası çeyrek final maçının hazırlıklarını ara vermeden sürdüren sarı-lacivertlilerin, bu sabah Samandıra Tesisleri'nde basına kapalı olarak gerçekleştirdikleri çalışmada, ümit takımla hazırlık maçı oynadığı bildirildi. A takımın, idman maçını, Adem 3 , Revivo 2 , Lazetiç 2 , Semih 2 ve Serhat'ın golleriyle 10-0 kazandığı öğrenildi. Maçta, hafif sakatlıkları bulunan Rapaiç, Ogün ve Celil yer almayıp tedavi olurken, kasığında sorunu bulunan Yusuf'un ise tedavisi sürdürüldü. Fenerbahçe, Ankaragücü maçı hazırlıklarını, bu akşam yapacağı antrenmanla sürdürecek. 




</TEXT>
</DOC>
