<DOC>
<DOCNO> 43324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/guncel/gun11.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm orucunda 67. ölüm 
</HEADLINE>
<TEXT>

     ŞENOL DEMİRCİ İstanbul 

     F tipi cezaevlerini protesto etmek ve cezaevindekilere destek olmak için 137 gün önce ölüm orucuna başlayan Aldülbari Yusufoğlu, Armutlu’daki eylem evinde yaşamını yitirdi. Yusufoğlu’yla birlikte ölüm orucunda hayatını kaybedenlerin sayısı 67’ye yükseldi. Yasadışı DHKP - C örgütü üyesi 21 yaşındaki Yusufoğlu’nun İzmir Tutuklu Aileleri Bülteni’nde çalışırken ölüm orucuna başladığı, daha sonra geldiği İstanbul’da eylemini sürdürdüğü öğrenildi. Yusufoğlu’nun cenazesi, dün 30 kişilik bir grup tarafından ölüm orucunu tuttuğu evden alınarak çeşitli sloganlar eşliğinde Armutlu’daki cemevine getirildi. Polis, gruba müdahale etmedi. Cenazeye katılanlar da daha sonra olaysız dağıldı. Ağabeyi Avni Yusufoğlu cenazeyi almak için İstanbul’a geldi. 
     



 GÜNCEL 






















</TEXT>
</DOC>
