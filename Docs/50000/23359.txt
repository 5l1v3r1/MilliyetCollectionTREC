<DOC>
<DOCNO> 23359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/son/soneko03.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB Başkanı Fuat Miras "Hükümetle aramızda küslük yok" 
</HEADLINE>
<TEXT>

     Türkiye Odalar ve Borsalar Birliği TOBB Başkanı Fuat Miras, hükümetle aralarında herhangi bir küslük bulunmadığını bildirdi. 
     Odalar Birliği'nin yarın gerçekleştirilecek 56. Genel Kurulu öncesinde TOBB yönetimi Shereton Oteli'nde delegelere açık büfe bir yemek verdi. Yemeğe Devlet Bakanları Şükrü Sina Gürel, Ramazan Mirzaoğlu, Gümrük Müsteşarı Nevzat Saygılıoğlu, Büyükşehir Belediye Başkanı Melih Gökçek, bazı bürokratlar ve çok sayıda işadamı katıldı. 
     Yemekte gazetecilerin çeşitli konulardaki sorularını yanıtlayan Miras, bir gazetecinin yemeğin geçmiş yıllardaki yemeklere göre sönük geçtiğini belirterek, ''Hükümetle aranızdaki küslük ne zaman sona erecek '' sorusu üzerine, ''Hükümetle aramızda küslük yokki. Bir gün önce sayın Başbakan ve yardımcısı ile bir gün sonra da bir Başbakan Yardımcısı ile beraberdim. Arkadaşlar yoğun bir program içerisindeler. Zannediyorum o program neticesinde Türkiye'yi düzlüğe çıkartmak istiyorlar. Olay bundan ibaret. Aramızda küslük yok'' diye konuştu. 
     Bir başka soru üzerine de TOBB'un her zaman doğruyu yaptığını, şimdiye kadar hiç yanlış yapmadığını, genede yanlış yapmayacağını ifade eden Miras, sözlerini şöyle sürdürdü 
     ''Mesela Arkadaşlar balta çıkartacak diye senaryo çıkarttılar. Hangi arkadaş balta çıkaracak Burda hepsi var. Bir sorun bakalım. Baltalarını çıkaracak arkadaş kimmiş Bir öğrenin de ben de merak ediyorum. Yani sizin sayesinizde hiç olmazsa öğrenmiş oluruz.'' 
     Bir diğer gazetecinin Büyükşehir Belediye Başkanı Gökçek'in yeni bir parti oluşumu içerisinde yeraldığını hatırlatarak, bu konudaki siyasi açılımı nasıl değerlendirdiğini sorması üzerine de Miras, Türkiye'de siyasetin demokratik ölçüler içerisinde yapılmasını istediklerini vurguladı. Bunun için Siyasi Partiler Yasası ve Seçim Kanunu'nda değişiklik istediklerini ve sivil anayasanın da Meclis'te görüşülmekte olduğunu anlatan Miras, bütün bunlardan sonra devletin yeniden yapılanmasının gündeme geleceğinin söylendiğini ifade etti. 
     Miras, ''İnşallah gelir. Biz de hiç olmazsa masraftan kurtuluruz. Yeni partileri bilemem. Ben siyaset yapmayacağım için yeni partilerde siyaset yapacak arkadaşlara soracaksınız'' diye konuştu. 
     Devlet Bakanı Kemal Derviş'in Gaziantep ve Adana gezisiyle ilgili bir soru üzerine de Miras, Derviş'in söz konusu gezilere ''hükümetten izin alıp da mı gittiğini'' bilmediğini söyledi. Miras, Bakan Derviş'in bu geziyle ilgili hükümetten izin alıp almaması konusunda ise şunları söyledi 
     ''Benim yönetim kurulu arkadaşlarım bir yere giderken Odalar Birliği Başkanı'ndan müsaade almazlarsa yanlış yapmış olmazlar mı Hükümetin de başı sayın Başbakan ve Başbakan Yardımcıları hiç olmazsa Başbakan'a o ziyarete gideceğini ve orada organize sanayi bölgelerinde, küçük boy işletmeleri de yakından tespit edeceğini söyleyebilirdi veya söyledi de biz bilmiyoruz. Yetkili bir Bakanımız burada. Söyleyip söylemediğini bilemem tabi. Sayın Bakan da biliyor mu bilmiyorum.'' 
     Miras'ın bu sözleri üzerine yanında oturan Devlet Bakanı Ramazan Mirzaoğlu, bundan haberdar olmadığını söyledi. Mirzaoğlu, konunun Bakanlar Kurulu'nda ele alınıp alınmadığına ilişkin soru üzerine de, Bakanlar Kurulu gündeminin gizli olduğunu ve neler görüşüldüğünün ancak Bakanlar Kurulu sözcüsü tarafından açıklanabileceğini kaydetti. 
     Bu arada Fuat Miras, Bakan Derviş'in siyasi bir oluşum için hazırlık yapıp yapmadığına ilişkin bir başka soruya verdiği yanıtta da, Bakan Derviş'in hangi görevle geldiğini bilmediğini söyledi. Devlet Bakanı Kemal Derviş'in dünyanın etkin kuruluşlarından bir tanesinin başkan yardımcısı olduğunu, Başbakan Ecevit'in bir zamanlar danışmanı, Cem Boyner'in partisinin de kurucu üyelerinden bir tanesi olduğunu anımsatan Miras, bu özellikleri nedeniyle siyasete girip girmeyeceğinin kendisine sorulması gerektiğini, bu konuyu kendisinin değerlendiremeyeceğini söyledi. 
     Sorular üzerine Miras, reel sektörün hayatta kalıp kalmayacağını bilmediğini, Derviş'in göreve gelir gelmez yapması gereken şeyin krizin hasar tespitini yapmak olduğunu ve hazırlanan programda da masanın bir kenarına kendilerini koyması gerektiğini ifade etti. 
     Miras, ''Ama bu toplantıda bizleri arasına almaktan zannediyorumki kaçındı. Niye kaçındığını ona soracaksınız biz onun cevabını bilemiyoruz'' dedi. 
     Bir diğer soru üzerine ekonomideki yangının sönmediğini özellikle özel sektörde yangının devam ettiğini kaydeden Miras, krizde kazanan sektörün bankacılık ve finans sektörü olduğunu vurguladı. 







</TEXT>
</DOC>
