<DOC>
<DOCNO> 29437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/yasam/yas06.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Balık değil, ölüm satıyorlar 
</HEADLINE>
<TEXT>

     ÖMER ERBİL 

     İSTANBUL Boğazı’nda tekneleriyle, balık ekmek satanlar halkın sağlığı ile oynuyor. Tuvaleti, çöp toplama yeri olmayan, hijyenik şartların hiçbirini yerine getirmeyen yüzer lokantalarda güvenlik önlemleri de yok. Ahşap teknelerde yangın söndürme tüpü bile bulunmuyor. Halkın sağlığını hiçe sayanlarla mücadelede ise denetim kaosu yaşanıyor. 
     GIDA uzmanı Doç. Dr. Paşa Göktaş uyarıyor "Balık, enfeksiyon kaynağı olan bir ürün. Sıcak ortamda kalıp tekrar dondurulursa bakteri oluşturur. Yaşlılarda, çocuklarda, hamilelerde ölüme kadar götürebilir." Çevre Koruma Daire Başkanı Mustafa Öztürk de "Balık pişirmekte kullanılan yağ kesinlikle zehirli" diyor. 
     
     Denetim karmaşası 
     Belediyeler topu Sağlık Bakanlığı’na atıyor, İl Sağlık Müdürlüğü de yetkinin belediyede olduğunu ileri sürüyor. Müdürlük, "Biz ancak ihbar olursa denetleriz. Bu hafta içinde de zaten denetim yapılacak" dedi. 
     



 YAŞAM 























</TEXT>
</DOC>
