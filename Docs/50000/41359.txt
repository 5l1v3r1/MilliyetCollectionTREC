<DOC>
<DOCNO> 41359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/spor/spo03.html </URL>
<DATE> 2001/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumen teknik adam, yaptığı jestlerle gönülleri fethetti 
</HEADLINE>
<TEXT>
Lucescu alkışlarla 
Her fırsatta yönetimden oyuncularının paralarını vermelerini istedi. Transfer yerine istikrarı korudu 

Kendisine ödenen 250 bin doları iade etti. "Benim param var, takımın yok" diyerek fedak rlığını ortaya koydu 

Antalya maçından sonra "Kamp yapmadım çünkü size güvendim" diyerek oyuncularının gönüllerini aldı 

Galatasaray’ın değerini her fırsatta tekrarlayıp, hak etmeyen oyuncuya forma vermeyeceğini açıkladı, dediğini yaptı 
     ERHAN TELLİ 

     Ayrımı önledi 
     GALATASARAY Teknik Direktörü Mircea Lucescu bir gün içinde yaptığı hareketlerle hem yöneticilerin, hem de futbolcuların gönüllerini fethetti. Rumen hoca transferi gündeme getiren yöneticilere her fırsatta, "Önce oyuncuların parasını verin" diyerek yol gösterdi. Böylece para alan - almayan ayrımının önüne geçip, takımdaki huzur istikrarını sağladı. 
     
     Özveri gösterdi 
     ANTALYASPOR maçından önce kendisine geçmiş alacaklarından dolayı verilen 250 bin doları kabul etmedi. "Benim param var. Bunu oyuncularıma dağıtın" sözleriyle takımının gücünü artırmayı istedi. Maç sonrasında da soyunma odasında fırça bekleyen futbolcularına teşekkür edip, "Size söz veriyorum. Lazio maçını kazanırsak, ikinci tura çıkacağız" dedi. 
     
     Bana güvenin’ 
     LUCESCU, kendi takımını takastan gelen futbolcuların önüne çıkardı. Hak etmeyenin forma giyemeyeceğini söyleyerek hem takımını motive etti, hem de Galatasaray’ın değerini korudu. Rumen hocanın "Ben size güvendiğim için kamp yapmadım. Siz de bana güvenin. Salı gecesi Galatasaray gibi başlayacağız" sözlerini futbolcular alkışlarla cevapladılar. 
     
Albayrak Sorun yok      GALATASARAY Futbol Şubesi Sorumlu yöneticilerinden Abdürrahim Albayrak, S.Lisbon ile yaptıkları anlaşmaya göre, Lucescu beğenmediği taktirde Mpenza ve Sphear’ı 15 gün içinde geri gönderebileceklerini söyledi. Albayrak Horvath ve Fleurqugin’i ise Lucescu’nun da istediğini açıkladı. 
     FATİH Akyel’in geri dönüşü ise Mallorca’nın kararına kaldı. İspanyol ekibi bonservis için bedel istemezse transfer gerçekleşecek. Sarı-Kırmızılı takımda bekarlar dün kampa girerken, bugün Lazio maçının son hazırlıkları yapılacak. Lucescu idmanları basına ve taraftara kapadı. 
     
     



 SPOR 



























</TEXT>
</DOC>
