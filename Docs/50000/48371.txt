<DOC>
<DOCNO> 48371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/son/sondun14.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Kuzey İttifakı ile eşgüdüm içinde bombalıyor 
</HEADLINE>
<TEXT>

     Amerikan jetlerinin, Afganistan'ın kuzeyindeki Taliban mevzilerini bu sabah Kuzey İttifakı'yla eşgüdüm içinde bombaladığı bildirildi. 
     Kuzey İttifakı bünyesindeki komutanlardan Muhammed Atta, AFP muhabirine telefonla verdiği demeçte, dün geceki bombardımandan yararlanarak taarruza kalkan muhalefet güçlerini Taliban'ın püskürtmeyi başarmasından sonra bu sabah Amerikan jetlerinin, Taliban mevzilerini yeniden vurduğunu kaydetti. 
     Amerikan ordusuyla muhalefet kuvvetlerinin kara ve havada eşgüdüm içinde olduklarını belirten Atta, bombardımanın Mezar-ı Şerif kentinin 70 km güneyindeki Keşendeh yöresinde yoğunlaştığını bildirdi. 
     Atta, dün geceki çatışmalarda 20 kadar Taliban milisinin öldürüldüğünü de öne sürerek, ''Başta bizim kuvvetler ilerledi. Ancak Taliban karşı taarruza kalkarak yitirdiği mevzileri yeniden ele geçirdi'' dedi. 
     Atta, Amerikan ordusuyla eşgüdümün son altı gün içinde pekiştirildiğini belirtti. 
     






</TEXT>
</DOC>
