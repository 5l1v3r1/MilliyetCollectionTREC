<DOC>
<DOCNO> 12088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/son/soneko04.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine yarın 2.5-3.5 katrilyon lira borçlanacak 
</HEADLINE>
<TEXT>

     Piyasada yaşanan gelişmeler ve beklentilere paralel Nakit Yönetimi ve Borçlanma Programı'nı revize eden Hazine Müsteşarlığı, bu ay tek ihale düzenleyecek 
     Yarın yapılacak 3 ay 98 gün vadeli bono ihalesinde, net 2.5-3.5 katrilyon liralık borçlanma öngörülüyor. Hazine'den yapılan açıklamaya göre, 21 Mart ihraç tarili bonolar, ''tek fiyat ihale sistemi'' ile ihraç edilecek. 
     Tek fiyat ihale sisteminde yatırımcılar, ihaleye katıldıkları fiyat faiz ne olursa olsun, ihalede senet almaya hak kazandıkları takdirde, bu senetleri Hazine'ce ihalede kabul edilen en yüksek faiz en düşük fiyat üzerinden alacaklar. 
     İhaleden önce, rekabetçi olmayan teklif yoluyla ya da ihaleden sonra opsiyon yöntemiyle satış yapılması halinde, söz konusu ihraçlarda da, Hazine'ce ihalede kabul edilen en yüksek faiz en düşük fiyat uygulanacak. Mart ayın içerisinde Piyasa yapıcılarına yönelik TAP Merkez Bankası aracılığı geri alım ihalesi, değiştirme ihalesi yapılabilecek. Söz konusu yöntemlerin kullanılması kararlaştırıldığında, bununla ilgili bilgiler kamuoyuna açıklanacak. 
     Bu arada Mart ayı içerisinde Halka Arz yöntemiyle ihraç yapılabilecek. Halka arz yapılması kararlaştırıldığında, bununla ilgili bilgiler ihraçtan önce kamuoyuna açıklanacak. 
     Öte yandan daha önce ilan edilen 3 aylık programa ilişkin açıklamalara paralel, ay içerisinde kısa vadeli avans kullanılabilecek. Ancak ay sonunda net kısa vadeli avans kullanımı 0 sıfır olacak. 




</TEXT>
</DOC>
