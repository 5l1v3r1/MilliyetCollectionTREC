<DOC>
<DOCNO> 8150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/yazar/dogan.html </URL>
<DATE> 2001/02/21/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
Fransa 1924, Türkiye 2001 
</HEADLINE>
<TEXT>

     Zirvedeki krizin benzeri 1924'te Fransa'da yaşanıyor. 
     Hangi açıdan .. Bakanlar Kurulu'nun, "Sezer'in özür dilemesini" isteyen açıklaması. Ayrıca, "özür dileyinceye kadar, bakanların Sezer'in bulunacağı hiçbir toplantıya katılmama" kararı. Yani, "Sezer'i yalnız bırakma" politikası. 
     1924'te Fransa'da iktidarda sol koalisyon var. O sırada Cumhurbaşkanı Millerand. İsmi, bizim bildiğimiz Mitterrand ile, sadece iki l harfi ile farklı. 
     
Halkın kararı      Millerand ile sol koalisyon arasında kapışma başlıyor. Müthiş bir anlaşmazlık. Sonunda, hükümet bir açıklamayla, "Millerand Cumhurbaşkanı olduğu sürece, biz bakan olarak görev yapmayacağız" diyor. 
     Buraya kadar benzerlik var. Ama, sonrasında, bizdeki krizle Fransa 1924, birbirine taban tabana zıt. 
     Millerand istifa ediyor. Çünkü orada halk, hükümetten yana. Oysa, şu anda bizde halkın ezici çoğunluğu Sezer'den yana. Krizden hükümeti sorumlu tutuyor. Dün halktan gelen yüzlerce e - mail, bu desteğin açık kanıtı. 
     Dolayısıyla, Bakanlar Kurulu'nun "Sezer özür dilesin" açıklaması, halkla ters düşüyor. Hükümet "Sezer'i yalnız bırakalım" derken, halk tam bir güven duygusuyla, "hükümeti yalnız bırakma" eğiliminde. 
     O kadar ki, Sezer'in çıkış yaptığı MGK'nın, doğru yer olduğu inancında. "Yolsuzluklar ve denetim elbette MGK'da da konuşulur" yargısında. 
     
Uyarıya rağmen      Önceki gün Bakanlar Kurulu... 
     Uzun uzun "Devlet Denetleme Kurulu ve Cumhurbaşkanı'nın anayasal yetkileri" tartışılıyor. Orada bile, "Sezer'in Anayasa'nın 108. maddesine göre, denetleme yetkisi bulunduğu" keşfediliyor .. Buna rağmen, Ecevit'in toplantıda "bu hareket bana değil, hükümete karşıdır" sözleri üzerine, tüm bakanlar "özür dilesin" açıklamasını imzalıyor. 
     Kasım krizinden sonra, Bakanlar Kurulu'nda bazı bakanlar sık sık "şimdi en küçük bir siyasal hata, yeni bir ekonomik krize yol açabilir, aman dikkat" uyarısında bulunuyor. Ne çare ki... 
     
İzgi'den diplomasi      Herkes "kriz nasıl çözülür" derken... 
     TBMM Başkanı Ömer İzgi görev biliyor ve ince bir diplomasi yürütüyor. Sezer ve Ecevit'le birkaç kez telefonla görüşüyor. Sezer'in "hukukçu kimliğini" , Ecevit'in "politik kariyerini" ön planda tutuyor. İkisinin de, gönlünü okşuyor. 
     Kimsenin geri çeviremeyeceği formülle, tarafların pazartesi günü MGK'da buluşmalarını sağlıyor. 
     Ancak, vazo aslında Sezer'in seçildiğinden beri kırık .. 
     
     





Komplo ve sistem 


Doğru söyleyeni 


Yüzümüze Anayasa'yı atması kabul edilemez 


Koruma görevli devlet bakanı 


Bu böyle gitmez Ama nasıl gider 


İki gerçek 


Fransa 1924, Türkiye 2001 


Devlet krizi 


Genç işsizler 


Kazanan yok, kaybeden ülke 


Balkan ayarı 


Kriz var kriz var, bunalım vaaaaaar... Ekonomi tıkırında... 


Kimse bana ne ’ demesin 


Kriz nasıl aşıldı 


Krizin kerizleri ya da halkın hali 


Enkazdan yükselen umutlar 


Ve gülümsedi 


Bırakın Sezer'i nankör kalsın 


Proje esastır 


Zeytinyağı, sirke ve Ecevit 


Faiz yükseldikçe "fakir" eziliyor 


Halk Bankası yanık kokuyor 


</TEXT>
</DOC>
