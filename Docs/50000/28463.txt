<DOC>
<DOCNO> 28463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/son/sontur17.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'den insan manzaraları...Paylaşılamayan dana için tatbikat 
</HEADLINE>
<TEXT>

     Düzce'nin Akçakoca İlçesi Dadalı Köyü'nde iki aile, ''benim'' dediği danayı paylaşamayınca, jandarma tatbikat yaptırdı. 
     Dadalı Köyü'ndeki ilginç olay şöyle gelişti 85 yaşındaki Fatma Konanç, otlaması için köy merasına bıraktığı danayı, akşam aynı yerde bulamadı. Dananın 7 gün boyunca ahıra dönmesini bekleyen Konanç, Akçakoca pazaryerinde dananın satışa çıkarıldığını haber alınca jandarmaya şikayette bulundu. 
     Akçakoca Jandarma ekipleri, danayı satmak isteyen Bahattin Karatürk'ün 29 , dananın kendisine ait olduğunu iddia etmesi üzerine, tatbikat yaptırılmasına karar verildi. Bunun üzerine jandarma ekipleri, danayı, Dadalı Köyü girişinden 2 kilometre boyunca serbest bıraktılar ve hangi ahıra giderse dananın o ahır sahibinin olacağını belirttiler. 
     Jandarma ve köylüler tarafından izlenen dananın, Fatma Konanç'ın ahırına girmesi üzerine, dana sahibinin Fatma Konanç olduğu anlaşıldı. Danasına kavuşan Konanç, ''Ben danamı tanımaz mıyım, ona 2,5 yaşından bu yana bakıyorum, bu olaydan sonra danamın adını 'Kaçak' koyacağım'' dedi. 
     Danayı kendisinin sanan Bahattin Karatürk de ''Bu dananın benim olduğunu iddia ediyorum. Aynı danadan benim de vardı kayboldu, bir daha dönmedi'' diye konuştu. 
     Jandarma yetkilileri, dananın 7 gündür Bahattin Karatürk'ün ahırında bağlı kaldığını, daha sonra satmak amacıyla pazara götürüldüğünü, köy halkının ifadeleri ve yaptırılan tatbikat sonucu, dananın, sahibi Fatma Konanç'a teslim edildiğini belirttiler. 
     
     
     







</TEXT>
</DOC>
