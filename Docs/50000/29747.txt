<DOC>
<DOCNO> 29747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/spor/spo05.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
En büyük kim 
</HEADLINE>
<TEXT>

Kırkpınar başpehlivanlık güreşlerinde favoriler zorlanmadı, Karamürselli Ahmet Taşçı ve Antalya bölgesinden Cengiz Elbeye çeyrek finale adını yazdırdı 
     Start verildi 
     640. Tarihi Kırkpınar Yağlı Güreşleri’nde merakla beklenen başpehlivanlık mücadelesi dün başladı. İddialı pehlivanlar, seribaşı sistemi sayesinde, ilk turları geçip, çeyrek finale çıktılar. Kırkpınar’da 9 kez zirveye çıkan ve bu yıl üçüncü Altın Kemer peşinde koşan Karamürselli Ahmet Taşçı, ön elemenin ardından ilk maçında Ali Bulut’u 6 dakikada geçerken, ikinci maçında da Nail Kurt’u yenmeyi başardı. 
     
     El öptürdü 
     GÜREŞ sonrası Ağa Mustafa Saruhan, Kurt’a bir ara yuhalanan Taşçı’nın elini öptürdü. Taşçı’nın en büyük rakibi olan Cengiz Elbeye ise önce Mükerrem Kıyı’yı, ardından da Bekir Seçim’i mağlup etti. Vedat Ergin de, Saffet Kayalı’dan sonra Gökhan Arıcı’yı puanlamada zor da olsa yendi. Hasan Tuna, Kenan Şimşek normal süre, İrfan Şen, Şükrü Kazan, Kadir Ergin de puanlamada çeyrek finale yükseldi. 
     
     Dostluk gecesi 
     BU yıl ilk kez uygulanan itiraz kameraları işe yaradı. Tribüne yerleştirilen iki kameradan maçlar izlenirken, itirazlar üzerine dört karşılaşma tekrar edildi. Şölen çerçevesinde dün akşam Sarayiçi’nde Türk - Bulgar - Yunan dostluk gecesi düzenlendi ve havai fişek gösterisi yapıldı. Baş güreşlerine rağmen ekonomik kriz nedeniyle tribünler dün de dolmadı. Kırkpınar bugünkü finallerle erecek. 
     
"Yağlıcılar çok farklı"      MURAT AĞCA 

     HERŞEY, O’nun kurduğu pehlivanlar tiyatrosu ile başladı. Er meydanının en büyük yağlı güreşçileri Paris’te sahne aldığında, Türkiye "pehlivanlara eşcinsellerin aşırı ilgisi" ile çalkalanıyordu ve fatura Pierre Guerchon’a kesiliyordu. Aslında dede tarafından Türk olan Guerchon da bu eleştirel ilginin farkındaydı. Geçtiğimiz gün geldiği 640. Kırkpınar Yağlı Güreşleri’nde "ermeydanına hayran eşcinsellere" hak vermekten geri durmadı ve devam etti "O kadar seksiler ki, gay’ler yağlı güreşlerden kendilerini alamıyor." 
     KIZGIN Edirne güneşinin altında söyleşi yaptığımız Fransız girişimci Guerchon sarsıcı açıklamalarını şöyle sıraladı "Çünkü yağlı ve çıplak vücutların güç gösterisi, karşı cinsi olduğu gibi eşcinselleri de etkiliyor. Bunun farkındaydım. Amacım, asla Türk insanının gelenekselleşmiş sporunu karalamak değil. Zaten kendimi Türk hissediyorum. Paris’ten sonra ABD’de de sahnelenecek oyun, k r amaçlı değildir. Cebimden şu ana kadar 700 bin Frank harcadım. Umarım güreşseverler olayları, Türkiye’nin tanıtımı açısından değerlendirir." 
     



 SPOR 


























</TEXT>
</DOC>
