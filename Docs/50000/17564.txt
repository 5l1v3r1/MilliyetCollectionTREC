<DOC>
<DOCNO> 17564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/ekonomi/eko02.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyasetçi ekonomiyi kullanmamalı 
</HEADLINE>
<TEXT>

Tekstilcilerin zirvesinde siyasetçileri uyaran Derviş önemli mesajlar da verdi Para basılmayacak, borç ertelenmeyecek 
     ESRA YENER Antalya 

     Ekonomiden sorumlu Devlet Bakanı Kemal Derviş, ekonomik krizde en önemli payın kamu kaynaklarının geçmişte siyasetçiler tarafından kullanılması olduğunu belirterek "Siyasetçinin ekonomiyi kullanması artık önlenmeli yani hem siyaset ekonomiyi, hem de ekonomi siyaseti artık kullanmamalı" dedi. 
     
Yeniden yapılanma programı      Antalya’da düzenlenen, "Ulusal istikrar Programı ve 2000’li Yıllarda Tesktilde Dış Rekabet" seminerinde bir konuşma yapan Derviş, "Borçlarımızı erteleyemeyiz. Bundan sonra para basmamalıyız. Bu program sadece istikrar programı değil yeniden yapılanma programıdır. Yapı değişikliğinin temeli ise siyasal alanla ekonomik alan arasındaki sınırın değişmesidir" dedi. Siyasetin ekonomiyi kullanma sürecinin durması gerektiğini söyleyen Derviş, "Elbette her bakanın sorumluluk alanı, ona bağlı kuruluşlar olacaktır. Ama bu kuruluşlar parti politikasına alet edilmemelidir" diye konuştu. Derviş, reel sektöre de "Devletten ek kaynak istemeyelim, çünkü yok" diye seslendi. 
     
Gizli borçlanma      Derviş, borç yükünün GSMH’ye oranının on yıl önce yüzde 30’lar düzeyinde bulunduğunu, ama şu anda yüzde 70’e çıktığını söyledi. Borçlanma gereksiniminin artışında en çok kamu bankalarından yapılan gizli harcamaları örnek gösteren Derviş, "İstikrar ancak yeniden yapılanmayla birlikte sağlanır. Dünya, 99’daki programa da inanmıştı ama yeniden yapılanmalar gerçekleştirilmediği için güven kayboldu ve kriz büyüdü" diye konuştu. 
     


 EKONOMİ 



















</TEXT>
</DOC>
