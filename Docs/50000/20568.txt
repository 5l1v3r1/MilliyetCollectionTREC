<DOC>
<DOCNO> 20568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/son/sontur08.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom yasa tasarısı sonunda TBMM'de... 
</HEADLINE>
<TEXT>

     Türk Telekom'un özelleştirilmesini öngören ve tüm telekominikasyon hizmetlerine ilişkin her türlü görev sözleşmesi, imtiyaz sözleşmesi, genel izin ve ruhsat verme yetkisini Telekominikasyon Kurumu'na tanıyan yasa tasarısı, TBMM Başkanlığı'na sunuldu. 
     Tasarının amacı genel gerekçede, ''Telekomünikasyon hizmetlerinin etkin, güvenilir ve verimli olarak, yeni teknolojik gelişmeler ile ortaya çıkan ve giderek artan ihtiyaçlara kamu hizmeti niteliği çerçevesinde cevap verebilecek şekilde yeniden düzenlenmesi'' olarak tanımlandı. 
     Gerekçede, dünyada son yıllarda telekomünikasyon alanında göze çarpan en önemli gelişmenin, bu alandaki politika belirleme, idari düzenleme yapma ile işletmecilik işlevlerinin birbirinden ayrılması ve her bir işlevin, o işlevin niteliğine uygun esaslar çerçevesinde yürütülmesi olduğu kaydedildi. Gelişmiş ülkelerde uygulama alanı bulan sektör yapısının genel olarak siyasal sorumluluk taşıyan hükümetin sektör politikaları ile genel esaslar ve hedefleri belirlemesi, faaliyetlerinde özerk nitelikteki bir düzenleyici orotiretinin teknik nitelikteki gerekli idari düzenlemeleri yapması ve uygulaması, buna karşılık işletmecilik faaliyetlerinin ekonomik esaslar çerçevesinde ticari kuruluşlar tarafından yerine getirilmesini içerdiği bildirildi. 
     Gerekçede, tüm dünyada olduğu gibi Türkiye'de telekomünikasyon sektörünün yeniden yapılandırılması için gerçekleştirilen yasal değiikliğin günün koşullarına uyumlaştırılması zorunluluğunun ortaya çıktığı ifade edildi. 
     Tasarının esas amacının ''yeniden yapılandırılan telekomünikasyon sektöründe düzenleme ve denetleme görevleri verilen, idari ve mali özerkliği bulunan Telekomünikasyon Kurumu'nun yetkilerinin gelişletilmesi, sektörün rekabete açılmasının sağlanması ve bu doğrultuda Türk Telekom hisselerinin satışına ilişkin yeni düzenlemeler yapılması'' olduğu bildirildi. 
     Tüm telekominikasyon hizmetlerine ilişkin her türlü görev sözleşmesi, imtiyaz sözleşmesi, genel izin ve ruhsat verme yetkisi Telekominikasyon Kurumu'na verilecek. Türk Telekom hisselerinden, devamı süresince tekel mahiyetinin yaratabileceği sakıncalar da dahil ekonomik ve güvenlik ile ilgili olarak ulusal çıkarların korunması amcıyla, Şirket'in yetkili kurullarında alınacak kararlarda Devlete söz ve onay hakkı verecek imtiyazlı hisse haricinde tüm hisseler satılabileceği belirtilen gerekçeye göre, yabancı gerçek ve tüzel kişiler şirketin çoğunluk hisselerine sahip olamayacaklar. 
     PTT Genel Müdürlüğü ile Türk Telekom çalışanları ve küçük tasarruf sahiplerine yüzde 5 pay ayrılacak. Bu payın satışı halka arz yönetmiyle gerçekleştirilecek. TBMM Plan ve Büçte Komisyonu Başkanı Metin Şahin, 14 Mayıs Pazartesi günü Tasarıyı komisyon'da görüşeceklerini bildirdi. 
     

</TEXT>
</DOC>
