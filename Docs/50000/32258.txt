<DOC>
<DOCNO> 32258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/spor/spo04.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’un derdi gol 
</HEADLINE>
<TEXT>

Bordo - Mavili ekibin Teknik Direktörü Sadi Tekelioğlu, hazırlık maçlarında iyi oynadıklarını ancak özellikle bitirici noktalarda etkisiz kaldıklarını söyledi 
     BORDO - Mavili takımın Almanya kampında yaptığı son iki maçta aldığı yenilgiler keyifleri kaçırırken, Teknik Direktör Sadi Tekelioğlu, başarısız sonuçları gol bölgesindeki etkisizliğe bağladı. Tekelioğlu, Cafer, Da Silva ve Hami’nin tam olarak hazır duruma gelmesiyle sorunun ortadan kalkacağını belirtti. 
     TAKIM olarak iyi futbol ortaya koyduklarını kaydeden Tekelioğlu, "Geçen yıla oranla daha çok mücadele ediyoruz, daha çok pas yapıyoruz. Bazı yerlerde eksiklerimiz var. Bir - iki takviye ile ligin en iyi futbol oynayan ekibi oluruz" dedi. Tamer’in 400 bin dolarlık bonservisini ödemeyen Beşiktaş ise yönetimin tepkisini çekti. 
     
     Eduardo uyarısı 
     BAŞKAN Özkan Sümer, Teknik Direktör Sadi Tekelioğlu ile bir görüşme yaparak, "Eduardo hakkında erken karar vererek, kamuoyunu olumsuz etkiliyorsun" uyarısında bulundu. Sümer, "Kuvvet, dayanıklılık, devamlılık ve teknik çalışmaların ardından Eduardo’nun sol kanatta yararlı olacağına inanıyorum. Ona biraz zaman tanımalısın" diye konuştu. 
     



 SPOR 
























</TEXT>
</DOC>
