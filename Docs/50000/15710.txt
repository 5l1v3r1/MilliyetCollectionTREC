<DOC>
<DOCNO> 15710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/son/sondun10.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail bombardımanında yaralanan 2 Filistinli öldü 
</HEADLINE>
<TEXT>

     İsrail ordusunun bu sabaha karşı Gazze Şeridi'ndeki Han Yunus mülteci kampına yönelik bombardımanında yaralanan 2 Filistinli, hastanede öldü. 
     Hastane kaynakları, Filistinli polis şefi 50 yaşındaki İlyas Ayid ile Han Yunus hastanesi çalışanı 25 yaşındaki Hani Ebu Rizk'in başlarına isabet eden şarapnel parçalarından öldüğünü belirttiler. İsrail'in, Yahudi yerleşim birimlerine ve askeri mevzilere havan topu saldırılarında üs olarak kullanıldığını öne sürdüğü mülteci kampına yönelik saldırısında 40 kadar polis ve sivilin de yaralandığı kaydedildi. 
     Bu 2 ölümle bölgede 28 Eylül'den bu yana süren şiddet olaylarında ölenlerin sayısı 474'e yükseldi. Filistinli üst düzey yetkili Nebil Ebu Rudeyna da bombardımanı tamamen İsrail'in sorumluluğu olan tehlikeli bir tırmanış olarak niteledi. İsrail İç Güvenlik Bakanı Uzi Lando da Filistin lideri Yaser Arafat'ı ''savuş suçlusu'' olarak niteleyerek, hükümeti, Filistin yönetimine karşı askeri operasyonları artırmaya çağırdı. 
     




</TEXT>
</DOC>
