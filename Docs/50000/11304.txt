<DOC>
<DOCNO> 11304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/yazar/mujde.html </URL>
<DATE> 2001/03/14/ </DATE>
<TIME>  </TIME>
<AUTHOR> Gani MÜJDE  </AUTHOR>
<HEADLINE>
Faruk Müren’den Kutsal itiraflar 
</HEADLINE>
<TEXT>

     Sevgili kamuoyu... 
     Türk hakemlik müsessesi, benim bazı şirketlerim gibi iflas etmiştir. 
     Hakemler artık açık açık Fenerbahçe formasıyla maçlara çıkmaktadır. 
     Örneğin Fenerbahçe’nin son maçında sahaya Baliç yerine Merkez Hakem komitesi başkan yardımcısı Hıdır Bey, Fenerbahçe forması ile çıkmıştır. 
     Hatta Hıdır Bey’in sadece forma değil Komiser Şekspir’deki etekliği giydiği de söylenmektedir. 
     Hakemler bununla da kalmamış Galatasarayımız’ın 38 puanını çalmışlardır. 
     Eğer verilmeyen gollerimiz sayılsaydı hem halamın çocuğu olurdu hem de biz sadece Türkiye liginde değil İspanya ve İtalya liginde de açık ara şampiyon olurduk. 
     Ama bizim şampiyon olmamızı istemeyen kutsal bir ittifak var. 
     IMF, Saddam Hüseyin ve Merkez hakem komitesi bizim değil, Fenerbahçe’nin şampiyon olmasını istemektedirler. 
     Bu yüzden de hakemleri şirketlerimden alacağı olan vatandaşlar gibi üstümüze saldılar. 
     Gençlerbirliği maçını hakem hataları yüzünden 2 - 1 kazandığımızı kim inkar edebilir 
     Ay ne diyorum ben . 
     Keşke kaybettiğimiz bir maçtan örnek verseydim. 
     şimdi hemen Fenerliler isyan edecekler ki bu da onların yarası olduğunu gösteriyor. 
     Biz her maçımızda 11 futbolcu artı 3 hakeme karşı oynuyoruz. 
     Fenerbahçe ise 11 futbolcu artı 12 seyirci ve 4 hakemle sahaya çıkıyor. 
     7 golümüz kale çizgisinin üzerinden hakemler tarafından çıkartılmıştır. 
     Ayrıca Samsun maçında hakemin kullandığı firikik vuruşu sayesinde yenildik. 
     Merkez hakem komitacıları bize sevmediğimiz hakemleri vererek futbolcularımızı tahrik etmektedirler. 
     Hagi’nin atıldığı maçta hakem Erol Ersoy’un eski Romanya Lideri çavuşeskuya ne kadar benzediği ayan beyan ortada değil midir 
     Bu arada maçın hakemi sayın elleri öpülesi korgeneral Erol Ersoy paşamızın asker olması ve maçın hemen sonrasında Florya Metin Oktay tesislerindeki çimlerinin üzerinde tankların manevra yapması bizim adımıza talihsizliktir... 
     Çünkü Hagi hakeme tükürmemiştir. 
     Tükürmek Romanya’da bir veda biçimidir. 
     Sevgililer tren istasyonlarında önce birbirlerinin ayaklarına basarlar sonra da birbirlerine tükürerek veda ederler. 
     Hagi de hakeme veda etmek için tükürmüştür ve ayağına basmıştır. 
     Bu yüzden öküz altında tren aramanın kimseye faydası yoktur. 
     Merkez hakem komitesi ve futbol federasyonu derhal biraraya gelerek bizim kayıp puanlarımızı geri vermeli, Fenerbahçe’yi de layık olduğu ikinci küme yükselme gurubuna göndermelidir. 
     Ayrıca bundan böyle Merkez hakem komitacıları bizim istediğimiz hakemleri maçlarımıza vermelidir. 
     İstediğimiz hakemler şunlardır 1- Hıncal Uluç Orta hakem , 2 - Ertekin Yan hakem , 3 - Demet şener Yan hakem , 4 - Abdullah Öcalan Saha komiseri 
     Ülkemiz kötü günler geçirmektedir. 
     Ecevit ve Sezer paramızın yüzde 30’unu, hakemler ise Galatasaray’ın puanlarının yüzde 70’ini yemişlerdir. 
     Gasp ve cinayet masası nerede Nerede bu devlet 
     Hakemleri görmeden kim şampiyon olmuş ki 
     Ay ne diyorum ben sevgili spor kamuoyu ... 
     
Biri bizi düdüklüyor...      İçeri girerlerken tam 100 milyar lira alacaklardı. Devalüasyon oldu paraları düştü 70 milyara ... 
     Bir iki dalgalı kur daha yerlerse değil para almak borçlu cıkacaklar... 
     Benim güzel halkım da hala "içerde kim kimi düdüklüyor " derdinde. 
     Yahu biri hepimizi düdüklüyor işte. 
     Onları da, bizi de... 
     
Web-Cam      Nankör Kedi’nin kimseden korkusu yok 
     Nankör kedinin kimseden korkusunun olmadığı açıklandı. Ankara veterinerler birliği yaptığı açıklamada kedilerin sahibi de dahil kimseye karşı minnet ve bağımlılık hissiyle davranmadığını, bu yüzden de 
     kimseden habersiz yollarına devam ettiklerini söyledi. Veterinerler haklı geçen gün bizim evin bahçesinde de aynı durum yaşandı. işte Web - Cam’a takılan nankör kedim ve kedimin kadim’ dostları... 
     

</TEXT>
</DOC>
