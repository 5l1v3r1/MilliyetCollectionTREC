<DOC>
<DOCNO> 8466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/guncel/gun15.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
SATIRBAŞI 
</HEADLINE>
<TEXT>

DGM’den Yeni Asya’ya 7 gün kapama cezası      İstanbul 3 No’lu DGM, 8 Haziran 2000 tarihli sayısında "Bu da yetmezse" başlıklı yazıda "Halkı din yoluyla kin ve düşmanlığa alenen tahrik ettiği" gerekçesiyle Yeni Asya gazetesinin 7 gün kapatılmasını kararlaştırdı. Köşe yazarı Ali Ferşadoğlu’na 20 ay hapis ve 152 milyon 100 bin lira ağır para, Yazı İşleri Müdürü Mustafa Döküler’e de 1 milyar 992 milyon 510 bin lira ağır para cezası verildi. 
     
RTÜK’ten 10 yayın kuruluşuna ceza      Radyo ve Televizyon Üst Kurulu, ceza yağdırdı. Bursa’daki Radyo Söz 180 gün, Cine5 1 gün, Malatya Güneş TV ve Denge Radyo 30’ar gün, İmaj Radyo 15 gün yayın durdurma cezası aldı. STV, Aksaray ART TV, İzmir Çağrı FM, İstanbul Radyo Light ve İzmir Radyo 35’e de uyarı cezası verildi. 
     
Günşiray’ın kızına 3 yıl hapis istemi      K adıköy Cumhuriyet Savcılığı, eski sinema sanatçısı Orhan Günşiray’ın kızı Gülüm Budakova ile iş ortağı Bülent Uçurum hakkında, iş bulma vaadiyle 250 kişiyi dolandırdıkları gerekçesiyle üç yıl hapis istemiyle dava açtı. İddianamede müşteki olarak, dolandırıcılık olayını ortaya çıkaran Kanal D’de çalışan Tülay Erdem, Ersin Tır-nova, Fuat Bel ve Özdemir Küçük gösterildi. 
     
Gaziantep’te bir kişi donarak öldü      Tüm yurdu etkisi altına alan soğuk ve yağışlı hava, Gaziantep’te bir kişinin donarak ölümüne neden oldu. Gaziantep Karagöz Mahallesi’nde oturan Mehmet Payasoğlu, ölü bulundu. Payasoğlu’nun, alkol aldıktan sonra uyuduğu ve donarak hayatını kaybettiği belirlendi. 
     
Uzman çavuş, el bombasıyla intihar etti      Diyarbakır’da Bağlar Beldesi Koşuyolu 39. Sokak Uygun Apartmanı’nda oturan Uzman Çavuş Çavuş Gürbüz 29 el bombasıyla intihar etti. Bina sakinlerinin haber vermesi üzerine olay yerine gelen güvenlik güçleri, Gürbüz’ün parçalanmış cesediyle karşılaştı. Evli ve iki çocuk babası olan Gürbüz’ün neden intihar ettiği ise henüz belirlenemedi. 
     
Emekli maaşını aldı kalp krizi geçirdi      TCDD emeklisi Mehmet Çakıldak 60 , Ziraat Bankası Kadıköy Şubesi’nden emekli maaşını aldıktan kısa bir süre sonra geçirdiği kalp krizi sonucu öldü. Çakıldak’ın cenazesi, Haydarpaşa Numune Hastanesi morguna kaldırıldı. 
     
Oğlundan çaldı, babasına satarkan yakalandı...      Tekirdağ’ın Çerkezköy ilçesinde, İ. T. ile R. T. adlı hırsızlar Emlak Konutları’nda Hakan Demir’e ait otomobildeki oto teybini çaldı. Daha sonra hırsızlar teybi, Çerkezköy’ de elektronik eşya satan Demir’in babası Rıfat Demir’e satmak istedi. Teybi tanıyan Rıfat Demir, durumu Jandarma’ya bildirdi. Olay yerine gelen Jandarma, İ.T. ile R.T.’yi suç üstü yakaladı. 
     


 GÜNCEL 

















</TEXT>
</DOC>
