<DOC>
<DOCNO> 29713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/guncel/gun04.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu işle geçinen sahtek rlar var 
</HEADLINE>
<TEXT>
Bu gördüğünüz UFO değil 
"Dünyada yayımlanan görüntülerin yüzde 99'u sahte" diyen matbaa mühendisi Erol Erkmen, fotoğraf analiziyle SAHTE UFOLARI SAPTIYOR 
     İHSAN YILMAZ İstanbul 

     Dünyada UFO fanatikleri ve bu işin ticaretini yapanlar UFO olduğu iddiasıyla binlerce sahte fotoğraf ve görüntü üretiyor. Bu tür görüntülerin gerçek olup olmadığı ise ancak teknik analizlerle ortaya çıkıyor. Uşak Eşme'de görülen cismin uzaylı değil balon olduğu iddiasını ortaya atan Türkiye UFO ve Paranormal Olayları Araştırma Organizasyonu TUVPO da, son dönemde Türkiye'de artan UFO olayları üzerine elindeki olanakları bu tespiti yapmak için kullanmaya başladı. TUVPO, ücret almadan UFO olduğu iddia edilen cisimlerin görüntülerinin teknik analizlerini yaparak, gerçek mi, değil mi ortaya koyuyor. 
     
     ABD’den yayıldı 
     Sahte UFO görüntüleriyle özellikle Amerika'da geçimini sağlayanlar olduğunu belirten TUVPO Kurucusu Erol Erkmen, "UFO olduğu iddia edilen görüntülerin yüzde 99'u sahtedir. Türkiye'de de birkaç kişi bu tür fotoğraflar yaratıp ilgi çekmeye çalıştı ama biz deşifre ettik. Birçok görüntünün daha sonra sahte olduğu ortaya çıktı" dedi. 
     
     İşin sırrı montaj 
     Gece resimlerinin çekimi sırasında o bölgede herhangi bir gök cismi olup olmadığı araştırılır. Gündüz çekilen görüntülerde ise herhangi bir fotomontaj işlemi geçirip geçirmediğine bakılır. Eldeki film, gren, ASA veya benzeri özellikleri markasına göre araştırılır. Film üzerinden gerekirse yarım ton büyütülmüş ve özel filtreler ile elde edilmiş kopyalar alınır ve bilinen skalalar ile ölçümlenerek cismin konumu ve hareketleri hakkında bilgilere ulaşılır. 
     



 GÜNCEL 





















</TEXT>
</DOC>
