<DOC>
<DOCNO> 29876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/spor/spo01.html </URL>
<DATE> 2001/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Stavrum'a Tugay kefil 
</HEADLINE>
<TEXT>

Beşiktaş, Glasgow Rangers’ta oynayan milli futbolcumuz "Yararlı olur" deyince Norveçli golcüyü transfer etti. İmza atan Stavrum, ülkesinde öğretim görevlisi olduğunu söyledi 
     KARTAL YİĞİT 

     Politika dersi 
     SİYAH - Beyazlı takımın yeni transferi Ardil Stavrum’un Tugay’ın garanti vermesi üzerine alındığı belirtildi. İskoçya’nın Glasgow Rangers takımında oynayan Tugay’a Aberdeenlı futbolcuyu soran yöneticiler, "İyi golcü. Yararlı olur" yanıtını alınca transferi gerçekleştirdiler. Dün iki yıllık sözleşme imzalayan Stavrum, Norveç’te bir üniversitede öğretim üyesi olarak görev yaptığını, Norveç dili ve politika üzerine ders verdiğini söyledi. 
     
     İddialı konuşmam’ 
     STAVRUM, "Öğrencilere ders verirken kendimi çok rahat hissediyorum. Bu görevimden iki yıl ayrı kalacağım. Öğrencilerimi özleyeceğim" diye konuştu. İddialı konuşmayı sevmediğini vurgulayan Stavrum, "Türkiye Ligi’nde iyi işler yapacağıma inanıyorum. Pascal Nouma’yı biliyorum. Neden ayrıldığını ise bilmiyorum, yorum yapamam" dedi. Dün ülkesine giden Stavrum’un perşembe günü İstanbul’a döneceği ve çalışmalara katılacağı belirtildi. 
     
Sırada iki yabancı var’      BİLAL MEŞE 

     BEŞİKTAŞ Asbaşkanı Yıldırım Demirören, Stavrum ile daha da güçlendiklerini belirtti ve "Transferler bitmedi. Sırada iki yabancı daha var" dedi. İstikbal kulübünde forma giyen İranlı Ahmet Müminzade’nin yönetimle görüşmek için bugün İstanbul’a geleceği bildirilirken, Fransız Montpeiller’in kulüp sitesinde de Kamerunlu Mahuve’nin Beşiktaş’ta isminin geçtiği ileri sürüldü. Rahim’le Fazlı’nın Diyarbakır’a verileceği belirtilirken, yönetim Samsunsporlu İlhan ve Tümer konusundaki girişimlerini de sürdürüyor. 
     
Daum sertleştiBeşiktaş Teknik Direktörü, dünkü antrenmanda istediklerini yapamayan futbolcularına çıkıştı 
     SİYAH - Beyazlı takımın Alman hocası, dün sabah önce 7 kilometre koşturduğu futbolcularına, sonra da 2.5 saat süren yorucu bir idman yaptırdı. Antrenmanda istediğini yapamayan futbolcularını sert bir şekilde uyaran Daum, "İster üçüncü, ister birinci ligde mücadele edin. Topu ayağa oynamalısınız" dedi. 
     CHRİSTOPH Daum, başarılı olmak zorunda olduklarını, istediklerini yapmayanların kadroya giremeyeceklerini de söyledi. Bu arada Daum, aşırı sıcaklar nedeniyle futbolcuları için Fulya’daki üst sahaya ayak havuzu yaptıracağını açıkladı. Havuzun lig başlamadan tamamlanacağı belirtildi. 
     



 SPOR 





















</TEXT>
</DOC>
