<DOC>
<DOCNO> 26039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/yasam/yas06.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kelebek gibi uçtu, arı gibi soktu 
</HEADLINE>
<TEXT>

Leyla Ali, babasının ezeli rakiplerinden Joe Frazier’in kızı Jacqui’yi yıkamadı ama, sayıyla da olsa yenmeyi başardı 
     DIŞ HABERLER SERVİSİ 

     Boksun efsanevi isimlerinden Muhammed Ali ve Joe Frazier’ın, baba mesleğini seçen kızları Leyla Ali ile Jacqui Frazier - Lyde arasında önceki gün oynanan maçı Leyla Ali sayıyla kazandı. 
     New York eyaletinin Verona kentinde ringe çıkan Ali, ABD’de kadınlar arasında 8 raund üzerinden yapılan ilk boks karşılaşması özelliğini taşıyan maçta rakibi Frazier’a ringi dar etti. Ekim 1999’da profesyonel boks kariyerine başlayan ve oynadığı 9 maçın tamamını nakavtla kazanan 23 yaşındaki Leyla, sayıyla kazandığı bu maçla birlikte yenilmezlik unvanını da sürdürdü. 
     Joe Frazier’ın 6 eşinden dünyaya gelen 11 çocuğundan biri olan ve profesyonel spor yaşamına sadece 17 ay önce başlayan 39 yaşındaki Jacqui de bu yenilgiye kadar yaptığı 7 maçın tamamını sayıyla kazanmıştı. 
     



 YAŞAM 





















</TEXT>
</DOC>
