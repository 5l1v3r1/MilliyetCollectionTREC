<DOC>
<DOCNO> 40233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/yasam/yas01.html </URL>
<DATE> 2001/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İki İngiliz İngiltere’ye kaçak girdi 
</HEADLINE>
<TEXT>

Sunday Times’ın iki muhabiri, Avrupa’yı baştan başa kaçak’ geçip, tek engele rastlamadan Londra’ya vardı.. 
     DIŞ HABERLER SERVİSİ 

     İngiltere’de yayımlanan The Sunday Times’ gazetesinin muhabirleri Sacha Hartgers ve Peter Semler, kaçak göçmen kılığında, insan kaçakçısı uluslararası çetelerin yardımıyla İngiltere’ye yasadışı nasıl girildiğini bizzat ortaya çıkardı. 
     Arnavutluk’tan yola çıkan gazeteciler İtalya ve Fransa üzerinden İngiltere’ye ulaştı, karaya yüzerek çıktı ve tüm bu yolculukları sırasında hiçbir denetime yakalanmadan başkent Londra’ya kadar vardı. Gazetenin manşetten yayımladığı habere göre, Sacha Hartgers ve Peter Semler adlı muhabirler yolculuklarına Arnavutluk’un Vlore limanından başladı. 
     
Trende gizli yolculuk      İki gazeteci, buradan satın aldıkları AB vizeli gerçek pasaportların üzerine kendi fotoğraflarını yapıştırarak yolculuğa çıktı. 
     Diğer bütün gerekli işlemleri insan kaçakçılığı yapan çeteler vasıtasıyla yaptıran iki gazeteci, ardından da yolculuklarının ilk durağı İtalya’ya geçti. 
     Milano üzerinden Avrupa’yı bir baştan bir başa yük trenlerinin alt bölümlerinde geçen iki gazeteci, daha sonra Kuzey Fransa’da Calais kentindeki bir plajda Fransız balıkçılarla buluştu. 
     
Ve sonunda, yüzerek İngiltere      Bu noktaya kadar yaklaşık iki ayda gelen The Sunday Times’ın iki muhabiri, son adımda da vatanları İngiltere’ye kaçak girdi. 
     Gazetecilerden biri içinde başka mültecilerin de bulunduğu bir sürat motoruyla, diğeri de bir balıkçı teknesiyle gece yolculuk yaparak, kimseye yakalanmadan İngiltere kıyılarına ulaşmayı başardı. Muhabirler İngiltere kıyılarına gelince bulundukları araçlardan denize atlayıp son 100 metreyi yüzerek hiçbir kontrölün yapılmadığı karaya çıktı. Her iki muhabir de karaya çıktıktan sonra ellerini kollarını sallayarak Londra’ya kadar gitti. 
     



 YAŞAM 














</TEXT>
</DOC>
