<DOC>
<DOCNO> 48307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/siyaset/siy02.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bana kan kusturdular’ 
</HEADLINE>
<TEXT>

Vural Savaş’tan aydınlara sitem 
     MEHMED HAKKI ÖZBAYIR Manisa DHA 

     Yargıtay eski Başsavcısı Vural Savaş, laiklik için en çok mücadeleyi kendisinin yaptığını ileri sürerek, "Aydınlar bu mücadelede bana kan kusturdu. Hiçbir sosyal demokrat destek vermedi, Süleyman Demirel kadar bile bana arka çıkmadılar. Avrupa İnsan Hakları Mahkemesi beni haklı gördü, onlar görmediler" dedi. 
     İki yıl önce suikast sonucu hayatını kaybeden Gazeteci - Yazar Ahmet Taner Kışlalı anısına Belediye Kültür Sitesi’nde düzenlenen toplantıda konuşan Savaş, laiklik, cumhuriyet ve ulusal bağımsızlık konularında görüşlerini anlattı. Savaş, ABD’nin Afganistan’a askeri harek t başlatmasıyla gündeme gelen NATO’nun 5. madde uygulamasını değerlendirirken şöyle konuştu "5. maddede terörle mücadelede işbirliği var. Ancak Türkiye’nin PKK ile mücadelesinde işbirliği yok. Biz bir de bu adamlarla terörle mücadele için anlaşmalar yapıyoruz. Dış ülkelerin Türkiye’nin bütünlüğünü korumak gibi istekleri yok. Onlar terör örgütlerini destekleyip ülkemizi bölmeye çalışıyorlar ve bunu insan hakları adına yaptıklarını söylüyorlar." 
     



 SİYASET 












</TEXT>
</DOC>
