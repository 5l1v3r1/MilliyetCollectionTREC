<DOC>
<DOCNO> 15313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/09/ekonomi/eko14.html </URL>
<DATE> 2001/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalardan sermaye artırımı 
</HEADLINE>
<TEXT>

     Bankalar sermaye artırımlarını hızlandırdı. Akbank, Finansbank ve Sınai Yatırım Bankası sermayelerinde artırıma gitmeyi planlıyor. Üç banka, sermayelerini artırmak için Sermaye Piyasası Kurulu’na SPK başvurdu. Akbank sermayesinde 300 trilyon lira, Finansbank 74 trilyon 25 milyar lira, Sınai Yatırım Bankası da 17 trilyon 500 milyar liralık bedelsiz artırıma gidecek. Geçen hafta, yedi ortaklık daha sermaye artırımı için Kurul’dan izin istedi. Bu ortaklıklardan Hürriyet Gazetecilik 42 trilyon 288 milyar liralık bedelsiz, Güneş Sigorta 12 trilyon liralık bedelsiz, Anadolu Hayat Sigorta ile İş Genel Finansal Kiralama 10’ar trilyonluk bedelsiz, Finans Finansal Kiralama 4 trilyonluk bedelsiz sermaye artırımı planlıyor. Tukaş ise 1 trilyon 459 milyar liralık bedelli, 1 trilyon 231 milyar liralık bedelsiz artırım öngörüyor. 
     


 EKONOMİ 





















</TEXT>
</DOC>
