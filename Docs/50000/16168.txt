<DOC>
<DOCNO> 16168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/guncel/gun06.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Miting var, trafiğe dikkat 
</HEADLINE>
<TEXT>

Şişli'deki mitingde polis kuş uçurtmayacak. Jandarma da hazır bekleyecek 
     SERHAT ÜNAL İstanbul 

     Ankara'da gerçekleşen 'olaylı miting' sebebiyle İstanbul Emniyet Müdürlüğü bugün Emek Platformu'nun Şişli Abide-i Hürriyet Meydanı'nda gerçekleştireceği miting için olağanüstü güvenlik önlemi aldı. İstanbul Emniyet Müdürü Kazım Abanoz'un makamında dakika dakika bilgi alacağı mitingle ilgili olarak binlerce polis 6 saat önceden hazır bulundurulacak. Miting nedeniyle Çağlayan'da Şişli Abide - i Hürriyet Meydanı'na çıkan bazı güzerg h, cadde ve sokaklar trafiğe kapatılacak. 
     Emniyet yetkilileri, mitingde Çevik Kuvvet Şube Müdürlüğü, Güvenlik Şube Müdürlüğü, İstihbarat Şube Müdürlüğü, Terörle Mücadele Şube Müdürlüğü, Özel Tim ve Asayiş Şube Müdürlüğü'ndeki birim amirleriyle binlerce polis memurunun belirli noktalarda görev yapacağını belirttiler. 
     Alınan bilgiye göre, miting alanındaki kontrol noktalarında grupların girişleri sıkı kontrol altında tutulacak. Kimlik kontrolü yapacak. Alana sokulacak bütün pankartların sopaları toplanacak, kesici ve delici alet taşıyan göstericilerin miting alanına girmesine izin verilmeyecek. 
     Bugünkü miting sırasında jandarma timleri de çevrede geniş güvenlik önlemi alacak. Miting sırasında çıkacak taşkınlıklar veya çatışma sırasında jandarmanın da polisle birlikte müdahalede bulunabileceği belirtildi. 
     


 GÜNCEL 


















</TEXT>
</DOC>
