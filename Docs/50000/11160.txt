<DOC>
<DOCNO> 11160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/yazar/uras.html </URL>
<DATE> 2001/03/13/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
IMF’siz olmaz, IMF reçetesiyle de olmaz 
</HEADLINE>
<TEXT>

     ABD ve İngiltere'nin başını çektiği 44 ülke daha savaş sona ermeden 1944 yılında ABD'nin Bretton Woods şehrinde toplandı. Bu ülkeler arasında Türkiye ile Sovyet Rusya ve Doğu Avrupa ülkeleri de vardı. 
     Toplantının amacı savaşta yıkılan ekonomilerin ayağa kalkmasına yardımcı olacak biçimde uluslararası ticaret ve ödemeler sistemini yeniden kurmaktı. 
     1 Temmuz 1944'te Bretton Woods konferansı sona erdi. İmzalanan anlaşma ile 1 Uluslararası para sisteminin işlemesini sağlamak amacıyla "Uluslararası Para Fonu" IMF ve de 2 Ülkelerin imar ve kalkınma çabalarını desteklemek için "Uluslararası İmar ve Kalkınma Bankası "Dünya Bankası" IBRD kuruldu. 
     Bretton Woods ile getirilen "ayarlanabilir sabit kur sistemi" 1973 yılında çökünce 1976 yılında, yasasında yapılan değişiklik ile IMF'ye uluslararası para sisteminin işleyişini sağlamak için üye ülkelerin kur politikalarını "gözetleme" görevi verildi. 
     Fon "gözetim görevi"ni üye ülkelerle gerçekleştirilen "danışma" toplantılarında yerine getirir. Bu toplantılarda Fon görevlileri ülkelerin ekonomik programlarını, milli para ve döviz gelir giderlerini gözden geçirir. 

</TEXT>
</DOC>
