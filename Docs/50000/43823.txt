<DOC>
<DOCNO> 43823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/ekonomi/aeko.html </URL>
<DATE> 2001/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Korktuğu başına geldi 
</HEADLINE>
<TEXT>

Sık sık, bankacıların kararları yüzünden suçlanmaması gerektiğini belirten Derviş’e, savcıdan Kriz, usulsüzlüğü yok etmez’ yanıtı geldi 
     GÖKÇER TAHİNCİOĞLU Ankara 

     Ankara Cumhuriyet Başsavcılığı ile Devlet Bakanı Kemal Derviş arasında "soruşturma izni krizi" çıktı. Derviş’in şirketleri ve bürokratları ekonomik krizi gerekçe göstererek savunmasına savcılık itiraz etti. Savcılık ve Derviş arasında kriz yaşanmasına neden olan olaylar şöyle gelişti 
     Devlet Denetleme Kurulu’nun DDK , savcılığa gönderdiği 27 dosyanın arasında, Ziraat Bankası’nın iki büyük firmaya usulsüz kredi verdiğine ilişkin iddiaların yer aldığı dosyalar da bulunuyordu. Bu iki dosya DDK’dan önce Ziraat Bankası Teftiş Kurulu’nca da savcılığa gönderilmiş, savcılık banka yöneticilerinin usulsüz kredi verdiği görüşüne vararak, soruşturma için Derviş’ten izin istemişti. 
     
     Kasıt yok’ dedi 
     Ziraat Bankası’nın 1997’de onay verdiği 7.5 trilyon liralık bu iki dosyanın soruşturulmasına izin vermeyen Derviş, savcılığa gönderdiği "gerekçe" yazısında şöyle dedi 
     "Ekonomik kriz firmaların mali yapısını zayıflatması, kredi geri ödemelerini de etkilemiştir. Faiz oranlarının yükselmesi de kredi geri ödemelerinde firmaları zor duruma sokabilir. Büyük firmalar hakkında bazı küçük olumsuz görüşlerin olması, onların güçsüz olduğu anlamına gelmez. Şirketlerin zor duruma düşmesinde sadece kendi faaliyetleri değil, küresel ekonomi de etkilidir. Ayrıca bazen firmalara değil yürüttükleri büyük projelere kredi verilir ve bu yanlış değildir. Üstelik 1997 yılından beri değişik banka görevlilerinin değişik imzalar attığını görüyoruz. Bunlar arasında kasıt birliği olamaz." 
     
     Savcı Danıştay’a gitti 
     Savcılık, Derviş’in bu kararının iptali için Danıştay’a başvururken, "Bu görüşler usulsüzlüğü ortadan kaldırmaz" tezini savundu. Savcı Özden’in, DDK’dan da aynı konuyla ilgili gelen dosyaları bekleteceği ve Danıştay’ın kararından sonra harekete geçeceği öğrenildi. 
     
Sezer’e yanıt Karar hükümetin      ANKARA Milliyet 

     DDK’nın Vakıfbank’la ilgili suç duyurusu için Başbakanlık’tan da açıklama geldi. Başbakanlık, Cumhurbaşkanı Ahmet Necdet Sezer’in talimatı ile DDK’nın savcılığa yaptığı suç duyurusuna dayanak olan, Banca Turko Romano’nun BTR desteklenmesi kararını hükümetin aldığını bildirdi. Açıklamada, mali krize giren BTRnin batması durumunda Türk işadamları ile Romanya bankacılık sisteminin zarar göreceği tespitinden sonra bankanın Vakıfbank tarafından dolaylı desteklenmesinin kararlaştırıldığı bildirildi ve şöyle denildi "57. Hükümet, ülkemizin dış itibarının korunması ve dışarıdaki Türk müteşebbislerinin faaliyetlerinin desteklenmesi için gereken her türlü önlem ve kararları almaya devam edecektir" denildi. 
     



 EKONOMİ 





















</TEXT>
</DOC>
