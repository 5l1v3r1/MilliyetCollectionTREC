<DOC>
<DOCNO> 9807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/magazin/mag04.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollywood’da bir "Cruz" füzesi 
</HEADLINE>
<TEXT>

En son "Üstteki Kadın" filmiyle izlediğimiz Penelope Cruz, şu sıralar Hollywood’un yeni Sophia Loren’i olarak anılıyor. İş arkadaşları ise ona "Bela" diyor. 
     Penelope Cruz, Hollywood’da başarılı olan az sayıdaki Avrupalı oyuncudan biri. Salt yeteneğiyle değil Matt Damon, Nicolas Cage ve Tom Cruise ile aşk yaşadığı dedikodularıyla da kendinden söz ettiriyor. 26 yaşındaki Cruz’un, Nicolas Cage ile birlikte oynadığı "Captain Corelli’s Mandolin Yüzbaşı Corelli’nin Mandolini", bu ay ABD’de vizyona giriyor. "Shakespeare in Love Aşık Shakespeare"ın yönetmeni John Madden’in yönettiği film, İkinci Dünya Savaşı yıllarında yaşanan bir aşk hikayesini anlatıyor. Penelope Cruz, Hollywood’da başarı kazanmadan önce de, İspanya’nın en ünlü yıldızlarından biriydi. Oscarlı "All About My Mother Annem Hakkında Her Şeyöde AIDS’li bir rahibeyi canlandıran Cruz’u İngilizce bilmediği için uzun süre görmezden geldi Hollywood. İngilizce öğrendiğinden beri ise, Hollywood’un gözbebeği. Şu sıralar birbirinden ünlü aktörlerle, birbirinden başarılı filmlerde rol alıyor. Beraber çalıştığı yönetmenlere göre onda her şey var Güzellik, yetenek, gizem ve hırs. 
     


 MAGAZİN 












</TEXT>
</DOC>
