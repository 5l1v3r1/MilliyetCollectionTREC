<DOC>
<DOCNO> 41057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/guncel/gun06.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
CEYLAN tutuklandı 
</HEADLINE>
<TEXT>

     NESLİHAN CUYAR İstanbul 

     Fon’a devredilen Bank Kapital’in eski sahibi Mahmut Ceylan, eski Genel Müdürü Ali Tayfun Kabalak ve eski Yönetim Kurulu üyesi Mehmet Eşref Taştop tutuklandı. Bank Kapital’le ilgili yürütülen soruşturma kapsamında gözaltına alınan 21 kişi, dün sabah Bankacılık Düzenleme ve Denetleme Kurulu murakıplarının raporları doğrultusunda başlatılan soruşturmayı yürüten İstanbul DGM’ye sevk edildi. Sağlık kontrolünden geçirilen sanıklar daha sonra soruşturmayı yürüten Cum-huriyet savcıları Turan Çolakkadı ile Nazmi Okumuş tarafından sorgulandı. 
     
     18 kişi serbest 
     Savcılık sorgusunun ardından Ceylan, Kabalak ve Taştop tutuklanmaları istemiyle nöbetçi mahkemeye gönderilirken, diğer 18 kişi serbest bırakıldı. Ceylan, Kabalak ve Taştop, Nöbetçi 4 No’lu DGM Yedek H kimliği’nde yeniden ifade verdi. Mahkeme, Ceylan, Kabalak ve Taştop’un "Bankalar Kanunu’na muhalefet" ve "nitelikli dolandırıcılık" suçlarından tutuklanmalarını kararlaştırdı. Ceylan ile bankanın eski yöneticileri, Kartal Cezaevi’ne gönderildi. 
     



 GÜNCEL 






















</TEXT>
</DOC>
