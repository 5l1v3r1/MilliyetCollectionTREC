<DOC>
<DOCNO> 26342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/guncel/gun03.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözaltındaki tecavüzü açıklamak suç oldu 
</HEADLINE>
<TEXT>

Dokuz yıl önce gözaltında coplu tecavüze uğrayan Nazlı Hemşire, olayı anlattığı için mahkemelik oldu 
     SALİHA ÇOLAK Ankara 

     Bir kimlik kontrolü sırasında "şüpheli" bulunarak gözaltına alınan ve copla tecavüze uğrayan hemşire Nazlı Top hakkında, olayı bir toplantıda anlattığı için dava açıldı. Dava, Washington Post Gazetesi'nde haber olunca, TBMM İnsan Hakları Komisyonu olaya el koydu. Olayla ilgili rapor hazırlayan İl İnsan Hakları Kurullarını İzleme Alt Komisyonu Başkanı Emre Kocaoğlu ile birlikte Milliyet'i ziyaret eden Top, olayı şöyle anlattı 
     
     'Pasaportumu aldılar' 
     "1992'de bir polis otosu tarandı. Kimlik kontrolünde beni birine benzetmişler. 2 - 3 saat dayak yedim. Soğuk suya tuttular, elektrik verdiler, Filistin askısına aldılar. Hamile olduğumu söylememe rağmen copla tecavüz ettiler. Tıbbi yardım almak için İnsan Hakları Derneği'ne gittim. Polisler hakkında dava açıldı. Beraat ettiler. 1996'da pasaportuma el konuldu ve ülke güvenliğini tehlikeye soktuğum gerekçesiyle yurtdışına çıkışıma yasak getirildi." 
     



 GÜNCEL 















</TEXT>
</DOC>
