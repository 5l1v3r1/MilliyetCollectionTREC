<DOC>
<DOCNO> 48855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/ekonomi/eko10.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı internet savaşını kazandı 
</HEADLINE>
<TEXT>

     Sabancı Holding, Dünya Fikri Haklar Teşkilatı’nda WIPO 10 aydır verdiği hukuk savaşını kazanarak, internetteki sabanci.com alan adının kullanım hakkını elde etti. Sabancı Holding’den yapılan açıklamada, 1996 yılından itibaren ilgisiz ve kötü niyetli üçüncü bir kişi tarafından tescil ettirilmiş bulunan sabanci.com alan adının, Hacı Ömer Sabancı Holding AŞ’ye devrine karar verildiği belirtildi. Açıklamada, şöyle denildi 
     "Dünya çapında tanınmış Sabancı gibi kuruluşların internetteki alan adlarının kötü niyetli kişilerce alınıp kullanılması ve bu ismin kanun ve ahlak dışı unsurlar konularak teşhir edilmesi, saygın kuruluşların imajını zedeleme tehlikesi yarattığı gibi, kötü niyetli kişilerin maddi çıkar elde edebilmek için şantaj yollarına başvurması tehlikesini de içermektedir. 
     Sabancı Holding olarak, kötü niyetli kişilerin bu tür haksız uygulamalarına karşı bundan sonra da taviz vermeden hukuki mücadele vereceğimizi ve her türlü koruma tedbirini alacağımızı belirtmek istiyoruz." 
     



 EKONOMİ 






















</TEXT>
</DOC>
