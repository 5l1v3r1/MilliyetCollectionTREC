<DOC>
<DOCNO> 11133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/yasam/yas01.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle gittiler... Böyle döndüler 
</HEADLINE>
<TEXT>

Bayram tatiline Uludağ’a giden tatilcilerden 103’ü, havalar ısındığı için kayak pistleri bozulunca düşüp kol ve bacaklarını kırdılar 
     ERDOĞAN PAÇİN-UMUT ASMA Bursa DHA 

     Yalnız acemiler değil... 
     9 GÜNLÜK Kurban Bayramı tatili Uludağ’daki bazı tatilcilere cehennem oldu. Uludağ’da kayak yapanlardan 103’ü havaların ısınması yüzünden hastanelik oldu. Nasıl mı Özellikle bayram tatilinin son günlerinde havaların ısınması sonucu kar kalınlığı 34 santimetreye kadar düştü ve pistler bozuldu. Böylece acemi olmayan kayakçılar bile düşerek kol ve bacaklarını kırdılar. 
     
     Kar motorları devrede 
     DÜŞEREK yaralanan tatilciler, Uludağ’daki Sabancı Sağlık Merkezi’ne jandarmanın kar motorları ile getirildi. Buradaki ilk müdahalenin ardından da Uludağ Üniversitesi Tıp Fakültesi Hastanesi’ne sevk edildi. Yetkililer, kazaların tatilin son günlerinde yaşandığına dikkat çekerken, yaralılar da "Hiç değilse birkaç gün kayabildik" dediler. 
     


 YAŞAM 
























</TEXT>
</DOC>
