<DOC>
<DOCNO> 10616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/son/soneko01.html </URL>
<DATE> 2001/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Intel 5 bin kişiyi işten çıkarıyor 
</HEADLINE>
<TEXT>

     Dünyanın en büyük bilgisayar yonga yapımcısı Intel şirketi, 5 bin kişiyi işten çıkaracağını açıkladı. 
     İşlerine son verilecek personel, şirketin toplam işgücünün yüzde 6’sını oluşturuyor. Intel’in, bir süre önce, gelirlerinde düşma olacağını açıklamasından sonra, hisse senetleri yüzde 7 oranında değer kaybetmişti. Hisseler Nasdaq borsasında 2.31 dolar gerileyerek 30.94 dolara indi. 
     Intel, son 3 aylık dönemde gelirinin yüzde 15 değil, yüzde 25 azalacağını duyurmuştu. Şirketin son 3 aylık dönemdeki kazancının 8.7 milyar dolar olduğu açıklandı. 
     Şirket yetkilileri düşüşün tüm ülkede görülen ekonomik duraklamadan kaynaklandığını savunuyor. Durgunluk nedeniyle kişisel bilgisayarlara olan talebin azaldığı belirtiliyor. 
     Buna karşılık Intel’in fazla etkili olmadığı şebeke, iletişim ve server’ler alanındaki talebin büyüdüğü ifade ediliyor. Intel, dünya çapında 88 bin işçi çalıştırıyor. 
     




</TEXT>
</DOC>
