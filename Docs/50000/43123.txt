<DOC>
<DOCNO> 43123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/guncel/gun06.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldızlar yardım kuyruğunda... 
</HEADLINE>
<TEXT>

     ABD’de meydana gelen terörist saldırının ardından ünlü sanatçılar, mağdurlara yardım etmek için sıraya girdi. İnternetteki "imdb" sitesinin haberine göre, ünlü aktör Robert de Niro ve prodüksiyon şirketindeki ortakları Jane Rosenthal ile Don Pintabona, New York’ta arama kurtarma çalışmalarına katılan personele yiyecek taşıyor. En iyi restoranlarla anlaşan hayırsever ünlüler, yemekleri yatlarıyla taşıyor. 
     
     Kampanya açtılar 
     Kathleen Turner da terör kurbanlarının yanında olan isimlerden. Terörist saldırıda hayatını kaybedenlerin aileleri yararına kampanya açan Turner, New York’taki bir hastanede yiyecek dağıtımına katıldı. Drew Barrymore ise, saldırıda hayatını kaybedenlerden geriye kalan evcil hayvanlar için seferber oldu. Rock yıldızı Courtney Love da, terör saldırısından etkilenenler için 200 bin dolar tutarında para yardımında bulunacağını açıkladı. 
     



 GÜNCEL 























</TEXT>
</DOC>
