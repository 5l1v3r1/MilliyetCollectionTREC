<DOC>
<DOCNO> 22496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/magazin/mag06.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Boynuz kulağı geçti 
</HEADLINE>
<TEXT>

Kate Hudson, şöhrette annesi Goldie Hawn’ı gölgede bıraktı 
     Nurdan Akıner 

     Annesi film yıldızı, gerçek babasından daha çok sevdiği üvey babası ise Hollywood starı. Nişanlısı da ünlü rock gruplarından birinin solisti. Üstelik o güzel mi güzel, yetenekli mi yetenekli. Geriye ne mi kaldı Tabii ki şu anda Amerika’nın bir numaralı genç aktristi olan Kate Hudson’ın önlenemez yükselişi. 
     Beyazperdenin en güzel sarışınlarından Goldie Hawn’ın müzisyen Bill Hudson ile evliliğinden dünyaya gelen 21 yaşındaki Kate Hudson, 70’li yıllarda Amerika’da iki genç arasında yaşanan bir öyküyü anlatan "Almost Famous" adlı film sayesinde büyük çıkış yaptı. Filmde Penny Lane rolüyle kamera karşısına geçen genç yıldıza, aslında daha küçük bir rol uygun görülmüştü. Ancak ne yaptı etti başrolü kaptı. Filmin yönetmeni Cameron Crowe’a bir gece telefon açtı ve şunları söyledi "Rekabetle işim olmaz, hırslı bir insan değilim. Tek bildiğim senin filminde başrol oynamayı çok istediğim ve bunun için elimden gelen her şeyi yapacağım." Hudson bir süre sonra kendini film setinde, Penny Lane rolünde buldu. 
     
     "Babam Kurt Russell" 
     Kate Hudson, üvey babası Kurt Russell’ı öz babasından daha çok seviyor. "Onunla tanıştığımda 3 yaşımdaydım. Kurt Russell benim gerçek, öz babam Bill Hudson ise biyolojik babam." diye konuşan genç yıldızın hayatı Los Angeles ve New York arasında mekik dokuyarak geçiyor. Çünkü ailesi yaşamını Los Angeles’taki Malibu Plajı’nda, Black Crowes’ın solisti nişanlısı Chris Robinson ise New York’taki terkedilmiş gotik bir binada sürdürüyor. O annesinin nişanlısını damat olarak kabul etmediği yolundaki dedikoduları ise şiddetle yalanlıyor. 
     



 MAGAZİN 















</TEXT>
</DOC>
