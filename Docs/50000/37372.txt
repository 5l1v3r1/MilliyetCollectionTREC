<DOC>
<DOCNO> 37372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/yasam/yas03.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kelliğin çözümü ilaç tedavisi 
</HEADLINE>
<TEXT>

Pek çok erkeğin sorunu kellik, sabırlı olmak kaydıyla ilaçlı medikal tedaviyle yok ediliyor 
     PERVİN METİN İstanbul 

     Kellikle mücadele etmekle kalmayıp bir adım da önüne geçebilmenin yolu sanıldığından çok basit. Çözüm, bu sorunla karşılaştığınızda duruma seyirci kalmamak. 
     Ne var ki, araştırma kuruluşu Taylor Nelson’ın bu yıl 17 ilde yaptığı, 18 yaş ve üzeri 2 bin 15 erkeğin katıldığı araştırma sonuçlarına göre Türk toplumu yüzde 41 oranında erkeklerde saç dökülmesinin tedavisinin olmadığını düşünüyor. 
     Araştırmaya katılanların yüzde 47’si saç dökülmesi sorunu yaşasa da bu oranın yüzde 87’si engellemek için hiçbir yöntem denememiş. Daha duyarlıları ise şampuan ve bitkisel losyonlara yöneliyor. 
     
     Yumurta akıyla olmaz 
     Erkeklerin bilinç düzeyi daha yüksek olsa da uzmanına gidenlerin oranı yüzde 28’i geçmiyor. 
     Uzmanlar, dökülmeyi durdurmak için zeytinyağı, yumurta akı, B ve E vitamini karıştırıp saçına süren erkekler olduğunu ancak bu yöntemin işe yaramadığını söylüyor. Bu nedenle en uygun çözüm, ilaçlarla uygulanacak medikal tedavi. 
     
     1-2 yıl sürebilir 
     Cerrahpaşa Tıp Fakültesi Dermatoloji Ana Bilim Dalı’ndan Prof. Dr. Server Serdaroğlu, erkeklerin tedavinin imk nsızlığını düşünmesinin nedenini şöyle açıklıyor 
     "Çoğu başarısız tedavi örnekleri görüyor. Amcam, dayım engelleyemediyse benim de şansım yok’ diye düşünüyorlar. Ancak hastalığın nedenine yönelik ilaçlar var. Bu ilaçlar saç dökülmesini engelliyor, kökleri güçlendiriyor. Tedavide sabırlı olmaları gerekir. İlaçların etkisini göstermesi için 1-2 yıl geçmeli. Önerilebilecek şey stresten uzak durup, beslenmeye dikkat etmeleri." 
     



 YAŞAM 






















</TEXT>
</DOC>
