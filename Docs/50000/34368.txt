<DOC>
<DOCNO> 34368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/siyaset/siy02.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP’lilerin TRT taktiği 
</HEADLINE>
<TEXT>

MHP'li bakanlar Yücel Yener'in atama kararnamesini oyalıyor 
     AYDIN HASAN Ankara 

     Yücel Yener'in TRT Genel Müdürlüğü'ne yeniden atanmasına ilişkin kararname, bazı MHP'li bakanların imza atmamaları nedeniyle tamamlanamadı. Radyo Televizyon Üst Kurulu, yasa gereği, geçen hafta yaptığı seçim sonucunda belirlediği üç ismi TRT genel müdürü olarak atanması için Bakanlar Kurulu'na teklif etti. Hükümetin ANAP kanadı, üç isim arasında yer alan Yücel Yener'i yeniden TRT genel müdürü yapmak istedi. DSP de ANAP'a destek verirken, MHP'de Adem Gürses'in genel müdür yapılması isteği ağır bastı. Ancak liderler, Yener'in yeniden atanması konusunda mutabakata vardı. Yener'in atanma kararnamesi bakanların imzasına açıldı. Aralarında daha önce TRT genel müdürlüğü yapan Tunca Toskay'ın da bulunduğu bazı MHP'li bakanlar, kararnameyi henüz imzalamadı. Başbakanlık koridorlarında MHP'nin Yener'in atanmasına karşı çıkmadığı ancak oyalama taktiği uygulayarak, TRT'de kendi adamlarını önemli pozisyonlara getirebilmek için pazarlık yaptığı konuşuluyor. 
     



 SİYASET 











</TEXT>
</DOC>
