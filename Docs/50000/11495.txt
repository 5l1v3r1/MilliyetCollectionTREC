<DOC>
<DOCNO> 11495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/son/sondun11.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermenistan gazetesi "Koçaryan giderek ülke içinde yalnızlaşıyor" 
</HEADLINE>
<TEXT>

     Ermenistan'ın etkili gazetelerinden Aravot, Devlet Başkanı Robert Koçaryan'ın ülkesinde giderek yalnızlaşmaya başladığını ve destek kaybettiğini ileri sürdü. 
     Gazetenin bugünkü yorumunda, Koçaryan'ın ülke içerisinde hem önemli siyasi güçler hem de kamuoyu tarafından bir tür izolasyona itilmekte olduğunu belirtti. 
     Gazete, özellikle Karabağ sorununa dikkat çekerek, Batı'nın çözüm için Azerbaycan'a baskı yapmasının aldatıcı olabileceğini, çünkü önde gelen batılı güçlerin, AGİT Minsk Grubu'nun, hatta Rusya'nın, Karabağ'da bir çözümün Azerbaycan'ın toprak bütünlüğü korunarak bulunması taraftarı oldularını vurguladı. Gazete, ''Azerbaycan lideri Haydar Aliyev'in çatışma ile bağlantılı birçok kilit konuda görüşleri, muhalefeti ile uyum içerisinde. Koçaryan ise ülkesinde tam ters bir durum ile karşı karşıya. Kendisi bir tür izolasyona sürükleniyor. Siyasi güçlerin ve kamuoyunun desteğini giderek kaybediyor'' dedi. 




</TEXT>
</DOC>
