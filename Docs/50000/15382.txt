<DOC>
<DOCNO> 15382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/09/son/sondun15.html </URL>
<DATE> 2001/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail 3 bin Filistinli işçiyi geri gönderdi 
</HEADLINE>
<TEXT>

     İsrail, ülkede yasadışı olarak bulunan 3 binden fazla Filistinli işçiyi, Batı Şeria ve Gazze Şeridi'ne geri gönderdi. 
     İsrail askeri radyosu, operasyonun sınır muhafızlarınca yürütüldüğünü, bu işçileri istihdam eden ve geceleri barınma olanağı sağlayan 40 kadar işverenin sorgulandığını ve para cezalarına mahkum edildiğini duyurdu. Yürürlükteki yasalara göre, Filistinli işçilerin iş gününün bitiminde İsrail topraklarını terketmeleri gerekiyor. Bu arada, İsrail'in Filistin topraklarına uyguladığı ablukayı bugün biraz hafifletmesinin ardından 200 kadar Filistinli işçi İsrail'e geçti. İsrail makamları, bugünden itibaren Gazze Şeridi ve Batı Şeria'dan toplam 3 bin 200 işçiye İsrail'e geçiş izni verildiğini, 1400 kadarının da önceden izin aldığını belirttiler. İntifada hareketinin başladığı 28 Eylül'den önce 120 binden fazla Filistinli işçi İsrail'de çalışıyordu. 



</TEXT>
</DOC>
