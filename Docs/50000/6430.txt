<DOC>
<DOCNO> 6430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/yazar/devrim.html </URL>
<DATE> 2001/02/10/ </DATE>
<TIME>  </TIME>
<AUTHOR> Serdar DEVRİM  </AUTHOR>
<HEADLINE>
Alo karne sendromu 
</HEADLINE>
<TEXT>

     Eve karne getirdiğiniz günleri ne çabuk unuttunuz 
     Notlar pekiyi oldu mu, içi içine sığmaz insanın, bir an önce göstermek ister karneyi. Kötü oldu mu, keyfi kaçar. Hele hele, karne spor toto gibiyse, boğazına bir düğüm çöker, günler öncesinden. 
     Çocukları şiddete mi alıştırdık, yoksa iletişim gelişti de eskiden duymadıklarımızı duyar mı olduk, nedir Dayak korkusuyla evden kaçanlar, intihara kalkışanlar, iki kırık not için, 12 - 13 yaşında kendini ağaca asanlar... 
     
     
     
     İstanbul Büyükşehir Belediye Başkanlığı’na bağlı bir İstanbul Çocuk Meclisi var, biliyorsunuz. "Çocukların karne sonrası yaşadığı, bazen sonu intihara kadar gidebilen bunalımları önlemek için" bu meclis bir "Alo Karne Sendromu Hattı" açtı. 30 Ocak son gündü ama görevlilerin dediği gibi "artçı şoklar hala sürüyor", yani tek tük arayanlar oluyor. 
     Mevlana İdris, Alo Karne Sendromu Hattı’nın sorumlusu. Bir haftada 500 müracaata cevap veren Mevlana Bey’in, işini ne kadar sabırla ve güleryüzle yaptığını, aşağıdaki müracaat örneklerinden anlayacaksınız 

</TEXT>
</DOC>
