<DOC>
<DOCNO> 4996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/son/soneko12.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom'a askerlerin holdingi de talip 
</HEADLINE>
<TEXT>

     Türk Telekom'un yüzde 33.5'inin blok satış ihalesi, ilk ihaleye göre cazip hale getirilmiş koşullarıyla gerçekleşip gerçekleşmeyeceği kadar, potansiyel yatırımcılarının "kimlikleriyle" de dikkatleri üzerinde toplamayı sürdüyor. Türk Telekom'un, yüzde 33.5'ine, beklenen büyük holdinglerin yanı sıra "Askerlerin Holdingi" olarak nitelendirilen OYAK-Ordu Yardımşalmka Kurumu'u ile Global Menkul Kıymetler A.Ş.'nin de talip olduğu öğrenildi. 
     Türk Telekom'un yüzde 33.5'inin blok satış ihalesine, Türkiye'nin önde gelen grupları ile Global Menkul Kıymetler A.Ş. ve son yıllarda yaptığı atılımlarla dikkat çeken OYAK'ın da ilgi gösterdiği ve itimlat taahhütnamesi imzaladığı belirlendi.İhaleye katılmak için önkoşul olarak gösterilen itimat taahhütnamesi alarak imzaladıkları resmi olarak açıklanan 9 potansiyel alıcı arasında bulunduğu öğrenilen Global Menkul Kıymeler A.Ş.'nin, Alman bir yatırımcıyla kuracağı konsorsiyumla ihaleye gireceği belirtiliyor. 
     ÖİB'nin Telekom'un tanıtımı için gerçekleştirdiği tanıtım turuna Almanya'dan başlaması ise bu gelişmeler üzerine daha da önem kazandı. OYAK da itimat taahhütnamesini doldurup imzalayarak, Telekom'a ortak olma isteğini "tescil" ettirdi. OYAK'ın potansiyel rakipleri arasında Global Menkul Yatırım A.Ş.'nin yanı sıra Koç, Sabancı, Doğuş ve Doğan gibi Türkiye'nin büyük holdingleri bulunuyor. OYAK'ın, ihaleye hangi yabancı şirketle gireceği ise merak konusu olmayı sürdürüyor. Tanıtım dokümanı ve ihale şartnamesi alarak kayıt yaptıran yatırımcılar, 12 Şubat 2001 tarihinden itibaren veri odalarına alınmaya başlanacak. Taslak blok satış dokümanı verilecek olan yatırımcılar, bu dokümana ilişkin görüşlerini bildirecekler. 30 Mart 2001 tarihine kadar blok satış dokümantasyonları son haline getirilerek gruplara dağıtılacak. Yatırımcılar, tekliflerini en geç 14 Mayıs 2001 tarihine kadar ÖİB'ye teslim etmek zorunda. 




</TEXT>
</DOC>
