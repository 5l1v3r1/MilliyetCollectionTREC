<DOC>
<DOCNO> 8174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/son/sondun10.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ricky Martin film çeviriyor 
</HEADLINE>
<TEXT>

     Latin pop kralı Ricky Martin'in, beyaz camı fethetikten sonra şimdi de film çevirmeye hazırlandığı bildirildi. 
     Ricky Martin'in ''siyasi bir macera filminde'' rol alacağı, ''Highland Crest Pictures'' stüdyoları başkanı Douglas Witkins tarafından açıklandı. Witkins, ''Ricky Martin'in filmde rol almanın yanı sıra müziğini yapacağı ve ses bandını hazırlayacağını'' da sözlerine ekledi. 
     Nisan ayında çekimine başlanacak filmi, ''Yaşayan Ölüler Gecesi''adlı korku filmiyle dikkatleri üzerine çeken yönetmen George Romero yönetecek. 
     Ricky Martin'in rol alacağı filmin, Dominik Cumhuriyeti'ni 1930'dan 1961'e kadar yöneten diktatör Rafael Trujillo'nun hayatıyla ilgili olacağı bildirildi. İnsan haklarını hiçe saymasıyla tanınan Trujillo 1961'de bir suikaste kurban gitmişti. 29 yaşında olan Ricky Martin'in filmde, Tavito del al Maza adlı kahraman bir ihtilalciyi canlandıracağı öğrenildi. Filmde, Ricky Martin'in yanı sıra ''Pollock'' filminin yıldızı Ed Harris, beyaz perdenin yaşlı ünlülerinden Anthony Quinn ve Oscarlı sanatçı James Coburn da rol alacak. Anthony Quinn'in ''Trujillo'' rolünü üstleneceği bildirildi. Trjillo'ya düzenlenen suikastin CİA ve Kennedy yönetimince organize edildiği, ancak Küba'ya yapılan Domuzlar Körfezi çıkarması başarısızlığa uğrayınca son anda komplodan vazgeçildiği bildiriliyor. 




</TEXT>
</DOC>
