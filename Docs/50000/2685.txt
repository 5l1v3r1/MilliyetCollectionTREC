<DOC>
<DOCNO> 2685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/ekonomi/eko08.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ford, porno meraklısı mühendislerini kovdu 
</HEADLINE>
<TEXT>

     EKONOMİ SERVİSİ 

     Otomotiv devi Ford Motor Co., İngiltere'deki üretim tesislerinde çalışan üç mühendisi, mesai saatlerinde internete girip, pornografik siteleri ziyaret ettikleri gerekçesiyle işten çıkardı. 
     Olay, şirketin İngiltere'de bir süre önce faaliyete başlayan Dageham fabrikasında meydana geldi. 
     Fabrikanın yöneticilerinin bir süre önce, bazı çalışanların davranışlarından şüphelendiklerini rapor etmesiyle açılan soruşturma sonucu, üç mühendisin açık saçık siteleri ziyaret ettikleri ortaya çıktı. 
     BBC'de yayınlanan habere göre kovulan mühendislerin günde ortalama dört saatlerini bu tür sitelerde gezinerek geçirdikleri anlaşıldı. 
     İşyerlerinde internet kullanımının yaygınlaşmasıyla bu tür sorunlarda da ciddi bir artış gösterdi. 
     Geçtiğimiz hafta, İngiliz sigorta şirketleri Royal ve Sun Alliance, birbirlerine açık saçık e - postalar gönderdikleri gerekçesiyle 10 çalışanını işten çıkarmıştı. 
     Geçen yıl uluslararası GSM operatörü Orange, internetten porno siteleri indirdikleri için 40 çalışanının işine son vermişti. Yine bir başka telekom şirketi Cable Wireless, şiddet ve seks içeren e - mail şakaları gönderen çalışanlarını kovdu. 
     


 EKONOMİ 


















</TEXT>
</DOC>
