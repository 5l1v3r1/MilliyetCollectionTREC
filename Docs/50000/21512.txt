<DOC>
<DOCNO> 21512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/yasam/yas08.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz Erdoğan sürgünü 
</HEADLINE>
<TEXT>

Kahramanmaraş’ta 10 yıllık öğretmen Abdurrahim Nacar, Erdoğan’ın şiir kitabını okuduğu için sürüldüğü iddiasıyla İdare Mahkemesi’ne başvurdu 
     SERKAN GEMCİ Kahramanmaraş 

     KAHRAMANMARAŞ’IN Ayaklıca Oluk İlköğretim Okulu Müdür Yardımcısı Abdurrahim Nacar, Yılmaz Erdoğan’ın "Anladım" adlı şiir kitabını okuduğu gerekçesiyle sürgüne gönderildiğini iddia etti. Nacar şunları söyledi "Müfettiş Halil İbrahim Delice kitabın bölücü yayın olduğunu, bölücü yayınları da ancak bölücülerin okuyabileceğini söyledi. Bu konuda tartıştık. Sonra gelen başka müfettiş suçlamanın ne olduğunu söylemeden, olay hakkında ifademi aldı." 
     
     Fiili saldırı var’ 
     MİLLİ Eğitim İl Müdürü Erdoğan Turgut ise olayın saptırıldığını savundu "Öğretmen sınıfta müfettişe hakaret etmekle kalmıyor, masayı yumruklayarak Burası Uganda Cumhuriyeti mi ’ diye bağırarak fiili saldırıda bulunuyor. Müfettiş şik yetçi olunca başka bir müfettiş gönderdik. Onun raporuyla tayin yapıldı. Soruşturmada Erdoğan’ın ve kitabının adı hiç geçmedi." 
     
Olay utanç verici’      BİRSEN ALTUNTAŞ 

     SANATÇI Yılmaz Erdoğan olaya tepki göstererek "Böyle bir zihniyeti şiddetle protesto ediyorum. Bu olay utanç verici" dedi. "Benim bölücü olduğumu söyleyenler bu ülkeye zarar vermek isteyenlerdir" diyen Erdoğan şu görüşleri dile getirdi "Şiirden korkanlar hızla tarihten silinmiş, tarihin çöplüğüne atılmışlardır. Ama şairler çok uzun yaşamışlardır. Bu gibi şeylere alışkın bu ülkeye, bana ve öğretmenime bir şey olmaz. Asıl bölücü olan o zihniyetlerdir. Ama ben ve öğretmenim buna izin vermeyiz." 
     



 YAŞAM 
























</TEXT>
</DOC>
