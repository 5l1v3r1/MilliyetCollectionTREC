<DOC>
<DOCNO> 41495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/magazin/amag.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yufka yürekli komik adam 
</HEADLINE>
<TEXT>

Mehmet Ali Erbil’in ekranlara yansımayan dünyasının kapılarını araladık. Yakınlarına zeki, neşeli ve haşarı şovmenin bilinmeyen yönlerini sorduk ve hepsinin yufka yüreklilik konusunda hemfikir olduğunu gördük... 
     NURDAN AKINER 

     Nergis Kumbasar İkinci eşi 
Beni bir saksı bitkiyle istedi’ 
     İlginç bir adam her şeyinden bellidir beni annemden bir saksı bitkiyle gelip istedi. Mercimek yemeğini çok sever. Çocukları için yapmayacağı fedak rlık yoktur. Yasmin’le kimi zaman atçılık oynarlar kimi zaman da biri diğerini oturtup karşısında tiyatro gösterisi yapar. Kararlarını bana danışır. 
     
     Yeşim Erbil Kız kardeşi 
Sıcakkanlı bir ağabey’ 
     Üç ağabeyim var. Biri doktor, biri bankacı, diğeri de oyuncu. O yüzden hiçbirine farklı bakmıyorum. Hepsi benim için çok değerli. O kardeşleriyle olan ilişkisinde de dışarıdan gözlemlendiği gibi neşeli, sıcakkanlı ve esprili. 
     
     Stelyo Pipis Menajeri ve dostu 
Çok yiyenlere gıcık olur’ 
     Programa çıkmadan önce mutlaka bir saat masaj yaptırır. İçki içmez, günde 5 sigara tüketir. Çok yemek yiyenlere gıcık olur. Çok aç olduğunda bile yarım tabak yemek yer. Balığı çok sever. Kendini mutlu ve rahat hissettiği tek yer Kıbrıs’taki Rocks Otel. Bütün gün havuzundan çıkmaz. En geç saat 24.00’te yataktadır. Sabah 07.00’de uyanır ve Yeniköy’deki eski mahallesinde boğaza karşı yürüyüş yapar. İlgiden hoşlanır ama saat 12’den sonra. Çünkü o saate kadar kendini ancak toparlar ve yüzü asıktır. En nefret ettiği şey, az alkıştır. 
     
     Arca Güngör Kuaförü 
Çok güzel ezan okur’ 
     Kendisine en az kadın bir sanatçı kadar iyi bakar. Haftada bir gelir cilt bakımı, manikür pedikür yaptırır ve solaryuma girer. Saç dökülmesini önleyici kür uygulatır. Eli açıktır. Kendisiyle ilgilenenlere toplam 30 - 40 milyon bahşiş bırakır. Bir Ramazan ayında birden ezan okumaya başladı. İnanın, ezanı o kadar güzel okudu ki, o sırada salonda bulunan bir başka müşteri iftar vakti geldi sanıp orucunu zamansız bozdu. 
     
     Çiğdem Tunç 22 yıllık dostu 
Gerçek entelektüel’ 
     Çok temiz kalpli, duygu dolu ve merhametlidir. Sevmediğim yönü, başkalarının etkisiyle hareket etmesi. O gerçek bir entelektüeldir. O tıpkı Tarkan gibi sahne ışığıyla dünyaya gönderilmiş özel biri. 100 kere yaptığı espriyi 101’incide farklı satar. 
     
     Demet Bulut Çarkıfelek Yayın Sorumlusu 
Sushi yemeden asla çıkmaz’ 
     Masaj yaptırmadan ve sushi yemeden programa çıkmaz. Yardıma muhtaç insanlara dayanamaz. Çarkıfelek stüdyosundaki hediyelerin hepsini ihtiyacı olan insanlara verir. 
     
     İbrahim Şaşmaz Çarkıfelek Genel Yayın Sorumlusu 
Stüdyoda 50 gözlüğü var’ 
     Genelde televizyon şovlarına seyirci bulmak çok zordur. Çarkıfelek’te bu sorun yok. İnsanlar sanatçıları değil, onu görmeye geliyor. 530 bölüm yaptık, 400’ünde takım elbise kravatla çıktı ekrana. En sevdiği şey de kıyafetine uygun gözlük takmak. Sadece stüdyodaki odasında 50 tane gözlüğü var. 
     



 MAGAZİN 











</TEXT>
</DOC>
