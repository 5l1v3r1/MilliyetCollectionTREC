<DOC>
<DOCNO> 24541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/son/sontur16.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurum Haziran'a -1 derece sıcaklıkla girdi 
</HEADLINE>
<TEXT>

     Yaz mevsiminin başladığı 1 Haziran'da Erzurum'da dün gece hava sıcaklığı, sıfırın altında 1 dereceye düştü. 
     Meteoroloji Bölge Müdürlüğü'nden edinilen bilgiye göre, şehir merkezinde dün gece hava sıcaklığı, mevsim normallerinin altında eksi 1 derece olarak gerçekleşti. 
     Yetkililer, gece hava sıcaklığının, tahminlerin daha altında gerçekleştiğini, gündüz hava sıcaklığının ise 20 derece olacağını kaydettiler. 
     Bu arada, Atatürk Üniversitesi Ziraat Fakültesi İşletme Müdürü Doç. Dr. Ali Koç, tarım arazilerinde yaptıkları ilk incelemelerde don meydana gelmediğini, tarımsal ürünlerde herhangi bir olumsuzluğa rastlanmadığını, ancak gece ve gündüz arasındaki sıcaklık farkının 20 dereceye kadar çıkması nedeniyle ürünlerde verim düşüklüğü olabileceğini söyledi. 
     
     







</TEXT>
</DOC>
