<DOC>
<DOCNO> 48721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/yazar/akyol.html </URL>
<DATE> 2001/10/25/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Güven' sorunu 
</HEADLINE>
<TEXT>

     BAŞBAKAN Ecevit'le dün Milliyet'te yayımlanan görüşmemde dikkatimi çeken bir husus, 'kritik' kararlar söz konusu olduğunda "hassas koalisyon dengeleri"nden bahsetmesiydi. 
     Mesela bakanlık sayısının azaltılması, devlet teşkilatının küçültülmesi... 
     Ama her koalisyon gibi bu hükümet de partiler arasındaki bir paylaşım dengesine dayalı olarak kurulmuş. Nereyi küçültmeye kalksanız, mecburen, meselenin teknik tarafı geri plana düşüyor, siyasi yönü öne çıkıyor. 
     Koalisyonlar, ekonominin tek elden yönetilmesini de engelliyor. Bütün koalisyonlarda ekonomiyle ilgili yetkiler partilerce paylaşılır çünkü... 
     
     DÜN Hüsnü Doğan'la bu konuyu konuşuyordum. Doğan, Özal'ın beyin takımından önde gelen bir teknisyendir... Şunları söyledi 
     - Biz 1983'te tek başımıza iktidara geldiğimizde bakanlık sayısını Başbakan Özal dahil 24'e indirmiştik daha da indirecektik ama Cumhurbaşkanı Evren kabul etmedi. Sonra hükümetler zayıfladıkça özellikle de koalisyon pazarlıklarında bakanlık sayısı arttı. 
     Bugün, Başbakan dahil 36'dır 
     Bakanlıklar gibi devlet teşkilatı da paylaşılınca, şişkin kadrolar büyüyor, karar almak zorlaşıyor, devlet çarkı ağır ve pahalı dönüyor. 
     Parçalanmış siyasi yelpaze, yolsuzluklara da uygun ortam hazırlıyor. 
     
     BAZEN düşünüyorum, tek partili azınlık hükümeti daha mı iyi olur Başarılı 24 Ocak Kararları, Özal tarafından teknik düzeyde 'tek elden' yönetilmiş, Demirel'in tek partili azınlık hükümeti tarafından gerçekleştirilmişti. 
     Ama o hükümet gereken yasaları çıkaramamıştı Meclis'te çoğunluğu yoktu... 
     Bugünkü üçlü koalisyon, gördüğümüz koalisyonların içinde en ahenklisidir. En 'acı' kararları alabilmiştir. Alternatifi gözükmediği gibi seçim de çözüm değildir. 
     Ama bu hükümet de bir koalisyondur ve bunun bütün zorluklarını yaşamakta ve yaşatmaktadır. 
     Türkiye'yi kemiren "güven sorunu"nun asıl kaynağı, sistemin aşırı parçalanmış olmasıdır. Yelpazesi bu kadar parçalanmış hiçbir sistem, ağır sorunları çözemez. 
     Gelecek dönem için, Türkiye parçalı yelpazeyi merkez sağ ve merkez sol halinde toparlayacak ve güçlü demokratik yönetimler çıkaracak sistemleri düşünmelidir artık. 
     Bu işi başardığı kanıtlanmış Yarı Başkanlık sistemi gibi... 
     
     







'Güven' sorunu 


Bayram fırsatı 


Çankaya - Meclis uzlaşması 


Yazık değil mi bu ülkenin insanına 


Suna Kıraç'a sevgi çemberi... 


Trevi çeşmesine 


Susurluk kalkanı 


Londra yaklaşımıyla İstanbul çözümü 2 


Türkiye için çifte misyon 


İz peşinde 


Susurluk davası neden bozuldu 


Şiirin sahibi bulundu... 


Medeni Yasa ve kadın hakları 


Bir nükleer tehlike kusur kalmıştı 


Yasa değişmedi 


Dolar bir kapıdan giriyor, öbür kapıdan çıkıp gidiyor 


</TEXT>
</DOC>
