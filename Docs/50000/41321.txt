<DOC>
<DOCNO> 41321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/son/sontur08.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İzinsiz gösteri yapmak isteyen HADEP'lilere polis müdahalesi 
</HEADLINE>
<TEXT>

     Eminönü'nde, izinsiz gösteri ve basın açıklaması yapmak isteyen yaklaşık 20 HADEP'li gözlem altına alındı. 
     Yeni Cami'nin önüne saat 14.10 sıralarında gelen yaklaşık 15 kişilik HADEP'li grup, ''1 Eylül Dünya Barış Günü''nde polisin takındığı tavrı kınamak amacıyla gösteri ve basın açıklaması yapmak istedi. Çevrede geniş önlemler alan güvenlik kuvvetleri, çevresini sardığı grubu cop kullanmadan gözlem altına alarak minibüslere bindirdi. Bu sırada Mısır Çarşısı'nın önüne gelen 5 kişilik grup da, slogan atmaya başladı. Polisin müdahalesi üzerine ara sokaklara kaçmak isteyen göstericiler, kısa süreli bir kovalamacanın ardından gözlem altına alındı. Polisle göstericiler arasında yaşanan kovalamaca sırasında, çevredeki esnafa ait bazı tezgahların devrildiği ve sattıkları ürünlerin zarar gördüğü dikkat çekti. 







</TEXT>
</DOC>
