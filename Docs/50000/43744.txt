<DOC>
<DOCNO> 43744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/25/ekonomi/eko14.html </URL>
<DATE> 2001/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Akbank’a 350 milyon dolarlık sendikasyon 
</HEADLINE>
<TEXT>

     EKONOMİ SERVİSİ 

     Akbank, 350 milyon dolar tutarında sendikasyon kredisi sağladı. Sözleşmesi 21 Eylül Cuma günü imzalanan 1 yıl vadeli kredinin faizi, libor artı 80 baz puan olarak belirlendi. Bu arada başlangıçta 250 milyon dolar tutarında kredi için yetki veren Akbank, uluslararası bankaların talebi ile kredi tutarını 350 milyon dolara yükseltti. Söz konusu kredi ihracatın finansmanında kullanılacak. 
     Sendikasyon kredisi, ABN Amro Bank N.V, Alpha Bank A.E, The Bank of New York, The Bank of Tokyo Mitsubishi Ltd, BNP Paribas, Citibank N.A., Commerzbank Aktiengesellchaft, Deutsche Bank AG, First Union National Bank, J.P Morgan plc, Mizuho Financial Group Fuji , Natexis Banques Populaires, NBG International Limited, Standart Chartered Bank, The Toronto - Dominion Bank, Westdeutsche Landesbank Girozentrale gibi, dünyanın önde gelen bankalarının eş liderliğinde düzenlendi. 
     
     İhracata destek 
     Akbank Genel Müdürü Zafer Kurtul, yaptığı açıklamada, çok saygın uluslararası bankaların katılımıyla Akbank’ın söz konusu krediyi, Türkiye’nin ihracatını desteklemek amacıyla yurtdışı piyasalardan temin ettiğini bildirdi. 
     Kurtul, ’Dünya ekonomisinde son günlerdeki çok olumsuz gelişmelere rağmen, uluslararası mali kurumların bankamıza ve ülkemize olan güveni sayesinde bankamız krediyi gerçekleştirmiştir’’ dedi. 
     
     
     



 EKONOMİ 





















</TEXT>
</DOC>
