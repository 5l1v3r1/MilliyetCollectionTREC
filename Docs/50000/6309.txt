<DOC>
<DOCNO> 6309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/son/sonspo07.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği'nde final sevinci 
</HEADLINE>
<TEXT>

     Türkiye Kupası yarı final maçında Beşiktaş'ı eleyen Gençlerbirliği'nde, büyük sevinç yaşanıyor. 
     Hafta sonunda Fenerbahçe ile yapacağı lig maçı nedeniyle İstanbul'dan dönmeyen Gençlerbirliği, bu maçın hazırlıklarını da İstanbul'da sürdürüyor. 
     Antrenör Erkin Şimşir, sezon başında belirledikleri hedeflerine ulaşmak için yarı finalde Beşiktaşı mutlaka elemeleri gerektiğini ve tüm planları galibiyet üzerine kurduklarını belirterek, ''Gençlerbirliği'nin, Beşiktaş'a yenilmesi süpriz olurdu'' dedi. Kulüp basın sözcüsü Muammer Akyüz de, bu galibiyetin kendileri için iyi bir doping olduğunu, böylece ligde de yollarına emin adımlarla devam edeceklerini vurgulayarak, şöyle konuştu 
     'Bu galibiyet, Gençlerbirliği'nin ne kadar güçlü bir takım olduğunu gösterdi. Bu galibiyetin mimarı olan futbolcuların alacakları primler ise Pazartesi günü yapılacak yönetim kurulu toplantısında saptanacak. Tüm oyuncular rahat olsun, hak ettiklerini alacaklar. Bugüne kadar Gençlerbirliği'nde hiçbir oyuncunun hakkı yenilmemiştir ve de yenilmez.'' 
     Akyüz, maçta Thomas'a kafa atan Beşiktaş'ın Fransız futbolcusu Nouma için de şunları söyledi 
     'Nouma, tahammüden suç işlemiştir. Yani önceden planlayarak yapmıştır. Bana göre tahammüden adam öldürmekle tahammüden suç işlemenin farkı yok. Umuyorum ki, ceza kurulu bunu göz önünde bulundurur'' 
     Öte yandan kırmızı-siyahlıların hafta başında Belçika'nın Lokeren takımından transfer ettiği 22 yaşındaki forvete dönük oynayan Gineli oyuncusu M'Boye ise, futbol kamuoyuna ve Beşiktaş'a, Gençlerbirliği'nin bir süprizi oldu. 
     Başkentin ligdeki başarılı temsilcisi Gençlerbirliği, Fenerbahçe'yi hem ligde, hem de Türkiye Kupası'nda yenmeyi planlıyor. Beşiktaş ile yaptığı Türkiye Kupası yarı final maçından sonra, 11 Şubat Pazar günü Fenerbahçe ile yapacağı lig maçı için Ankara'ya dönmeyerek istanbul'da kalan Gençlerbirliği'nde, sakatlıkları süren İsmail Doğan, Utku, Mehmet ve Mehmet Ali'nin yanı sıra, kupa maçında kırmızı kart gören Ferdi'nin Fenerbahçe maçında takımdaki yerlerini alamayacakları bildirildi. 




</TEXT>
</DOC>
