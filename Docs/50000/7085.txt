<DOC>
<DOCNO> 7085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/son/sontur23.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK'lılar protesto için duruşmaya ayakkabısız geldiler 
</HEADLINE>
<TEXT>

     Terör örgütü elebaşı Abdullah Öcalan’ın yakalanmasını protesto amacıyla İstanbul’daki çeşitli işyerleri ve banka şubelerine patlayıcı madde attıkları gerekçesiyle yargılanan 6 sanık, cezaevi çıkışında aranmalarını protesto için duruşmaya ayakkabısız geldi. 
     Tutuklu sanıklar Halis Yaşar, Ayhan Yıldırım, Muhittin Çelikten, Ali Çoban, Reşit Gören ve Kerem Yavuz, İstanbul 3 No’lu DGM’deki duruşmada söz alarak, Ümraniye Cezaevi’nden mahkemeye getirilirken duyarlı kapıdan geçirilerek arandıklarını, buna rağmen tekrar elle aramaya tabi tutulduklarını bildirdiler. 
     Bu sırada ayakkabılarına kadar arandıklarını kaydeden sanıklar, bu durumu protesto için duruşmaya ayakkabılarını çıkartarak geldiklerini söylediler. 
     Dosya kapsamı ve delil durumuna göre sanıkların tutukluluk hallerinin devamını kararlaştıran mahkeme heyeti, duruşmayı erteledi. 
     




</TEXT>
</DOC>
