<DOC>
<DOCNO> 7941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/siyaset/siy06.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye için kötü oldu 
</HEADLINE>
<TEXT>

Yabancı ajanslar krizi dünyaya Ecevit'in sesi titriyordu’ diye duyurdu 
     DIŞ HABERLER SERVİSİ 

     Ankara'daki kriz, Amerikan AP, İngiliz Reuters ve Fransız AFP gibi büyük haber ajanslarınca tüm dünyaya duyuruldu. "Ecevit, Cumhurbaşkanı ile yaptığı toplantıyı hışımla terk etti", "Türkiye Başbakanı güvenlik toplantısında Cumhurbaşkanı ile tartıştı" gibi başlıklar kullanan ajanslar yorum yapmaktan kaçındı. 
     Reuters gelişmeleri aktarırken Başbakan Ecevit'in sesinin titrediğine işaret etti. AP ise krizin IMF ile yapılacak görüşmeler öncesine rastlamasının Türkiye için kötü olduğunu bildirdi. Türkiye'deki gelişmeleri gün içinde de takip etmeyi sürdüren ajanslar hükümetin istifa etmeyeceği açıklamasına da yer verdi. Ajanslar, İstanbul Borsası'nda yaşanan şok düşüşün altını çizerek, dün piyasalara 4.6 milyar dolar süren Merkez Bankası'nın bir gün içinde rekor miktarda dövizi elden çıkardığını bildirdi. 
     
Bakanlar Ankara'ya koştuSİNAN TOROS İstanbul 
     Atatürk Havalimanı, kriz üzerine Ankara'ya dönen bakan ve siyasetçilerin yoğun trafiğine sahne oldu. VIP Salonu'na önce Kültür Bakanı İstemihan Talay ve Bağımsız milletvekili Mehmet Ağar geldi. ABD'den dönen Bayındırlık ve İskan Bakanı Koray Aydın da seyahatiyle ilgili bir açıklama yapmadı. TBMM Başkanı Ömer İzgi de, kriz nedeniyle Bolu'dan Ankara'ya döndü. 
     
Atina İç sorun      Yunanistan Hükümet Sözcüsü Dimitri Reppas, MGK'daki gelişmelerin Türkiye'nin iç meselesi olduğunu söyledi. Reppas, "Yunanistan'ın arzusu, Türkiye'deki siyasi güçlerin elbirliğiyle AB düzeyinde, çağdaş bir hukuk devleti ve demokrasi yaratmalarıdır" dedi. 
     


 SİYASET 


















</TEXT>
</DOC>
