<DOC>
<DOCNO> 31185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/son/sontur13.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldırım Akbulut hastaneye kaldırıldı 
</HEADLINE>
<TEXT>

     Eski TBMM Başkanı Yıldırım Akbulut, tansiyon şikayeti nedeniyle Edremit Devlet Hastanesi'ne kaldırılarak tedavi altına alındı. 
     Çanakkale'nin Ayvacık İlçesi'ne bağlı Küçükkuyu beldesinde tatilini geçiren Yıldırım Akbulut, öğle saatlerinde tansiyon şikayeti nedeniyle Balıkesir'in Edremit ilçesindeki Devlet Hastanesi'ne getirildi. Burada gerekli müdahaleleri yapılan Akbulut, Koroner Yoğun Bakım Ünitesi'nde tedavi altına alındı. 
     Edremit Devlet Hastanesi Başhekim Vekili Dr. Vedat Avcıeri, tansiyon şikayetiyle hastaneye gelen Akbulut'un ilk müdahale sonrası Koroner Yoğun Bakım Üntesi'ne alındığını ve sağlık durumunun iyi olduğunu söyledi. 







</TEXT>
</DOC>
