<DOC>
<DOCNO> 4982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/son/sondun13.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı düşmalığının en az olduğu kent Hamburg 
</HEADLINE>
<TEXT>

     Hamburg Eyaleti Yabancılar Danışmanı Ursula Neumann, yabancılar hakkında 2 yılda hazırlanan ''Hamburg'da İskan ve Yaşam'' adlı araştırma raporunu düzenlediği basın toplantısında açıkladı. 
     Araştırmayı yapan Werner Grabowski ve Uyum Projesi Müdürü Ute Michel de hazır bulunduğu toplantı da Neumann, Almanya'da ilk kez böyle kapsamlı bir araştırmanın yapıldığını belirterek, ''Araştırma sonuçları oldukça ilginç. Sonuçlar, Hamburg'un hoşgörülü ve dünyaya açık bir şehir olduğunu doğruluyor. Yabancı düşmanlığının en az olduğu yer Hamburg'' dedi. Hamburg'da yaşayan yabancıların evlerinin dar olduğunun tespit edildiğini, yeni bir iskan politikasının kaçınılmaz olduğuna dikkati çeken Neumann, ''Yabancılar, Hamburg'u kendi vatanı kabul ediyor ve 'Hamburglu' olduklarını belirtiyorlar. Hamburg'da gettolaşma ve İslamlaşma söz konusu değildir'' diye konuştu. Toplam 300 sayfalık araştırmayı yapan Werner Grabowski de, araştırmaya 9 ülkeden 6 bin kişinin katıldığını belirterek, ''1. bölümde Almanların, yabancılar hakkındaki fikirleri, 2. bölümde Almanların ve yabancıların iskan durumları, 3. bölümde de yabancıların uyum konusundaki görüşleri alındı'' dedi. 




</TEXT>
</DOC>
