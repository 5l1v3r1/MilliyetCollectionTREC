<DOC>
<DOCNO> 1577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/ekonomi/eko01a.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İş-TİM'in alo’su şubata kaldı 
</HEADLINE>
<TEXT>

     ANKARA ANKA 

     Türkiye'nin üçüncü cep telefonu şebekesi İş - TİM'in, Ankara, İstanbul ve İzmir'de yürüttüğü hummalı altyapı çalışmasının uzaması nedeniyle en erken şubat ayında "alo" dedirtebileceği belirtildi. İş - TİM yılbaşında hizmet vermeyi amaçlıyordu. 
     0555 arama koduyla hizmet vermesi beklenen İş - TİM'in, altyapı için anlaştığı Ericsson ile Sıemens, çalışmalarını aralıksız sürdürüyor. 
     Şirketlerin kendi aralarında yaptığı paylaşım uyarınca Ericsson, İstanbul ve İzmir'de, Sıemens ise Ankara'da altyapıyı hazır hale getirmek için yoğun bir mesai veriyor. 
     Bu yılın ilk günlerinde söz konusu büyük kentlerde "alo" dedirtmeyi hedefleyen İş - TİM'in, altyapı çalışmalarının öngörülen sürenin ötesine geçmesi nedeniyle en erken şubat ayı içinde hizmete girebileceği belirtiliyor. 
     
     Bayilik talebi yağıyor 
     GSM şirketlerinin biribirlerinin altyapısını kullanmasını öngören roaming anlaşmasına ilişkin kısıtların kaldırılmasının ardından İş - TİM'in, mevcut GSM operatörleri Turkcell ve Telsim ile roaming yapıp yapmayacağı merak konusu. Diğer ülkelerdeki deneyimler, iki cep telefonu operatörünün faaliyet gösterdiği pazara yeni bir operatörün girmesi halinde, yeni operatöre doğru abone kaçısı olduğunu gösteriyor. 
     Bu arada İş -TİM'in, son derece uygun koşullarla pazara çıktığı için bayilik almak amacıyla yoğun talep yaşandığı belirtiliyor. 
     


 EKONOMİ 

























</TEXT>
</DOC>
