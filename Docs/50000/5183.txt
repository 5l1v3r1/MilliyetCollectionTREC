<DOC>
<DOCNO> 5183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/son/soneko16.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracat yıla artışla başladı 
</HEADLINE>
<TEXT>

     Türkiye'nin Ocak ayı ihracatı, geçen yılın aynı dönemine göre yüzde 21.8 oranında artış gösterdi. 
     Türkiye İhracatçılar Meclisi'nin TİM verilerine göre, Ocak ayında 2 milyar 353 milyon 53 bin dolarlık ihracat kayıt altına alındı. 
     2001 yılı Ocak ayında yaş meyve ve sebze ürünleri dışındaki tüm sektörlerde artışlar kaydedildi. Artış oranları tarımda yüzde 25, sanayide yüzde 20.7 ve madencilikte yüzde 44.2 olarak belirlendi. İhracatta ağırlığı bulunan alt sektörler itibariyle artış oranları ise, hazırgiyim ve konfeksiyonda yüzde 10.3, taşıt araçları ve yan sanayiinde yüzde 32, demir ve demirbaşı metallerde yüzde 35.8, elektrik elektronik ve makinada yüzde 28.5 düzeyinde gerçekleşti.Artışlar, tekstil ve hammaddeleri ile hububat bakliyat ve yağlı tohumlarda yüzde 21.2, tütünde de yüzde 29.5 olarak gerçekleşti. TİM'den yapılan açıklamada, Ocak ayı ihracatında gözlenen artışın,reel büyümeden çok, önceki iki yılda Ocak ayı ihracatının oldukça düşük düzeylerde gerçekleşmesinden kaynaklandığı vurgulanarak, kayıt bazlı Ocak ayı ihracatının 1997 ve 1998 yıllarında 2 milyar doların üzerinde gerçekleştiği hatırlatıldı. 
     




</TEXT>
</DOC>
