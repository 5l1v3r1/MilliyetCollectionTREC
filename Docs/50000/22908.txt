<DOC>
<DOCNO> 22908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/yasam/ayas.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fuhuşu meslek edinen kadınlar sığınamaz .. 
</HEADLINE>
<TEXT>

Resmi Gazete’de yayınlanan yönetmelikle, hayat kadınları sığınma evlerinden yasaklandı İşin ilginç yanı, bu kadınları Mor Çatı Sığınma Vakfı da istemiyor.. 
     ELİF KORAP İstanbul 

     Meslek olarak açıkça fuhuş yapan kadınlar, artık şiddete de maruz kalsalar kadın sığınma evlerine alınmayacak 8 Mayıs 2001 tarihli Resmi Gazete’de yayımlanan ve yürürlüğe giren Özel Hukuk Tüzel Kişileri ile Kamu Kuruluşlarınca Açılan Konukevleri Yönetmeliği’ne göre, "fuhuşu meslek edinmiş kadınlar ile alkol veya madde bağımlıları" sığınma evlerine alınmayacak. 
     
     Mor Çatıcılar da bir garip 
     Bu yönetmelik büyük bir tartışma yarattı "Şiddete maruz kalan ancak fuhuş yapan kadınlar nereye sığınacaklar " sorusunu akıllara getirdi. Mor Çatı Kadın Sığınağı Vakfı da bu yönetmeliği eleştirdi. Ancak vakfın bu tavrı biz vur dedik, öldürdüler’ tarzında bir serzenişti... Çünkü Mor Çatıcılar da fuhuşu meslek edinenler ile alkol - uyuşturucu bağımlılarını bünyesine almıyordu. Ancak Mor Çatıcılar "Biz onları almıyorduk ancak başka yer yapılsın istiyorduk" diyorlardı. 
     Mor Çatı gönüllüsü, Avukat Nurperi Sancak, yönetmeliğin büyük bir gaf olduğu söylerek şöyle konuştu "Biz zaten onları almıyorduk. Ancak bu insanlar için ayrı sığınma evleri açılması gerektiğini savunuyoruz. Oysa yönetmelik, bırakın yeni sığınma evleri açmayı, mağdur durumdaki bu kadınları tümden reddediyor. Şiddetle karşılaşan kadın, fuhuşla uğraşıyorsa, sığınmasını yasaklıyor." 
     
     Günde 50 kadın geliyor 
     Avrupa Parlamentosu’nun raporuna göre Türkiye’de 3 bin kadın sığınağına ihtiyaç olduğunu belirten Sancak, "Böyle bir yönetmelik çıkardıklarına göre, gerekli 3 bin sığınma evini de açmaları gerekir. Heyecanla bekliyoruz " diye konuştu. 
     Mor Çatı Gönüllüsü Pervin Buyrukcan da, günde 50 kadının can korkusuyla kendilerine başvurduğunu belirtti. Türkiye’de Sosyal Hizmetler ve Çocuk Esirgeme Kurumu’na bağlı 7 kadın konukevi var. Mor Çatı Vakfı’na ait sığınma evi maddi yetersizlikler nedeniyle 3, Kadın Dayanışma Vakfı’nınki de 2 yıldır kapalı. 
     
     5 SORU 5 CEVAP 
     Mor Çatı Gönüllüsü Canan Müftüler kadın dernekleriyle ilgili sorularımızı yanıtladı... 
     1- Hangi kadınlar sığınma evlerine kabul edilir 
     Can güvenliği olmayan, cinsel tacize uğrayan, şiddetle karşılaşan, psikolojik baskı gören kadınlar. Çok sınırlı bir mekan olduğu için öncelik, hayatı tehlikede olanlara veriliyor. 
     2- Fuhuş yapanlar ve bağımlılar neden yasaklı 
     Fuhuş ve uyuşturucu sorunu olanlar hayatları boyunca farklı travmalarla karşılaştıklarından psikolojik durumları da farklı oluyor. İyi kötü ayrımı yapmak amacıyla değil ortamın sağlıklı olması için böyle bir uygulama yürütülüyor. 
     3- Sığınma evinde kadın ne kadar barınabiliyor 
     Genellikle 3 ay kalabiliyorlar, ancak çok özel durumlarda bu süre 6 aya kadar uzayabiliyor. 
     4- Kadın sığınakları bağımsız mı olmalı 
     Bağımsız olması büyük bir avantaj. Çünkü devlet politikası çok farklı. Bağımsız sığınaklarda baskı yoktur. Çocuk Esirgeme Kurumu’nun sığınaklarında ise, eşlerine dönmelerinden başka çarelerinin olmadığı’ baskısı olabiliyor. 
     5- Ayrılanlar yaşamlarını nasıl sürdürüyor 
     Barınakta kaldıkları sürede iş bulan, birlikte ev tutanlar oluyor. Bazıları da evine dönüyor. 
     



 YAŞAM 

























</TEXT>
</DOC>
