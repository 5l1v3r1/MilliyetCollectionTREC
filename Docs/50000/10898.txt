<DOC>
<DOCNO> 10898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/son/sontur11.html </URL>
<DATE> 2001/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazım Abanoz döneminde 184 polis görevden uzaklaştırıldı 
</HEADLINE>
<TEXT>

     Kazım Abanoz'un İstanbul Emniyet Müdürlüğü yaptığı 6 aylık dönemde, 184 polis görevden uzaklaştırıldı, 834 polise de çeşitli disiplin cezaları verildi. 
     İstanbul Emniyet Müdürlüğü'nden alınan bilgiye göre, Abanoz'un göreve başladığı 17 Ağustos 2000 ile 17 Şubat 2001 tarihleri arasında 1 şube müdürü, 7 başkomiser, 1 komiser, 168 polis memuru ve 7 bekçi görevden uzaklaştırıldı. Aynı dönemde, daha önce görevden uzaklaştırılan 5 başkomiser, 43 polis memuru ve 3 bekçi ise yeniden görevlerine iade edildi. Yine aynı dönemde, 30 başkomiser, 8 komiser, 11 komiser yardımcısı, 727 polis memuru ve 58 bekçiye de uyarma, kınama, 2 yıla kadar maaş kesme ve durdurmadan oluşan çeşitli disiplin cezaları uygulandı. Bu kapsamda, 28 polis ile 5 bekçi ise meslekten atıldı. Haklarında idari soruşturma yürütülen 74 başkomiser, 42 komiser, 54 komiser yardımcısı, 1010 polis memuru ve 14 bekçiye ceza verilmesine gerek görülmedi. 
     Söz konusu dönemde, 2 başkomiser, 1 komiser ve 10 polis memuru hakkındaki idari soruşturma zaman aşımına uğrarken, 15 başkomiser, 2 komiser, 2 komiser yardımcısı, 74 polis memuru 2 bekçi hakkındaki soruşturmalar, af kapsamında işlemden kaldırıldı. 




</TEXT>
</DOC>
