<DOC>
<DOCNO> 33391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/guncel/agun.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Küreselleşme protestosu eller havada sona erdi... 
</HEADLINE>
<TEXT>
Hiçbir şey eskisi gibi olmayacak .. 
Dünyanın dört bir yanından geldiler. 300 bin kişiydiler. Eylemleriyle son üç güne damgalarını vurdular. Farklı bir dünyaya olan özlemlerini haykırdılar 
     Milliyet Muhabiri ATEŞ HATTINDA Ayşegül Sönmez 

     Bir başka dünyanın olabileceğine inananların son direkt eylem’ gününde gerilim doruktaydı. Son yılların en büyük politik protestosunun başka dünya isteyen 300 bin eylemcisi günün sonunda yorgun ama huzurluydu. 
     İki gün boyunca göz yaşartıcı bomba, molotofkokteyli ve gaza maruz kalan küresel eylemciler, son günlerinde bir kez daha Kennedy Meydanı’nda toplandılar. Roma ve Napoli şehirlerinden gelen işçiler, sendikacılar hep bir ağızdan İleri işçiler, yoldaşlar yaşasın bağımsızlık ve sosyalizm’ şarkısını söylediler. 
     Sırtlarında çantaları saat ancak 10.00 sıralarında açılan Cenova Büyük İstasyonu’nda direnişçilerle beraberdik. 
     
     Yumruklar h l havada 
     Cenova Belediyesi’nin kararıyla göstericilere tren seferleri özel ve bedava yapıldı. Trenlere doluşan tüm göstericiler, h l eylemin etkisinden çıkamamış, yumruklarını havaya sallıyorlardı. 2000’lerin çiçek çocukları Pink Group, komün hayatlarına bir süre de İtalya’da devam etmek kararı vermişlerdi. 
     Rus delegasyonundan 50 kişilik grup Çeçenler için mücadele etmekten asla vazgeçmeyeceğiz’ diyorlardı. Sendikacı çiftçi Jose Bove de final gününde şiddetle İtalyan polisini kınadığını, buradaki vahşete bir anlam veremediğini’ söyledi. 
     Ardımızda bıraktığımız ünlü liman kenti Cenova, belki de tarihte ilk kez karadan bir saldırıya maruz kalmıştı. Yıkık dökük camları, yanmış arabaları, anarşist söylemli grafitileri, çöp içerisindeki dar sokakları eyleme yenilmiş gözüküyordu. 
     
Kim bu siyah grup      Siyah blok adıyla tanınan anarşist grup bundan önce Seatle, Prag, Quebec, Sydney’de de ön sıralarda yer aldı. "Bizsiz eğlence düşünülemez" sloganıyla tanınan grup, "Polis, kapitalizmin vahşetini gerçekleştiriyor. Dünyadaki tüm polisler zenginlerin bekçi köpeğidir" diyor. Masum eylemcilerin şiddet görmesine neden olmakla suçlanan grup "Kanada’daki zirvede görüşürüz" diyerek Cenova’dan ayrıldı. 
     
CENOVA BİLANÇOSU BİR ÖLÜ 470 yaralı      G8 sonuç bildirgesi, dünya gündeminde resmi görüşmelerden daha çok yer işgal eden küreselleşme karşıtı protestocuların taleplerine somut bir yanıt veremezken, sokakta yaşanan çatışmalarda ise bilanço ağır oldu. Gösterilerde bir kişi öldü, yüzlercesi yaralandı. 
     
     92 tutuklunun biri Türk 
     İtalyan jandarma ve polis ekiplerinin küreselleşme karşıtı Cenova Sosyal Forumu’unun merkezine önceki akşam düzenledikleri baskında değişik milliyetlerden 92 kişinin tutuklandığı, bunlardan birinin de Türk olduğu açıklandı. 
     
     Molotof, bıçak, çekiç 
     Jandarma, baskın sonrasında ele geçirdiklerini basına gösterirken, üç molotof, demir çubuklar, gaz maskesi, marihuana türü uyuşturucu, bir düzine bıçak, çekiçler ve siyah tulumlar bulunduğu görüldü. Baskında küreselleşme karşıtı gruplar güvenlik ekiplerine giriş izni vermeyince, ortalığın kan gölüne döndüğü çatışmada 66 kişi de yaralandı. 
     Zirve boyunca yaşanan şiddet olaylarında bir İtalyan gösterici öldü yaklaşık 470 kişi yaralandı, 180 kadar gösterici de gözaltına alındı. 
     
G-8’in 2002 zirvesi dağların arasında      Rusya dahil, önde gelen sanayileşmiş ülkelerden oluşan Sekizler Grubu’nun 2002’de Kanada’daki zirve toplantıları, Alberta vilayetinin dağlık kesimindeki bir beldesinde yapılacak ve dar kapsamlı olacak. Bu yılki zirveye ev sahipliği yapan İtalyan hükümetinin sözcüsü Paolo Bonaiuti’nin açıklamasına göre, Kanada’daki zirvede katılım sekiz ülkeden toplam 400 delegeyle sınırlandı. Kanada, zirve için daha az para harcamayı da planlıyor. 
     
Yoksullardan alternatif toplantı      G- 8’lerin olaylı Cenova zirvesinin sona erdiği gün, dünyanın en yoksul 49 ülkesinin temsilcisi de Dünya Ticaret Örgütü’nün WTO kasım ayındaki toplantısı öncesinde ortak bir strateji geliştirmek üzere, Zanzibar’da toplandı. Dünyanın en az gelişmiş ülkelerinin liderleri, zengin ülkelerin yeni dünya ticaret kuralları oluşturma planından endişe duyuyorlar. Katılımcılar, kuralların kendilerinin WTO’dan dışlanmalarında kullanılacağından korkuyorlar. 
     



 GÜNCEL 











</TEXT>
</DOC>
