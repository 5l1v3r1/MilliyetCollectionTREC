<DOC>
<DOCNO> 22773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/son/sondun13.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Böylesi cimrilik görülmedi... 
</HEADLINE>
<TEXT>

     New Yorklu bir taksici, müşterilerinden birinin takside unuttuğu 4 milyon dolarlık Stradivarius kemanını dürüstlük yapıp sahibine götürdüğünde 75 dolarlık ''ödül'' aldı. 
     New York'ta 18 yıldır taksicilik yapan Mısırlı Muhammed İbrahim, geçen hafta kemancı Lynn Harrel'ın çok değerli aletini takside unuttuğunu, kemanı sanatçıya götürdüğünde menaceri tarafından kendisine zarf içinde 75 dolarlık çek verildiğini söyledi. 
     New York Post'a başına gelenleri anlatan taksici, ''Ayıp yani. Beni rencide ettiler. Kemanı teslim etmek için vakit harcamak, bana zaten dünyanın parasına maloldu...'' diye konuştu. Kendisi turnede olan kemancının menaceri ise ''ortada bir yanlışlık olduğunu'' itiraf etti ve durumun düzeltileceğini söyledi. 
     
     







</TEXT>
</DOC>
