<DOC>
<DOCNO> 16584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/son/sonspo17.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursasporlu Okan'a Paris Saint Germain'den resmi teklif... 
</HEADLINE>
<TEXT>

     Gol krallığı yarışında Galatasaraylı Mario Jardel'in ardından 21 golle ikinci sırada bulunan Bursaspor'un genç forvet oyuncusu Okan Yılmaz, ünlü Fransız kulübü Paris Saint Germain'in kendisiyle ilgilendiği yönündeki haberleri doğruladı. 
     Okan, Kulüp Başkanı Erdoğan Bilenser'in, Paris Saint Germain'in kendisi için kulübe resmi teklifte bulunduğunu söylediğini, bu tekliften dolayı çok mutlu olduğunu söyledi. 
     ''Hem kulübüm, hem de kendim adıma gurur duydum'' diyen Okan, halen yeşil-beyazlı kulübün sözleşmeli futbolcusu olduğunu, gelecek yıl için zirveye oynayan bir takım oluşturulduğu takdirde Bursaspor'dan ayrılmayı düşünmediğini ifade etti. 
     Okan, yeşil-beyazlı camianın her türlü başarıya layık olduğunu kaydederek, ''Ben Bursaspor forması altında Okan oldum. Hala kulübe olan vefa borcumu ödemiş değilim. Eğer gelecek yıl zirveye oynayacak bir takım oluşturulursa, hemen imzayı atarım'' dedi. 
     Bursaspor'un yine orta sıraları hedeflemesi halinde kalmayı düşünmediğini anlatan Okan, ''Avrupa'dan teklif almak beni onurlandırdı. Ama önce Bursaspor'u düşünürüm. Kulübümün menfaatleri doğrultusunda herşeyi yaparım. Eğer bugün Ankaragücü zirveyi zorluyorsa, Bursaspor bunu fazlasıyla yapmalı'' diye konuştu. 
     Bursaspor Teknik Asbaşanı Nihat Şengezer de Okan ile yurtiçi ve dışından bazı kulüplerin ilgilendiği duyumunu aldıklarını belirterek, ''Menajerlerin tekliflerini alıyoruz ama bugüne kadar Okan için Pais Saint Germain kulübünün resmi bir yazısını almadık. Alırsak, yönetim kurulumuz konuyu değerlendirecektir''dedi. 



</TEXT>
</DOC>
