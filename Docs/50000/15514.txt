<DOC>
<DOCNO> 15514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/yasam/yas09.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Akupunktur takunyası’ 
</HEADLINE>
<TEXT>

Uzakdoğu'dan dünyaya yayılan akupunktur, Eyüp’te işportaya düştü. Tahta çivili 'Akupunktur Terapi Terlikleri', yok satıyor... 
     SERHAT OĞUZ İstanbul 

     Kore tasarımı 'Taht' terlikleri, 'Ayağınızın altındaki şifa' sloganıyla Eyüp sokaklarındaki tüm işporta tezgahlarında kapış kapış gidiyor. 
     Bu terliklerden yaklaşık 10 bin çift sattığını belitren esnaf Ahmet Duman'a göre, günde bir saat giyilen terlik her derde deva. 
     Tabanı, çapları 7 - 9 milimetre civarında tahta çivillerle kaplı 'terapi terlikleri', iddiaya göre ayaktaki belli noktalara baskı uygulayarak 'tedavi' ediyor. 
     Duman, her tahta çivinin, ayaktaki noktalara göre, farklı bir rahatsızlığa şifa getirdiğini iddia ediyor. 
     Terliğin ayak altındaki sinirleri çalıştırarak vücutta biriken enerjiyi attığını ve böylece rahatlama sağladığını da ekleyen Duman, 'kim olduğu belirsiz' uzmanların şu 'açıklamaları ' ile sözlerini tamamlıyor 
     "Uzmanlar, vücutta meydana gelen rahatsızlıkların ayağın çeşitli bölümlerinde kendini gösterdiğini açıklıyor. Akupunktur terlikleriyle hangi organınızın rahatsız olduğunu anlayabilirsiniz. Hasta organı tespit ettiğinizde, bu terlikleri günde bir saat giyerek tedavi etmeniz mümkün.." 
     
     
     


 YAŞAM 




















</TEXT>
</DOC>
