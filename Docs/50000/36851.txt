<DOC>
<DOCNO> 36851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/son/sondun12.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban'dan Hıristiyanlık propagandasına af yok 
</HEADLINE>
<TEXT>

     Afganistan'ın büyük bölümünü kontrolü altında tutan Taliban, Hıristiyanlık propagandası yaptıkları gerekçesiyle tutukladığı 24 yardım görevlisinin bağışlanmasını reddetti. 
     İyiliği Teşvik ve Kötülüğü Engelleme Bakanı Mevlevi Muhammed Veli,''Bağışlama, ancak bizim tutumuzundan ve açıklamalarımızdan haberdar olmasalardı ya da yaptıklarını yanlışlıkla yapmış olsalardı mümkündü'' dedi. Veli, sorşturma tamamlandığında Şeriat mahkemesinin bu kişilere ne tür muamele yapacağını saptayacağını bildirdi. Muhammed Veli, diğer yardım görevlilerinin yakından izleneceğini belirterek, ''Bu, yabancıların İslam dışındaki bir dini yayma girişiminde bulunmamalarını garanti altına almak için gerekli'' dedi. 
     Veli, yabancı kurumlar ve hükümet dışı örgütlerin, istihbarat, güvenlik birimleri ve dini kurumlar tarafından yakından izleneceğini belirterek, ''Buraya yardım adı altında dinsel faaliyetlerde bulunmak için gelmemeliler'' dedi. 
     Bu arada, Taliban, yardım görevlilerini ziyaret etmek için vize isteyen diplomatlara giriş gizesi verildiğini bildirdi. Taliban'ın İslamabad Büyükelçiliği'ndeki vize yetkilisi, Avustralya, ABD ve Almanya'dan diplomatların pasaportlarına damga vurulduğunu söyledi. Taliban'ın, diplomatların yardım görevlilerini görmesine izin vermeyeceğini söylemesine karşın, diplomatlar yarın Kabil'e gitmeyi planlıyorlar. Alman Hıristiyan yardım örgütünden 24 kişi, Taliban'ın elindeki ikinci haftasını geçiriyor. Tutuklular arasında 4 Alman, 2 Avustralyalı, 2 Amerikalı ve 16 Afgan bulunuyor. 
     







</TEXT>
</DOC>
