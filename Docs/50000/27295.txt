<DOC>
<DOCNO> 27295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/spor/yaks.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Züğürdün çenesi 
</HEADLINE>
<TEXT>

     FEVZİ AKSOY 

     Zenginin parası züğürdün çenesini yorarmış." Şimdi transferler için istenen ve söylenen rakamları okuyunca insanın aklına elinde olmadan bu atasözü geliyor. Allah razı olsun rakamlar dolar bazında da aklımız karışmıyor. Yoksa yeniden matematik dersi almamız gerekecekti. 
     Tribündeki ve sokaktaki adamın bu futbolcuları bunlara eskiler topçu diyorlardı ne kadar sevdiğini görüyorsunuz. Haşa, kıskanan yok. Hele hele yeniden sözleşme yaptıklarını okuyunca bir seviniyorlar, bir seviniyorlar sormayın gitsin. 
     Ama aralarında bazılarının sözleşme için pazarlık yapmaları yok mu işte ona son derece üzülüp, kırgınlık gösteriyorlar. Hepsi o kadar. Eskiden analarımız ayakkabılarımız eskiyecek diye bize mahalle aralarında top oynamayı yasaklarlardı. Okumamızı isterlerdi. Nereden bileceklerdi zavallılar mevsimlerin değişeceğini, borsaların ve globalleşmenin dünyaya hakim olacağını, milyarların topun peşinde koşacağını, ozon tabakasının delineceğini, okumanın bir anlamda faydasız olacağını... Ve Napolyon’un haklı çıkacağını. Varsa yoksa "Para... Para... Para" diye çığlıklar atılacağını... 
     



 SPOR 


























</TEXT>
</DOC>
