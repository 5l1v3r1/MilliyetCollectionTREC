<DOC>
<DOCNO> 20342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/son/sondun18.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den Birleşmiş Milletler'e gözdağı... 
</HEADLINE>
<TEXT>

     Temsilciler Meclisi,ABD'nin, BM İnsan Hakları Komisyonu üyeliği gelecek yıl iade edilmediği takdirde, uluslararası teşkilata olan borcun 244 milyon dolarlık bölümünün ödenmemesi konusunda anlaşmaya vardı. 
     ''New York Times'' gazetesi, bu konuda Demokrat ve Cumhuriyetçi üyeler arasında görüş birliği bulunduğunu yazdı. 
     Gazete, Temsilciler Meclisi'nde varılan uzlaşmayla Washington'un BM'ye olan borcunun 582 milyon dolarlık bölümünün ödenmesinin kararlaştırıldığını da duyurdu. 
     Clinton yönetimi görevi bırakmadan önce, ABD'nin BM'ye olan borcunun 1 milyar dolarlık kısmını ödemeyi taahhüt etmişti. BM Ekonomik ve Sosyal Konseyi'nde yapılan gizli oylama sonucu, ABD sadece İnsan Hakları Komisyonu'ndaki değil, Uluslararası Uyuşturucuyla Mücadele Komisyonu'ndaki üyeliğini de kaybetmişti. 
     







</TEXT>
</DOC>
