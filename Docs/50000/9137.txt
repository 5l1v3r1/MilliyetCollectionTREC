<DOC>
<DOCNO> 9137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/siyaset/siy02.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ULUSAL PROGRAM’IN "KÜRTÇE" BÖLÜMÜNDE MUTABAKAT SAĞLANDI 
</HEADLINE>
<TEXT>
Gündelik dile bireysel özgürlük 
Gündelik hayatta Türkçe dışında kullanılan dillerin önündeki engellerin kaldırılmasına çaba gösterilecek 
     SERPİL ÇEVİKCAN Ankara 

     AB Katılım Ortaklığı Belgesi'ne yanıt niteliğindeki Ulusal Program'ın UP Kürtçe ve diğer bölümleri MGK'dan vize aldı. Hem hükümet ortakları, hem de hükümetle Genelkurmay arasında uzlaşma sağlanamayan idam cezası ve Kürtçe konusunda AB Genel Sekreterliği'nin hazırladığı uzlaşma metinleri, kurul üyelerinden itiraz görmedi. 
     
Anadil sözü yok      MGK'da "Kürtçe" ve "anadil" sözcükleri yerine, "Türkçe dışında gündelik yaşamda kullanılan diller" ifadesinin kullanılması benimsendi. Kürtçe yayın konusunda da, "Türkiye'nin egemenlik alanı içinde başka bir egemenlik unsuru olarak dilin kullanılması kabul edilmeyecek" ifadesi kullanıldı. Toplantıda, AB Genel Sekreteri Volkan Vural, hazırlanan son metni okudu. 
     UP'de Kürtçe eğitim konusu tam olarak şu sözlerle tanımlanacak Resmi dil ve eğitim dili Türkçe'dir. Ancak bu, vatandaşların günlük yaşamında Türkçe dışındaki farklı dil, lehçe ve ağızların serbest kullanılmasına engel değildir. Bu konudaki engellerin kaldırılması için çaba harcanacaktır. 
     


 SİYASET 














</TEXT>
</DOC>
