<DOC>
<DOCNO> 20472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/yasam/yas01.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Rahmet değil AFET 
</HEADLINE>
<TEXT>

Sel sonucu enkaz haline gelen Hatay’da kenti gezen Belediye Başkanı İris Şentürk aracının içinde boğulmaktan son anda kurtarıldı... 
     ANKARA Milliyet 

     Hatay ve Osmaniye’de iki gündür yağan yağmurun ardından yaşanan sel baskınının ardından bölge afet bölgesi’ ilan edildi. 
     Hayatı felç eden sel baskını sırasında belediyeye ait araçla kentte incelemeye çıkan Hatay Belediye Başkanı İris Şentürk, aracının içine su dolunca bir süre Asi nehri kenarında mahsur kaldı. Şentürk, polis ve itfaiye araçlarının yardımıyla boğulmaktan kurtuldu. 
     Tüm ev ve işyerlerinin 1. ve 2. katlarının sular altında olduğu kentte araçların trafiğe çıkışı yasaklandı. Önceki gün elektrik verilemeyen Hatay’a dün saat 01.00’den itibaren kente kademeli olark elektrik verilmeye de başlandı. Belediye Başkanı Şentürk’ün ifadesine göre içme suyu şebekesinin kullanılmaz hale geldiği kentte 10 trilyon liranın üzerinde zarar var. 
     
     Bir kişi sulara kapıldı 
     Bu arada Kışlasaray Mahallesi Değirmen Sokak’ta mahsur kalan iki kişiye ulaşılamadı. Samandağ’da ise sel sularına kapılan Yusuf Malta 65 , Asi nehrinin denize döküldüğü yerde sulara kapılarak kayboldu. 
     İskenderun ve Reyhanlı’da da evler sular altında kalırken, köprülerin yıkılması sonucu bazı köylerle ulaşım kesildi. 
     
     Afet bölgesi ilan edildi 
     Öte yandan, Bayındırlık ve İskan Bakanlığı’ndan yapılan açıklamayla bölge selin, Genel hayata etki’ olduğu kabul edilerek, afet bölgesi ilan edildi. Bu çerçevede Afetler Fonu’ndan verilecek yardımlar da şöyle belirlendi 
     Hatay 110 aileye, aile başı 75 milyon lira olmak üzere toplam 8 milyar 250 milyon lira. 
     Osmaniye - Kadirli 155 aileye, aile başı 75 milyon lira olmak üzere toplam 11 milyar 625 milyon lira. 
     İskenderun 100 aileye, aile başı 75 milyon olmak üzere toplam 7 milyar 500 milyon lira. 
     



 YAŞAM 























</TEXT>
</DOC>
