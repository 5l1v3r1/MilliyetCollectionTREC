<DOC>
<DOCNO> 21120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/yasam/yas03.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Anneler Günü'ne annesiz girdi... 
</HEADLINE>
<TEXT>

Küçücük bir çocuk, tanımadığı bir erkekle gördüğü annesini Anneler Günü’nden bir gün önce boğazını keserek öldürdü... 
     BÜNYAMİN YIL Adana DHA 

     Adana'da bir ilköğretim okulunun son sınıfında okuyan 14 yaşındaki M.K.Ş. annesini tanımadığı bir erkekle görünce bu yaşında 'ana katili' oldu. 
     Anne ve babası ayrı yaşıyan M.K.Ş., cuma günü gittiği babasından cumartesi gece yarısı eve döndü. Annesi Hülya Şahin 32 bir erkek arkadaşıyla evde oturuyordu. 
     
     Annesine 'Kim bu adam ' diye sorunca ana-oğul arasında başlayan tartışma oturdukları apartmanın bahçesine kadar taştı. Bir ara koşarak eve giren M.K.Ş. elinde bir ekmek bıçağıyla geri döndü. Ve komşuların şaşkın bakışları arasında annesi Hülya'yı tek darbede boğazını keserek öldürdü. 
     Gözaltına alınan M.K.Ş. polise verdiği ifadede şunları söylüyordu "O adamı görünce dayanamadım. Nasıl oldu hatırlamıyorum." 
     Bu arada oğlunu cinayete azmettirdiği düşünülen Veli Şahin de 51 gözaltına alındı. Şahin, bir yıl önce kendisini aldattığını iddia ettiği eşi Hülya'yı yedi yerinden bıçaklamış ve beş ay tutuklu kalıp tahliye edilmişti. 
     



 YAŞAM 













</TEXT>
</DOC>
