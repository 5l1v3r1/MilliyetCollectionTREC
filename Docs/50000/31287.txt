<DOC>
<DOCNO> 31287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/yazar/theper.html </URL>
<DATE> 2001/07/10/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Eviniz de satılmış 
</HEADLINE>
<TEXT>

Yıllardır imar durumu alamadığım, şehrin önemli bir merkezindeki rayiç değeri 53 milyar TL olan arsamı hem imar durumu alamadığım için hem de ekonomik krizin yarattığı sıkıntı nedeni ile 16 milyar TL’ye sattım. Arsada prefabrike bir evim vardı ve ben burada oturuyorum. Arsamı yok pahasına satın alan kişi bir süre önce geldi ve benim evden çıkmamı istedi. Oysa ben ona arsamı sattım, evimi değil. Şimdi bu konuda dava açabilir miyim 
O. Y. - İstanbul 

     Doğrusunu isterseniz size iç açıcı bir yanıt veremeyeceğim. Zira Bir gayrimenkulün maliki onun altı ve üstü de maliktir. 
     Yani bir arsa satın alınıyorsa ayrıca bir açıklamaya gerek kalmadan arsanın üstündekiler de satın alınır ve altındakiler de. Örneğin bir arsa üzerinde muhtelif ağaçlar, ev, kuyu, çiçekler vs. olabilir. Bu arsa satıldığında üzerindeki sair eşya için ayrıca satış muamelesi yapılmaz. Arsa satılır, onunla birlikte üzerindekiler de satılmıştır. Dolayısı ile yukarıda bahsettiğim kural gereğince, arsa satıldığında üzerindeki ev de arsanın mütemmim cüz’ü yani tamamlayıcı parçası olduğu için birlikte satılmıştır. Yani sizin arsa ile birlikte ev de satılmıştır. Zaten gayrimenkulün tarifinde "arsa" vardır. "Ev" yoktur. Evin arsadan ayrı olarak satılabildiği tek durum kat mülkiyetinin kurulduğu binalardır ki bu çok özel bir durumdur. Bu nedenle sizin arsa satılmakla eviniz de onunla birlikte satılmıştır. Bu hususun istisnaları yok mu Var. Örneğin Yargıtay içtihatlarında kerestesi satılmak için özellikle ekilen kavak gibi ağaçların araziden ayrı olarak düşünülebileceği durumlar vardır. Ancak bunlar istisnai durumlardır. Sonuç olarak size pek iç açıcı yanıt veremiyorum. 
     
     







MHP'nin kaygıları 


İstifa vakti 


60’ında altıncı çocuk 


Madem yapacaktın, ne diye baştan yapmadın .. 


Kerhen olmasın 


Vicdan ile cüzdan 


Ne halleri varsa görsünler diyemezsiniz 


Hep düşman kalınmaz 


Oyun planı 


Değişim şimdi ama kimin için 


Acı tütün 


Müzelik Demirel'in müzesine katkılar 


Eviniz de satılmış 


Borçta sorun hem stok, hem faizin artması 


MHP’li Doğan ihaleyi alamadı 


</TEXT>
</DOC>
