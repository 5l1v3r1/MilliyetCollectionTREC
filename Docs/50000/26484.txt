<DOC>
<DOCNO> 26484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/son/sonspo18.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Tamer ile anlaşamadı 
</HEADLINE>
<TEXT>

     Transfer çalışmalarını sürdüren Trabzonspor'da, kulüp yönetim kurulu, Tamer ile yaptığı görüşmede bir anlaşmaya varamadı. 
     Mehmet Ali Yılmaz Tesisleri'nde, yönetim kuruluyla bir görüşme yapan Tamer, görüşme sonrasında yaptığı açıklamada, ''Yönetim kurulu bana Trabzonspor'da kalırsan, sana en yüksek fiyatı veririz dedi. Ben de düşünmek için zaman istedim'' dedi. 
     Görüşmede maddi konuların geçmediğini de kaydeden Tamer, ''Trabzonspor'da 2 yıldır forma giyiyorum ve kalmak istiyorum. Birkaç gün sonra tekrar bir görüşme yapacağız ve kesin netice ortaya çıkacaktır'' diye konuştu. 
     
     Abdulkadir ile görüşülmeyecek 
     Bordo-mavili kulübün, iç transferde 2 kez görüştüğü Abdülkadir ile yeniden görüşmeyeceği bildirildi. 
     Kulüp genel sekreteri Mahmut Ören, Abdülkadir ile daha önce yaptıkları görüşmelerde anlaşma sağlayamadıklarını belirterek, ''Abdülkadir ile daha görüşmeyi düşünmüyoruz. Bu futbolcu da bize kulüp aradığını söyledi'' diye konuştu. 
     Ören, iç transferde Osman ile yeniden görüşeceklerini, Nesim'in ise tatilde olduğunu ve bu futbolcudan bir haber almadığını da söyledi. 
     Bordo-mavili takımda teknik heyet tarafından istenilmeyen, Macit ile yönetim kurulunun anlaşmayacağı ve bu futbolcunun da kendisine kulüp aradığı bildirildi. 
     Öte yandan Trabzonspor'un dış transferde talip olduğu Çaykur Rizespor'un kalecisi Murat'ın menajeri ise yarın Trabzon'a gelecek ve bordo-mavili kulübün yönetim kuruluyla bir görüşme yapacak. 






</TEXT>
</DOC>
