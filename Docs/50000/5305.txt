<DOC>
<DOCNO> 5305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/yasam/yas06.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
CANAVAR şehre indi 
</HEADLINE>
<TEXT>

Şehir içi kazalarda ölenlerin sayısı giderek artıyor.. İstanbul ve Ankara’nın göbeğindeki iki kazada toplam 9 kişi can verdi 
     İstanbul 
Aynı aileden 3 kişi kaza kurbanıŞAKİR AYDIN İstanbul 
     İstanbul Kadıköy’de meydana gelen trafik kazasında, aynı aileden üç kişi öldü, dört kişi yaralandı. 
     Kaza, E - 5 Karayolu’nda gerçekleşti. Boğaz Köprüsü yönüne giden Ahmet Yıldırım’ın kullandığı otomobil, Hasanpaşa mevkiinde aşırı hız ve yolun kaygan olması nedeniyle kontrolden çıktı. 
     
Korkuluğa saplandı      Savrulan otomobil, Otosan Köprüsü korkuluklarına çarptı. Araçta sıkışan Mehmet Yıldırım kurtarıldı, annesi Rahmiye Yıldırım 63 ve kuzeni Emine Ayça 21 , kaza yerinde can verdi. Mehmet Yıldırım’ın yaralanan eşi Hamdiye 30 ve çocukları Mesut 2 , Derya 3 ve Yaşar 6 Haydarpaşa Numune Hastanesi’ne kaldırıldı. Küçük Mesut, tüm çabalara rağmen hastanede hayatını kaybetti. 
     
Küçük Mesut’u da trafik canavarı aldı      İtfaiye ekipleri, yandaki grafikte gösterildiği gibi yaşanan kaza sonrası, 3 kişinin can verdiği aracın tavanını keserek cesetleri çıkarabildi. Adapazarı’ndaki akrabalarını ziyaretten dönen Yıldırım ailesinin en korkunç kaybı, henüz iki yaşındaki Mesut’tu. 
     
     Ankara 
Başkentte de altı can aldıANKARA Milliyet 
     Şehirlerarası yollarda her yıl binlerce can alan trafik canavarının diğer kanlı mesaisi de Ankara’daydı. Belediye otobüsüyle çarpışan kamyon 6 can aldı. 
     Kaza, dün sabah saatlerinde Samsun Yolu - Kutludüğün Beldesi girişinde yaşandı. Namık Kemal Meral yönetimindeki 06 HG 593 plakalı kamyon, Kutludüğün Belediyesi’ne ait Hilmi İncekara’nın kullandığı 06 D 6937 plakalı belediye otobüsü ile çarpıştı. 
     
Üçüncü ucuz kurtuldu      Kazada, otobüs yolcularından Mevlüt Karaduman, Hasan Seymen, Hasan Şahin Kayserili, Fatma Telli, İsmail Telli ve Rıdvan Şahin olay yerinde öldü, 17 kişi de yaralandı. Bu arada, kaza yapan otobüs ile kamyona çarpmamak için sürücüsünün direksiyon kırdığı 06 GRE 88 plakalı bir başka kamyon da, yoldan çıkarak şarampole düştü. 
     


 YAŞAM 


















</TEXT>
</DOC>
