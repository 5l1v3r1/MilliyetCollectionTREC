<DOC>
<DOCNO> 15446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/dunya/dun01.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulusal Program tatmin etmedi 
</HEADLINE>
<TEXT>

Fransa’nın AB Bakanı Moscovici, demokratik reformlarınızı yapın’ mesajı verdikten sonra, Oysa Ulusal Program pek bir değişiklik öngörmüyor’ dedi 
     MİNE G.KIRIKKANAT Paris 

     Fransa’nın Sosyalist Parti’li Avrupa İşleri Bakanı ve Çoğulcu Sol Hükümet Sözcüsü Pierre Moscovici, Milliyet’e yaptığı açıklamada Türkiye’nin AB’ye üyelik yolunda gerçekleştireceği düzenlemeleri içeren "Ulusal Program"ı tatmin edici bulmadıklarını söyledi. 
     Kopenhag kriterlerinin Türkiye’de hassas sorunlara parmak bastığının farkında olduklarını belirten Moscovici şunları söyledi "AB’nin ölçütlerine uyum sağlamak üzere Türkiye’nin reformlar yapması, demokratik örgütlenmesini yeniden düzenlemesi gerekiyor. Oysa Türkiye, hazırladığı planda bugünkü örgütlenmesinden pek bir değişiklik öngörmüyor". 
     Moscovici Türkiye’yi üyelik yolunda yükümlülüklerini yerine getirmeye çağırırken şu değerlendirmeyi yaptı "Türkiye’nin adaylığı için ne kadar çaba harcadığımız herkesin malumu. Ancak artık AB’ye üye olarak katılmak, yalnız Türkiye’nin elinde ve iradesinde olan bir iş Türkiye’nin, AB camiasının salt bir ülkeler birliği değil, belli bir uygarlık modeli seçimi olduğunun bilincine varması gerekiyor". 
     
Siz AB’ye uyun’      Fransız bakan, AB’nin Türkiye’ye uygun bir üyelik modeli üretmekle yükümlü olmadığını ileri sürerek, AB üyesi olmak için asıl Türkiye’nin birlik modeline uymak durumunda olduğunu ifade etti. 
     
     Ermeni diyaloğu 
Cezayir’e de sıra gelecek      Pierre Moscovici, Milliyet’in de aralarında olduğu Avrupa Basın Kulübü üyeleri ile yediği yemekte Ermeni sorunu ile ilgili soruları da yanıtladı. 
Fransa niçin bir Ermeni Soykırım Yasası çıkardı 
     - Bu yasa kesinlikle Türkiye Cumhuriyeti’ne karşı bir yasa olmayıp Fransa, Türkiye’nin niçin kızdığını anlamakta güçlük çekmektedir. Olaylar kesinlikle Cumhuriyet tarihiyle ilgili değildir. Türkiye’ye karşı bir yaptırım da öngörülmemiştir. Ben şahsen, bu yasaya taraftardım. Osmanlı döneminde Ermenilere Soykırım yapıldığına inanıyorum, okuduğum tüm kitaplar bu gerçeği belirtiyor. 
     
Başka kitaplar okusaydınız, onlar da soykırım yoktur diye yazıyor... 
     - Tepkinizi görüyor musunuz Bu yasa sizin ülkeniz, sizin tarihiniz için çıkarılmadı ki... 
     
Peki 58 milyonluk Fransa’da dört yüz bin Ermeni kökenli Fransız için mi yasa yaptınız 
     - Hayır. 
     
O halde Türklere karşı, Ermeniler için olmayan bu yasayı kimin için yaptınız 
     - Ben parlamenter değilim, parlamenterlere sorunuz. 
     
Fransa kendi Cezayir soykırımını tanıyan bir yasa niçin çıkarmadı 
     - Onun yasası da çıkacak, merak etmeyin. Ermeni Soykırım yasasına şahsen taraftar olmama rağmen, parlamentoda hükümet sözcüsü olarak aleyhte konuştum. Lütfen bu yasanın iki ülkenin mükemmel dostluğunu zehirlemesine izin vermeyin 
     


 DÜNYA 













</TEXT>
</DOC>
