<DOC>
<DOCNO> 36084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/son/sonspo05.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Beşiktaş maçına galibiyet için çıkacak 
</HEADLINE>
<TEXT>

     Trabzonspor Kulübü Başkan Yardımcısı Ahmet Kul, Birinci Süper Ligde Beşiktaş ile deplasmanda yapacakları sezonun ilk maçından galibiyetle ayrılmayı hedeflediklerini söyledi. 
     Ahmet Kul, Beşiktaş'ın saha ve seyirci avantajının bulunduğunu da belirterek, ''Ancak kadro olarak bizden üstün değiller. Biz iyi bir futbol sergileyerek, sahadan galibiyetle ayrılmayı hedefliyoruz. Bunu başaracak güçtü olduğumuza da inanıyoruz'' dedi. 
     Siyah-beyazlı takım karşısından galibiyetle ayrılmaları durumunda lig öncesi birçok artıların da sahibi olacaklarını ifade eden Kul, ''Oyuncuların kendilerine olan güvenleri gelecektir. Camia olarak şampiyonluk yolunda daha da umutlanacağız. Beşiktaş'ı yenmemiz halindebüyük moral kazanacağız'' diye konuştu. 
     Takımda bazı oyuncuların boş sözleşmeye imza atmalarıyla ilgili olarak da Kul, şunları söyledi 
     ''Futbolcular, kulübün ekonomik anlamda ne tür sıkıntılar içinde olduğunu biliyorlar. Yönetimi devraldığımız günden itibaren her geçen gün maddi olarak daha iyiye gidiyoruz. Zamana ihtiyacımız var. Ancak oyuncular merak etmesinler, alınterlerinin karşılığını alacaklar. Bu yönetim, futbolcuların haklarını verecektir.'' 
     Bu sezon transferde iyi bir politika izlediklerini savunan Kul, sözlerini şöyle sürdürdü 
     ''İyi transferler yaptık ve ayağımızı yorganımıza göre uzattık. Yabancı oyuncularımız son yıllardaki en iyi transferler. Onlardan yarar sağlayacağız. Beşiktaş maçında herkesin karşısına çıkacaklar. Biz onlardan umutluyuz. Şampiyonluğu hedefliyoruz ancak yeni bir futbolcu kadrosundan oluşan bir ekibiz. Şampiyonluk olmazsa Avrupa kupalarına katılmayı hedefliyoruz. Gelecek sezon daha iddialı bir Trabzonspor olacak.'' 
     Ödeme planındaki sorun nedeniyle anlaşamadıkları Cafer'i takıma kazandırmak istediklerini de ifade eden Kul, ''Yönetim kurulunun amacı takıma futbolcu kazandırmaktır, kaybetmek değil. Bizim Cafer ile yollarımız ayrılmadı. Bu futbolcuyla görüşeğiz. Büyük bir sorun olacağına inanmıyorum. Cafer ile anlaşırız'' diye konuştu. 
     
     







</TEXT>
</DOC>
