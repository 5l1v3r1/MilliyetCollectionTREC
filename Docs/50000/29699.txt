<DOC>
<DOCNO> 29699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/ekonomi/eko04.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Can boğazdan geçemiyor 
</HEADLINE>
<TEXT>

Gıdadan da tasarruf edilir oldu. Türkiye’nin en yaygın alışveriş zinciri Migros’un Genel Müdürü Oktay Irsıdar, Özellikle gıdadan kesiliyor. Satışlarımızda yüzde 15 azaldı’ dedi 
     AÇIK KOYU SOHBETLER EYLEM TÜRK 

     Türkiye genelinde 434 mağazasıyla, en yaygın alışveriş zinciri olan Migros’un Genel Müdür’ü Oktay Irsıdar, "İşten değil, dişten arttı" diyor. Irsıdar, bu sözleriyle, en zor koşullarda bile insanların yemekten kesemeyeceğini anlatan işten değil, dişten artar’ sözünün de artık bir anlamı kalmadığını vurguluyor. 
     Irsıdar, "Kimse beklemiyordu ama herşeyden tasarruf ediliyor" derken, gıda harcamalarının bile azaltıldığını belirtiyor ve bu yüzden Migros’un satışlarında yüzde 15’lik azalma olduğunu vurguluyor. 
     
Yaşanan krizin Migros’a etkileri ne oldu 
     850 trilyon liralık programımın yüzde 3 gerisindeyim. Türk Lirası olarak bu farkı kapatacağım ama dolar bazında programın neresinde kalacağım bilmek mümkün değil. Derviş dolar 1 milyon 150 bin lira olmalı diyor. Ben de aynı fikirdeyim. Piyasalarda h l tedirginlik var. Eylül krizi, eylül krizi deniyor. Krizlerden bahsedenlere çok kızıyorum. Vatandaş bile üç kuruş parasını dolarda tutmaya çalışıyor. Dolarda kalmak iş yapamamak, ticaret yapamamak demek. Kriz bağıra bağıra gelmez. Bir anda gelir. Zelzele gibi Allah göstermesin. Konuşursun konuşursun gelmez. Unutursun tak diye gelir. Kriz de ekonomik bir depremdir zaten. 
     
Kriz döneminde gıda harcamasından tasarruf yapıldı mı 
     İşten değil, dişten arttı. Kimse beklemiyordu ama insanlar her şeyden tasarruf ettiler. Özellikle gıdadan kesiliyor. Ya daha ucuz mala gidiliyor ya da gramaj azaltılıyor. Bütün sektörün satışlarına etkisi oldu. Bizim satışlarımız yüzde 15 oranında olumsuz etkilendi. Fiili etkisi bu. 
     
Krize karşı herhangi bir önlem aldınız mı 
     En büyük tedbiri verimlilik konusunda aldık. Bunda da geçen yıl kasım ayında devereye soktuğumuz B2B projemizin bu projeyle Migros’un mağazaları, tedarikçileri, depoları ve planlama sistemleri aynı hat üzerinde buluşarak, anında bilgi alışverişinde bulunuyor Sanal ortamda 10 milyon dolarlık ciro yapıyoruz. 
     
Migros markalı ürünlerinizin satışında artış oldu mu 
     Bugün 671 adet Migros marka ürünümüz var. Masrafı olmadığı için bu ürünler fiyat konusunda oldukça avantajlı. Ancak bu ürünlerin müşteriyi tatmin etmesi gerek. Kontrol edilmesi gerek. Migros markalı ürünün üzerinde "Kullanıldığı süre içinde Migros’un garantisi altındadır" diye. Gerçi sattığımız diğer markalara da sahip çıkar, bozuk çıkarsa değiştiririz. Migros marka kahvem İspanya’dan geliyor. Gold kahvem Almanya’dan, toz bezlerim Fransa’dan geliyor. Sinek kovucularım İtalya’dan geliyor. Dünyanın en büyük markalarına ürün yapan firmaların malları bunlar. 
     
Şu anda yurtdışında 11 mağazanız var. Yeni yatırımlarınız hangi ülkelerde olacak 
     Azerbaycan’da ilk yurtdışı mağazamız yandı. En büyük mağazamızdı. Nazar değdi diyorum. Çok hızlı şekilde en geç ekim sonuna kadar mağazamızı yenileyeceğiz. Bunun için mal hariç 4.6 milyon dolarlık bir yenileme yatırımı yapacağız. 
     Bulgaristan’de hemen ikinci ve üçüncü mağazaları devreye sokmayı planlıyoruz. Bunun için temaslar yapıyoruz. Makedonya’yı savaş nedeniyle bir süre unutmak zorundayız. Belgrad’ı düşünüyoruz. Sofya’yı bir üs olarak görüp Makedonya Belgrad yatırımlarını idare etmeyi düşünüyoruz. Temmuz ayında İran’a seyahat etmeyi düşünüyoruz. Oradaki fizibilite çalışması yapacağız. Tahran en önce gidilmesi gereken yerlerden bir tanesi. Son zamanlarda iki ülke arasındaki yakınlaşma, projemizi hızlandırıyor. 
     
Peynir ustasından seçim taktikleri Kendinizi peynir ustası’ olarak tanımlıyorsunuz. Bu nereden kaynaklanıyor 
     Yıllarca peynir satın alma müdürlüğü yaptım. Karım bile hangi renk kutuda peynir alacağını bana soruyor. 
     
Peynir seçerken nelere dikkat etmeli 
     En iyi peynir koyun sütü hakim süt karışımından yapılır. Yüzde 70 koyun, yüzde 30 keçi sütü varsa o beyaz peynir muhteşemdir. Eski kaşar peynirinde yüzde 60 koyun, yüzde 40 keçi sütü varsa güzel olur. En iyi koyun sütü neredeyse oranın peyniri iyisidir. 
     
İnekler arabesk müzik sever Migros, Şanlıurfa’da açılan Koç - Ata besi çiftliğinin ürünlerini de satıyormusunuz 
     Şanlıurfa’daki çiftlik çok modern. Bu çiftlikte besi hayvanları ve süt inekleri bulunuyor. Dönen bir platform var. İnekler bu platforma geliyor. Buraya girerken memelerine vantuzlu sağma makinaları takılıyor. Ve önce tek tek memelerin hepsi temizleniyor. Dolap dönerken sağma işlemi gerçekleşiyor. Yetkililer zaman zaman müzik de çalıyorlar. Orası Urfa yöresi olduğu için inekler arabesk seviyorlarmış. Bu şaka tabii. Verim programında müzik yok ama bazen hafif müzik çalınıyor. 
     
Yurtdışı ciro hedefi 225 milyon dolarYurtdışındaki ciro hedefiniz nedir 
     225 milyon dolar. Önümüzdeki sene bu rakam daha yüksek gerçekleşecek. Çünkü yeni mağazlara açıyoruz. Bu yıl 40 milyon dolarlık yatırım yapmış olacağız. Bu yıl 50 Şok açmayı planlıyorduk. Yedide kaldık. 15 Migros açmayı planladık. Beşinciyi açtık. İnşaat halinde olanlar var. Önümüzdeki yıl en az bu kadar yatırım yapmayı planlıyoruz. Ama bu satışlara da bağlı. Satışlar artarsa daha fazla yatırım yaparız. Türkiye organize ticaret konusunda başlangıç safhasında. 
     
     
     



 EKONOMİ 






















</TEXT>
</DOC>
