<DOC>
<DOCNO> 44538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/son/sonspo05.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe "Haksız cezadan dolayı 2 puan kaybettik" 
</HEADLINE>
<TEXT>

     Birinci Süper Lig'de haftayı Yimpaş Yozgatspor beraberliğiyle tamamlayan Göztepe'de, maçın tarafsız sahaya alınmasının 2 puan kaybına neden olduğu vurgulandı. 
     Göztepe Kulübü Asbaşkanı Levent Ürkmez, haksız bir uygulamayla karşı karşıya bırakıldıklarını ve bu nedenle birçok açıdan kayba uğradıklarını söyledi. 
     İzmir'de 15 bin kişi önünde oynamak yerine İzmit İsmetpaşa Stadı'nda 1500 kişi önünde sahaya çıkmanın futbolcular üzerinde ''burukluk yarattığını'' kaydeden Ürkmez, ''Tribün terörünü önlemek için uygulanan ceza sistemini biz de kabul ediyoruz. Ama Göztepe bunu kesinlikle haketmedi. Umarım disiplin kurulu üyeleri, özeleştiri yapar ve bir daha çifte standart içeren kararlar almaz'' dedi. 
     Ürkmez, şöyle konuştu 
     ''Kendi sahamızda rahatlıkla kazanacağımız bir maçta 1 puanla yetinmek durumunda kaldık. Takımı Bursa'da kampa almamız ve taraftarların götürülmesi, bizi maddi zarara uğrattı. Bize bu kadar ızdırap çektirenlere teşekkür ediyoruz. Bir daha böyle haksızlıklara uğramak istemiyoruz.'' 
     






</TEXT>
</DOC>
