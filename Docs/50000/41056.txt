<DOC>
<DOCNO> 41056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/guncel/gun05.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Umut Davası’nda 9 idam istemi 
</HEADLINE>
<TEXT>

     ANKARA Milliyet 

     Aralarında Uğur Mumcu, Bahriye Üçok, Ahmet Taner Kışlalı ve Muammer Aksoy cinayetlerinin de bulunduğu 22 faili meçhul cinayeti işledikleri gerekçesiyle 24 sanığın yargılandığı Umut Davası’nda Savcı Hamza Keleş, esas hakkındaki mütaalasını açıkladı. Keleş, dokuz sanığın idamını istediği mütalaasında, cinayetlerin İran tarafından oluşturulan örgütçe işlenildiğini vurguladı. 
     Ankara 2 Nolu DGM’de görülen davanın dünkü duruşmasına 15 sanık ile sanık ve müdahil avukatları katıldı. 
     
     İran vurgulu mütalaa 
     Duruşmada, DGM Savcısı Hamza Keleş, esas hakkındaki mütalaasını verdi. Keleş, aralarında Ferhan Özmen ve Necdet Yüksel’in de bulunduğu dokuz sanığın idamla cezalandırılmasını talep etti. Mütalaasında İran tehdidine ilişkin çarpıcı görüşlere de yer veren Keleş, sanıkların Tevhid - Selam örgütüne üye olduklarını ve bu örgütün amacının, anayasal düzeni değiştirerek yerine İran rejimine benzer bir İslam devleti kurmak olduğunu bildirdi. Duruşma ertelendi. 
     



 GÜNCEL 






















</TEXT>
</DOC>
