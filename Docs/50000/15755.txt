<DOC>
<DOCNO> 15755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/son/sontur03.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'daki sapık, apartman komşusu çıktı 
</HEADLINE>
<TEXT>

     Antalya'da önceki gün tecavüz edildikten sonra bıçaklanarak öldürülen S.N'nin katili, aynı apartmanda oturan komşusu çıktı. 
     Antalya'nın Düdenbaşı Mahallesi Demirgül Sitesi'nde pazartesi günü evinde tecavüz edildikten sonra göğsünden ve kalbinden 8 bıçak darbesiyle öldürülen S.N'nin 11 katilinin, aynı apartmanda oturan komşusu Ercan T. 25 olduğu bildirildi. İki gündür olayla ilgili geniş çaplı soruşturma yapan Antalya Emniyet Müdürlüğü Cinayet Bürosu ekipleri, gece Ercan T'yi gözaltına aldı. 
     Polis yetkilileri, gözaltına alınan katil zanlısı Ercan T'nin, Demirgül Sitesi'nde apartman yöneticisi de olan küçük S.N'nin annesi Afet N'nin de olmadığı bir sırada eve girdiğini, küçük S.N'ye apartman aidatlarının yerini söylettirdikten sonra, vitrinde bulunan 140 milyon lirayı aldığını ve küçük S.N'ye tecavüz ettikten sonra bıçakla S.N'yi öldürdüğünü itiraf ettiğini belirttiler. 
     Yetkililer, katil zanlısı Ercan T'nin cinayeti işledikten sonra, olay yerinden kaçtığını, kent merkezindeki Muratpaşa Camisi'nin tuvaletine giderek kanlı elbiselerini değiştirerek, bunları çöpe attığını kaydettiler. 
     S.N'nin ailesinin kaldığı aynı apartmanda oturan Ercan T'nin, su tesisatçısı olduğu öğrenildi. Ercan T'nin Emniyet Müdürlüğü'ndeki sorgulaması sürdürülüyor. 




</TEXT>
</DOC>
