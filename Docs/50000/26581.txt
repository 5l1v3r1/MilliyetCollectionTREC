<DOC>
<DOCNO> 26581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/yasam/yas02.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Perili Köşk otel oluyor 
</HEADLINE>
<TEXT>

Rumelihisarı’nda muhteşem manzaralı şato gibi bir binada kalmak ister misiniz Bekleyin, Perili Köşk’ yakında otel olacak 
     SERHAT OĞUZ İstanbul 

     İnşa edildiği 1800’lü yılların başından itibaren ilginç yapısıyla, boğazın en gizemli binalarından biri olan Perili Köşk, artık turizme hizmet edecek. Yaklaşık 8 yıldır tarihi yapıyı restore eden bina sahibi Basri Erdoğan’ın 1 yıl sonra hizmete açmayı düşündüğü otelin adı ise Perili Köşk’ olacak. 
     
     Paşa eşini kapattı 
     Perili Köşk’ün hik yesi, demir ticareti yapan Yusuf Ziya Paşa’nın, Rumelihisarı’nda, Hidiv Kasrı’ndan daha büyük bir köşk yaptırmak istemesiyle başladı. Güzelliği dillere destan olan eşini kıskanan Paşa, eşini köşkten hiç çıkarmadı. Daha sonra mali sıkıntıya düşen Paşa, eşiyle birlikte Mısır’a göç etti. Issızlığa bürünen bina, Perili Köşk’ adıyla anılmaya başladı. 
     
     25 odası olacak 
     7 kat ve 1 kuleden oluşan binayı satın alan işadamı Basri Erdoğan, köşkü İstanbul’a tekrar kazandırmak için Mydonose Showland’in mimarı Hakan Kıran ile anlaştı. Restorasyon son aşamada. Ünlü oteller zincirlerinden biriyle anlaşarak 25 oda ve bir restorandan oluşan otel açmayı planlayan Erdoğan, "Çok uğraştım ama İstanbul’a farklı bir otel kazandıracağım için mutluyum" diyor. 
     



 YAŞAM 


















</TEXT>
</DOC>
