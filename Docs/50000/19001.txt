<DOC>
<DOCNO> 19001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/son/soneko16.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada 1. seans böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 132.72 puan kayıpla, 1. seansı 12,234.64 puandan tamamladı. 
     Hisse senetleri ortalama yüzde 1.07 oranında değer yitirdi. Borsa'da 12,306 puan seviyesinde açılan seansın ilk dakikalarında hisse bazı hareketlerle 12,473 puanı gören Endeks, hemen ardından yoğun satışlarla sert bir düşüş yaptı. Satışlar 11,887 puana kadar etkili oldu. Tepki alımlarıyla toparlanan piyasa, ilk bir saati 11,974 puanla geçti. 
     İkinci yarıda, piyasa durgunlaşırken, Endeks de 11,900 puanın üzerinde yatay seyre girdi. 
     Bu arada, Ereğli Demir Çelik, Koç Holding gibi lokomotif hisselerdeki hareketlilik kapanışa doğru Endeks'i yeniden 12 bin puanın üzerine çekti. Ulusal-100 Endeks, son dakikalardaki alımların etkisiyle toparlanarak seansı 12,234.64 puandan tamamladı. 
     Kapanışta mali endeks 49.47 puanlık kayıpla 17,151.05 puana, sınai endeksi 140.26 puanlık kayıpla 9,397.93 puana, hizmet endeksi de 228.78 puan kayıpla 7,355.09 puana düştü. 
     Böylece mali grup hisseler önceki kapanışa göre ortalama yüzde 0.29, sınai grubu hisseler yüzde 1.47, hizmet grubu hisseler de yüzde 3.02 oranında değer yitirdi. 
     1. seansta işlem gören toplam 288 hisse senedinden 123'ü değer yitirdi. 94 hisse senedi değer kazanırken, 71 hissenin fiyatında ise değişiklik olmadı. 
     Seansta, 360 trilyon 855 milyar 839 milyon liralık işlem hacmi oluştu. 
     1. seansta, Vestel, Sabancı Holding, İş Bankası C, Tüpraş ve Yapı Kredi Bankası en yoğun işlem gören hisseler oldular. 






</TEXT>
</DOC>
