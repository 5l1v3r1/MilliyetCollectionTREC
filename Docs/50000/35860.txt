<DOC>
<DOCNO> 35860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/son/sondun12.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Mandela "Kanseri yeneceğim" 
</HEADLINE>
<TEXT>

     Prostat kanseri olan eski Güney Afrika Devlet Başkanı Nelson Mandela, kanseri yeneceğinden emin olduğunu söyledi. 
     Star gazetesine demeç veren Mandela, ''Kanserle savaşılabileceğini ve bu savaşın kazanılabileceğini düşünüyorum'' dedi. 
     Hapiste geçirdiği 27 yıl boyunca kanserin ne demek olduğunu ve nasıl mücadele edilmesi gerektiğini öğrendiğini belirten Nelson Mandela, ''Hapishanenin avantajlarından biri okumaktır. Kanserle mücadele eden cesur insanların hayatını okudum'' diye konuştu. Mandela'nın doktoru ise kanserin Mandela'nın hayatını tehlikeye atmadığını, ancak 83 yaşındaki eski liderin dinlenmesi gerektiğini kaydetti. Yakalandığı prostat kanseri nedeniyle radyoterapi gören Mandela, haftada 5 gün 5 dakika röntgen ışınlarıyla tedavi görüyor. Güney Afrika'da 1994 yılında ülkenin ilk siyah Devlet Başkanı olarak seçilen Mandela, ırkçı yönetimin hapishanelerinde 27 yıl kaldıktan sonra 1990 yılında özgürlüğüne kavuşmuştu. Mandela, devlet başkanlığı görevini 1999 yılında yardımcısı Thabo Mbeki'ye devretmişti. 







</TEXT>
</DOC>
