<DOC>
<DOCNO> 6208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/siyaset/siy08.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Subay.net’i dünya duydu 
</HEADLINE>
<TEXT>

Uluslarası haber ajansı Reuters subay.net’i Milliyet’i referans göstererek dünyaya duyurdu 
     ANKARA Milliyet 

     Türk Silahlı Kuvvetleri’nin TSK resmi sitelerine alternatif olarak kurulan subay.net, Milliyet tarafından haber yapıldıktan sonra ziyaretçi akınına uğrarken uluslararası haber ajansı Reuters de subay.net’i Milliyet’i referans göstererek tüm dünyaya duyurdu. 
     "Türk sitesi güçlü orduyu iğneliyor" başlığıyla servise konan haberde, askerlerin günlük yaşamları ve komutanları hakkında komik hikayeler anlattıkları kaydedildi. Türkiye’de üç darbe yapan ve iç politikada büyük gücü olan orduya hakaret etmenin de TCK’ya göre suç olduğu da hatırlatıldı. 
     Reuters’in haberi subay.net’te "artık uluslarası bir site olduk" diye duyuruldu. 
     Subay.net’le ilgili haberin Milliyet’te yayınlanmasının ardından dört günde 18 bin kişinin ziyaret ettiği siteyi, önceki gün 6 binden fazla internet kullanıcısı "tıköladı. Sitedeki "atış serbest" bölümüne de ilginç mesajlar gönderildi. İşte bazıları 
     265. dönem Türkiye’nin ilerlemesi önündeki en büyük engel TSK. Artık kışlada oturun. 
     Ne mutlu Türküm diyene AB’ye girmemize TSK değil tarikat güdümündeki siyasetçiler engel. 
     Ali K Tarikat şeyhlerinin mezarlarının TBMM’yi yönlendirmesinin sorumluluğu milletin değil. Laiklik düşmanlarına kapıyı aralayan Kenan Evren’in. 
     


 SİYASET 













</TEXT>
</DOC>
