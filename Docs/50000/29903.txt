<DOC>
<DOCNO> 29903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/yazar/pulur.html </URL>
<DATE> 2001/07/02/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Başsavcının tarihe notu 
</HEADLINE>
<TEXT>

     Geçen haftayı "Telekom Zaferi"yle bitirdik Telekom'u yönetecek 7 kişiyi seçmek için, hükümet gitti, geldi. Başbakan, yardımcıları siyasi marifetlerini gösterdiler. Hüsamettin Özkan'ın yıldızı yine parladı, bütün Türkiye nefesini tutmuş, bu tarihi mücadeleyi seyrediyordu. Tabii gazetelerin de, televizyonların da en büyük haberi buydu 
     
     PEKİ, bu 7 kişiyi seçmek bu kadar çok önemli miydi 
     Siz ne diyorsunuz, işin ucunda para var parrra 
     Kemal Derviş'in istediği olmasa, IMF paraya yeşil ışık yakmayacak, Amerika para verdirmeyecek... 
     2001 yılının ikinci yarısında Türkiye'nin hali budur 
     İnsanın söylemeye dili varmıyor ama, ileride kim bilir kimlerin, nerelere seçilebilmesi için neler yapılacak... 
     İpin ucu, parayı tutanın elinde oldukça... 
     
     TÜRKİYE, geçen hafta Telekom'la uğraşırken, çok önemli bir yasa Meclis'ten geçti, Yargıtay Başsavcısı Sabih Kanadoğlu da çok ağır bir biçimde, bu yasaya karşı çıktı. 
     Hem çıkan yasa hem de başsavcının demeci "Telekom" kadar medyada yer bulamadı. 
     Nedeni çok basit 
     Sayın savcının söyledikleri kaç para ederdi ki 
     
     YASANIN gelişimi Başbakan Ecevit'in "Bürokratlar imza atmaya korkuyor" demesiyle başladı... 
     Bürokratlar neden korkuyorlardı 
     Savcılar, haklarında "yolsuzluk ve usulsüzlük" şikayetleri bulunan bürokratlara soruşturma açmak için, bakanlıktan izin istiyorlardı. 
     Yasa maddesi şöyleydi 
     "Savcılar, evrakı ilgili bakana göndererek soruşturma açmak için izin ister " 
     İşte, Ecevit'in deyimiyle özellikle yüksek bürokratları imza atmaktan korkutan buydu 
     Yeni yasayla bu madde değiştirildi 
     "Savcılar evrakı ilgili bakana gönderir " 
     Sonra ne olur 
     Bakan evrakı alıp, ne yapar 
     Eskiden kadılar, hasıra oturur, işlerine gelmeyen evrakı "hasır altı" ederlermiş. 
     
     NE diyor Yargıtay Başsavcısı 
     "Yüksek bürokratların imzadan kaçınmaları bu değişikliğe gerekçe olamaz, bu kaçınma ihmal suçunu oluşturur. Suç işleyenin korunması kabul edilemez. Türkiye'ye gerekli olan, imzasını atan ve bu imzasının hesabını her zeminde verebilen bürokrattır." 
     Ve savcı devam eder 
     "Savcılar havale memuru haline getiriliyor. Bunlara sessiz kalmak, görevimi yapmamak olurdu. Ben tarihe bir not düşmek istedim." 
     
     TARİHE not düşmek... 
     Mehmet Akif "Tarihi tekerrür diye tarif ediyorlar" der ve sorar 
     "Hiç ibret alınsaydı tekerrür mü ederdi " 
     Eğer Sayın Ecevit, tarihten ibret alsaydı, meşhur Çankaya toplantısını unutabilir miydi 
     O toplantıda Cumhurbaşkanı Sezer, yüzüne Anayasa'yı fırlatmadan önce "Hukuk bilmiyorsunuz, Anayasa bilmiyorsunuz, bilenlerden de yararlanmıyorsunuz... Savcılara müdahale ediyorsunuz" dememiş miydi 
     
     







Çok önemli bir eser 


Tüzük ve yüzük 


Peruka mı demiştiniz 


Ödemeler dengesinde gelişmeler durdu 


Halk Bank'ın paraları kapanın elinde... 


Başsavcının tarihe notu 


CHP ve yeni oluşum 


Uyarı hukuki değil 


"Dilencilerin şart koşma hakkı yoktur " 


Üretim palavrayla artmaz 


İş’teki CHP hisseleri için satış formülü 


</TEXT>
</DOC>
