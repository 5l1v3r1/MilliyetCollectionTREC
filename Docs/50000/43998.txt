<DOC>
<DOCNO> 43998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/27/yazar/yilmaz.html </URL>
<DATE> 2001/09/27/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Esnaf böyle konuşur’ 
</HEADLINE>
<TEXT>

     AK Parti Kurucular Listesi yayınlandığında benim için en ilginç isim Mehmet Gazioğlu’ydu. 
     Tanıdığım bir çevredendi. 
     Sakıp Sabancı, Erdoğan Demirören, Eyilikler gibi ünlü iş adamlarıyla gezerdi. Bu takım kimi zaman Dubai’de, kimi zaman Cannes’da konuşlanır, iftarlara gidilir düğünlerde dans edilir, havuz kenarında güneşlenilir, dağ başında kayılırdı... 
     Amerikan arabası sevdalısı Mehmet beyin eşi İnci hanım, ne Tayyip Erdoğan’ın ne Abdullah Gül’ün, ne de diğer AK Parti kadrolarının eşlerine benzer, Louis Vuitton çanta kullanır Chanel takımları, Buvgari saatleri, ipek - şifon esvapları, topuzlu saçları, incili gerdanı vardır. 
     Eşinin ailesiyle Gazioğlu’nun arası mal - mülk davasından ötürü pek iyi sayılmaz. Mahkemelik olan bu konuların ayrıntısına şimdilik girmeye gerek görmüyorum ve sadede geliyorum kriz nedeniyle işleri küçülen Mehmet Bey, AK Parti’nin kurucusu olmakta sakınca görmemiştir. 
     
Hanım biraz sosyete      Görünüşte keyfi yerinde olan Mehmet Bey, AK Parti’ye giriş nedenini başına gelen binbir türlü felakete bağlamıştı. 
     Dün yine aradım Gazioğlu, "Mehmet Bey o ne hareketler" diyecek oldum, "Asıl ayıp, çıpa" diye başlayıp, devam etti 
     "Biz Anadoluluyuz. Halk nasıl konuşursa, biz de öyle konuşuruz. Esnaf, tüccar içinde yaptığım hareketin anlamı, "Beni kandırdın, sıkıştırdın, oyuna getirdin" demektir. Biz tüccarlar böyle konuşuruz. Başka mahallelerde ne anlamda kullanırlar bilmem." 
     Mehmet Bey’e evvelki gece Kanal D’de yayınlanan Teke Tek programındaki hareketli konuşmasından ötürü eleştiri gelmiş mi diye de merak ettim,"Bir tek hanım hoş görmedi, o biraz sosyete ya" dedi. 
     Mehmet Bey’i, eşinin Semra Özal’ın Papatyalar’ının dolduruşuna gelmiş olacağı fikrine kapılmış gördüm. 
     Bu arada yolsuzluklarla ilgili farklı partilerden dosyalar da kendisine yönlenmeye başlamış. 
     Üslup iyiymiş, kötüymüş kimsenin aldırdığı yok. Yeter ki birileri çıksın, halkın içinden geçenleri yüksek sesle dile getirebilsin. 
     Nezakete bakan kim 
     
Başkan bulamadılar      Mehmet Bey’in üslubuna aslında kamuoyu pek de yabancı değil. Siyasi çevreler Gazioğlu’nu geleceğin Kamer Genç’i olarak lanse etmeye başladı bile. Bu işi ciddiye alanlar çıkıp, Gazioğlu’na partide mevki de verirlerse hiç şaşırmam. Ne de olsa AK Parti’nin medyatik üyeye ihtiyacı var. 
     Tayyip Erdoğan’ın kasetlerinin yayınlanması ve Albayrak olayının su yüzüne çıkması ile AK Parti öyle bir darbe aldı ki, İstanbul - Ankara - İzmir gibi büyük illerde geniş kitleleri kucaklayacak il başkanı çıkarmakta zorlanıyor. 
     Oysa Erdoğan’a Afyon Toplantısı öncesi liberal kesimden destek gelmeye başlamıştı. 
     AK Parti’nin elinde İstanbul İl Başkanlığı için 27 tane isim olmasına karşılık, hiç biri geçmişten arınmış değil. Ya Albayrak, ya Erdoğan, ya Erbakan izleri taşıyorlar. 
     
Bir konuşursa...      Mehmet Bey’in el kol hareketi fazla olmayanını bulmaları gerekiyor. 
     Aslında Mehmet Bey haksız mı, niye Merkez Bankası eski Başkanı Gazi Erçel Vakıfbank’daki 50 bin dolarlık hesabından ötürü yargı önüne çıkmıyor 
     Sahi Mehmet beyin Albayrak işine de kafası bozulacak mı 
     Bu vesile ile Tayyip Erdoğan dosyasıyla ilgili olarak bana iletilen bir cümle var, onu aynen yazıyorum, gerisini de bekleyeceğim 
     "Cengiz Dayıoğlu bir konuşursa..." 
     De hadi kim ne biliyorsa, söylemenin zamanıdır. 
     
     







Pakistan'da İslam 


Çok tehlikeli... 


Deklarasyon 


Takke düştü kel göründü 


Hayber Silah, uyuşturucu, fuhuş ve açlık 


Sağduyu vitesi 


Yaz bitti 


AB'nin tavrı değişir mi 


Bir resmin kalmış bende 


Karapara 2 


Terör ile yeni savaş mı 


Demokrasiye "inanmıyorum " 


Siyasal kulelere bildiri atağı 


Dolarda patronlar 'uzun', şirketler 'kısa' 


Mesut Yılmaz ekonomi ile daha fazla ilgilenmek zorunda 


Esnaf böyle konuşur’ 


</TEXT>
</DOC>
