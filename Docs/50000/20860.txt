<DOC>
<DOCNO> 20860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/son/sondun05.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Catherine Zeta-Jones'dan eşine ilginç jest 
</HEADLINE>
<TEXT>

     Sinema dünyasının ünlü aktrisi Catherine Zeta-Jones'un eşine yaptığı anlamlı jest, Hollywood'un en çok konuşulan konularından biri oldu. 
     Ünlü aktris, İspanya'da gittikleri gece kulübünde aniden sahneye çıkıp efsanevi İngiliz grup Beatles'ın ''Let it Be'' adlı şarkısını eşi Michael Douglas'a ithaf ederek seslendirdi. 
     Internetteki ''imdb'' sitesinin haberine göre, Catherine Zeta-Jones, Douglas ile gittiği kulüpte meraklı bakışların arasında sahneye çıktı. Grubun Beatles'ın ünlü klasiklerini seslendirdiği sırada sahneye fırlayan güzel yıldız, mikrofonu alarak şarkıya eşlik etmeye başladı. 
     Gece kulübünün sahibi, olayın tüm müşterileri çok şaşırttığını belirterek, ''Zeta-Jones, birden sahneye çıktı. Sonra eşine doğru bakarak, bu şarkı senin için. seni seviyorum dedi. Arkasından da şarkıyı söyledi. Eşinin bu jesti üzerine Michael Douglas, çok duygulandı. Hatta bir ara gözyaşlarını tutamadı'' dedi. Ünlü kulübün sahibi, sanatçının sesinin çok güzel olduğunu ifade ederek, ''Bize sinemaya atılmadan önce bir grupla birlikte sahneye çıktığını söyledi. Gerçekten harika bir sesi vardı. İlerde yine sahneye çıkmak istiyormuş, bizce de çok isabetli olur'' yorumunda bulundu. 







</TEXT>
</DOC>
