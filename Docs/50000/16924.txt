<DOC>
<DOCNO> 16924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/son/sontur17.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
KESOB para vermekten vazgeçti, yazarkasa eylemcisi yalnız kaldı 
</HEADLINE>
<TEXT>

     Kayseri Esnaf ve Sanatkarlar Odaları Birliği Başkanı Mustafa Alan, başbakanlık önünde yazarkasa fırlatarak ekonomik krizi protesto eden Ahmet Çakmak’a ödemeyi vaad ettiği 6 bin doları ödeyemeyeceğini belirtti. 
     Alan, düzenlediği basın toplantısında Devlet Bakanı Kemal Derviş’in hazırlamış olduğu ekonomik proğramın piyasaları bir miktar rahatlattığını kaydetti. 
     Alan, yazar kasa eylemcisi Ahmet Çakmak’a daha önce vermeyi vaad ettiği 6 bin doları veremeyeceğini belirterek şunları söyledi 
     "Sıcak günlerin yaşandığı bir ortamda, 4 milyon esnaf ve sanatkarın siftahsız kepenk kapattığı sıkıntılı bir durumda, Ahmat Çakmak’ın ekonomik krizi protesto için yazar kasa fırlatması olayını televizyondan izlerken gerçekten etkilendim ve Çakmak’ın borcunu kapatmayı taahhüt ettim. 
     Ancak, yaptığım araştırmalar sonucu Ahmet Çakmak’ın Ankara Esnaf ve Sanatkarlar Odası ve sicil memurluğunda kaydı tesbit edilemedi. Bu nedenle söylemiş olduğum 6 bin doları ne birlik kasasından ne de kendi cebimden ödemem söz konusu değildir. Ahmet Çakmak kardeşimiz kusura bakmasın, bu parayı ödememiz söz konusu değildir" 
     Yazar kasa eylemcisi Ahmet çakmak, önceki gün Ankara Adliyesi’nde gazetecilere yaptığı açıklamada, alacaklılarının sürekli kendisini sıkıştırdığını belirterek KESOB Başkanı Mustafa Alan’ın 6 bin dolar borcunu ödemediğini açıklamasını istemişti. 
     




</TEXT>
</DOC>
