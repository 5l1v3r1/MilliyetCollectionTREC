<DOC>
<DOCNO> 9965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/yazar/pulur.html </URL>
<DATE> 2001/03/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Vefa ve nankör 
</HEADLINE>
<TEXT>

     Orhan Birgit, en eski meslektaşlarımızdan biridir, bizden de kıdemlidir. 
     Biz, mesleğe yeni girdiğimizde o "Yeni Sabah"ın en hızlı muhabirlerindendi. Orhan Birgit'in gazeteciliği yanında "hızlı particiliği" de vardır, CHP'liydi... 
     Gazetecilikle, politikayı birlikte götüren, ender kişilerden biridir. 
     
     1960'ların sonlarında başlayan 1970'lere gelen "İsmet Paşa - Ecevit" kavgasında Orhan Birgit, ikincisinden yana olmuş "Paşa"ya karşı kurulan "Mülkiye Cuntası"nda rahmetli Turan Güneş'in taktığı lakapla "komiser" diye anılmıştır. Oysa Orhan Birgit, Mülkiyeli değil, Hukukludur, Birgit 1973'te kurulan CHP - MSP koalisyonunun Turizm ve Tanıtma Bakanı'dır. 
     
     ONUN tavrı, hep Ecevit'ten yana olmuştur. Herkesin "12 Eylül"den sonra, Ecevit'in adını bile anmaktan kaçtığı günlerde, o Ecevit'i asla terk etmemiş, bilebildiğimiz kadar genel başkanı aleyhinde tek kelime konuşmamış, konuşanlarla da arası açılmıştır. 
     "Nereden biliyorsunuz" derseniz, o yıllarda Orhan Birgit'le aynı çatı altındaydık. 
     
     ORHAN Birgit, geçen gün bir anısını anlatıyordu 
     1978 CHP Kurultayı'nda il başkanlarını toplanmış, Parti Meclisi listesini hazırlamışlar, genel sekreter yardımcısı Orhan Birgit yok... 
     Gerisini kendisinden dinleyin 
     "Çoktan tüm eşyalarımı toplayıp otomobilimin bagajına koymuş olmanın rahatlığı ile, bu haberi bana duyurmak için sıkıntı içinde olduğunu bildiğim Ecevit'in çağrısı ile odasına çıktım. Söze nereden ve nasıl başlayacağını bilmiyordu. 
     Kendisini rahatlatacak konuşmayı ben yaptım. O güne kadar her kurultayda bana emanet ettiği liste basımının nasıl gerçekleşeceğini sordu. 
     Güveniniz sürüyorsa, verin baskı işini yaptırayım, dedim. İkimizin de alışmadığı bir şeyi aynı anda yaptık, kucaklaştık. Birbirimizi yanaklarımızdan öptük. Ben içinde adımın bulunmadığı taslağı, basılmış liste haline getirip, dağıtımını da üstlendim." 
     
     ORHAN Birgit, bunu niye anlatıyor 
     Anladığımız kadar, bugün bir bakan var, onun yüzünden Ecevit'in başı ağrıyor, Birgit de, o bakana kendisini örnek veriyor. 
     Yani "Bak ben ne yaptım, sen de yap " demeye getiriyor. 
     
     PEKİ, biz de sevgili meslektaşımıza soralım 
     "Sen bunu yaptın da, Ecevit ne yaptı " 
     Söyleyelim, Orhan Birgit'i DSP listesinde öyle yerden aday gösterdi ki, milletvekili seçilemedi... 
     Ama bazılarını da öyle sağlam, kesin yerlerden aday gösterdi ki, seçildiler. 
     
     GEÇEN gün, Cumhurbaşkanı'na "nankör" diyen Hüsamettin Özkan'a "Bu sıfatı uluorta kullanmayınız " demiş, "Siyaset bu, belli olmaz " diye de eklemiştik. 
     Acaba anlatabildik mi 
     
     





Temizel şoku 


Derviş ve Temizel 


Bizim gözümüz de Derviş’in üzerinde 


Temizel'in istifası ve bindiği dalı kesmek... 


Simülasyon 


AB treni kaçıyor mu 


Dervişmen 


Temizel'i beklerken... 


Vefa ve nankör 


Temizel'i kaçırdılar 


Derviş'in bayramı 


Bayram hazırlığı 


</TEXT>
</DOC>
