<DOC>
<DOCNO> 48715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/yasam/yas00.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Travestilerin genelevine girdik 
</HEADLINE>
<TEXT>

Üniversite mezunları, çok iyi yabancı dil bilenleri de var. Ancak başka bir iş bulamadıkları için fuhuş yapıyor, daha güvenli’ diyerek genelevi seçiyorlar 
     Türkiye'de üçüncü cinsin durumu - 4 
ELİF KORAP 

     Pek çok kişi fuhuş yapan travestilerin sadece sokaklarda çalıştıklarını sanıyor, onların bir genelevleri olduğunu bile bilmiyor. Oysa, İstanbul’da farklı semtlerde iki kaçak travesti genelevi var. Ve bu genelevlerde toplam 40-50 travesti çalışıyor. 
     "Türkiye’de Üçüncü Cinsin Durumu" başlıklı yazı dizimiz nedeniyle bir travestiyle röportaj yapıyorduk, bu sırada akşamları sadece travestilerin bulunduğu bir genelevde çalıştığını öğrendik. Sorunlarını dinlemek ve kendileriyle söyleşi yapmak istediğimizi belirtince, genelevi işleten Pınar Abla’ lakaplı Ümit’i aradı... 
     
     Yataklar perdeyle ayrılıyor 
     Akşam saatlerinde bir taksiyle genelevin bulunduğu bölgeye gittik. İstanbul’un dar sokaklarından birinde üç katlı döküntü bir yapının dar ve dik merdivenlerinde müşteri bekleyen travestilerle karşılaştık. Binanın giriş katı çay ocağı gibiydi. Üst katlarda ise üç ayrı oda vardı. Kırmızı ampullerle aydınlatılan, ağır bir kokunun hakim olduğu odalara ikişer yatak konulmuştu. Yataklar birbirinden perdelerle ayrılmıştı. Odalardan birinde konuştuğumuz travestiler önce basına duydukları tepkiyi ve güvensizliği dile getirdiler, sonra da yavaş yavaş bize katıldılar. 
     Aralarında üniversite mezunu olup iyi derecede yabancı dil bilenler vardı. Travesti olduklarından, iş bulamayıp fuhuş yapmak zorunda kaldıklarını anlattılar. Birbirinden ilginç dramlarını dile getirdiler. 
     
     "E-5’te olay çıkarmayız" 
     Burada çalışanlar en büyük dertlerini şöyle aktarıyorlar "Herkes travestileri E-5’te koşuşturup olay çıkaran kişiler olarak algılıyor. Oysa çoğumuz bulunduğu konumu istemeyen, fuhuştan kurtulmaya çalışan kişileriz". 
     Sokaklardan daha güvenli olduğu için genelevde çalışmayı tercih ettiklerini belirten travestiler 5 milyon liradan başlayan vizite ücretini uyguluyor, pazarlıkla fiyatı artırmaya çalışıyorlar. Biz söyleşimizi yaparken müşteriler de gelip gidiyordu. Kimi zaman yarım kalan öyküler, az sonra yeni bir müşterinin beklendiği dar zamanda tamamlanıyordu. 
     
     Bir gecede, 102 kişi 
     "Bir gecede kaç kişiyle beraber oluyorsunuz ", sorusuna verilen yanıt ise inanılması güç bir rakamı ortaya koyuyordu "En az 30-40. En fazla ise 102’ye çıkan arkadaşımız var." Genelevde çalışan travestilerden yalnızca ikisi ameliyatlı. Çünkü çoğunun ameliyat olacak parası yok. 
     
Karım meğer eşcinselmiş’      Semih, eşi kendisinden uzak durduğu için psikoloğa bile gitmiş, kendi kendini yemiş. Şimdi eşinin gerçek eğilimini biliyor "Eşime de bana da yazık" diyor 
     "16 yıldır evliyim. Evliliğimizin ilk yıllarından beri, karımla cinsel ilişkimiz çok azdı. Bir kızımız oldu. Karım bana yeterince ilgi, sevgi göstermiyor ve cinsel ilişki söz konusu olduğunda sudan bahanelerle kaçıyordu. Psikoloğa gitmeye başladım, sağlığım bozuldu. Ona sürekli Ne olur nasıl bir erkek olmamı istediği söyle’ diyordum. Sonunda lezbiyen olduğunu öğrendim. Kendimi suçlamayı bıraktım. Artık daha rahatım. Benim yerimde bir başkası olsaydı, olayı sapıklık olarak niteler, karısını ve sevgililerini öldürürdü. Oysa bu eşcinsellerin suçu değil ki. Ona da, bana da, kızımıza da yazık. Neden böyle bir dayatmayı yaşadı. Neden Evli ve eşcinsel olanların bu kimliği kabullenmeden mutlu olamayacaklarına inanıyorum." 
     
Lezbiyen kadın erkekleri çekiyor’      Lezask, 20 yaşında, bir lezbiyen. Adana’da yaşayan Lezask, kendini anlatıyor... 
     "Çocuk yaşta 35 yaş üzeri üç erkek tarafından farklı şekillerde cinsel tacize uğradım. Bunlardan sonra erkek gibi davranmaya, konuşmaya başladım. Ben neydim Yavaş yavaş en yakın dostuma duyduğum ilginin, kadın öğretmenlerimin derslerinde heyecanımın, kadın dokunuşuyla ürperen bedenimin adını koydum Ben lezbiyendim. Psikolojik tedaviye başladım. Bir erkekle beraber olmadan bu karara nasıl vardığımı sorguluyordum. Bu nedenle, internette tanıştığım 33 yaşında evli ve bir çocuklu bir adama, isterse cinsel ilişkiye girebileceğimizi söyledim. Türk erkeğinin lezbiyen kadınlara ilgisini keşfetmiştim. Onunla birlikte oldum. Ama asla bir erkeğe duygusal olarak bir şey hissetmiyorum. Bir kadına aşık olup ilişkiyi onda yaşayabilecekken, aşksız bir seks benim için ancak, bedenlerin güreşmesini ifade eder. Bu nedenle bir daha bir erkekle beraber olmadım. Olacağımı da sanmıyorum." 
     
AIDS’liler yararına eşcinsel partileri...      Eşcinsel haklarıyla ilgilenen sivil toplum kuruluşları, dünyanın her yerinde çalışmalarını sürdürebilmek için partiler düzenliyor. Bu partilerden elde edilen gelir, AIDS’li ya da zor durumdaki bir kişiye yardımda kullanılıyor. 
     Ancak bu partilerin adı genellikle seks’ ve uyuşturucu’ ile anılıyor. Uğur Alper konuyu şöyle açıklıyor "Bu sadece bir efsane. Heteroseksüeller de istiyorlarsa partiye alınıyor. Partiler eşcinsellerin bir arada bulunması, dayanışması için yapılıyor. Basına kapalı olmasının nedeni ise birçok eşcinselin cinsel yönelimini ailesinden ve çevresinden gizliyor oluşu. Deşifre olmak en büyük korkuları." 
     
Doğru bilinen yanlışlar      Dünyada ve Türkiye’de eşcinselliğin yeterince tanınmaması nedeniyle pek çok mit ortaya çıkıyor. Bunlardan en yaygın olanları ve gerçeklik payları şöyle 
     
Eşcinsellerin öğretmenlik yapması sakıncalıdır 
     Uzmanlar, kişinin cinsel yöneliminin yaptığı meslekle bir ilgisi olmadığını belirtiyor. 
     
Eşcinseller çocuklara örnek olarak, onları eşcinselliğe yöneltir 
     Görüştüğümüz uzmanlar eşcinsellerin çoğunun anne ve babasının heteroseksüel olduğuna dikkat çekerek, cinsel yönelimin örnek alınarak değişmeyeceğini bildiriyor. 
     
Lezbiyen ve geyler çocuklar için bir tehlikedir 
     Yapılan araştırmalar, cinsel taciz yapanların büyük oranda heteroseksüel olduğunu ortaya koyuyor. 
     
     Ümit Genelevin sahibi 
     Öğretmenlikten fuhuş sektörüne 
     Edebiyat Fakültesi Tarih Bölümü’nü bitirdim. Bir süre tarih öğretmenliği yaptım. Ama eşcinselliğim anlaşıldığı için bunu yaptırmadılar. Pastane açtım. Semtte tutunamadım, dışlandım. Sonra travesti kılığında caddelerde fuhuşa başladım. Bu binayı satın alarak travesti arkadaşlarımla burayı işletmeye başladım. Sonra yeniden erkekliğe döndüm. Ruhsatsız çalışıyoruz. Halbuki ruhsat verilse, devlet en azından vergisini alır. 
     
     Sezen 35 
     Kocama araba hediye ettim’ 
     Burası daha güvenli, üstelik sokakta aileleri rahatsız etmemiş oluyoruz. Ben otostop yaparak da çalıştım. Merter’de bir arabaya bindim. Bir başka araba bizi takip ediyormuş. 7 kişi oldular. Beykoz’da bir ormanda beni çırılçıplak soydular, gasp edip kaçtılar. Belediye otobüsüyle döndüm. Otobüs şöförü acıdı, gömleğini verdi. Burada bu tür tehlikeler yok. 20 yaşında bir kocam var, kuaför. Onu çok seviyorum. Hediye olarak ona bir Doğan marka araba aldım. 
     
     Tuğçe 35 
     Kardeşlerim damga yemesin’ 
     Üç kız kardeşim vardı. 21 yaşında artık eşcinselliğim bilinmeye başlamıştı. Kız kardeşlerimin evlilik çağı gelmişti, onlar da damga yemesin diye evden ayrıldım. Şimdi üçü de evli ve babam hariç hepsiyle görüşüyoruz. İş bulamayınca fuhuşa başladım. 1.5 yıl beraber olduğum bir adamdan birkaç ay önce ayrıldım. Evimi taşladı, camlarımı kırdı. Üstelik evli ve iki çocuğu var. Geçen hafta savcılığa başvurdum. Çok korkuyorum. 
     
     Ebru 47 
     Kocam bilmiyor’ 
     Ben ameliyat oldum. Şu an biriyle resmi nik hlıyım, ama bu hayata alıştığım için h l geceleri çıkıp travesti olarak fuhuş yapıyorum. Kocam fuhuş yaptığımı bilmiyor. 
     
     Aysel 
     Beni idam ederler ’ 
     İranlıyım. Ülkemde fahişeler idam ediliyor. Hayatım korku içinde geçiyor. Yakalanıp ülkeme iade edilmenin k busunu yaşıyorum. Avrupa’ya gitmek için başvurdum. Yanıt bekliyorum. 
     
     YARIN 

</TEXT>
</DOC>
