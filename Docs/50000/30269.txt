<DOC>
<DOCNO> 30269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/son/sondun04.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'daki uçak 800 metreden burun üstü çakılmış... 
</HEADLINE>
<TEXT>

     Rusya Acil Durumlar Bakanı Sergey Şogu, her üç motorunda birden arıza çıkması sonucu düşen TU-154 tipi yolcu uçağının, İrkutsk kentine inmeye çalışırken 800 metre yükseklikten burun üstü yere çakıldığını söyledi. 
     Henüz teyit edilmeyen iddialara göre de uçak, yere çakılmadan önce bir kaç kez, İrkutsk havaalanına inişe geçmeye çalıştı. Uçağın sahibi Vladivostokair şirketinin başkanı Vladimir Razbezkin ise, uçağın düşmesine patlamaların yol açmış olabileceğini öne sürdü. 
     Razbezkin bu savına gerekçe olarak, ''Uçak inişe doğru yaklaşıyordu ve 900 metre yükseklikteydi. Pilotlar da yere hiç bir arıza bildirmediler. Ani patlamalar düşmesine yol açmış olabilir'' görüşünü savundu. 
     Acil Durumlar Bakanlığı, kaza yerinde 143 cesede ulaşıldığını bildirirken, son bilgilere göre toplam ölü sayısının 153 olduğu, bunlar arasında beş çocuk ile 12 Çinli'nun bulunduğu belirtiliyor. 
     Uçakta son bilgilire göre, 136 yolcu ile 9 kişilik mürettebat bulunduğu kaydedilmişti. Ancak Rus havayollarının genelde biletsiz yolcu taşımasının da yaygın olduğuna dikkat çekilmişti. 
     Yekaterinburg-İrkutsk-Vladivostok iç hat seferini yaparken İrkutsk kentine inmeye çalışırken düşen Vladivostokavia Havayolları'na ait Tupolev-154 tipi 3 motorlu uçağın düştüğü nokta, Burdakovka kasabasına 4 kilometre mesafedeki ormanlık arazi. kazada, kasabalılar arasında ise can kaybı olmadı. 






</TEXT>
</DOC>
