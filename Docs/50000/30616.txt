<DOC>
<DOCNO> 30616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/spor/spo06.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakemler sınıfı geçti 
</HEADLINE>
<TEXT>

1304 klasman hakeminin yüzde 90’ı yazılı kural sınavında başarılı oldu, gözlemcilerde ise bu oran yüzde 60’a düştü 
     CEMAL ERSEN 

     TÜRKİYE genelinde hafta sonu yedi merkezde gerçekleştirilen yazılı kural sınavı sonuçlarına göre 1304 klasman hakeminin yüzde 90’ı başarılı olurken, maçlarda onları değerlendiren gözlemcilerin yüzde 40’ı sınıfta kaldı. FIFA kadrosundaki hakemlerin katılmadığı yazılı sınavda İsmet Arzuman, Reha Biçici ve İsmet Cengiz, tüm soruları doğru yanıtlayıp, 100 tam puan aldı. Sonuçların ardından gözlemci kadrosunun yarattığı hayal kırıklığı tartışılmaya başlandı. 
     MHK Başkanı Bülent Yavuz, gözlemcilerin yüzde 40’nın başarısızlığının kadroda büyük revizyon yapılması zorunluluğunu gündeme getirdiğini belirtip, "Önümüzdeki günlerde bu konuda geniş kapsamlı bir çalışma yapılacak ve hakemliğin gerisinde kalan gözlemcilerin büyük bölümü değişecek" dedi. Öte yandan yazılı sınava katılmayan FIFA kadrosundaki hakemler, ağustosta Kuşadası’nda yapılacak seminer sırasında kural sınavına tabi tutulacak. 
     



 SPOR 





















</TEXT>
</DOC>
