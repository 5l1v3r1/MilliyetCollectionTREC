<DOC>
<DOCNO> 13739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/yasam/ayas.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurdum polisi meditasyonda’ 
</HEADLINE>
<TEXT>

Memurları ve öğrencileri dövmeye paydos.. Artık polis, terapi, masaj, dua ve fıkrayla rahatlıyor’ 
     ASLI ÖKTENER İstanbul 

     Vatandaşın güvenliğini sağlamakla yükümlü polisler... Cinayetlerde, kavgalarda, intiharlarda, eylemlerde, trafikte, çetelere, mafyaya karşı savaşta hep onlar var.. 
     Peki hiç düşündünüz mü, canımızı, malımızı emanet ettiğimiz, mücadelelerini alkışladığımız, insan hakları ihlallerini eleştirdiğimiz, aslında bizden biri olan polisimiz, stresini nasıl atıyor 
     Polise stres attırmak, İstanbul Emniyet Müdürlüğü Eğitim Şubesi’nin görevi. Bunun için belirli periyotlarda kurs, seminer ve konferanslar veriliyor. 
     
     Eğitim Şube Müdürü Ali Öz, derslerde polise stresle başa çıkmanın 26 yolunu öğretiyor. Katıldığımız derse Öz, "Kendini iyi hissetmeyen ve bunu paylaşmak isteyen var mı " sorusuyla başlıyor. Uzun sessizliği, genç bir polisin "Çok sevdiğim battaniyem ıslandı. Üzgünüm" esprisi bozuyor. Ardından bilinen ancak bir türlü iyileştirilmeyen sorunlar sıralanıyor "Ücretlerimiz düşük", "Çalışma saatlerimiz uzun", "Üstümüze çok geliniyor", "Bunaldık artık, vs.vs"... 
     Stresten kurtulmaları için onlara getirilen bir dizi öneri ise şöyle 
     "İşinizi severek yapın, boş kalmayın, size zararlı gündemden uzak durun, egzersiz, spor yapın sigara, alkol, kokain, şeker, tuzdan uzak durun masaj, solunum egzersizi ve meditasyon yapın, bağışlayıcı olun, dua edin, bol bol fıkra anlatın ve sevdiklerinize dokunun. 
     


 YAŞAM 




























</TEXT>
</DOC>
