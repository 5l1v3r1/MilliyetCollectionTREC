<DOC>
<DOCNO> 11158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/yazar/sazak.html </URL>
<DATE> 2001/03/13/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Derviş'in 100 günü 
</HEADLINE>
<TEXT>

     Ekonomi yönetimini üstlenen Kemal Derviş, Meclis'te "yemin ederek" kabinedeki yerini "resmen" alıyor. 
     Türkiye'nin düşürüldüğü duruma bakın. 
     Başbakan Ecevit'in hali, "uzatmalar"a giden maçı kurtarmak için son değişiklik hakkını kullanan antrenöre benzedi tribünler ayakta, kulübede nefesler tutulmuş, gol umutlarının bağlandığı Kemal Derviş ise ısınmış, oyuna girmeyi bekliyor. 
     TBMM'deki tören, yeni ekonomik programın "başlama vuruşu" olacak. Bundan sonra çalınacak düdük, Ecevit hükümeti için "maçın sonu" anlamına gelecek. 
     Ecevit de durumun farkında, Derviş'e destek konusunda Bahçeli ve Yılmaz üzerinde yoğun ikna turları uyguluyor. 
     Liderler zirvesinde gözlenen "kader birliği"ne karşın ANAP ve MHP'nin içe dönük değerlendirmelerinde kimi kaygıların ifade edilmeye başlandığı kesin. Kemal Derviş'in ekonomi yönetimini üstlenmesi, 1979 yılında Demirel Hükümetince "Özal'a tanınan yetkileri" çağrıştırdığı için bu dönemin makul bir süreye bağlanması isteniyor. 
     Dönemin başbakanı o zaman "100 günlük takvim"le yola çıkmıştı. TBMM'deki "yemin töreni"nin ardından, Derviş'in masasındaki "kum saati" akmaya başlayacak. 
     Türkiye, Derviş'in başarılı olmasını bekliyor. Ancak, IMF programının çöküşünün yol açtığı siyasi güvensizlik karşısında "tek kişi"ye bel bağlamanın, yapısal sorunları çözmeden "mucizevi iyileşmeler" sağlanamayacağı da görülüyor. 
     Derviş, Washington'dan "önce ekonomik program sonra kredi" mesajıyla dönmedi mi Hani, IMF çağdışıydı 
     Yüzde 45 - 50'ler olarak "revize" edilmesi beklenen, ancak 2001 sonunda orada tutulması güç yeni enflasyon hedefindeki yüzde 20 sapma bile, "iki yıl önceye dönüş" anlamına gelmeyecek mi "Hiperenflasyon"u kimse düşünmek bile istemiyor ama yüzde 40'lık devalüasyonun ardından, topluma yeniden acı ilaç içirmek kolay değil. Doğru olan, yaza kadar geçecek 100 günün sonunda düşünülen pozitif sonuç alınamazsa, yeni çözümler için Meclis'in önünü açmaktır. 
     Sürekli başarısızlığın sistemi kilitleyeceği gözden uzak tutulmasın. Portekiz'de köprü çöküyor bakan gidiyor, Japonya'da ekonomik kriz Başbakan'ın koltuğunu sallıyor, Türkiye'de ise krizin "siyasi sorumluluğu"nu üstlenen yok, Recep Önal bile koltuğunda oturmaya devam ediyor. 
     Son kurtarıcı Derviş, başarılı olursa siyasette önü açılacak, başaramazsa ne olacak 
     Ankara bu soruya yanıt üretmek zorundadır. 
     
     





Son şans 


Vedat Günyol 


Bahçeli "Felaket yok" 


Şair Ecevit 


Çok cesur ve köklü adımlar... Hükümet atabilecek mi 


Şansı ıskalamamak 


Okulların başarısı 


Bu da bir model... 


Manipülasyonun bedeli 


Bankamatik siyaset bitiyor 


Derviş'in 100 günü 


Ekonominin 12 Mart'ı 


IMF’siz olmaz, IMF reçetesiyle de olmaz 


</TEXT>
</DOC>
