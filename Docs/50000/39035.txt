<DOC>
<DOCNO> 39035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/spor/spo04.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’da çifte kazanç 
</HEADLINE>
<TEXT>

Bursaspor karşısında alınan farklı galibiyet ve yardım kampanyasına gösterilen ilgi yüzü güldürdü 
     LİGE iyi bir giriş yapan ve son olarak da farklı Bursaspor galibiyetiyle rakiplerine gözdağı veren Trabzonspor’da, saha sonuçlarının yanı sıra yardım kampanyasına verilen destek de camiayı sevindirdi. Yönetimin 500 milyar lira toplamasının ardınadn Gaziantep ve Bursa maçlarında net 250 milyar lira hasılat elde edildi. Ticaret ve Sanayii Odası’ndaki toplantıdan da yaklaşık 200 milyar lira yardım toplandı. 
     DİVAN Kurulu’nun "Vakit destek vaktidir" kampanyasının Avrupa ülkelerine de taşınacağı ifade edildi. Başkan Özkan Sümer, "Bu kampanya dilenme, acındırma değil, dayanışma kampanyasıdır. Trabzon restore edilemez. Yeniden inşaa edilmeli. Çok iyi şeyler kısa sürede yapılamaz. Bunu başarmak için yola çıktık" dedi. Hazirana kadar yapılacak 9 milyon dolar ödemenin yarısının kampanyalarla toplanılması planlanıyor. 
     
     Aurelio nisanlandı 
     Bursaspor maçında golle tanışan Brezilyalı Marco Aurelio, sade bir törenle kız arkadaşı Alissia ile nişanlandı. Teknik Direktörü Sadi Tekelioğlu’nun nişan yüzüklerini taktığı çiftin mutluluğu gözlerinden okunuyordu. Yeni nişanlılar, "Düğünümüzü de Trabzon’da yapacağız" dediler. Öte yandan futbolculara dört gün izin verildi. 
     
     Hami devreyi kapattı 
     TRABZONSPOR’da Bursa maçında kolu kırılan Hami’nin en az üç ay sahalardan uzak kalacağı bildirildi. Farabi Hastanesi’nde tedavi altına alınan tecrübeli futbolcu hemen ameliyata alındı ve koluna platin takıldı. Kulüp Doktoru Ahmet Çağlar, "Kolunda birkaç yerde kırık tesbit edildi. On gün içinde düz koşulara başlayabilir. Ama kırığın yileşmesi için en az üç aya ihtiyaç var" dedi. Hami’yi hastanede Başkan Özkan Sümer, teknik heyet ve futbolcular ziyaret etti. 
     



 SPOR 



























</TEXT>
</DOC>
