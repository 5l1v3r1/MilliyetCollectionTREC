<DOC>
<DOCNO> 25193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/son/sonspo02.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursalı Okan, Paris Saint Germain ile flörtte... 
</HEADLINE>
<TEXT>

     Bursaspor ile anlaşma sağlayamayan gol kralı Okan Yılmaz, ünlü Fransız kulübü Paris Saint Germain'in PSG yöneticileriyle görüşmek üzere İstanbul'a gitti. 
     Bir süredir PSG ile temasta olan genç golcü, öğle saatlerinde geldiği tesislerde yöneticilerle uzun süre görüştü. Menajeriyle birlikte transfer komitesiyle biraraya gelen Okan, görüşme sonrası yaptığı açıklamada, anlaşma sağlanamadığını açıkladı. 
     Okan, PSG'li yöneticilerle görüşmek üzere İstanbul'a gittiğini belirterek, ''Bu akşam Fransız yetkililerle Çırağan Otel'de biraraya geleceğiz. Bursaspor'da kalmak isterdim ama şartlar bu yönde değil. Yine kulübün menfaatleri doğrultusunda hareket edeceğim'' dedi. 
     Yeşil-beyazlı transfer komitesinin, Okan'ın bonservis bedelini 4 milyon dolar olarak belirlediği de bildirildi. 






</TEXT>
</DOC>
