<DOC>
<DOCNO> 15654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/spor/bbas.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
GÖNLÜMÜZ BOTAŞ’LA 
</HEADLINE>
<TEXT>

Basketbol Ronchetti Kupası’nda finale yükselerek tarihe geçen bayanlarımız, ilk maçına bugün çıkacak. İtalyan ekip Familia önünde hedef farklı galibiyet 
     GÖKHAN TÜRE 

     Rövanş 18 Nisan’da 
     ERKEKLERDEN sonra bayanlarda da Avrupa’nın parlayan yıldızı haline gelen Türk Basketbolu, bugün BOTAŞ’la bir ilki daha yaşayacak. 132 takımla start alan Ronchetti Kupası’nda finale yükselen temsilcimiz, İtalyan Familia ile ilk mücadelesini bugün 18.00’de sahasında verecek. TRT 2’den naklen yayınlanacak bu maçın ardından rövanş 18 nisan’da oynanacak. 10 yılı aşkın süredir potaya hizmet veren BOTAŞ, evindeki karşılaşmada farklı skoru hedefliyor. 
     
     Turizm elçisi 
     350 bin dolarlık mütevazı bütçesiyle Avrupa’nın tozunu atan BOTAŞ’ın Başkanı Asım Kafkas, şampiyonluk hedeflerinin yanı sıra, Avrupa’da bir turizm elçisi gibi çalıştıklarını söyledi. Kafkas, "Avrupa’da gittiğimiz her yerde Türk kadınının neler başarabildiğini gösterdiğimizi sanıyorum. Avrupalı’nın kafasında oluşan yanlış imajı değiştirmek için uğraşıyoruz. Şampiyonluk için ilk adımı bugün atacağız. Bayanları bizi desteklemeye bekliyoruz" diyor. 
     
     Şans yüzde elli 
     BOTAŞ’ın tecrübeli coachu Ceyhun Yıldızoğlu ise finale çıkışlarının sürpriz olmadığını, sezon başındaki hesaplarının tuttuğunu ifade ederek görüşlerini şöyle açıklıyor "Başarı zaten geliyorum diyordu. Bu çıkışımızı, yıldız oyuncuları elimizde tutarak sağladık. Takım olmayı becerdik. Sonuçta da bu başarı ortaya çıktı. Şansımız yüzde 50. En iyi oyunumuzu oynayıp kupayı kazanmak tek hedefimiz. Ama kaybetsek de geldiğimiz yer küçümsenmemeli." 
     
Finalin adı F.BahçeBayanlar Basketbol Ligi Play - Off’unda ezeli rakibi G.Saray’ı üçüncü kez devirdi, finalde Botaş ile eşleşti 
     SARI - Lacivertli bayanlar Play - Off yarı final üçüncü maçında ezeli rakibi Galatasaray’a üçüncü darbeyi de vurdu, 3 - 1’lik avantajla finalde Botaş’a rakip oldu. Galatasaray karşısında oyuna tutuk başlayan Fenerbahçe üçüncü periyodda açıldı, Meral’in mükemmel oyununu iyi savunmasıyla bütünleştirip son çeyrekte farka koştu. Sarı - Lacivertliler Botaş ile oynayacağı final serisine 1 - 0 yenik başlayacak. 
     
     Maçın karnesi 
     GÖKHAN TÜRE 

     HAKEMLER Murat Erbaş , 
     GALATASARAY Derya 4, Dixon 11, Lelas 9, Çelen 10, Jankovska 5, Betül 2, Nevriye 5, Belgin 
     FENERBAHÇE Johnson 11, Edwards 7, Gülşah 6, Meral 18, Zekoluzhnaya 7, Serap 2, Arzu 3, Sariye 
     1.PERİYOT 18 - 15 G.Saray , 2.PERİYOT 30 - 23 G.Saray , 3.PERİYOT 40 - 39 F.Bahçe , MAÇ SKORU 54 - 46 F.Bahçe 
     BEŞ FAUL Lelas 37.07 
     ÜÇ SAYI Meral 2 , Edwards 1 
     
ÜLKER ter attı      TURUNCU - Yeşilliler haftalar önce küme düşmesi kesinleşen Muratpaşa Belediyesi’ni deplasmanda farklı geçti, ligi lider bitirmeyi garantiledi. Muratpaşa karşısında ilk periyodda zorlanan Ülkerspor, ikinci periyoddan itibaren oyuna ağırlığını koydu. Harun’un dış şutları, Lollis’in pota altındaki üstünlüğüyle maçı 33 sayı farkla kazandı. 
     
     Maçın karnesi 
     HAKEMLER Murat Biricik , Özgür Nalbant 
     MURATPAŞA BELEDİYESİ Atakan , Erkan 23, Pastal 6, Mehmet Ersöz 19, Şakir 3, Enver 5, Rievski 30, Mehmet Mumcuoğulları 2 
     ÜLKERSPOR Lollis 22, Hadlogten 14, Goljovic 19, Orhan 17, Tutku 2, Kerem 9, Harun 30, Paçulia 8 
     1.PERİYOT 30 - 31 Ülkerspor , 2. PERİYOT 45 - 65 Ülkerspor , 3.PERIYOT 75 - 95 Ülkerspor , MAÇ SKORU 121 - 88 Ülkerspor , BEŞ FAUL Pastal 37.04 
     
Sayı makinesi      ABD’li Carmina Reed, Avrupa sayı kraliçeliğini, İtalya’nın Familia takımı ile oynanacak final serisinde perçinleyecek. Ronchetti Kupası’nda 14 maçta 533 dakika görev yapan Reed, 447 sayıya imza atarak olağanüstü performans ortaya koydu. 
     MAÇ başına 31.9 sayı ortalamasına sahip olan, kraliçeliği şimdiden garanti altına alan Reed, 114 ribaundla takımının yükünü de çekti. Reed, "Artık Adana’ya alıştım. Familia’yı yenecek güçteyiz. Bunu da ilk maçta göstereceğiz" dedi. 
     


 SPOR 

























</TEXT>
</DOC>
