<DOC>
<DOCNO> 12519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/yazar/tamer.html </URL>
<DATE> 2001/03/22/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Mustafa Koç mu acaba 
</HEADLINE>
<TEXT>

     Koç Holding’in önceki gün yapılan genel kurulunda ilk kez 3. kuşaktan bir temsilci, İnşaat ve Maden Grubu Başkanı olan Mustafa Koç yönetim kuruluna girdi. Böylelikle baba Rahmi Koç’un Yönetim Kurulu Başkanlığı’nı bırakmasının çok da uzun zaman almayacağı ve bıraktığında bayrağı kimin devralacağı da netleşmiş oldu. 
     Geçen yıl kulislerde Vehbi Koç’un en küçük erkek torunu, Yeni İşler Koordinatörü Ali Koç’un adı da aynı çerçevede geçiyordu. 
     Genelde şirket yönetim kurullarında üye sayısı, 7, 9 ya da 11 gibi tektir. Koç Holding’de ise belki de politik davranılarak kimse kırılmasın diye herkes yerinde kaldı ve Mustafa Koç 12. üye olarak yönetim kurulundaki yerini aldı. 
     Aslında Mustafa Koç’un 10 yıldır, Ömer Koç’un 7 yıldır, Ali Koç’un da 3 yıldır Koç Holding Yönetim Kurulu toplantılarına deneyim kazanmak için düzenli olarak katıldıkları belirtiliyor. 
     
Kredi Cem’siz olmuyor      Devlet Bakanı Kemal Derviş’in Türkiye’ye adımını atar atmaz görüştüğü bakanlardan birinin Dışişleri Bakanı İsmail Cem olduğu, bilmem sizin dikkatinizi çekmiş miydi 
     Derviş daha yemin bile etmeden ayağının tozuyla İstanbul’a gelip önce oğlunu, ertesi gün de Cem’i ziyaret etti. 
     Derviş’le Cem’in gelecek hafta aynı tarihlerde ABD’de olacak olmaları da tesadüf değil. Cem’in yarın Brüksel’de başlayıp ABD’de devam edecek programının en ilginç noktalarından biri, ABD Başkan Yardımcısı Dick Cheney, Dışişleri Bakanı Colin Powell ve lusal Güvenlik Danışmanı Condoleeza Rice’la 30 Mart’ta peşpeşe yapacağı 3 görüşme. 
     Diyebilirsiniz ki ABD’de yönetim yeni değişti. Cem’in de yeni muhataplarını ziyareti çok doğal. Ama ben de size diyebilirim ki ilk günden beri bilateral krediden söz eden Derviş’in bu süreçte Cem’e şiddetle ihtiyacı var. 
     Finansal Forum’un Genel Yayın Yönetmeni Gökhan Çırnaz da hatırlattı. Amerikan hükümetinin herhangi bir ülkeye hükümetten hükümete kredi açabilmesi, ancak ulusal güvenlik şartına bağlı. Tabii ABD Kongresi’nin onayı da gerek. Anlayacağınız kredi için Cem’e de iş düşüyor. 
     
Derviş’in yol ödevi      Zavallı Kemal Derviş Ankara’da sabahın 06.00’sında işe koyulması yetmiyormuş gibi, para aramak için çıktığı Avrupa - Amerika turuna bile ev ödevini pardon yol ödevini yanında götürmek zorunda. 
     Yoğun temposu yüzünden kendisine erişemeyenler, ama duyarlılığının ve ciddiyetinin de farkına varanlar, derhal kendi sektörlerinin sorunlarını alt alta dizip çözüm yollarını da sıralamışlar. Ve bir yolunu bulup raporun Kemal Derviş’in çantasına girmesini sağlamışlar. 
     Derviş’in baştan beri "Krizden çıkış programını sendikalardan işverenlere tüm taraflarla birlikte oluşturacağız" ya da "Yükü kaldırabilen taraftan alma imkanını arayacağız" türünden sözleri de onlara cesaret vermiş. 
     Otomotiv Sanayi Derneği’nin raporu basına yansıdı. Yansımayan çok sayıda sektör çalışması var. Anlaşılan Derviş’in okyanusu aşarken bile uyumaya fırsatı olmayacak. 
     
     





YÖK... 


Bira skandalı 


İç kaynak ve emeklilik 


Ben daha da lezbiyenim... 


Siyasette 'rant ittifakları'nı kırmak 


Zam var, satış yok .. 


Mavi kirpiklerin külü 


Esaret ve ihanet 


Destek şansı... 


Değişimin adı... 


Kemal Derviş "İki yıl sonra Amerika'ya döneceğim" 


Acaba Avrupa ne diyor 


Derviş bonosu 


Mustafa Koç mu acaba 


Pilav üstü "az destek" 


</TEXT>
</DOC>
