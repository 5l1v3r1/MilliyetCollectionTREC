<DOC>
<DOCNO> 8880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/son/sonspo04.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır'da Reha Muhtar'ın takımı Mehmet Ali Birand'ın takımını 5-3 yendi 
</HEADLINE>
<TEXT>

     Diyarbakır'da şehit emniyet müdürü Ali Gaffar Okkan anısına düzenlenen ''Ünlüler Karması'' futbol maçında, Reha Muhtar'ın teknik direktörlüğünü yaptığı takım, Mehmet Ali Birand'ın takımını 5-3 yendi. 
     Atatürk Stadı'nda yapılan ve orta hakemliğini Diyarbakırspor Kulübü Başkanı Adnan Öktüren'nin yaptığı maçta, teknik direktörlüğünü gazeteci Reha Muhtar'ın yaptığı ve Yılmaz Erdoğan, Fatih Altaylı, Ferhat Tunç, Yavuz Bingöl ile Erhan Önal gibi ünlü isimlerin aralarında bulunduğu takım, Mehmet Ali Birand 'ın teknik direktörlüğünü yaptığı ve Tanju Çolak, Cem Yılmaz, Ali Kırca, Tayfun Talipoğlu, Deniz Erdoğan, Mahsun Kırmızıgül ile Diyarbakır Valisi Cemil Serhadlı'nın yer aldığı takımı 5-3 yendi. 
     Muhtar'ın takımının gollerini Diyarbakırspor Kulübü Basın Sözcüsü Abdurrahman Yakut, Tanju Çolak, Yavuz Bingöl, Ferhat Tunç ve Yılmaz Erdoğan kaydederken, Birand'ın teknik direktörlüğünü yaptığı takımın gollerini de, Tayfun Talipoğlu, Cem Yılmaz ve Saffet Sancaklı attı. 
     ATV Haber Daire Başkanı Ali Kırca, maçtan sonra yaptığı açıklamada, yapılan etkinliğin çok güzel birşey olduğunu ve böyle bir etkinliğe katıldığı için çok mutlu olduğunu söyledi. 
     Diyarbakır'a geldikleri için mutlu olduklarını ifade eden Kırca, şöyle konuştu 
     'Gaffar Okkan anısına düzenlenen bu tür etkinlikler, gerçekten Gaffar Okkan'ı yaşatıyor. Bugünkü bu hava ve bu ruh tadılmamış şeyler yaşatıyor. Diyarbakırlılarla bu güzelliği yaşamak çok güzel.'' Gazeteci Mehmet Ali Birand da, insanların bu kadar sevinmesinin çok hoş olduğunu ve kendilerinin de bunun için Diyarbakır'a geldiklerini söyledi. Stand-up sanatçısı Cem Yılmaz ise, bu turnuvanın çok güzel bir etkinlik olduğunu ve her zaman yapılması gerektiğini bildirdi. 




</TEXT>
</DOC>
