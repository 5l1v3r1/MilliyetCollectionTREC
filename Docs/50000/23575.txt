<DOC>
<DOCNO> 23575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/son/sontur12.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankacılar özelleştirmeyi protesto içim sokaktaydı.. 
</HEADLINE>
<TEXT>

     Türkiye Banka ve Sigorta Hizmet Kolu Kamu Çalışanları Sendikası Türk Banka-Sen üyesi bankacılar, Türkiye'de uygulanan ekonomik programı ve bankaların özelleştirilmesine yönelik çalışmaları protesto ettiler. 
     Öğle saatlerinde, Sıhhiye'deki Abdi İpekçi Parkı önünde toplanan yaklaşık 100 kişilik grup, sloganlar attı. Grup üyeleri, daha sonra, alkışlı protestoda bulunarak Atatürk Bulvarı'ndaki Emlak Bankası Yenişehir Şubesi önüne geldiler. 
     Burada grup üyeleri adına konuşan Sendika Genel Başkanı Ayhan Çivi, bu eylemin, ''yıllardır bankaların arkasında kendi halinde oturan banka personelinin'' feryadı olduğunu belirtti. Türkiye'de ekonominin kötüye gitmesinden kamu bankalarının ve onların ''cefakar ve vefakar'' çalışanlarının sorumlu tutulmak istendiğini savunan Çivi, ''Bankaları kötü yönetenlere niye hesap sormadınız Gücünüz çalışanlara mı yetiyor '' dedi. Atatürk'ün kurduğu bankaların kapatılmak istenmesini eleştiren Çivi ve beraberindekiler, birlikte İstiklal Marşı'nı söylediler. Grup, daha sonra, olaysız şekilde dağıldı. 







</TEXT>
</DOC>
