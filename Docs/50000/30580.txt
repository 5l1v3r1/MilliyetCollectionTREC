<DOC>
<DOCNO> 30580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/guncel/gun04.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat hıza kapanacak’ 
</HEADLINE>
<TEXT>

İsmi sık sık ölümlü kazalarla anılan ünlü caddede, polis, denetimlerini aralıksız sürdürecek, hız tutkunlarına kesinlikle göz açtırmayacak 
     TAHSİN AKSU İstanbul 

     İstanbul Emniyet Müdür Vekili Hasan Özdemir, Bağdat Caddesi'ndeki trafik uygulamalarını denetledi, uygulamalara katıldı. Özdemir, "Bundan sonra bu caddede kimse sürat yapamayacak" dedi. 
     Kadıköy İlçe Emniyet Müdürü Olgun Aksu ve Trafik Denetleme Şube Müdürü Murat Kurt ile Bağdat Caddesi'ndeki çalışmaları inceleyen Özdemir, yaşanan acı olayları h l unutmadığını kaydederek şunları söyledi "Temennimiz, gençlerimizin bu caddede heyecanlarını gidermek için yarış adı altında aşırı hız yapmamasıdır. Bağdat Caddesi'nde masum insanların ölmesine izin vermeyeceğiz. Denetimlerimizi aralıksız sürdüreceğiz." 
     
     Aksesuvarlara ceza 
     Uygulama sırasında video kameralı radar cihazı hakkında da bilgi alan Özdemir, bu cihazla daha güvenli denetim sağlanacağını kaydetti. Denetimde modifiye edilmiş otomobillerdeki standart dışı aksesuvarlara da ceza yazıldı. 
     



 GÜNCEL 
























</TEXT>
</DOC>
