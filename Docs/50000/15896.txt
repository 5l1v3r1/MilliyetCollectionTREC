<DOC>
<DOCNO> 15896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/son/sondun11.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da bir Türk anne ve babasını bıçaklayarak öldürdü 
</HEADLINE>
<TEXT>

     Hollanda'nın Ede kentinde 23 yaşında bir Türk genci, kavga ettiği anne babasını bıçaklayarak öldürdü. 
     Edinilen bilgiye göre, 23 yaşındaki genç, iş dönüşü dün sabaha karşı eve geldi. Kentin, Maanderbuurtweg caddesinde bir apartmanın 7. katındaki dairede oturan Uzun ailesinin 2 çocuğundan biri olan genç ile anne babası arasında, bilinmeyen nedenle kavga çıktı. Genç, anne babasını değişik yerlerinden bıçakladı. 
     Olay, kavgaya tanık olan 21 yaşındaki kız kardeş tarafından polise bildirildi. Ağır yaralı olarak hastaneye kaldırılan 56 yaşındaki baba ile 53 yaşındaki anne, müdahalelere rağmen kurtarılamadı. Komşuların ifadesine göre, 23 yaşındaki genç, Veenendal'da bir bisküvi fabrikasında gece vardiyasında çalışıyordu. Anne babasını bıçaklayan gencin gözaltına alındığı ve soruşturmanın sürdürüldüğü bildirildi. 
     
     
     




</TEXT>
</DOC>
