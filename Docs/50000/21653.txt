<DOC>
<DOCNO> 21653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/guncel/gun01.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Görevleri tehlikeydi 
</HEADLINE>
<TEXT>

Kazada şehit düşen bordo bereliler, TSK için büyük önem taşıyordu. 3.5 yıl süren eğitimin ardından birliğe girmiş, önemli operasyonlara imza atmışlardı 
     Düşen uçakta can veren 21 Özel Kuvvetler Komutanlığı mensubu, Güneydoğu’da gerçekleştirdikleri operasyondan dönüyorlardı. Taktıkları berelerden ötürü halk arasında bordo bereliler’ olarak bilinen Özel Kuvvet mensupları, Türk Silahlı Kuvvetleri’nin en seçkin birliklerini oluşturuyor. Özel Kuvvetler Komutanlığı’nın temeli 20 Eylül 1952 yılında atıldı. İlk adları Seferberlik Tetkik Kurulu’ydu. 
     
Genelkurmay’a bağlılar      Herhangi bir kuvvet komutanlığına bağlı olmayan birlik, doğrudan Genelkurmay Başkanı’na bağlı. Kuvvet içinde subaylardan oluşan A timleri, subay - astsubaylardan oluşan B timleri ve uzman çavuşlardan oluşan C timleri görev yapıyor. Kararg hı Ankara Bahçelievler’de bulunan birlik tümgeneral komutasında hizmet veriyor. 
     
Gönüllü oluyorlar      Özel kuvvete girecek askerler, sınıf okulları ve kıtalardan "gönüllülük" esasına göre seçiliyor. Seçilenler 72 hafta yurtiçinde temel nitelikli kurs görüyor. Daha sonra yurtiçi ve yurtdışında uzmanlık eğitimi veriliyor. İhtisas süresi 10 - 52 hafta arasında değişiyor ve yaklaşık 3.5 yıl sonunda özel timde görev alacak hale geliyorlar. 
     
Apo’yu onlar getirmişti      Çok gizli ve özel görevlerde devreye sokulan birlik, Şemdin Sakık’ın ve Abdullah Öcalan’ın Türkiye’ye getirilmesinde önemli rol oynadı... Başarılarından dolayı dönemin Cumhurbaşkanı Demirel’den de ödül aldı. Genelkurmay Başkanı’nın yakın korumalığını da Özel Kuvvetler yapıyor. Timler, gerekli bölgelerde ve yurtdışı gezilerde Cumhurbaşkanı’nı da koruyor. 
     
Bir binbaşı, iki yüzbaşı vardı      Düşen uçakta şehit olanların isimleri şöyle Binbaşı Lütfi Ceylan, kara pilot Yüzbaşı Yılmaz Tekgül, Üsteğmen Mahir Turan, Piyade Yüzbaşı Hakan Bizrelli, üsteğmenler Murat Erdeveci, Levent Şahin, Yılmaz Gülhan, İstihkam başçavuşları Ümit Başaran, Nadir Türkmen, Muhabere Başçavuşu Mikail Altıntaş, Sağlık Başçavuşu Hasan Ersoy, Piyade üstçavuşlar Yılmaz Aydın, Mahmut Öner, Piyade Kıdemli Üstçavuş Turan Kalın, Muhabere Kıdemli Üstçavuş Zeki Çınar, Hava Kıdemli Üstçavuş Mehmet Özden, Personel Kıdemli Üstçavuş Sudi Doruk, Hava Kıdemli Çavuş Tuncay Urhan, Hava Kıdemli üstçavuşlar Ferhat Öztürk, Zahit Çelik, Başçavuş Halil Helvacıoğlu, Kıdemli Üstçavuş Ebubekir Çakıcı, Hava Uçak Bakım Üstçavuş Saadetin Boy, Piyade Uzman Çavuş Ersin Bartan ile erler İsa Türkmen, Mutlu Kaymakçı, Halit Güney, Bülent Haluk Demir, Erdal Şimşek, M. Ali Karabudak, Nedim Akyol, Şefik Ayaydın, Atakan Çağan ve Aydın Uçar. 
     
Kardak ve OHAL’de uçtular      Genelkurmay Özel Kuvvetler Komutanlığı’na bağlı "Özel Hava Grubu" bünyesindeki uçak ve helikopterler, Özel Kuvvetler’in operasyonlarında kullanılıyor. Her koşulda özel olarak kullanılabilen Özel Hava Grubu Kardak krizi ve Olağanüstü Hal Bölgesi’nde yaptığı operasyonlarla da adını duyurdu. 
     
Paraşütte alt sınır 450 metre      Kazanın görgü tanıklarının dile getirdikleri "iki kişinin uçaktan atladığı" görüşleri, paraşütle atlamada güvenli yükseklik sınırını da gündeme getirdi. Türk Kuşu Paraşüt Okulu öğretmenlerinden Nuray Avcu, bir paraşütün açılması için en az 450 metre yükseklikten atlanması gerektiğini söyledi. 
     



 GÜNCEL 





















</TEXT>
</DOC>
