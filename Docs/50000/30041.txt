<DOC>
<DOCNO> 30041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/spor/aspo.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞAMPİYON SAHADA 
</HEADLINE>
<TEXT>

Fenerbahçe, 2001-2002 sezonun hazırlıklarına dün başladı. Denizli, tatilden dönen oyuncularını ağır idmanla şaşırttı 
     YUSUF KOBAL 

     Yenilerle tanışma 
     GEÇEN sezonu şampiyon olarak tamamlayan Fenerbahçe, yeni sezonun hazırlıklarına dün akşam yaptığı antrenmanla başladı. Teknik Direktör Mustafa Denizli Samandıra’da topladığı oyuncularını önce yeni transferlerle tanıştırtı, ardından da ağır bir idman yaptırdı. Önce 25 dakika tempolu koşan futbolcular, çalışmanın giderek artan temposu karşısında şaşkınlığa düştüler. 
     
     Efsane geri döndü’ 
     SARI-LACİVERTLİ oyuncular çalışmaya göğüslerinde "Efsane geri döndü" anlamına gelen, "Legend is back" yazılı tişörtlerle çıktı. Bu arada çiçeği burnunda Fenerbahçeliler Ümit Özat ile Ceyhun da Fenerbahçe ile ilk antrenmanlarına çıktılar. Denizli’nin takıma alt yapıdan gelişen hiç bir genç oyuncuyu dahil etmemesi dikkat çekti. 
     
Fikirtepe törenle açıldı      FUTBOL Federasyonu’nun kulüplerin alt yapılarına ayırdığı 250 bin dolarlık yardım parasını Fikirtepe’ye aktaran Fenerbahçe, suni çim saha, soyunma odaları ve idare binasından oluşan tesisleri törenle hizmete açtı. Teknik Direktör Mustafa Denizli ve futbolcuların da katıldığı açılış töreninde Futbol Federasyonu Başkanı Haluk Ulusoy, yöneticiler Ata Aksu, Orhan Saka ile Danışman Gündüz Tekin Onay’a birer şilt verildi. 
     Fenerbahçe’nin Fikirtepe Tesisleri dün düzenlenen törenle açıldı. Açılışa Başkan Aziz Yıldırım’ın yanısıra Futbol Faderasyonu Başkanı Haluk Ulusoy da katıldı. 
     Federasyonun alt yapı için verdiği yardım parası ile yapılan tesislerin açılışına Fenerbahçeli futbolcular da katıldı. Muhteşem açılışta yönetim her işi en ince ayrıntısına kadar düşünmüştü. Sarı - Lacivertli futbolculara taraftarlar büyük ilgi gördü. 
     



 SPOR 
























</TEXT>
</DOC>
