<DOC>
<DOCNO> 5235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/ekonomi/eko08.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
THY'ye dört talip 
</HEADLINE>
<TEXT>

Özelleştirme İdaresi, THY için taahhütname alan dokuz şirket dördünün şartname aldığını bildirdi 
     ANKARA Milliyet 

     Özelleştirme İdaresi Başkanlığı ÖİB THY ihalesinde bugüne kadar dokuz yatırımcıya itimat taahhütnamesi verildiğini, bunlardan dördünün taahhütnameyi imzalayarak, ihale şartnamesi aldığını açıkladı. 
     ÖİB dün yaptığı açıklamada, 1 Şubat 2001 tarihinde Almanya - Bonn şehrinde Deutsche Telekom yetkilileriyle T. Telekom'un özelleştirilmesine ilişkin bir toplantı gerçekleştirildiği bildirildi. Yapılan görüşmelerin olumlu geçtiği ifade edilen açıklamada, şöyle denildi 
     "Deutsche Telekom ile yapılacak görüşme sonrası Londra'da yapılacak görüşmenin iptal edildiği yolundaki haberler doğru değildir. Daha önce de belirtildiği gibi British Telekom ile zaten bir randevu vaki olmamıştır." 
     ÖİB yaptığı açıklamada, THY ile daha önce ilgilendiği bilinen Swıss Air'in Başkanı Philippe Bruggiser'in istifa etmesi sonucunda, şirket tarafından 23 Ocak'ta yapılan duyuruyla, şirketin büyüme stratejisinden vazgeçildiğinin açıklandığı ifade edildi. 
     
SAir THY'de yok      29 Ocak'ta ÖİB'ye gönderilen mektupla SAir Group'un THY ihalesi için de herhangi bir konsorsiyumda yeralmayacağını bildirildiği belirtilen açıklamada, "İhaleye ilgi duyan çeşitli grup ve kuruluşlar ihale şartnamesi almaya devam etmektedir. Son teklif verme tarihi 28 Şubat 2001 olarak tespit edilen THY ihalesinde, dokuz yatırımcıya itimat taahhütnamesi verilmiş, bunlardan dördü ihale şartnamesi almıştır" dendi. 
     


 EKONOMİ 


















</TEXT>
</DOC>
