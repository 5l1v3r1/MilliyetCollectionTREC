<DOC>
<DOCNO> 47411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/astro/index.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezgiler yanıltabilir 
</HEADLINE>
<TEXT>

Ay Akrep burcunda ilerlemeye devam ediyor. Bu burçta pek rahat edemeyen Ay kararlılık gösteriyor ama duygusal konularda daha yırtıcı, şüpheci davranışlar ortaya koyabilir. Bu durum akşam saatlerinde çok daha belirgin hal alabilir. Ay - Uranüs karesi ilişkilerimizde tepkisel davranarak bağları kopartabileceğimiz bir atmosfer yaratıyor. Koç'lar gün içinde değişen dengeleri kontrol etmekte zorlanabilirler. Sabah başkalarının kaynaklarından yararlanmakla birlikte parasal konularda sabırlı olmalılar. Benzer şekilde Boğa'lar da ilişkilerinde artan bir huzursuzluk ya da eleştiriyle karşı karşıya gelebilirler. Toleranslı davranmaları gerekir. İkizler için değişiklikler özellikle günlük işlerde ve detay gerektiren konularda ortaya çıkmakta. Sağlıklarına özen göstermeye devam etmeliler. Yengeç çok daha rahat ama zevklerde aşırıya kaçma olasılığı var. Aşk hayatlarında canlılık söz konusu. Aslan'lar için yorucu bir gün olabilir. Dünden süregelen enerjiler onları sürekli meşgul kılmakta. Başak'ların alacağı haberler biraz panik yaratabilir ya da çok konuşmak, yazışmak ve iletişim onları yorabilir. 
Terazi'ler bugün harcamalarını yeniden gözden geçirmek zorundalar. Duygusal isteklerine dayalı olarak gereksiz alışverişlere yönelebilirler. Akrep'ler burçlarındaki Ay'la daha dikkat çekiyorlar. Bu arada akşam saatlerinde sürprizler onları biraz şaşırtabilir. Yay'ların daha önlemci olması gereken bir gündeyiz. Ellerinde olmayan nedenlerle daha fazla bekleyebilirler ve karamsarlığa kapılabilirler. Oğlak'lar için verimli bir gün olabilir. Duygusal konularda kararlılar ve arkadaşlarından da yardım alabilecekler. Kova'lar için aynı şeyi söylemek zor. Özellikle akşam tartışmalar yüzünden huzurları kaçabilir. Sabırlı olmalılar. Balık'ların bugün keyifleri yerinde sayılır ama düşüncelerini derleyip toparlamaları, düzenli davranmaları da iyi olacak. 

            Faks 287 74 37 
      







</TEXT>
</DOC>
