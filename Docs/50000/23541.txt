<DOC>
<DOCNO> 23541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/son/soneko07.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakıp Sabancı "Krizin nedeni siyasetin çökmesidir" 
</HEADLINE>
<TEXT>

     Sabancı Holding Yönetim Kurulu Başkanı Sakıp Sabancı, Türkiye'nin beklediği dış yardımın geldiğini hatırlatarak, ''Şimdi yapısal reformları bekliyoruz'' dedi. 
     Burhan Felek Spor Sitesi Atletizm Pisti'nde düzenlenen MEGELDAY 2001 Zihinsel, Görsel, İşitsel Engelliler Yarışları'nı izleyen ve burada basın mensuplarının, Türkiye'nin içinde bulunduğu ekonomik kriz ile ilgili sorularını yanıtlayan Sabancı, ''Memleketimde ekonomik kriz var. Krizin nedeni siyasettir. Siyaset çökmüş durumda'' dedi. Sabancı, siyasette yaşanan başarısızlıkların ekonomiye de yansıdığını vurgulayarak, ''Siyasetin düzelmesi lazım. Yapısal reformları bekliyoruz. Güçlü, istikrarlı yapı kurulmalı. Partiler ve seçim kanunları yenilenmeli. Toplum olarak buna hazır mıyız '' diye konuştu. 







</TEXT>
</DOC>
