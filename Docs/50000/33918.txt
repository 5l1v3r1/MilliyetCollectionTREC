<DOC>
<DOCNO> 33918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/yasam/yas02.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüp, dehset sactı 
</HEADLINE>
<TEXT>

Kamyondan fırlayan 45 kiloluk sanayi tüpü, çocukların üzerine azrail gibi geldi. Bir çocuk öldü, iki çocuk ve bir vatandaş ağır yaralandı 
     M. AKİF ERDEM İstanbul 

     Beyoğlu’nda plakası alınamayan bir kamyondan düşen sanayi tüpü bir çocuğun ölümüne, iki çocuk ve bir vatandaşın ağır yaralanmasına neden oldu. Kamyon sürücüsü kaçtı. 
     Tarlabaşı Bülbül Mahallesi Karaca Sokak’ta öğle saatlerinde meydana gelen olayda, bir kamyondan düşen 45 kiloluk sanayi tüpü ilk önce bisiklete binen Göksel Lekesizgöz’ü 5 ve Aykut Koşal’ı 4 ezdikten sonra, kaldırımda oynayan Vedat Aktaş’a çarptı. Hızla yuvarlanan tüp daha sonra Tevfik Sevilen’i 35 yaraladı. Kamyon sürücüsü olaydan sonra kaçarken, ağır yaralanan çocuklar Taksim İlkyardım Hastanesi’ne kaldırıldı. Gaz sızdırdığı tespit edilen sanayi tüpünün güvenli şekilde kaldırılması için olay yerine uzman ekipler çağrıldı. Yetkililer, üzerinde üretici firmanın logosunun bulunmadığı sanayi tüpünün 45 kiloluk LPG olduğunu bildirdi. 
     
Aykut kurtarılamadı      Yaralılardan Aykut Koşal, tüm müdahalelere rağmen kurtarılamadı. Ayağı kopmak üzere olan Lekesizgöz ise, ilk tedavisinin ardından İstanbul Üniversitesi Tıp Fakültesi Hastanesi’ne sevk edildi. Aktaş ve Sevilen’in de hayati tehlikeyi atlattığı öğrenildi. 
     Oğlunun ölüm haberini alan baba Sezgin Koşal sinir krizi geçirdi. Kamyon sürücüsü aranıyor. 
     



 YAŞAM 

























</TEXT>
</DOC>
