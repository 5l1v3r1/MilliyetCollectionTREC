<DOC>
<DOCNO> 47575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/son/sontur01.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de triko atölyesinde yangın... 
</HEADLINE>
<TEXT>

     İzmir'in Bornova İlçesi'nde sabaha karşı bir trikotaj atölyesinde yangın çıktı. Olayda ölen ya da yaralanan olmadı. 
     Altındağ 746. sokakta bulunan ''Ege Maden Triko'' atölyesinden dumanlar yükselmeye başladı. 
     Trikotaj atölyesinden dumanlar çıktığını gören ve devriye gezen polis ekibi, çevrede güvenlik önlemi aldı. Olay yerine gelen itfaiye ekipleri, yangını büyümeden söndürdü. 
     İsfendiyar Günay'a ait olduğu belirlenen trikotaj atölyesindeki yangının neden çıktığı ve maddi zararın ne olduğu, bilirkişi incelemesi sonucu belirlenecek. 
     Yangınla ilgili soruşturma başlatıldığı bildirildi. 
     






</TEXT>
</DOC>
