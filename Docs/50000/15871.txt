<DOC>
<DOCNO> 15871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/yazar/asik.html </URL>
<DATE> 2001/04/12/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Haciz dramı... 
</HEADLINE>
<TEXT>

     Telefondaki hanım yaşadığı dramı anlatırken gözyaşlarını tutamıyor.. 
     Geçen yaz kızını evlendirirken Bakırköy'deki "Sevilmiş" mağazasından bir buzdolabı ile çamaşır makinası satınalmış. Borca girmiş. Ancak taksitleri ödemeyi becerememiş. Bunun üzerine olan olmuş. Evindeki eşyaya haciz gelmiş. 
     Kullandığı televizyon, çamaşır makinası, buzdolabı ile oğlunun borç harç alınan bilgisayarını haciz memurları alıp götürmüş. 
     Ne var ki bu malların satışından istenen para toplanamamış. 
     Gerisini şöyle anlatıyor 
     - Bugüne dek 750 milyon lira ödedim. 1 milyar lira daha ödememi istiyorlar. bu parayı bulamıyorum. Bu yüzden hakkımda 10 gün hapis cezası verildi. Her an polisce alınıp hapse götürülmeyi bekliyorum. Ne olur yardım edin... 
     Beyaz Eşya şirketinin Avukatı Türker Bey'le görüştük. Çaresiz kadının anlattıklarını yineledi. Yapabileceği birşey bulunmadığını söyledi. 
     - Peki 10 gün hapis yatınca borçtan kurtulacak mı bu hanım 
     - Hayır, dedi avukat, hapisten çıktıktan sonra parayı ödemek zorunda. Parayı bulamazsa kızının eşyalarına haciz koyacağız. Çünkü o da kefil... 
     Eğer yardımcı olabilecek okurumuz varsa.. Bu dertli hanımın ve avukatın telefonları bizde mevcut... Bir "çaresiz" yardımınızı bekliyor... 
     
     8 Nisan Pazar günü Eskişehir "İstikbal" gazetesinde bir ilan.KAN GRUBU A Rh SATILIK BÖBREKMuttalıp cad. Tınaz Tepe sk. No 3 
Merak bu ya...      Okurumuzun meraklı sorusunu dikkatlere sunalım 
     - Geçen iktidarı sırasında ülkede yokluklar ve kuyruklar yaratan... Ülkeyi bir milyon dolara muhtaç bırakan. Lise mezunu olup düzenli bir iktisat öğreniminden geçmemiş.. Ve sonradan ekonomiyi öğrendiğine ilişkin bir belirti sergilemeyen... Meclis'teki DSP milletvekillerini birer parmak oynatma makinası olarak kullanan... Kimsenin aklından yararlanmayan. Her konuda tek doğruyu eşinin ve kendisinin düşündüğünü zanneden... Sayın Bülent Ecevit'in... 
     Ülkeyi ve ekonomiyi bugünkü duruma getirmemesi için ne sebep vardı 
     
     Ey Hükümet erbabı.. Muhtaç olduğunuz 12 milyar dolar hortumcuların gizli hesaplarında mevcuttur. Çalınan paraları halktan değil hırsızlardan isteyinHaldun Ertem 
Verin Gazi Bey      Halk Bankasındaki 52 milyar lirasını devalüasyondan üç gün önce dolara çeviren ve böylece normal vatandaşa göre "35 bin dolar" kazanç sağlayan Merkez Bankası eski başkanı Gazi Erçel'e bir mesaj var. Okurumuz Sinan Çakaloz diyor ki 
     - Sayın Erçel 52 milyar lirasını bir arkadaşının tesadüfen dolara çevirdiğini, bundan haberi olmadığını ancak sonuçtan üzüntü duyduğunu açıkladı. Saf ve sade bir vatandaş olarak Gazi Bey'in bu açıklamasını samimi buluyorum. Bu açıklama sonucu inanıyorum ki parasının dolara çevrilmesinden doğan kazancı bir hayır kurumuna bağışlayarak böyle bir operasyonun getirisinde gözünün olmadığını ispatlayacaktır. Kendisinden bir an önce bu bağış haberini duymak istiyorum... 
     Gazi Bey bu mesaja kulak verir mi Göreceğiz... 
     Bu arada Bülent Ecevit partisinin milletvekili Erol Al dahil pekçok ağızdan yükselen sese kulak verecek, Gazi Erçel hakkında suç duyurusunda bulunacak mı Onu da göreceğiz... 
     
Ne bilim ne kafa      Üniversitede örgütlü 2300 üyeli Öğretim Elemanları Sendikası, Marmara Üniversitesi'nde dün sabah ekonomik krizin tartışılacağı bir panel planlamıştı. Panele Sendika Başkanı Doç. Hayri Kozanoğlu, Prof. Nesrin Sungur ve Doç. Fuat Ercan katılacaktı. Katılımcılar Marmara Üniversitesi'nin mensuplarıydı. İki hafta önce Rektörlüğe başvurarak dün saat 10 - 12 arası için salon izni istedilerler. Ne var ki Rektörlük salonun o saatte dolu olduğunu öne sürerek panele izin vermedi... 
     Dün sabah 10 - 12 arasında sözü geçen salona bakıldı.. Bomboştu... 
     Marmara Üniversitesi Rektörlüğü kendi öğretim üyelerinin "ekonomik kriz"le ilgili toplantısını sakıncalı bulmuştu. Ne bilim Ne kafa 
     
     





Sokak ve siyaset 


Haciz dramı... 


Dolar vurguncuları tespit edilecek 


Eyvah Meclis’te öpüşenler var 


İstanbul'dan Ankara'ya ilginç mesajlar... 


Beyin yıkamak .. 


Taç ve sandık 


Ecevit evde ne yaptı 


Peres ile konuşulanlar... 


Biz, 52 gündür üzgünüz... 


Ankara'da zoru başaranlar 


Hiciv ve düzen... 


Derviş ve iktidar 


TL’ye dönüş başladı 


Miras kime kalacak 1 


Dolar fiyatı gerileyebilir 


</TEXT>
</DOC>
