<DOC>
<DOCNO> 7291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/guncel/gun03.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Subay. net hack’landı 
</HEADLINE>
<TEXT>

Genelkurmay Başkanlığı, ABD’deki servis sağlayıcısına başvurarak "olay siteyi" kapattırdı 
     UTKU ÇAKIRÖZER Ankara 

     Genelkurmay Başkanlığı, Türk Silahlı Kuvvetleri aleyhinde eleştiri, küfür ve hakaret içeren "subay.net"i ABD’deki servis sağlayıcısına başvurarak kapattırdı. Genelkurmay, savcılık kanalıyla Türkiye’deki şirketten de adresin verildiği kişiye ilişkin bilgileri istedi. 
     Sitenin, Milliyet tarafından kamuoyuna duyurulmasından sonra Genelkurmay’daki toplantılarda "internet yayınının TSK’yı yıpratma amacıyla yapıldığı" fikri benimsenerek, siteye karşı hukuk mücadelesi başlatıldı. Genelkurmay’ın elektronik sistemlerle ilgili birimleriyle adli müşavirliğinin birlikte sürdürdüğü bir haftalık "siber takip" şöyle gelişti 
     Sitedeki e - mail adresini sağlayan "Superonline" şirketine başvuran Genelkurmay, "web adresini siz mi sattınız " diye sordu. Superonline, Genelkurmay’a "Biz sadece sitede verilen e - mail adresini sattık, web alanı yurtdışından alınmış" karşılığını verdi. Bunun üzerine, Genelkurmay savcılık yoluyla e - mail adresinin iptali için Superonline’a "subay.net" isimli web adresinin kapatılması için de bu adresi satan ABD’deki "Atlanta Technologies" şirketine başvuruda bulundu. Genelkurmay’ın başvurularının ardından "subay.net" isimli site, servis sağlayıcı ABD’li firma tarafından 14 Şubat’ta kapatıldı. Yayını durdurulan sitenin giriş sayfasına da Genelkurmay’ın isteği doğrultusunda şu mesaj yerleştirildi "Subay Net sitesinin yayını kullanıcıların yanlış yönlendirmesi nedeniyle hosting firması tarafından durdurulmuştur. Daha kontrollü hale getirildiği takdirde Subay Net sitesinin yayınına müsaade edilecektir. Aksi takdirde ülkemizi ve Türk Silahlı Kuvvetleri’ni rencide edecek konuma gelebilecektir. Site sahiplerinden ve iyi niyetli ziyaretçilerinden özür dileriz. Site sahiplerinden aldığımız ücreti ödemeye her zaman hazır olduğumuzu kamuoyuna duyururuz." 
     
80 bin tık      Miliyet’in duyurduğu, bir hafta sonra yayınına son verilen siteye bu süre içinde 65 bin kişi giriş yaptı. Ziyaretçi akınına uğrayan sitenin "Atış serbest" isimli tartışma köşesinde TSK ve Atatürk’e karşı çok ağır küfür ve hakaretler yayınlandı. 
     


 GÜNCEL 


























</TEXT>
</DOC>
