<DOC>
<DOCNO> 40132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/son/sondun15.html </URL>
<DATE> 2001/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail 'ırk ayrımcısı' devlet olarak nitelendirildi 
</HEADLINE>
<TEXT>

     Güney Afrika'nın Durban kentinde yapılan Dünya Irkçlıkla Mücadele Konferansı çerçevesinde toplantı yapan binlerce sivil toplum kuruluşu NGO , İsrail'i ''ırk ayrımcısı' bir devlet olarak nitelendirdi. 
     NGO Forumu'nun sonuç bildirisinde, İsrail ''savaş suçları, soykırım ve etnik temizliği içeren sistematik ırkçı suçlar işlemekle'' suçlandı. Bildiride, ''İnsanlığa karşı suç olarak İsrail'deki ırk ayrımcılığı biçiminin, ayrımcılık ve insani olmayan eylemler şeklinde kendini gösterdiği'' belirtildi. 
     Üç bin sivil toplum kuruluşunun katıldığı toplantıda benimsenen bildiri, Yahudi grupları şoke etti ve İsrail delegeleri bildiriyi protesto etti. İsrail Dışişleri Bakanı Şimon PereS, yaptığı açıklamada, sivil toplum kuruluşlarının bildirisini, nefreti ve Yahudi düşmanlığını teşvik olarak nitelendirdi. Peres, gazetecilere açıklamasında, ''Bu, hiçbir şeyi göz önünde tutmadan, nefretin, anti semitizmin ve anti siyonizmin patlak vermesidir'' diye konuştu. Durban'daki bir ABD yetkilisi ise ''Bundan son derece rahatsızız'' dedi. 







</TEXT>
</DOC>
