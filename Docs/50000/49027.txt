<DOC>
<DOCNO> 49027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/guncel/gun06.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Şarbon yok dedi zarftan korktu 
</HEADLINE>
<TEXT>

Bakan Gökalp’ten parodi... 
     TUNCAY DAĞLI Adana DHA 

     Tarım ve Köyişleri Bakanı Prof. Dr. Hüsnü Yusuf Gökalp, "Türkiye'de şarbon yok. Olmadı ve olmayacak" dedi. Ancak Gökalp, temasları sırasında kendisine uzatılan bir zarfı açmadan önce uzun süre tedirginlik yaşadı. 
     Çukurova Üniversitesi Mithat Özsan Amfisi'nde Adana Güçbirliği Vakfı tarafından düzenlenen toplantının çıkışında gazetecilerin sorularını yanıtlayan Gökalp, Türkiye'nin şarbon tehlikesi yaşamadığını dile getirdi. Gökalp şunları söyledi "Şarbon hastalığı hayvansal ürünlerle geçiyor. Ama bizde öyle bir tehlike yok. Hayvansal ürünlerimizi ve hayvanlarımızı kontrol ediyoruz. Posta yoluyla gelmesine karşı da çeşitli tedbirler alınıyor. Onun için üzerinde durmayalım." 
     Bu arada Gökalp'in, danışmanlarından birinin uzattığı zarfı açarken bir süre düşünüp beklemesi, ardından zarfı açarken ceketinin koluna yapışan k ğıt parçasını silkelemesi dikkati çekti. Toplantı çıkışında, zarfı tedirginlikle açtığı basın mensupları tarafından anımsatılan Gökalp, "Öyle bir şey yok" dedi. 
     



 GÜNCEL 

















</TEXT>
</DOC>
