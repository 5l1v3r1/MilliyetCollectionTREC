<DOC>
<DOCNO> 43601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/23/guncel/gun05.html </URL>
<DATE> 2001/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
TARİHÇİ LEWİS Türkiye’nin kilit rolü değişebilir 
</HEADLINE>
<TEXT>

     Ortadoğu uzmanı ünlü tarihçi Bernard Lewis, İslam dünyasındaki yeni gelişmeler ışığında Türkiye ve İran’ın kilit rolünün değişebileceğini ileri sürdü. 
     ABD’deki Princeton Üniversitesi’nde öğretim üyeliği yapan Lewis, Le Figaro gazetesine yazdığı bir makalede, ABD’ye yönelik terörist saldırılar sonrası ve bölgedeki son jeopolitik durumu değerlendirdi. 
     Arapların sahip olduğu petrolün bir gün biteceğini ve şu anda zengin Arap ülkelerinin ileride fakirleşeceğini hatırlatan Lewis, Rusya’nın da ilerde tekrar toparlanacağını ifade etti. Lewis, Çin’in de Orta Asya’da etkisini artıracağını kaydederken, "oyun dengelerinin yeniden belireceğini" savundu. 
     Lewis, "yeni düzende İran ve Türkiye’nin bölgede baş aktör mü, yoksa figüran mı olacağı " konusunun belirsiz olduğunu bildirdi. 



 GÜNCEL 















</TEXT>
</DOC>
