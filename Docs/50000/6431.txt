<DOC>
<DOCNO> 6431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/yazar/dogan.html </URL>
<DATE> 2001/02/10/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
"Kara Kasım" rüşveti 
</HEADLINE>
<TEXT>

     Hele de, "Beyaz Enerji Operasyonu" sonrasında, resmen rüşvet artık çok tehlikeli .. İşin ucunda, yıllarca hapiste çürümek var. O zaman rüşvete yasal kılıf bulmak zamanı .. 
     "Vergi affı" aslında yanlış bir deyim. Doğrusu, vergide faizsiz taksitlendirme. İşte, vergide bu bilinen, ama gelişmiş bir ekonomide eşine pek rastlanmayan faizsiz taksitlendirme, rüşvet için, biçilmiş kaftan .. 
     Olayın iki yönü var. Biri, doğrudan vergi toplamaktaki yetersizlik. Diğeri, uygulanan IMF programı çerçevesinde, belli kesimleri rahatlatma uğruna, o kişi ve kurumlara, devletin diyet ödemesi. 
     
Vergi ödeyen ahmak      Yaklaşık 4.9 katrilyonluk birikmiş vergi borcu var. Bunun yarısı, KİT'lere ve belediyelere ait. Kalanı ise, birilerinin ödemediği vergi borcu. 
     Ödemediği sürece buna, yüzde 5 faiz uygulanıyor. Eğer, vergi yükümlüsü vergi idaresiyle pazarlık yaparsa, aylık faiz yüzde 3'e düşebiliyor. Toplam 4.9 katrilyonluk borcun, 2.4 katrilyonu ana para, 2.5 katrilyonu faiz. Şimdi, bu borç, faizsiz taksitle tahsil edilecek. Beklenen gelir, 500 - 600 trilyon dolayında. 
     1997'deki benzer uygulamada, birikmiş vergi borcunun ancak yüzde 13'ü tahsil edilebiliyor. Bunlar işin teknik yönü. 
     Böyle bir işlem, vergisini zamanında ödeyeni ahmak yerine koymakla eş anlamlı. Ya ödemeyenler .. 
     
Post - modern rüşvet      Burada devlet rüşveti var. 
     Adam, ekim sonuna kadar vergisini ödemek zorunda, ama ödemiyor. Kasım krizi patlıyor, Kara kasım. Sonra .. Şimdi sıkı durun 
     Vergi ödemek yerine, kasımdaki krizde parasını yüzde 1500 faizle repoya yatırıyor. Ödemediği vergi borcunun faizi, ayda yüzde 3. Devlet yüzde 1500 faiz veriyor, kendi borcunu yüzde 3 faizle geri alıyor, üstelik taksitle .. 
     Bunun adı post - modern rüşvet değil de, ne .. Ama, resmi açıklamaya bakarsanız, "zaten tahsil edemediği borcun, hiç olmazsa bir bölümünü tahsil etmek .." Yok ya .. Ciddi mi .. Sevsinler sizin tahsilatınızı .. 
     Oysa, adam gibi bir vergi yönetimi, vergi almak için, yasayı işletir. İcra ve haciz yoluyla, ödetme yoluna gider, cezalandırır. Ne gezer .. 
     
Halk kimin umurunda      Olayın bir diğer boyutu, devletin bütçeden ödemesi gereken, tam 1.5 milyar dolar borcu var. Çoğu, vergi ödemeyen bu iş sahiplerine. 
     Şimdi, bu borç yerine, onlara düşük faizle taksit yoluyla, borcun bir bölümünü ödemiş oluyor .. 
     Aynı zamanda, IMF programı nedeniyle, bir kesimin zor durumda bulunduğunu da kabul ediyor. Ve onları bu rüşvetle rahatlatıyor. Ya geniş halk kitleleri .. Kime ne, onlardan .. 
     
     





Eşitlik, laiklik 


Haklı uyarı 


Piyano zamanı 2 


Ekonomiye ince ayar 


Büyükelçi, bakan ve güzel kadın 


Ramallah'ta bir cuma Şiddetle barış... 


Gölgeler 


Alo karne sendromu 


"Kara Kasım" rüşveti 


Öğretmenin feryadı 


İktidar pahalı "çözüm"e teslim 


Ortadoğu'da belirsizlik 


Gündemin adını siz koyun 


Kılavuzu Fransız olanın... 


Çankaya 


Maruzatımız var 


ABD üzerinden borç tasfiyesi 


"Porgy ile Bess" İstanbul'da 


</TEXT>
</DOC>
