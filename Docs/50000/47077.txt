<DOC>
<DOCNO> 47077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/magazin/amag.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Azimle yarıştı kraliçe oldu... 
</HEADLINE>
<TEXT>

Best Model Of Turkey’in tacını, 1997’den beri yarışma yarışma kraliçelik kovalayan Türkiye’nin en uzun bacaklı mankeni Şenay Akay taktı.. 
     NURDAN AKINER Girne 

     BU yıl tam bin 170 başvuruyla rekor kıran Best Model Of Turkey’in finali, önceki gece Girne Grand Rocks Hotel havuzbaşındaydı. Saat 22.00’de başlayıp dört saat süren yarışmada, 16 kadın ve erkek finalist podyuma çıktı. Ve kraliçelik tacına, 119 santimetreyle Türkiye’nin en uzun bacaklı mankeni Şenay Akay layık görüldü. Böylece Akay, 1997’de Kanal D’nin güzellik yarışmasıyla başlayıp 4 yıldır ısrarla peşinden koştuğu kraliçelik’ tacına kavuştu. 
     
     Kandil nedeniyle ertelenmişti 
     ERKEKLERDE Mehmet Akif Alakurt’un birinci olduğu yarışmada Nazif Sevim ve Esra Eron ikincilik, Volkan Çolpan ve Begüm Kütük üçüncülük tacını giydi. Bu yıl 14. kez düzenlenen, koreografisini Uğurkan Erez’in üstlendiği yarışma, önceden ilan edilen 13 Ekim’in Mirac Kandili’ne rastlaması nedeniyle önceki gece gerçekleştirildi. 22 Ekim’de Kanal D’den yayınlacak yarışmanın dünya finali Best Model Of The World ise, 70 ülkenin katılımıyla 8 Aralık 2001’de Lütfi Kırdar Spor ve Sergi Sarayı’nda yapılacak. 
     
     Erbil Adem Baba’ 
     Best Model Of Turkey’in sunuculuğunu hiç bir ücret almadan üstlenen Mehmet Ali Erbil, Kıbrıs’a eşi Sedef Altıntaş’ı getirmedi. Esprileriyle kırıp geçiren Erbil, bir ara sahneye sadece kalçasını örten saten bir kumaş ve onun üzerine iğnelenmiş broşla Adem Baba’ kılığında çıkınca gecenin şoku yaşandı. 
     



 MAGAZİN 












</TEXT>
</DOC>
