<DOC>
<DOCNO> 14386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/son/sondun01.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de düşen ABD casus uçağının pilotu paraşütle atladı ancak hala kayıp 
</HEADLINE>
<TEXT>

     ABD keşif uçağıyla çarpıştığı bildirilen Çin savaş uçağının pilotunun uçak düşmeden önce paraşütle atlamayı başardığı, ancak hala bulunamadığı bildirildi. 
     Resmi haber ajansı Xinhua, kazanın meydana geldiği Güney Çin Denizi'nde 11 gemi ve 20 uçağın kayıp pilotu aradığını belirtti. Ajans, Devlet Başkanı Jiang Zemin'in pilotun bulunması için ''elden gelen en büyük gayretin gösterilmesini'' emrettiğini ve pilotun güvenliğinden kaygı duyduğunu kaydetti. 
     Bu arada ABD'nin Pekin Büyükelçisi Joseph Prueher, Çinli yetkililerin bugün, Haynan adasına inen Amerikan keşif uçağının mürettebatıyla görüşülmesine izin vereceğini söyledi. Pekin Büyükelçiliği'nin önünde gazetecilere konuşan Prueher, dün Beyaz Saray Sözcüsü Scott McClellan tarafından yapılan benzer açıklamayı doğrulayarak, dün gece Çin Dışişleri Bakan Yardımcısı Zhou Wenzhong ile Dışişleri Bakanlığı'nda görüştüklerini ve Bakan Yardımcısı'nın kendilerine, ''müretebatı bugün görebileceğinizi umuyorum'' dediğini bildirdi. 
     




</TEXT>
</DOC>
