<DOC>
<DOCNO> 25498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/spor/spo01.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇARE YİNE DAUM 
</HEADLINE>
<TEXT>

Beşiktaş yönetimi, İstanbul’a getirdiği ancak anlaşma sağlayamadığı Veit’i ikna etmek için Baya’da olduğu gibi Alman hocayı görevlendirdi 
     KARTAL YİĞİT 

     SİYAH - Beyazlı yönetim, Hertha Berlin’in forvet oyuncusu Veit ile anlaşamamanın şokunu yaşarken, çareyi yine Daum’da buldu. Beşiktaş’a dün imza atması beklenen ancak çıkan pürüzler üzerine ülkesine geri dönen Veit’i, Baya’nın transferinde olduğu gibi yine Alman hoca ikna etmeye çalışacak. 
     YABANCI transferinde ikinci kez fiyasko yaşayan Beşiktaş’ta yöneticiler, bundan böyle anlaşmaya vardıkları oyuncularla ülkelerinde sözleşme yapacaklarını söylediler. Yöneticiler, "Orada anlaşıp İstanbul’a getirdiğimiz oyuncular aniden fiyat yükseltiyor. Artık işi sağlama alacağız" diye konuştular. 
     
İlk görüşme Tayfur’la      BEŞİKTAŞ, sözleşmesi sona eren futbolculardan sadece Shorunmu ile anlaşma imzalarken, Ali Eren, Fevzi ve Ahmet Dursun konusunda sıkıntı yaşıyor. Menajer Sinan Engin’in bugün Tayfur ile görüşeceği, bu futbolcuya tek yıllığına net 450 milyar lira önerileceği belirtildi. Tayfur’un Galatasaray ile de temasa geçebileceği öğrenildi. 
     
Fazlı’ya Göztepe talip      TEKNİK Direktör Daum’un istemediği Fazlı’ya, Göztepe’nin talip olduğu belirtildi. Teknik direktör sorununu Rıza Çalımbay ile çözen Sarı-Kırmızılı takımın Ali Eren ve Fevzi’yi de istediği belirtildi. Fazlı’nın menajeri Tamer Özçam, Göztepe’nin genç futbolcuyla prensipte anlaştığını, bonservisi için görüşmelerin sürdüğünü söyledi. 
     



 SPOR 





























</TEXT>
</DOC>
