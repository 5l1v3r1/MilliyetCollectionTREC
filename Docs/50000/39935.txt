<DOC>
<DOCNO> 39935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/spor/spo05.html </URL>
<DATE> 2001/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldızımız parlasın 
</HEADLINE>
<TEXT>

A Milli Futbol Takımımız, bu akşam Slovakya ile karşılaşacak, kazanıp Dünya Şampiyonası finallerine kalabilmek için avantaj elde etmeye çalışacak. Maç saat 20.45’te başlayacak 
     Hakem Portekizli 
     2002 Dünya Kupası Grup Elemeleri’nde mücadele veren A Milli Futbol Takımımız bugün deplasmanda Slovakya ile kozlarını paylaşacak, galibiyet arayacak. Slovan Bratislava Stadı’ndaki karşılaşma TSİ 20.45’de start alacak. Müsabakayı Portekiz Futbol Federasyonu’ndan Vitor Manuel Melo Pereira, Carlos Manuel Ferria Matos ve Bertino Cunha Miranda hakem üçlüsü yönetecek. Zorlu mücadele TRT 1’den naklen yayınlanacak. 
     
     Kader sınavı’ 
     SLOVAKYA sınavı "kader maçı" olarak değerlendirilirken, Teknik Direktör Şenol Güneş, "Bu maçı kazanırsak, ki bunu başaracağız, finallere gitme şansımız yüzde ellinin üzerine çıkar" dedi. Çevre ülkelerdeki gurbetçilerin maça büyük ilgi gösterdiği bildirildi. Gruptaki diğer müsabakalarda lider İsveç, deplasmanda Makedonya ile TSİ 21.00’de karşılaşacak. Moldova da evinde TSİ 17.30’da Azerbaycan’ı konuk edecek. 
     
357. karşılaşma      A Milli Futbol Takımı, Slovakya karşısında 357. maçına çıkacak. Millilerimiz, 78 yıllık tarihindeki 356 maçtan 112’sini kazanırken, 163’ünü kaybetti, 81 maçta da eşitliği bozamadı. 426 gol attı, kalesinde 597 gol gördü. Slovakya ile İstanbul’daki ilk maçta Ay - Yıldızlı ekibimiz 1 - 1 berabere kalmıştı. Şenol Güneş’le 12 karşılaşma oynayan millilerimiz, hiçbir resmi karşılaşmada yenilgi almadı. 
     
4. GRUP PUAN DURUMU TAKIMLAR O G B M A Y P 1- İsveç 7 5 2 - 13 1 17 2- Türkiye 7 4 3 - 13 6 15 3- Slovakya 7 3 2 2 7 6 11 4- Makedonya 7 1 3 3 9 10 6 5- Azerbaycan 7 1 1 5 3 11 4 6 - Moldova 7 - 3 4 2 13 3      
     
Güneş’ten son uyarılar      MAÇ öncesi alarm veren Teknik Direktör Şenol Güneş, futbolcularla toplantı düzenleyip, son uyarılarını yaptı. Güneş’in, "Kontratak futbolunu tercih edecekler. Dikkatli olun, riske girmeyin. Defansta açık vermeyin. Orta sahada rakibi karşılayıp, atak imkanı sağlamayın" diye konuştuğu öğrenildi. Tecrübeli hocanın Slovakya’nın etkili silahı Nemeth’i de Alpay’la kilitleyeceği bildirildi. 
     
Rüştü’ye yoğun tedavi      MİLLİ Takım’da tek sıkıntı olarak sol omuzundan sakatlanan ve üç gündür takımdan ayrı olarak çalışan Rüştü’nün durumu gösteriliyor. Tecrübeli file bekçisine kamp süresince özel tedavi uygulandı. Doktor Cengiz Dinç ve arkadaşları Rüştü’nün sorunsuz maça çıkması için adeta seferber oldu. Son hazırlık çalışmalarında Rüştü’nün omuzundaki bandaj da çıkarıldı. 
     TEKNİK Direktör Şenol Güneş, "Gözle görülür büyük bir sıkıntımız yok. Ancak Rüştü takımla çalışmalara son dönemde katıldı. Buna rağmen kalitesi ve yetenekleri ortada. Çıkar, oynar, yine başarılı olur" dedi. Güneş’in, Slovakya karşısında forvette Hakan Şükür’e destek olarak Hasan Şaş’a görev vermesi bekleniyor. Okan’ın yerine de Yıldıray’ı oynatacağı bildirildi. 
     
Ümitler süperSlovakya’yı deplasmanda tek golle yenerek, Avrupa Şampiyonası finalleri yolunda avantaj yakaladılar 
     AVRUPA Şampiyonası grup elemelerinde Slovakya ile karşılaşan Ümit Milli Takımımız, Mehmet Yozgatlı’nın 35. dakikada attığı şık golle üç puanı kaparak, iddiasını sürdürdü. Ev sahibi ekipte ilk yarıda Breska, ikinci devrede de Borbely’nin şutu direkten döndü. Sert geçen maçta sarı kart gören ve cezalı duruma düşen Cihan, 4 Eylül’deki İsveç maçında forma giyemeyecek. 
     
     Maçın karnesi 
     VEDAT DANACI 

     HAKEMLER Sten Kaldma, Uno Tutk, Deigo Niilop Estonya 
     SLOVAKYA Kelemen - Cisovsky , M.Petras , Borbely , Martaus Kubala Dk.61 - Bednar Obzera Dk.72 , Hodur , Sedlag , Duris Bancik Dk.61 - Meszaros , Breska 
     YEDEKLER Brezovan, Zabavnik, Zimen, P.Petras 
     TÜRKİYE Kerem - Kürşat , Koray , İsmail Güldüren - Gökdeniz , Mehmet Naz Kemal Dk.37 , Cihan , Tayfun Uğur Dk.78 , Murat Hacıoğlu - Berkant Mehmet Yılmaz Dk.88 , Mehmet Yozgatlı 
     YEDEKLER Oğuz, Hüseyin, Süleyman, Adem 
     GOL Mehmet Yozgatlı Dk.35 
     SARI KARTLAR Hodur, M.Petras Slovakya , Kerem, Cihan, Tayfun, Kürşat Türkiye 
     
PUAN DURUMU TAKIMLAR O G B M A Y P TÜRKİYE 8 6 1 1 13 3 19 İsveç 7 5 2 - 17 1 17 Slovakya 8 4 2 2 12 6 14 Moldova 8 2 1 5 4 11 7 Azerbaycan 8 1 2 5 3 17 5 Makedonya 7 1 - 6 4 15 2      
     



 SPOR 




























</TEXT>
</DOC>
