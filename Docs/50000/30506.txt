<DOC>
<DOCNO> 30506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/son/soneko22.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 2. seans böyle geçti 
</HEADLINE>
<TEXT>

     İMKB Ulusal-100 Endeksi, 1. seansa göre 19.64 puan artışla, 2. seansı 11,175.75 puandan tamamladı. 
     Hisse senetleri ortalama yüzde 0.18 oranında değer kazandı. Borsa'da ilk seans yaşanan yüzde 0.67'lik artışın ardından 2. seansta 11.141.66 puandan açılan Endeks, yine 11,000 düzeyinde, düşük hacimli, yatay bir seyir izledi. 2. Seansta minimum 10,036.37 puana kadar inen Endeks, günü 11,175.75 puandan kapattı. Seans kapanışında mali endeks 14.71 puan artışla 15,920.20 puana, sınai endeks 29.21 puan artışla 8815.66 puana çıkarken, hizmetler endeksi ise 32.33 puan kayıpla 6405.92 puana geriledi. 
     Böylece ilk seansa göre mali grup hisseler ortalama yüzde 0.09, sınai grup hisseler yüzde 0.33 değer kazanırken, hizmetler grubu hisseler yüzde 0.50 oranında değer kaybına uğradı. Günün tamamında ise, endeks 93.48 puan artarken, hisse senetleri yüzde 0.84 oranında değer kazandı. 2. seansta işlem gören 294 hisse senedinden 134'ü değer kaybetti. 65 hisse senedi değer kazanırken, 95 hisse senedinin fiyatında değişiklik olmadı. Seansta, 97 trilyon 687 milyar 782 milyon liralık işlem hacmi oluştu. İki seansın işlem hacmi toplamı da 174 trilyon 644 milyar 966 milyon lira ile oldukça düşük gerçekleşti. 2. seansta, Garanti Bankası, Vestel, Tüpraş, İş Bankası C ve Sabancı Holding en yoğun işlem gören hisseler oldular. 







</TEXT>
</DOC>
