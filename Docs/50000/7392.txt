<DOC>
<DOCNO> 7392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/son/sondun15.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da Cumhurbaşkanı eşcinsel evlilik yasasını onayladı 
</HEADLINE>
<TEXT>

     Almanya Cumhurbaşkanı Johannes Rau, geçen yılın sonunda Federal Meclis'te kabul edilen eşcinsel evlilikle ilgili yasayı onayladı. 
     Cumhurbaşkanlığı'ndan yapılan açıklamada, gelecek günlerde resmi gazetede yayınlanacak yasanın, 1 Ağustos 2001 tarihinden itibaren yürürlüğe gireceği belirtildi. Eşcinsel çiftlere, normal çiftlere tanınan hakların büyük bir bölümünü veren yasada, yürürlüğe gireceği tarihe kadar bazı düzenlemelerin yapılması gerekiyor. Söz konusu yasaya, anayasaya aykırı olduğu gerekçesiyle karşı çıkan Hıristiyan Demokrat ve Hıristiyan Sosyal Birlik CDU CSU partileri, eşcinsel çiftlerin evliliklerinin Nikah Dairesi'ne kaydedilmesi konusunda iktidar ortaklarıyla henüz uzlaşmaya varamadı. 




</TEXT>
</DOC>
