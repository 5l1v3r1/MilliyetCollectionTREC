<DOC>
<DOCNO> 23837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/yazar/asik.html </URL>
<DATE> 2001/05/29/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Festival food 
</HEADLINE>
<TEXT>

     Sultanahmet Meydanında 2 ve 3 Haziran günlerinde benzeri bugüne kadar yapılmamış bir festival başıyor "1. Geleneksel Sokak Yemekleri Festivali"... 
     Hamburger misali "fast food"a karşı geleneksel ayaküstü besinleri tanıtacak festivale 
     Alibey istanbul Köftecisi, Ayso Restaurant, Bahçıvan, Baktat Gemlik , Beşler Sucukları, Buğday, Gaziantepli Mehmet Usta Cerrahpaşa , Hacı Abdullah Lokantası, Kaburga Sofrası, Karaköy Güllüoğlu, Koska Helvacısı, Mado, Mercan Cafeteria, Namlı Pastırmacı, Otantik, Pizza Max, Sultan çay Rize , Şark Sofrası, gibi firmalar katılacak... Mado'nun vinçte dondurması, Karaköy Güllüoğlu'nun hamur şovu, Gaziantepli Mehmet Usta'nın buz ile çiğ köfte yoğurması, sergilenecek... Yeni albümünde "Kokoreç" adlı bir şarkıya yer veren Mirkelam da, 3 Haziran Pazar günü, saat 15 30'da festival alanında seyyar kokoreççiler ile buluşacak imiş... Bekleniyorsunuz... 
     
Yaşar Ensamle      İstanbul Büyük Şehir Belediyesi Kültür İşleri Daire Başkanlığı İstanbul'un Fethi'nin 548. Yıldönümü Resepsiyonu düzenlemiş. 29 Mayıs günlü davette Fatih anısına konser verecek grup tanıtılıyor 
     "Necdet Yaşar Ensamle" 
     "Ensamle" dedikleri "Ensemble" olacak. Yani topluluk. Sayın Kültür İşleri... Acaba bildiğiniz sözcüklerle konuşup yazsanız. Daha iyi olmaz mı 
     
Rizeli farkı...      Rizeli ile Trabzonlu arasında ne fark vardır .. 
     Anadolu ağızları uzmanı Dilbilimci bir sayın profesör "Siyaset Meydanı"nda izah etti 
     - "Gülünce gözlerinin içi gülüyor" şarkısını bilirsiniz... 
     Rizeli bunu şöyle söyler 
     "Cülünce cozlerinin içi cüliiir..." 
     Trabzonlu ise şöyle 
     "Külünce kozlerinin içi küliir..." 
     Gerçi konu "Kürtçe eğitim ve TV yayını" idi ama olsun, arada bunu da öğrenmiş olduk... 
     
     Başbakan Ecevit "Eskiden bir takım tutuyordum ama hangi takım olduğunu unuttum" demiş.Solcu olduğunu, halkçı olduğunu, laik olduğunu, sosyal demokrat olduğunu unutan adam tuttuğu takımı mı hatırlayacaktı Haldun Ertem 
     
     
Yasal vaziyetler...      Aşağıdaki karşılaştırmayı internetten alarak gönderen okurumuz bunun bir Amerikan Dergisinden alındığını eklemiş... Okuyalım 
     Amerika’da yasalara göre her şey serbesttir. 
     Almanya’da yasalara göre izin verilenler dışında her şey yasaktır. 
     Fransa’da yasalara göre yasaklananlar dışında her şey serbesttir... 
     Rusya’da yasalara göre izin verilenler dahil her şey yasaktır. 
     italya’da yasalara göre yasaklananlar dahil her şey serbesttir. 
     Türkiye’de yasalara göre ya her şey yasaktır ya da her şey serbesttir. Durum sizin zengin, akıllı veya politikacı oluşunuz ile doğru orantılıdır. 
     
Hububat şov...      Bakanlar Kurulu'nun hububat fiyatlarıyla ilgili toplantısından sonuç çıkmadı. Kemal Derviş toplantıyı asık yüzle terketti. Borsa haberi alır almaz düştü, dolar çıktı. MHP'li Tarım Bakanı Hüsnü Gökalp buğday taban fiyatının 178 lira olmasını istedi. DSP'li bakanlar da MHP'li bakanı destekledi. Kemal Derviş ise İMF'ye enflasyon oranında zam sözü verdiklerini buna göre taban fiyatının en fazla 160 lira olacağını söyledi... 
     Kemal Derviş köylünün hakkını yiyen kötü adam rolünde.. 
     MHP'li Tarım Bakanı ile DSP'li bakanlar İMF'ye karşı en kahraman bakanları oynuyor. 
     Kim kime numara yapıyor 
     MHP'li, DSP'li ANAP'lısıyla sayın ve değerli Hükümet üyeleri. 
     Üç yıl önce hiç gereği yokken İMF ile Stand By anlaşması yaptınız... 
     İMF'nin programını uygulayarak son 6 ayda ülkeyi iki ağır krize sokup iflasın eşiğine getirdiniz... 
     Acil kredi çağrısı yaptınız... 
     ABD ve İMF'nin " Size güvenmiyoruz, yollayacağımız adamı bakan yapın ayrıca 15 günde şu 15 yasayı çıkartın ondan sonra parayı alın" önerisine havada "Eyvallah" dediniz... 
     İMF'nin bütün şartlarını kabul ettiniz... 
     Şimdi neyin şovunu yapıyorsunuz... 
     Madem buğday fiyatını kendiniz saptayacaktınız neden ülkeyi İMF'nin boyunduruğuna soktunuz. Neden bütün koşulları kabul ettiniz. 
     Neden liderleriniz okumadan Stand By anlaşmasının altına imza attı 
     İMF batağında sizler sebepsiniz, Kemal Derviş sonuç... Millet bunu anlamayacak kadar saf mı 
     
     







Derviş ve hükümet 


Festival food 


Bahçeli ve Derviş 


Çocuk Kemal Derviş ve annesinin gözleri 


Günü değil geleceği kurtarmak... 


Bir bardak suda... 


Bir mendil niye kanar 


İstifa edecekler 


İki çatı örgütü 


Samimiyet 


Rektör isyanı 


Dağlarca ve dolardan TL'ye dönüşün şiiri 


Kamulaştırmada değişiklik var 


Satarken dünya, alırken Türk fiyatı 


</TEXT>
</DOC>
