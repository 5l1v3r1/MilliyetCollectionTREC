<DOC>
<DOCNO> 17276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/son/sontur11.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, milletvekillerine ekonomik durumu kapalı oturumda anlatacak 
</HEADLINE>
<TEXT>

     Devlet Bakanı Kemal Derviş, genel ekonomik konularla ilgili olarak TBMM Plan ve Bütçe Komisyonu'nun kapalı oturumunda bilgi verecek. 
     Derviş, Plan ve Bütçe Komisyonu'nun 21 Nisan Salı günü yapılacak kapalı oturumuna katılarak genel ekonomik konularla ilgili bilgi aktaracak. Komisyon gündeminde Derviş'in bilgi vermesine ilişkin toplantı süresi 2.5 saat olarak belirlendi. 
     Komisyonda, Merkez Bankası Kanunu'nu değiştiren tasarının görüşülmesi sırasında bazı üyeler, Bakan Derviş'in de katılımıyla kapalı oturum yapılması isteminde bulunmuşlardı. TBMM İçtüzüğünün komisyonlarda kapalı oturumu düzenleyen 32. maddesi, kapalı oturum isteminin bakan ya da komisyon üyelerinin üçte biri tarafından istenebileceğini öngörüyor. Düzenlemede, ''Kapalı oturumda komisyon üyelerinden ve bakanlardan başkası bulunamaz. Kapalı oturum yapılması, görüşmelerin sır olarak saklanmasına söz vermek demektir'' hükmü de yer alıyor. 
     




</TEXT>
</DOC>
