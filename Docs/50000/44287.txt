<DOC>
<DOCNO> 44287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/ekonomi/eko09.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’deki saldırı uyuyan devi’ altını uyandırdı 
</HEADLINE>
<TEXT>

Portföy YAŞAR ERDİNÇ 
     Bu yazımda bir noktayı önemle vurgulamak istiyorum dünya borsalarında altın dolara karşı değer kazandı. Bir onsu 290 dolardan 293 dolar seviyelerine çıktı. 11 Eylül'deki terörist atak ile birlikte altın önce 270 dolardan 293 dolar seviyelerine kadar çıktı ve izleyen gün tekrar 278 dolar seviyelerine geriledi. Fakat elbetteki bu etki ilk şok etkiydi ve ilk gün neye uğrandığını anlamayan altın yatırımcıları bir günde yüzde 10'a yakın k r bulunca sattılar. Fakat asıl önemli olan bundan sonraki seyirdi. İzleyen günlerde ise altın 295 dolar seviyesini direnç, 290 dolar seviyesini de destek yaparak yavaş yavaş yükselişine devam etti. 
     Hatırlarsanız sizlere bundan aylar önce portföy tablolarımızda, yatırımlarınızda altın bulundurmanızı önermiştik. Elbetteki bu tür bir terörist atak olacağını bilmiyorduk. Fakat Amerikan ekonomisinin yavaş yavaş daralmaya doğru gittiğini, bu daralmanın hızlanacağını biliyorduk. önce dünya para sisteminde altın standardının terkedilmesiyle ve Bretton Woods para sisteminin göçmesiyle birlikte, altın çok değer kaybetti. 1978 petrol krizi sırasında 1 ons altın 850-900 dolar aralığına gelmişti. O tarihten sonra ise büyük bir düşüş trendine girdi ve bizim size altın yatırımı yapabileceğinizi söylediğimiz ve portföy tablolarına dahil ettiğimiz sırada 260 doların altındaydı. Dünya'da altın üreticilerinin web sayfalarına göre bölgeden bölgeye farklılık göstermekle birlikte 1 ons altının çıkarılma maliyeti zaten 200 doların üzerindeydi. Yani altın neredeyse çıkarılma maliyetine yaklaşmıştı ve aynı zamanda dünya ekonomileri daralma sürecine girmişti. Dikkatli bir gözlemci Amerikan ekonomisinin daralma dönemlerine girdiğinde altında tersine bir hareket başladığını yani yükseldiğini farketmiştir. Dünyada savaşların artması ve ekonomilerin daralması her yerde geçer akçe olan altına talebi artırmaktadır. Herne kadar hiçbir zaman eski değerlerine gelemeyecek olsa da, en azından bu dönemde altın'ın 280 dolardan aşağı düşmesini beklemek yanlış olur, önümüzdeki 6-12 aylık dönemde de altın 300-320 dolar seviyelerini görebilecek bir hareket tarzı içindedir ve konjonktür de buna uygundur. 
     Yarın ki yazımda bu hafta borsanın ne tür bir hareket yapabileceğine değineceğim. 
     



 EKONOMİ 















</TEXT>
</DOC>
