<DOC>
<DOCNO> 9275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/guncel/gun08.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’den küçük esnaf manzaraları 
</HEADLINE>
<TEXT>

Taksi yarı fiyatınaFERAH IŞIK Denizli DHA 
     Denizli Otogarı’nda faaliyet gösteren Eyfel Taksi şoförleri, taksimetre fiyatlarını yüzde 50 indirerek enflasyona savaş açtı. 10 taksinin bulunduğu durakta kilometre ücreti 750 bin liradan 375 bin liraya indirildi. Müşteri sayısı artınca, işlerin azlığından yakınan sürücülerin de yüzü güldü. Taksilerinin ön ve arka camlarına "Olay Taksimetre fiyatında yüzde 50 indirim" yazısı asan şoförler, "Enflasyon ancak böyle düşer. Hükümete tavsiyemiz, bizim ekonomik modelimizi uygulasın" diye konuştular. 
     
Ekmek 10 centMUSTAFA İSTEMİ 
     Mustafa Koltuk ve kardeşi Yalçın Koltuk işlettikleri bakkal dükkanında dövizle satışa başladılar. Ankara’nın Çankaya semtinde bulunan dükkanlarının camlarına "günlük kurdan dolarla satış yapılır" yazan Koltuk kardeşler raflardaki malların dünkü kur üzerinden dolar satış fiyatlarını da saptayıp ilan ettiler. Tek zorluklarının döviz kurundaki iniş ve çıkışlar olarak gösteren Mustafa Koltuk, "döviz üzerinden bizim de anında fiyat ayarlamamız biraz zor olacak ama, para akışını bir şekilde sürdürmemiz lazım" diye konuştu. 
     


 GÜNCEL 
















</TEXT>
</DOC>
