<DOC>
<DOCNO> 13840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/son/sontur14.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahmutpaşa esnafı ekonomik krizi protesto için yürüdü 
</HEADLINE>
<TEXT>

     İstanbul'da ''ekonomik krizi protesto amacıyla'' bir grup esnaf, İstanbul Ticaret Odası'na İTO yürüdü. 
     Eminönü'nde Yeni Camii önünde toplanan bir grup Mahmutpaşa esnafı, slogan atarak, İstanbul Ticaret Odası binasının önüne kadar gitti. 
     Burada İTO Başkanı Mehmet Yıldırım ile görüşmek isteyen gruptan 4 kişilik bir heyet, Yıldırım'ın Ankara'da olması nedeniyle Yönetim Kurulu Başkan Vekili Uğur Çatbaş ile görüştü. 
     Esnaf temsilcileri Çatbaş'a, ekonomik kriz nedeniyle ellerinde nakit para kalmadığını belirterek, çeklerini ve dolar üzerinden kiralarını ödeyemediklerini dile getirdiler. Yakında dükkanlarını kapatmak zorunda kalacaklarını öne süren esnaf temsilcileri, bu durumlarının hükümet yetkililerine iletilmesini isteyerek, İTO'dan ayrıldılar. Daha sonra Beyazıt Meydanı'na çıkmak isteyen topluluk, Yeşildirek Karakolu önünde önlem alan polisin uyarısı üzerine dağıldı. 



</TEXT>
</DOC>
