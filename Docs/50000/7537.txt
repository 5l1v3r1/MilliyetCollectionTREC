<DOC>
<DOCNO> 7537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/yasam/yas07.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalbi kırık öldü... 
</HEADLINE>
<TEXT>
Yılmaz ayrılığa dayanamadı 
Deli gibi sevdiği karısı onu terk edince tutunacak dalı kalmadı Yılmaz’ın. Köprüye çıktı ve kendini boğaza bıraktı 
     ŞAKİR AYDIN İstanbul 

     Eşi terk ettiği için bunalıma giren bir taksi sürücüsü, Boğaziçi Köprüsü’nden atlayarak intihar etti. 
     34 TCK 62 plakalı taksiyle dün sabah köprüye gelen Yılmaz Güney Telseren 25 , Asya yönüne geçerken aniden durdu. 
     Taksiden inerek demir korkuluklara tırmanan Telseren, polisler tarafından ikna edilmeye çalışıldı. 
     Polislere, "Arabada not yazdım, bakarsınız" diyen Telseren, daha sonra kendini boşluğa bıraktı. 
     Takside bulunan notta, Yılmaz Güney Telseren’in, eşinin kendisini terketmesi üzerine bunalıma girdiğini yazdığı öğrenildi.Telseren’in cesedi, Deniz Polisi’nin yaptığı aramalara rağmen bulunamadı. 
     


 YAŞAM 
















</TEXT>
</DOC>
