<DOC>
<DOCNO> 1703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/son/soneko07.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Zeytinde, üretim de stok da fazla... 
</HEADLINE>
<TEXT>

     Marmara Zeytin Tarım Satış Kooperatifleri Birliği Marmarabirlik , 2000 yılı alım kampanyasında 
     ürün stoğunun beklenenin üzerinde gerçekleşmesi sonucu, geçen Ekim ayında yüzde 5.8 ile 83.3 arasında değişen oranlarda yaptığı zammı geri aldı. 
     Marmarabirlik Yönetim Kurulu Başkanı Kamuran Yılanlı, 2000 yılı alım kampanyasında birliğe bağlı 8 kooperatiften 25-30 bin ton arasında ürün geleceği yönünde bilgi almalarına karşın 43 bin tonun üzerinde bir taleple karşılaştıklarını söyledi. 
     Alım kampanyası sırasında kasalarında yaklaşık 15 trilyon lira nakit para olduğunu ve 25-30 bin tonluk ürün alımı için kilogramı ortalama olarak 700-800 bin liradan 20-25 trilyon lira ödeme yapmayı planladıklarını anlatan Yılanlı, ''Ancak, 2000'de hem talebin hem de iri daneli zeytinin artması, hesaplarımızın sapmasına neden oldu'' dedi. 
     Yılanlı, birliklerin özerkleştirilmesinden sonra kendi ayakları üzerinde durması ve serbest piyasa koşullarında satış yapması gerektiğini belirterek, Marmarabirlik'in de faaliyetlerine bu koşullarda devam edebilmesi için çalıştıklarını kaydetti. Yılanlı şöyle konuştu 
     'Stoğumuzda 1999'dan kalan ürünle birlikte toplam 77 bin 500 ton zeytin bulunuyor. Ekim ayında, cinsine göre yüzde 5.3 ile 83.3 arasında değişen oranlarda yaptığımız zammı 21 Aralık'ta geri aldık. 2 Ocak 2001 tarihinden itibaren eski fiyatları uygulayarak stoğumuzu eritmeye çalışıyoruz. Yurtiçinde günlük satış miktarımız 120-130 ton civarında seyrediyor. Şu anda satışlarımızda bir sorun yok.'' 
     



</TEXT>
</DOC>
