<DOC>
<DOCNO> 26775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/yasam/ayas.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’ye git rüyalarını yaşa’ 
</HEADLINE>
<TEXT>

Almanların ünlü 'Der Spiegel' dergisi Turizm Bakanlığı'nın Türkiye reklamına tam not verdi 
     Almanya basınında yer alan 'Rüyalarını yaşa' motifli Türkiye reklamı 'Der Spiegel' dergisi tarafından 'mükemmel' seçildi. 
     Turizm Bakanlığı'ndan edinilen bilgiye göre, Almanya televizyonları 5 dakika aralıklarla Türkiye reklamı bombardımanına tutuluyor. Türkiye'nin tatil yörelerini pazarlayan firmalar ve Turizm Bakanlığı'nın verdiği reklamların arka arkaya yayınlanması Almanya'da Türkiye'nin turizm çıkarması olarak yorumlanıyor. 
     
     Mükemmel bir reklam 
     Turizm Bakanlığı Frankfurt Tanıtma Ateşeliği'nin açıklamasına göre, 'Portekiz', 'Robinson Club' ve 'Der Spiegel' dergisinde yayınlanan ülkelerin reklamları arasında yapılan değerlendirme sonucunda, 'Der Spiegel' dergisinde yayınlanan 'Lebe Deine Traume' rüyalarını yaşa motifli Türkiye reklamının 'Pekiyi' derecesine layık bulunduğu bildirildi. 
     
     Yer yoksa Yunanistan’a 
     Ayrıca Türkiye'nin turizm sektöründeki genel reklam değerlendirme ortalamasının "mükemmel" olarak nitelendirildiği kaydedildi. 
     Bu arada, Türkiye'nin Akdeniz çanağında en büyük rakibi olan İspanya ve Yunanistan'ın, turizmde ümitlerini son dakika satışlarına bağladığı belirtilerek, Türkiye'de yer bulamayan Alman turistlerin Yunanistan ve İspanya seçeneklerini değerlendirdiği ifade edildi. 
     
Hasankeyf'e turist akını      Yapımı planlanan Ilısu Barajı nedeniyle su altında kalacak olan Batman'ın Hasankeyf ilçesi, yabancı turistlerin akınına uğruyor. Güneydoğu Anadolu bölgesine gelen turist sayısında patlama yaşanırken, gelen turistlerin ilgisini en çok Hasankeyf ilçesi çekiyor. Hasankeyf, insanlık tarihi boyunca çok sayıda medeniyete beşiklik ederken, yabancı turistler ilçedeki 5 bini aşkın mağara ve bu medeniyetlere ait eserleri görmek için günübirliğine Hasankeyf'i ziyaret ediyor. 
     



 YAŞAM 
























</TEXT>
</DOC>
