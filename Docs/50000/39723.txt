<DOC>
<DOCNO> 39723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/ekonomi/eko01.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İşin yoksa fikrin olsun 
</HEADLINE>
<TEXT>

Parlak bir iş fikriniz var ancak paranız yoksa hemen vazgeçmeyin. Bu fikre gerçekten inanıyorsanız, yardım alabileceğiniz şirketler var 
     Krizde iş fırsatları - 3 
Şule YÜCEBIYIK 

     Türkiye’de, parlak fikirleri olan ancak sermaye sahibi olamadıkları için kendi işlerini kurma hayalleri suya düşen binlerce girişimci var. Oysa dünyada Microsoft, Apple, UPS gibi çok sayıda dev şirketin temelinde, "fikir ile sermayenin işbirliği" olarak tanımlanan risk sermayesi venture capital modeli yatıyor. 
     
     Her fikir para etmez 
     Türkiye’de sayıları az da olsa risk sermayesi şirketleri, girişimcilere fırsat tanıyor. Bazı geniş ufuklu holdingler de bu yöntemi benimsemiş. 
     Ünlü bankacı Burhan Karaçam’ın kurduğu risk sermayesi şirketi Partnership’in ortağı Burak Gorbon, risk sermayesinin, fikir sahibi olana para verilmesi şeklinde değerlendirilmemesi gerektiğini belirtiyor. 
     
     İş planı çok önemli 
     Gorbon, bu yöntemle sermaye arayışına çıkacak olan girişimcilere şunları tavsiye ediyor "Öncelik tabii ki piyasanın ihtiyaçlarına hitap edecek bir iş fikri bulmak. Ama daha da önemlisi, fikri bir iş modeline dönüştürmek. K r - zarar hesapları, fikrin hitap ettiği pazarın analizi vb. bilgiler iş planında yer almalı. İş planının en az altı ayda hazırlanacak, titiz ve detaylı bir çalışma olması gerekiyor. Son olarak da ekibin nitelikleri, tecrübesi, uyumu ve bu iş için gerçekten istekli ve hırslı olması çok önemli kriterler" diyor. 
     Gorbon, kendilerine başvuran girişimcilerin genellikle işi bir iş planı hazırlamadan geldiklerini, kısa yoldan zengin olma hayali kurduklarını bu nedenle geri çevrildiklerini ifade ediyor. 
     
Başarıya bilet kestiler      Geçen yıldan bu yana internet ve telefon çağrı merkezleri aracılığıyla konser, maç gibi organizasyonların biletlerini satan Biletix, Türkiye’de şimdiye kadar kurulmuş en başarılı risk sermayesi şirketlerinden biri. 
     Firmanın kurucuları Ali Abhary ve Dave Dorner, 1996’dan bu yana çalıştıkları danışmanlık firmasından ayrılıp kendi işlerini kurmak için kollarını sıvadılar. Türkiye’de özellikle maç ve konser bileti edinmenin zahmetli bir iş olduğunu gören girişimcilerin aklına bu işi internet üzerinden yapmak geldi. Böylece "Biletix" doğdu. 
     Ali Abhary, bu iş için en az iki milyon dolarlık bir yatırım yapılması gerektiği ortaya çıkınca, kendilerine sermaye verecek şirket arayışına girdiler. Bir sürü şirketin kapısını çalan ama her seferinde "ortak değil, sahip olmayı" teklif eden sermaye sahipleriyle karşılaşan girişimciler, iş modellerini Koç Holding’e kabul ettirdiler. 
     Koç Holding’le ortak olan Biletix’te yönetim Ali Abhary ve Dave Dorner’da. Şirket, bir yılda 1.5 milyon bilet satarak tahminlerin çok ötesinde bir performans yakaladı. Abhary, genç girişimcilere öncelikle parlak bir iş fikri oluşturmaları ardından çok kapsamlı bir araştırma yapmalarını tavsiye ediyor. Abhary, girişimcinin sermayenin karşısında iyi bir iş planı ile çıkmasını, her türlü soruya yanıt verecek donanıma sahip olmasını öneriyor. 
     
Türkiye’deki risk sermayesi şirketleri      Burhan Karaçam Partnership 
     Telefon 0212 287 28 50 
     Fax 0212 287 28 54 
     
     Vakıf Risk Sermayesi 
     Telefon 0 312 466 19 34 - 35 
     Faks 0 312 466 19 36 
     www.vakifrisk.com.tr 
     
     Ladybird 
     www.ladybird.com 
     
     Crea - World 
     Tel 0 212 335 84 84 
     Faks 0 212 335 84 85 
     www.creaworld.com 
     
     İş Risk Sermayesi 
     Türkiye İş Bankası’nın çatısı altında Türkiye Teknoloji Geliştirme Vakfı ve Sınai Yatırım Bankası’yla ortaklaşa kurulan şirket 200 trilyon sermayeye sahip. 
     
     Superonline 
     www.superonline.com yardim isbirligi.htm 
     
     BİTTİ 
     



 EKONOMİ 

















</TEXT>
</DOC>
