<DOC>
<DOCNO> 30402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/siyaset/siy01.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayata Dönüş’te h kim krizi çıktı 
</HEADLINE>
<TEXT>

167 tutuklunun yargılandığı 'toplu ayaklanma' davasının h kimi yıllık izne çıkmıştı, yerine bakacak h kim de rahatsızlanınca üçüncü bir h kim bulundu 
     BÜLENT ÖZDEMİR, GÜNTAN MAVİGÖZLÜ, ÇAĞLAR ÇAĞATAY İstanbul 

     Bayrampaşa Cezaevi'nde gerçekleştirilen Hayata Dönüş Operasyonu'nun ardından, 167 tutuklu ve hükümlü hakkında, "cezaevi idaresine karşı silahlı ayaklanma" suçundan açılan davanın ilk duruşmasında h kim krizi yaşandı. 
     Eyüp 3. Asliye Ceza Mahkemesi'ndeki davaya, Mahkeme Başkanı Fikret Uluç'un yıllık izinde olması nedeniyle 1. Ağır Ceza Mahkemesi üyesi Fatma Cantekin'in bakması kararlaştırıldı. Ancak Cantekin, rahatsız olduğu için duruşma günü hastaneye gitti. Cantekin, duruşmaya katılamayacağını bildirince üçüncü h kim arandı. En sonunda, 1. Sulh Hukuk Mahkemesi H kimi Erdal Gözüaçık, duruşmaya bakmayı kabul etti. 
     
     19’u katıldı 
     Bakırköy Kadın ve Çocuk Tutukevi'nden götürülen 18 kadın tutuklu, bu gecikme nedeniyle nezarethanede bekletildi. DHKP - C örgütü liderleri Ercan Kartal ve Şadi Özpolat'ın aralarında bulunduğu davada tutuksuz yargılanan 167 tutuklu ve hükümlüden 19'u duruşmaya katıldı. 
     12 kişinin öldüğü olaylarla ilgili iddiaları kabul etmeyen Hülya Gürcan, "Halen arkadaşlarımın yanan etlerinin kokusunu hissediyorum. Cezaevinde tek silahımız havlulardı. Havlulardan başka bir silah ya da iddia edildiği gibi başka bir cisim yoktu" dedi. 
     Mesude Pehlivan ise meydana gelen olaylardan sorumlu olduğunu ileri sürdüğü bakanlıklar ve diğer kurumlar hakkında suç duyurusunda bulundu. 
     Songül İnci de 13 sanığın imzası bulunan 10 sayfalık savunmasını okudu. Sanıklar ifadeleri alındıktan sonra nezarete götürüldü. Bu iki sanık "Yaşayın Bayrampaşa direnişimiz" şeklinde slogan atınca, jandarma müdahale etti. Sanık avukatlarının araya girmesiyle olay yatıştırıldı. 
     



 SİYASET 
















</TEXT>
</DOC>
