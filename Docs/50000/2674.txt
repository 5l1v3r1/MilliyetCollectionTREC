<DOC>
<DOCNO> 2674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/dunya/dun03.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa’ya ambargo kapıda 
</HEADLINE>
<TEXT>

     BARÇIN YİNANÇ Ankara 

     Türk - Fransız ilişkilerinin, soykırım iddialarına dayalı Ermeni tasarısının beklendiği gibi yasalaşması halinde sorunlu bir döneme girmesi bekleniyor. 
     ABD Kongresi’ndeki girişimlerin başarısızlıkla sonuçlanmasında yönetimin büyük desteğini gören Ankara’da, Fransız Cumhurbaşkanı Jacques Chirac’la Başbakan Lionel Jospin’in tasarının yasalaşmasının önlenmesi için hiçbir çaba göstermemiş olmasının yarattığı hayalkırıklığı yaşanıyor. 
     
Yaptırım listesi      Tasarının engellenmesi için Türkiye’nin "elinden geleni yaptığını" belirten üst düzey bir Dışişleri yetkilisi, Fransa’ya verilecek tepkiyi hükümetin belirleyeceğini söyledi. Aynı yetkili, siyasi, askeri, ticari, ekonomik ve kültürel her alanda uygulanabilecek yaptırımları içeren bir listeyi hükümete verdiklerini bildirdi. Listede, planlanan ziyaretlerin ertelenmesi, karşılıklı temasın en aza indirilmesi, kültürel projelerin askıya alınması, Paris’in başta askeri olmak üzere ihalelerden dışlanmasının yanısıra, Fransa’da yapılan alımların başka ülkelere kaydırılarak, bu ülkeye örtülü bir ambargo uygulanması gibi önlemler bulunuyor. 
     


 DÜNYA 














</TEXT>
</DOC>
