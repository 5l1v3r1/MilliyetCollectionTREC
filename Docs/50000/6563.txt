<DOC>
<DOCNO> 6563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/yazar/sazak.html </URL>
<DATE> 2001/02/11/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Nazım Yılı 
</HEADLINE>
<TEXT>

     Kültür Bakanlığı, Nazım Hikmet'in 100. doğum yılı olan 2002'de uluslararası düzeyde anılması için UNESCO nezdindeki girişimleri sürdürüyor. 
     Nazım, geçen yüzyılın en büyük şairlerinden biri olarak kabul ediliyor. Dünyaca anılacak olması Türkiye açısından gurur vericidir. Ancak Nazım'la ilgili UNESCO'ya çağrıda bulunurken, 50 yıllık bir ayıbı da temizlemek gerekiyor. 
     MHP'nin imza atmakta "nazlandığı" yurttaşlık kararnamesinden söz ediyoruz 
     Kültür Bakanı İstemihan Talay doğru bir iş yaptı Nazım Hikmet'le ilgili 25 Temmuz 1951 tarihli Bakanlar Kurulu kararının iptal edilerek yuttaşlık haklarının geri verilmesi yönünde bir öneri hazırladı. Bakanlar Kurulu kararına ilk imzayı Başbakan Ecevit attı. 
     İlginçtir. Esad Coşan kararnamesi DSP'nin "takiyeci" kanadınca elden dolaştırılıp, ANAP ve MHP'li bakanlara jet hızıyla imzalatılırken Nazım Hikmet'le ilgili girişim nedense ağırdan alındı. Eşzamanlı çıkmadı. Ecevit dün konuyu Devlet Bahçeli'yle görüştüğünü, imza sorunu olmadığını söylüyordu. 
     Kültür Bakanı Talay, MHP'nin "töreci" kanadını ikna edebilmek için öneri yazısında "Başbuğ"u anarak, 1994 yılı kongresinde Nazım'ın Kurtuluş Savaşı Destanı'ndaki, "Dört nala gelip uzak Asya'dan, Akdeniz'e bir kısrak başı gibi uzanan bu memleket bizim" dizelerini okuyan Türkeş'i referans göstermiş. MHP'li bakanlar da imza atarsa, Türkiye'nin 2002 yılının UNESCO tarafından "Nazım Hikmet Yılı" olarak ilan edilmesi konusundaki girişimi daha etkili hale gelebilir. 
     Nazım'a yurttaşlık hakkını iade etmeden uluslarası etkinliklere sahiplenmenin inandırıcılığı olabilir mi 
     Dileriz, kabinedeki eksik imzalar bu hafta tamamlanır. 
     Yurttaşlık yolu, ünlü şairin Moskova'daki mezarının Türkiye'ye getirilmesinin adımını oluşturabilir mi 
     Elbette son söz ailesinin ancak kendi "vasiyet"i açık 
     "Anadolu'da bir köy mezarlığına gömün beni, tepemde bir çınar olursa taş maş da istemez hani..." 
     
     BEŞİKTAŞ'IN "DELİ DANA"SI Fransız Nouma'nın saldırgan kişiliğine psikolojik açıdan yaklaşanlar, Avrupa'yı tehdit eden "deli dana" hastalığının bu oyuncudaki belirtilerini niye ciddiye almıyorlar Adam sürekli sağa sola kafa atıyor Beşiktaş, kolej takımı gibi yönetilip şampiyonluklarını "fair play" ödülleriyle süslemiş yüzyıllık klüp. Bu görüntü yakışmıyor. Yönetim de Nouma denen saldırganı nerdeyse takım kaptanı yapacaktı Ya seyirciye ne demeli, maçtan atılan Fransız'ı alkışlayarak uğurladılar. 
     Beşiktaş'ın söylemi gibi, sahadaki görüntüsü de değişti. Gençler maçında kulübede Scala'nın tepesinde elindeki zinciri sallayarak stres atmaya çalışan birileri ekrana geldi. 
     Klüp başkanı, "Şampiyon olamazsak, bizi İnönü'ye asın" diye çağrıda bulunuyor, taraftar Nouma'yı bağrına basıyor, Beşiktaş'ın centilmenlik imajı da elden gidiyor. 
     Ne yapsak, hazır "soykırım yaptırımı" uygularken Fransız'ı ülkesine mi göndersek 
     
     





"Sonra yol olur" 


KİT'ler ve fonlar 


Sen bizi anlayamazsın 


Ortadoğu’da barış daha çok uzak ama... 


Yurttaş Nazım 


"Sir" oynadı, ama "nasıl " 


15 bin kitapçı iflasın eşiğinde 


Şanzelize bir örnek 


Türk "Kelekom" 


Çocukluğun öğrettikleri 


"İtina ile aslan terbiye edilir .." 


Nazım Yılı 


Acılı 10'uncu madde 


Bizim borsa daha ne kadar düşer 


Bırakın, "Şu CHP"yi 


"Hiç"in "Azab - ı Mukaddes"i Neyzen Tevfik 


</TEXT>
</DOC>
