<DOC>
<DOCNO> 26736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/guncel/gun06.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul’a Champs Elysees 
</HEADLINE>
<TEXT>

Elmadağ ile Mecidiyeköy arası Paris'in ünlü caddesine benzetilecek. Yıl sonunda bitirilecek düzenlemeler için 5 trilyon lira harcanacak, yolun bir bölümü tek taraflı trafiğe kapatılacak 
     İSTANBUL Milliyet 

     İstanbul'un ana güzerg hlarından olan Elmadağ ile Mecidiyeköy arasındaki cadde, yeni düzenlemelerle Paris'in ünlü caddesi Champs Elysees'ye benzetilecek. Yıl sonunda tamamlanacak çalışmalar 5 trilyona mal olacak. 
     Büyükşehir Belediyesi Yapı İşleri Müdürü Yunus Balta, 16 Haziran’da başlanacak projenin Taksim ile Maslak arasını kapsadığını, ancak ilk aşamada Elmadağ - Mecidiyeköy arasındaki yaklaşık 4.6 kilometre uzunluğundaki yolun düzenleneceğini söyledi. Balta, ilk etapta Divan Oteli ile Askeri Müze arasındaki yolu kısmen trafiğe kapatıp, tercihli yolla yolun diğer bölümünü geliş -gidiş olarak trafiğe açık tutacaklarını bildirdi. 
     Bu bölüm tamamlanıp trafiğe açıldıktan sonra da, Askeri Müze'den Mecidiyeköy'e kadar olan kısmın tek taraflı trafiğe kapatılarak düzenleneceğini belirten Balta, çalışmalar bittikten sonra da tercihli yolun tamamen kaldırılacağını söyledi. Balta, tretuvarların 7-8 metreye kadar genişleyeceğini dile getirerek, şöyle devam etti 
     
     Rahat yürünecek’ 
     "Bu caddede, Paris'teki Champs Elysees Caddesi gibi çok rahat yürünecek. Yerler granit, bazalt, andazik gibi doğal malzemeler kullanılarak kaplanacak. Mimari olarak o kalite yakalanacak. Fıskiyeler ve oturma grupları konulacak, yerden aydınlatma yapılacak, kent mobilyalarıyla da son derece modern görünümüne sahip olacak." 
     



 GÜNCEL 



















</TEXT>
</DOC>
