<DOC>
<DOCNO> 26196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/yasam/ayas.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinsel obje olmaktan tat alıyorum’ 
</HEADLINE>
<TEXT>

O, mahalle arasında koşan adam’ olmayı bırakalı çok oldu. Son albümü Unutulmaz’ı konuşurken anlıyoruz ki Mirkelam aynı ırmakta iki kez yıkanmayanlardan...’ 
     BULUŞMALAR AHMET TULGAR 

     Fergan Mirkelam, yeni albümü Unutulmaz’la bu yaz insanları daha çok dans ettireceğe benziyor. "Sahnede cinsel obje olmayı seviyorum" diyen Mirkelam, eski müziğinden kıvırttığını söyleyenlere cevabını hazırlamış "Mutlu olmak için değişmek zorundasınız". 
     Mirkelam’ın şu aralar en önemli çabalarından biri ise ilk albümü çıktığında yapımcıları tarafından Fergan’dan apayrı bir proje olduğu ileri sürülen Mirkelam’la Fergan’ı barıştırmak... 
     
Mirkelam sound’unda neler değişti 
     İlk albümden itibaren farklı bir şeyler yapmaya çalıştım. O içimden gelen potansiyel biriktirdiğim, annemden, babamdan, çevremden aldığım, hissettiğim acı, tatlı, onları yorumlamaya çalıştım. Bu albümde de daha öncekilerden farklı bir müzik yapmak istedim. Daha önce yaptıklarımızı elimizin tersiyle bir kenara ittik ve dans müziği, içinde pop, funk, vurgularda İngilizce söylenmiş gibi ama Japon ezgileri de taşıyan, feminen bir tarz ürettik. 
     
Siz müzik piyasasına girdiğinizde, bir tasarım, bir konsept olarak sunuldunuz. Bir insanın bu şekilde tanımlanması hoş bir şey mi 
     Galiba İskender Paydaş ve benim dışımdaki grup üyeleri ipin ucunu kaçırdı. Daha bilimselleştirmek istediler. Mirkelam için bir proje’ diyorlardı, soğuk bir laf. Aslında dışarıda da pop müzikçiler bir proje. Ama orada bu şekilde söylenmiyor. Burada fazla Türk oldu, biraz fazla kaçtı galiba. 
     
Karınız Arzu Hanım, kanlı canlı kocasının bir proje olarak ele alınmasına kızıyor muydu 
     O her şeye kızıyordu. Paylaşmasını çok seven insanlardan değil. Ben de bunu anlıyordum. Çünkü müthiş bir sevgi söz konusu, bir yanda da sahnede dans ediyoruz. Karşı tarafa dans ediyoruz. 
     
Urfa’daki amcanızla tanışmıştım. Müzikal etkilenimlerinizden bahsederken hep İstanbul’dan söz ediyorsunuz, halbuki müthiş müzikal derinliği olan bir bölgeden geliyor soyunuz. 
     Çocukluktan beri onlarla olmadığım için böyle bir işten sonra da onlarla beraber olmam ataerkil aile değerlerimize uymayacaktı. 
     
Müziğinizde oradan bir şeyler taşıdınız mı 
     O tarafa atlamama gerek yok. Çünkü aslında konu babam, oradan alıyorum elektriği. Babam piyanoda Fransızca şarkı söylerdi, ordan kalkardı udunu çalardı. Annemle babam ayrıldı ve ben annemle büyüdüm kadınların arasında. İstanbul’un Anadolu yakasında büyüdüm, orası daha sakin. Daha kitap okuyabilme olanağınız oluyor. Bunlar etkilemiştir. 
     
Müziğiniz için feminen’ dediniz. Nedeni kadınlarla büyümek mi 
     Akılla değil, duygularla olaylara çözüm getirmeyi öğrendim. 
     
Kaç senedir evlisiniz 
     92’den beri. 
     
Şöhret olmanız ilişkinizde bir travmaya neden olmadı mı 
     Şiddetli bir kıskançlık olmadı. Çocukça bir bebeğini sahiplenmeme tavrına girdi. Daha sonra Türkiye için önemli bir şey ortaya çıktığı söylendi ona. Bunların onu tedavi ettiğini sanıyorum. 
     
Peki, siz bu kadar şöhretken "Keşke bek r olsaydım" demediniz mi 
     Niye burada daha mutlu olayım diye diğerinden vazgeçeyim İki tane yarım mutluluk, bir tane tam mutluluk ediyor. Bunu tam mutluluk yapayım diye bir tanesinden fedak rlık etmiş olurdum. 
     
Seyirci sahnedeki şarkıcıyı aynı zamanda bir seks sembolü olarak görür. Mutlu bir evliliğinizin olması bu işlevinizi zedelemez mi 
     Kendinizi cinsel obje görmek zorundasınız. Tat alıyorum. Ama şarkı sizi sahnedeki insanla değil, yanınızdaki insanla bir yerlere götürüyor. 
     
     Şişman bir çocuk yüzünden cip aldım’ 
Şöhret olur olmaz, her şeyinizi satıp cip aldığınız doğru mu 
     Yaklaşık iki ay arabamı değiştirmedim. Bir gün Erenköy Ortaokulu’nun oraya yanlışlıkla saptım, çocuklar arasında kaldım, arkadan şişman bir çocuk şöyle geldi, "A, Mirkelam’a bak, dandik arabada dolaşıyor" dedi arabaya vurup. O zaman sırf o çocuk için arabamı değiştirmek zorunda kaldım. 
     
Kökünüz İbrahim Tatlıses, Müslüm Gürses gibi isimlerin geldiği Urfa’da. Arabesk dinler misiniz 
     Dinlememeye çalışıyorum. Dinlemek zorunda kaldığımda da tepki göstermiyorum. Onlardan etkilenip aynı melodileri, aynı hitap şekillerini kullanacağımı düşünüyorum. 
     
Ama bu tür etkilerden kaçmak, aynı zamanda Türkiye’deki hayatın birçok yönünden kaçmak anlamına gelmiyor mu 
     Kaçıyorum zaten. Çiftehavuzlar’da oturuyorum bu yüzden. 
     
Türkiye’deki popçular kendilerine ait bir altkültür oluşturamadılar değil mi Mesela arabeskçilerin, gittikleri lokantalara kadar her şeyleri belirlidir, kendilerine ait bir yaşam tarzları olur. 
     Bizi dinleyen insanların bu tür bir şeyi oluşturamamış olmalarından kaynaklanıyor. Bir türlü onlarla birlikte bir yerlere gidemiyoruz. 
     



 YAŞAM 




















</TEXT>
</DOC>
