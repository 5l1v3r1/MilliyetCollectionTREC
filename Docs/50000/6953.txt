<DOC>
<DOCNO> 6953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/siyaset/siy04.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP'den Susurluk kararına "Bekleyelim" tavrı 
</HEADLINE>
<TEXT>
Gocunacak şey yok’ 
Meclis Başkanı Ömer İzgi, Ağar ve Bucak'ın dokunulmazlık işlemi için "Yeri ve zamanı gelince görüşülür" yorumu yaptı 
     ANKARA Milliyet 

     Siyasetçi, mafya ve polis üçgenini ortaya çıkaran Susurluk kazasının ardından açılan dava 4.5 yılı geride bırakıp hapis cezalarıyla sonuçlanırken, milletvekili dokunulmazlığı nedeniyle yargılanamayan Elazığ Bağımsız Milletvekili Mehmet Ağar ve DYP Şanlıurfa Milletvekili Sedat Edip Bucak'ın durumları tartışılmaya başlandı. 
     
Yahnici Yargıtay hakkı var      MHP Genel Başkan Yardımcısı Şevket Yahnici, suçların sonuna kadar üzerine gidilmesi gerektiğini belirterek, "MHP olarak, Susurluk'tan bizim gocunacağımız en ufak bir şey yoktur" dedi. 
     
İzgi Temyizi bekleyin      TBMM Başkanı Ömer İzgi, davadan çıkan kararlar sonrasında iki milletvekilinin dokunulmazlık dosyaları hakkında bir işlem yapılıp yapılmayacağı konusunda, davanın mahkemede karara bağlandığını, ancak temyiz aşamasının sonuçlanmadığını söyledi. İzgi, "İki milletvekili konusundaki işlem, yeri ve zamanı gelince görüşülecek durumdadır" dedi. 
     
Çakmakoğlu Kararı görmedim      Milli Savunma Bakanı Sabahattin Çakmakoğlu "Mahkeme 'devlette çete oluşumunu tescil etti' yorumuna katılır mısınız " sorusuna, "Metni görmeden bir şey demem doğru olmaz" dedi. 
     
     4 yıl önce "Çete işi" diyen savcı 
"100 hukukçudan 99'u bu çete derdi"ERSAN ATAR Ankara 
     Türkiye'nin, ortaya çıkardığı ilişkileri, uzun yıllar tartıştığı Susurluk kazasının üzerinden yaklaşık 4.5 yıl sonra verilen "çete" kararı, bu konuda ilk tespiti yapan genç savcıları yeniden gündeme getirdi. 
     Balıkesir'in Susurluk ilçesinde o dönemde görev yapan Cumhuriyet Savcısı İmdat Kaçan, şimdi Trabzon'un Şalpazarı İlçesi'nde görev yapıyor. 
     Kaçan, daha soruşturmanın başında İstanbul DGM'nin 4 yılı aşkın yargılamanın sonunda vardığı karara vardı ve "Bu olay, çete kapsamında değerlendirilmesi gerekir" diyerek dosyayı İstanbul DGM’ye gönderdi. Kaçan, "100 tane savcı baksaydı dosyayı 99'u aynı şekilde çete der ve aynı şeyleri yazardı. Bizim şahsımızla ilgili bir şey değildi. Bizim olaya katkımız oradaki delilleri toplamaktı" dedi. 
     
     Susurluk sanıkları umutlandı 
Anayasa Mahkemesi 313’e affı görüşecekANKARA Milliyet 
     Anayasa Mahkemesi, Susurluk davası sanıklarının mahkum olduğu çete suçunu tanımlayan 313. maddenin af kapsamına alınması yönündeki başvuruyu esastan görüşmeye karar verdi. 
     
Şahin ve Eken kurtulacak      Yüksek Mahkeme'nin görüşeceği başvuruların başında, Susurluk sanıklarının mahkum olduğu "cürüm işlemek için teşekkül oluşturmak" suçunu tanımlayan 313. maddenin af dışında tutulmasının Anayasa'ya aykırılığı iddiası bulunuyor. Mahkeme, Van DGM'nin, 313’ün kapsam dışında tutulmasının Anayasa'ya aykırı iddiasını yerinde bulursa, bu suçtan hüküm giyenler ve yargılananlar aftan yararlanabilecek. Buna göre, Susurluk sanıklarının cezaları olası bir iptalden önce infaz edilmemiş olursa İbrahim Şahin ve Korkut Eken'in de aralarında bulunduğu 14 sanık cezaevine girmekten kurtulacak. 
     
Karardan önce yüzler gülüyordu      Üç Susurluk davası sanığı soldan Ziya Bandırmalıoğlu, Sami Hoştan ve Ayhan Akça önceki günkü karara varılan duruşmadan önce ortalarında bir avukatla birlikte böyle neşe içindeydiler. Haklarında 4’er yıl hapis cezası açıklandığında ise bu keyiften eser kalmadı. 
     


 SİYASET 

















</TEXT>
</DOC>
