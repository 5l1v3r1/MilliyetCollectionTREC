<DOC>
<DOCNO> 26329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/ekonomi/eko04.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Takasta TL de kullanılacak 
</HEADLINE>
<TEXT>

Bankacılara, takas işleminin döviz ve TL senetlerinden oluşan paketle gerçekleştirilmesi önerildi 
     HARUN GÜREK Ankara 

     Hazine, iç borçların bir kısmının vadelerinin uzatılması, bankaların açık pozisyonlarının kapatılarak sistemin rahatlatılması için planlanan takas konusunda sistemi belirledi. Takasa isteyen herkesin, her türlü k ğıtla girmesi ilke olarak benimsenirken bankacılara dolar ve Türk Lirası birlikte paket teklif önerisi getirildi. Takasın 7 - 8 milyar dolar olması planlanıyor. 
     
     3 katrilyonluk TL kağıt 
     Türkiye Bankalar Birliği’nin Lazard Freyers’e hazırlattığı raporun ardından Salomon Smith Barney ile Morgan Stanley’i danışman olarak tutan Hazine, takas çalışmasını hafta sonu tamamladı. Hazine, danışmanlarla yaptığı çalışmayı geçen cuma günü ekonomiden sorumlu Devlet Bakanı Kemal Derviş’e sundu. Derviş’in de onayıyla takas kapsamına belli vadedeki k ğıtların değil, iç borç stokunda yer alan k ğıtların tamamının girmesi kararlaştırıldı. İsteyen bütün bankaların ellerindeki her türlü k ğıtla ihaleye girmesi de benimsendi. 
     Hazine Müsteşarlığı’nda dün saat 17.00’de bankalarla yapılan toplantıda sunulan önerilere göre, haftasonu yapılan çalışmalar sonunda, takas için beklenen 4 - 5 milyar dolarlık hedef değiştirildi. 4 - 5 milyar dolarlık dövize endeksli k ğıdın yanı sıra şu anda bankaların elinde bulunan bono ve tahvillerle daha uzun vadeli Türk Lirası TL bono ve tahviller de takas kapsamına alındı. TL bazında takasa alınması kararlaştırılan 2 - 4 yıl vadeli k ğıdın miktarı 3 katrilyon lira olacak. Böylece takas için 7 - 8 milyar dolar dolayında bir hedef belirlenmiş oldu. 
     
     Hazine’den paket teklif 
     Hazine, bankacılara, takas işlemini döviz ve TL’den oluşan bir paket olarak gerçekleştirmeyi istediğini de iletti. Bu sisteme göre, 2 - 4 vadeli dövize ve Türk Lirası’na dayalı k ğıtları belli karışımdan oluşan bir paket biçimde ihaleye çıkararak, teklif isteyecek. 
     
     



 EKONOMİ 





















</TEXT>
</DOC>
