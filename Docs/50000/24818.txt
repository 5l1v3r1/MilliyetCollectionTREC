<DOC>
<DOCNO> 24818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/son/soneko04.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
"Irak'ın petrol ihracatını durdurması ekonomimizi etkileyebilir" 
</HEADLINE>
<TEXT>

     Başbakan Bülent Ecevit, Irak'ın petrol ihracatını durdurmasının dünya petrol fiyatlarını artırabileceğini, bunun da Türk ekonomisini etkileyebileceğini söyledi. 
     Ecevit, Şırnak'ta incelemelerde bulunmak üzere Mardin'e giderken uçakta gazetecilerin sorularını yanıtladı. 
     Başbakan Ecevit'e yöneltilen sorular ve yanıtları şöyle 
     Soru Irak petrol ihracatını durdurdu. Bu, Türkiye'yi etkiler mi 
     Ecevit Eğer, Güvenlik Konseyi'nde, Irak'ı da bir ölçüde tatmin edici bir çözüm bulunamazsa, petrol fiyatlarında, petrolün dış satımı duracağı için dünya petrol fiyatlarında da artış olabilir. Zaten artıyordu. Şimdi daha da çok artış olabilir. Bu da tabii Türk ekonomisini olumsuz yönde etkiler. Irak ile en yakından ilgili ülke Türkiye. Onun için Irak ile ilgili yaptırımlar, yaptırımlardaki değişiklikler, Güvenlik Konseyi'ne gelmeden önce, ayrıntılarıyla bizimle görüşülmesinde yarar olabilir. Fakat bunun için, iş işten geçmiş değil, Pazartesi günü ABD Savunma Bakanı Donald Rumsfeld Türkiye'ye geliyor. İlk dış gezisini de bildiğim kadar, Türkiye'ye yapacağına göre, bu konuda Türkiye'nin düşüncelerinin önemli olduğunu herhalde algılanmış olmalı. Onun için, Sayın Rumsfeld'in Türkiye'ye ziyareti şu sırada çok önemli. 
     Soru Rumsfeld'e yaptırımlar konusunda ne diyeceksiniz 
     Ecevit Bunun teknik ayrıntılarına ben giremem, ama bu konuda Dışişleri'nde, Dış Ticaret'te, BOTAŞ'ta, TEAŞ ve TEDAŞ'ta, hepsini değerlendirecek uzmanlar var. Özellikle, BOTAŞ, Dış Ticaret ve Dışişleri Bakanlığı ile ayrıntılı olarak görüşmek gerekebilir. Gerek ABD tarafından, gerek Güvenlik Konseyi tarafından nasıl kararlar alınacak, henüz belli değil. Nasıl tepki verilecek Irak'ın kararına, bu da henüz belli değil. Birkaç gün bekleyeceğiz. 
     Soru Sayın Rumsfeld ile Avrupa Güvenlik ve Savunma Kimliği konusu da herhalde görüşülecek Bu konuda nereye gidiyoruz 
     Ecevit O konuda, Budapeşte'deki görüşmelerde, bizim beklentilerimiz doğrultusunda sınırlı da olsa bazı adımlar atıldı.Sayın İsmail Cem, o toplantıdan sonra Ankara'ya gelmediği için ayrıntıları görüşemedim. Bizim isteklerimiz tam olarak karşılanmıyor. Ancak dediğim gibi çok olumlu bir gelişme var. ABD'nin Türkiye'ye yaklaşımı, AB'ye nazaran daha anlayışlı. 
     Soru Brüksel'deki NATO zirvesinde, bu konuda siz ne diyeceksiniz Ecevit Bu konuda Türkiye'nin ödün veremeyeceğini, her vesileyle söylüyorum. Çünkü, güvenliği açısından son derece de önemli kararlar alınabilir. Bu kararın sürecinin dışında tutulmamız, son derece de adaletsiz ve bizim açımızdan kabul edilemeyecek bir davranış. 
     NATO'nun, AB'nin yakından ilgilendiği ülkeler arasında en önemli, en kritik ülke Türkiye... Balkan ülkeleri, Orta Asya, Kafkasya, Ortadoğu,Doğu Akdeniz, Karadeniz, bütün buralarda Türkiye'nin ağırlığı var. Dolayısıyla bu bölgelere ilişkin olarak, alınacak kararlar, Türkiye'ye dayatılamaz. Türkiye'den katkı istenilecek fakat Türkiye, karar sürecine katılmayacak. Bunu, kabul edebilmemiz mümkün değil. Burada, nüanslar üzerinde bazı uzlaşma olanakları bulunabilir. O yönde dediğim 
     gibi biraz gelişme var. Fakat henüz tatmin edici düzeyde değil. Elbette Sayın Rumsfeld ile bu konuda görüşülecek. 
     Soru Herhalde Sayın Rumsfeld geldiğinde Kuzey Irak da Irak bağlamında gündeme gelecektir. 
     Ecevit Tahmin ediyorum. 
     Soru Çekiç Güç ile ilgili ''artık uzatmayın'' diye bir talebiniz olacak mı 
     Ecevit AB'den yeni istekler gelecek mi gelmeyecek mi, o akıllı önlemler konusunda çözüme nasıl varılabilecek, bütün bunlar Irak sorunuyla bağlantılı tabii. 







</TEXT>
</DOC>
