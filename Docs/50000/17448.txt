<DOC>
<DOCNO> 17448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/guncel/gun07.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Organ nakline helikopter desteği 
</HEADLINE>
<TEXT>

     YILDIZ YAZICIOĞLU Ankara 

     Başkent Üniversitesi'nce düzenlenen etkinlikle organ nakli yaptıran hastaların buluşmasına katılan Sağlık Bakanı Osman Durmuş, ihaleyle alınacak 10 helikopterin organ naklinde kullanılacağını açıkladı. 
     Kurulan "Ulusal Organ Nakli Koordinasyon Sistemi" ile Türkiye'de kentlerdeki hastaneler arasında organ transferi yapılmasını sağladıklarını söyleyen Durmuş şöyle konuştu 
     "Özellikle kalp ve karaciğer, hızla nakledilmesi lazım organlar. Kurulan sistemle 2001'de en az 500 organ nakli hedefliyoruz. Şimdi Ulaştırma Bakanlığı'na ait iki helikopteri almaya çalışıyorum. İhalemizi yaptığımızda alacağımız 10 helikopterle de kentler arasında hızla organ transfer edeceğiz." 
     Vatandaşları organlarını bağışlamaya da çağıran Durmuş, "Ben de bütün organlarımı bağışladım" açıklamasını yaptı. 
     


 GÜNCEL 
















</TEXT>
</DOC>
