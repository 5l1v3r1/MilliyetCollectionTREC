<DOC>
<DOCNO> 11426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/guncel/gun12.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir terbiyesizlik de Fransız polisinden 
</HEADLINE>
<TEXT>
Eski bakan Tanrıyar’ı çırılçıplak soydular 
     PSG - Galatasaray maçındaki olaylardan sonra Fransız polisinin ikinci eziyetini, İçişleri eski Bakanı ve Galatasaray eski Başkanı Ali Tanrıyar yaşadı. PSG maçı için takımla birlikte Paris’e giden Tanrıyar, dönüş yapmak üzere Orly Havalimanı’na geldi. Güvenlikten geçerken, dedektörler ötmeye başlayınca Fransız polisi Tanrıyar’ı durdurdu ve ceplerini boşalttırdı. Ancak, Ali Tanrıyar 10 yıl önce geçirdiği by - pass ve 77 yaşında olması nedeniyle kaburgalarının kaynamaması yüzünden vücuduna tel takıldığını polise bildirdi. Fransız polisi, eski bir bakan olduğunu da bildirmesine rağmen, Ali Tanrıyar’ı dinlemedi ve perdeli bir bölüme götürerek giysilerini çıkarttırdı, tepeden tırnağa yeniden arattı. Polisler, üzerinden bir şey çıkmayınca Tanrıyar’dan özür dileyerek kuralları uygulamak zorunda olduklarını bildirdiler ve geçmesine izin verdiler. 
     


 GÜNCEL 























</TEXT>
</DOC>
