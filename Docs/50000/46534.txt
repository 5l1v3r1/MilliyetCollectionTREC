<DOC>
<DOCNO> 46534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/son/sonspo01.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Serdar Bilgili "Daum istifasını geri aldı.." 
</HEADLINE>
<TEXT>

     Beşiktaş'ta görevinden istifa ettiğini açıklayan, ancak daha sonra kulüp başkanı Serdar Bilgili tarafından ikna edilerek kararından vazgeçirilen teknik direktör Christoph Daum için, siyah-beyazlı yöneticiler olağanüstü toplantı yaptı. 
     Kulüp başkanı Serdar Bilgili, Levent'teki ofisinde gerçekleştirilen toplantı sonrası yaptığı açıklamada, Daum'un görevinin başında olduğunu söyledi. 
     Bilgili, Alman teknik adamın bugün, ''Sizin açınızdan iyi olmayacak. Görevi bırakıyorum'' dediğini belirterek, ''Bunun üzerine kendisiyle görüştük. Ona sonuna kadar güvendiğimizi söyledik. Daum da istifasını geri aldı. Şu an hiçbir sorun yok ve takımının başındadır. 
     Yola beraber devam edeceğiz'' diye konuştu. 
     Basın mensuplarının, ''Daum sizden özel bir istekle bulundu mu'' sorusuna da Bilgili, ''Hayır. Özel bir istekle bulunmadı. Biz zaten onun her istediğini yapmaya çalışıyoruz. Şu anda yabancı transferi için çalışmalarımız sürüyor. İyi bir futbolcu bulursak takımımıza katacağız'' karşılığını verdi. 
     






</TEXT>
</DOC>
