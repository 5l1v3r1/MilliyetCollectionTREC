<DOC>
<DOCNO> 20062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/ekonomi/eko04.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökalp para istedi Derviş reddetti 
</HEADLINE>
<TEXT>

Hububat piyasasının iyileştirilmesi için 400 trilyonluk kaynak talebine, Bakan Kemal Derviş’ten Hazine kaynak sıkıntısı içinde’ yanıtı geldi 
     ÖNDER YILMAZ ELÇİN ERGÜN Ankara 

     Bakanlar Kurulu 2001 - 2005 dönemi ekmeklik buğdayın haziran alış fiyatını 178 bin 200 lira olarak belirledi. 
     Toplantıda Tarım Bakanı Hüsnü Yusuf Gökalp, hububat piyasasının iyileştirilmesi için acil kaynağa ihtiyaç olduğunu belirtirken, Devlet Bakanı Kemal Derviş yine olumsuz yanıt verdi. 
     Bakanlar Kurulu’nda Gökalp, konuya ilişkin bir rapor sunarken, "Hububat piyasalarının sağlıklı şekilde regüle edilmesi için gerekli finansman 400 milyon dolardır. Bu paranın Hazine tarafından yurtdışından kaynak olarak sağlanması aciliyet arzediyor" dedi. Derviş ise Hazine’nin kaynak sıkıntısı içinde olduğunu dile getirerek olumlu yanıt vermedi. 
     
     Buğday 178 bin 200 lira 
     Toplantıda ekmeklik buğdayın haziran alım fiyatı 178 bin 200 olarak belirlenirken, kademeli artışlar ise şöyle belirlendi Temmuz 180 bin 200, ağustos 182 bin 989, eylül 183 bin 700, ekim 183 bin 700, kasım 183 bin 700. 3.5 milyon ton buğday alımının yapılacağını dile getiren Gökalp, bu alımların 321 trilyonu bulan yüzde 50’sinin peşin 322 trilyonu bulan diğer bölümünün de 1 ay vadeli yapılmasını dile getirdi. 
     Gökalp toplantıda, makarnalık Anadolu durum buğdayı için Haziran ayında 204 bin 930 TL fiyat öngörürken, beyaz arpa için 142 bin 560 TL istedi. Mısırın fiyatının 169 bin 290 olarak belirleyen Gökalp, yulaf ve çavdar için ise 133 bin 650 TL fiyat belirledi. 
     
     



 EKONOMİ 






















</TEXT>
</DOC>
