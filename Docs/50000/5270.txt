<DOC>
<DOCNO> 5270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/siyaset/siy07.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Askerden uyarı almadım’ 
</HEADLINE>
<TEXT>

Cüneyt Arcayürek'in kitabında yer alan "Askerden uyarı aldı" iddiasını yalanlayan Demirel, "yarınları karartan" bazı çevrelere karşı halkı uyardı 
     ANKARA Milliyet 

     Dokuzuncu Cumhurbaşkanı Süleyman Demirel, uzun süren sessizliğini bozdu. Ülkenin bu yıl karamsarlık havası içinde olduğunu söyleyerek, "Bir önceki yıl bu hava yoktu" diyen Demirel, "siyaset üstü" olduğu için siyasilerin eksikliklerini söyleyemeyeceğini vurguladı. Demirel, Cüneyt Arcayürek'in kitabında yer alan askerden uyarı aldığı iddiası için de "Böyle bir şey kesinlikle sözkonusu değildir" dedi. 
     
"Ben siyaset üstüyüm"      Demirel, Türkiye'nin 2001 yılında karamsar ve güvensiz bir tablo çizdiğine dikkati çekerek sözlerini şöyle sürdürdü "Karamsarlık havası bir sene evvel yoktu. Vatandaşımız yarını karartmak için pompalanan birtakım durumlara çok fazla kulak asmamalıdır. Hiçbir şeyi küçümsemiyorum. Ama ben, devlet hizmetimde çeşitli dönemleri görmüş biri olarak bunları söylüyorum. Bugünkü Türkiye'yi yönetenlerin birtakım eksikleri, noksanları olabilir. Ben siyaset üstü olduğum için onlara da girmek istemiyorum." 
     
Demirel tabloyu çok beğendi      Özbek ressam İsferdiyar Haydar'ın resim sergisini açan Demirel, sergilenen resimler arasında en çok kendi portresini beğendi. Demirel'in en çok çeken ikinci eser nü bir tablo oldu. Ancak Demirel, basın mensuplarının fotoğrafını çektiğini görünce gözlerini başka yöne çevirdi. 
     


 SİYASET 




















</TEXT>
</DOC>
