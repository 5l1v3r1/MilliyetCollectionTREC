<DOC>
<DOCNO> 22789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/son/soneko17.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Mumcu "5 milyar dolar yabancı sermaye getiririm" 
</HEADLINE>
<TEXT>

     Turizm Bakanı Erkan Mumcu, ''Gerekli yasal düzenlemeler yapılırsa, 3 yılda 5 milyar dolar yabancı sermaye getirmeye söz veriyorum'' dedi. 
     Mumcu, Ekin Fuarcılık tarafından düzenlenen Doğu Akdeniz Uluslararası Turizm, Seyahat Fuarı'nın EMITT ardından basın mensuplarının sorularını yanıtladı. 
     Bakan Mumcu, sektörde rekabet olmasının doğal olduğunu, bunun haksız rekabet boyutuna gelmemesi gerektiğini vurgulayarak, rekabetin kaygıyla değil memnuniyetle karşılanması gerektiğini dile getirdi. 
     Türkiye'de yatırımları zorlaştıran bir anlayışla karşı karşıya olunduğunu belirten Mumcu, bunun kolaylaştırılması, serbest girişimin özgürleştirilmesi gerektiğini, bunun için de mücadele edeceklerini söyledi. 
     Bir basın mensubunun ''Bu yıl turizmde patlama mı bekleniyor '' şeklindeki sorusu üzerine Mumcu, patlama lafını kullanmadığını, bu şekilde ifade edilmesini üzülerek karşıladığını anlatarak, şöyle konuştu 
     ''Bu bir sektör, iş. Bu işte birçok koordinatlar var. Hepsini yönetmek, dengeleri korumak zorundasınız. Bizim yaptığımız sektörü yönetmektir. Sektörün üzerinde düzenleyici bir organ olarak varız. Bu sektörde herkesin verimliliğini, karlılığını maksimize etmek için çalışıyoruz. 
     İki yıldır görevdeyim. Bunu kademe kademe gerçekleştirdik. Sektör-kamu yönetimi ilişkisi nasıl kurulmalı diye merak edenler varsa 2 yıllık turizm bakanlığı çalışmasına baksın. 
     Özellikle ekonomideki problemlerin aşılması için sektör-kamu ilişkilerinin sağlıklı bir şekilde düzenlenmesi gerekiyor. Sektörler ve kamu bürokrasisi ilişkisini tartışmaya açmalıyız.'' 
     Bakan Mumcu, bu yıl turist sayısında 12 milyonu aşacaklarını ve 10 milyar dolar gelir tahmin ettiklerini bildirerek, sektörde 1983'de atılan adımların nimetlerinin toplandığını, ancak sınıra gelindiğini, bunun için de 2. bir hamlenin yapılması gerektiğini vurguladı. 
     Turizm Bakanı Erkan Mumcu, Türkiye'de özellikle ekonomi alanında geriye yürürlü kararlara son verilmedikçe ülkeye yabancı sermayenin gelmeyeceğini belirterek, ''Gerekli düzenlemeler yapılırsa 3 yılda 5 milyar dolar yabancı sermaye getirmeye söz veriyorum, ama yeterki ortam sağlansın'' dedi. 
     anlayışı değiştirmemiz gerekiyor'' dedi. 






</TEXT>
</DOC>
