<DOC>
<DOCNO> 18286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/siyaset/siy02.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezayı işkenceci ödesin 
</HEADLINE>
<TEXT>

Jandarma Genel Komutanı Orgeneral Aytaç Yalman, Türkiye’nin ödemeye mahkum edildiği insan hakları ihlalleri cezalarını, "ihlali yapan devlet görevlisine ödetebilir miyiz" diye sordu 
     ANKARA Milliyet 

     Jandarma Genel Komutanı Orgeneral Aytaç Yalman, "İnsan Hakları" seminerinde, Adalet Bakanlığı Müsteşar Yardımcısı Dr. Şeref Ünal’a, "Avrupa İnsan Hakları Mahkemesi’nde Türkiye’nin ödemeye mahkum edildiği cezaları, insan hakları ihlali yapan devlet görevlisine ödetebilir miyiz" diye sordu. 
     Müsteşar Yardımcısı Ünal, Yalman’ın sorusuna, "Evet, yasalarımıza göre, kamu görevlilerine bu cezalar suça iştirakleri oranında rücu etirilebilir. Ancak, bu güne kadar bu uygulanmadı" yanıtını verdi. 
     32 general, 87 subay, 27 astsubayın izlediği seminerde konuşan Jandarma Genel Komutanlığı Genel Plan ve Prensipler Başkanı Tümgeneral İbrahim Açıkmeşe de "AİHM’ye Türkiye’yle ilgili yapılan bireysel başvuruların yüzde 93’ü Türkiye aleyhinde. Bu durum, ülkemizin itibar kaybetmesine yol açabileceği gibi, AB’ye giriş sürecine olumsuz etki yapabileceği de değerlendirilmektedir" dedi. 
     Ünal, seminerde diğer general ve subayların sorularına da şu karşılıkları verdi 
     
     Abdullah Öcalan’la ilgili Avrupa İnsan Hakları Mahkemesi AİHM ne karar verebilir 
     Ünal AİHM, idam cezasını kınayabilir. 'Çağdaş demokrasiye uymayan bir cezadır’ diyebilir. Ama, Türkiye’nin vermiş olduğu idam cezasını tartışma yapamaz. 
     
     Öcalan’ın yurtdışındaki faaliyetlerine yardım eden ülkeler hakkında, Türkiye AİHM’ye başvurabilir mi 
     Ünal Yapabilir. Ancak, bu, devletler tarafından "hasmane" bir tutum olarak karşılanır. 
     
Dayak Bir yarar, on zarar      Toplantıda general ve subayları bilgilendiren diğer konuşmacı Bilgi Üniversitesi öğretim üyesi Prof. Dr. Safa Reisoğlu ise Türkiye’nin, Avrupa İşkenceyi ve Onur Kırıcı Davranış ve Cezaları Önleme Sözleşmesi’ne taraf olduğunu hatırlattı. Polis karakollarına getirilen vatandaşların kayıt altına alınması ve yakınlarına haber verilmesi gerektiğini belirten Reisoğlu, "Dayak atarak alınan bilgi, Türkiye’ye 1 yarar sağlıyorsa, 10 da zarar veriyor" dedi. 
     
Bakan Türk’e eleştiri yağmuru      TBMM Adalet Komisyonu, F tipi cezaevlerinde ortak kullanım alanlarının açılmasını öngören Terörle Mücadele Yasası’nın 16. maddesinin değiştirilmesine ilişkin tasarıyı benimsedi. MHP, Bahçelievler katliamı suçlusu Haluk Kırcı’nın serbest kalmasını sağlayacak bir önerge verdi. Komisyon Başkanı Emin Karaa, yeni bir madde ihdasının komisyonda mümkün olmadığını belirtti. Komisyon üyeleri, Adalet Bakanı Hikmet Sami Türk’ü, ölüm orucundakilerle görüşülmemesi ve yasanın gecikmesi nedeniyle eleştiri yağmuruna tuttu. 
     



 SİYASET 



















</TEXT>
</DOC>
