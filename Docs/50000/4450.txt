<DOC>
<DOCNO> 4450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/yasam/yas02.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Banka farelerine suçüstü 
</HEADLINE>
<TEXT>

Soymaya çalıştıkları bankayı polis basınca korkan hırsızlar, çareyi fuel-oil tankına saklanmakta buldular. Ancak fuel-oil’den kıl çeker gibi yakalandılar 
     ŞAKİR AYDIN İstanbul 

     İstanbul Ataköy’de önceki akşam, bu şaka mı ’ sorusunu akıllara getirecek bir soygun girişimi yaşandı. İşte, cüretkar ancak şaşkın’ hırsızların geceyi "don - kazaköla bitirmesiyle sonuçlanan banka soyma hikayesinin ilginç öyküsü 
     Beş hırsız, önceki gece saat 03.00 sıralarında 34 KUL 14 plakalı otomobille Ataköy 4. Kısım Çarşısı’na geldi. Amaç, Emlakbank’ın çarşı içindeki şubesini soymaktı... Mehmet Bayraktar 23 ile Romen uyruklu Vasile Burulea adlı hırsızlar arka kapının kilidini kırarak içeri girdi. Bu sırada 3 kişi gözcülük yapmak amacıyla dışardaydı. 
     
     Gürültülü iş yapıca... 
     Hırsızlar her yöntemi denedi ancak kasaların bulunduğu bölümün kapısını açamadı. Duvarı delmeye karar verdiler ancak yöntemleri oldukça gürültülüydü... 
     Sesleri duyan çarşı bekçisi Hüseyin Ekinci, şubenin arka kapısının açık olduğunu görünce polise haber verdi. 
     Bir süre sonra polislerin bankaya geldiğini gören Bayraktar ve Burulea, o panikle kazan dairesine indi. 
     
     Polisler sobe’ledi 
     İki kafadar, fuel - oil tankına saklandı. Ancak bankayı didik didik arayan polisler, hırsızları üstleri başları fuel - oil’e bulanmış halde buldu. 
     Bakırköy Devlet Hastanesi’nde sağlık kontrolünden geçirilen Bayraktar ile Burulea, olay yerinden otomobille kaçan Ömer Danış, Orhan Kader ve Nezih isimli arkadaşlarının da kendilerine yardım ettiğini söylediler. 
     Bu arada bankanın alarm sisteminin olay sırasında devreye girmediği açıklandı. 
     
     İşte şaşkın hırsızların soygun girişimi 
     1- İki hırsız, bankanın arka kapısındaki kapının kilidini kırarak içeri girdi bu sırada 3 arkadaşları da gözcülük yapıyordu. 
     2- Hırsızlar kasaların bulunduğu bölümün kapısını açamayınca duvarı delerek içeri girmeye çalıştılar bu arada çok da ses yaptılar 
     3- Bekçinin ihbarıyla polis bankaya girdi. Hırsızlar ise saklandıkları fuel - oil tanklarında yakalandı. 
     


 YAŞAM 



















</TEXT>
</DOC>
