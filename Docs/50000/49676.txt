<DOC>
<DOCNO> 49676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/dunya/dun01.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi işkence zamanı’ 
</HEADLINE>
<TEXT>

Newsweek yazarı, 11 Eylül saldırılarıyla ilgili olarak gözaltına alınanlara "fiziksel değil, ama psikolojik işkence yapılabileceğini" savundu... 
     YASEMİN ÇONGAR Washington 

     ABD’de 11 Eylül saldırıları ardından polisiye önlemlerin sıkılaştırılması alanında en radikal öneri, haftalık Newsweek dergisinin yazarlarından Jonathan Adler tarafından dile getirildi. Adler, makalesinde, yarı alaycı, yarı ciddi bir üslup kullanarak, "Şimdi işkenceyi düşünme zamanı. Yeni dünyada sağ kalmak, bugün artık kabul edilemez sayılan bazı eski tekniklerin kullanımını gerektirebilir" diye yazdı. Adler’in makalesi, sunumu itibariyle "işkence yanlısı" gibi bir izlenim yaratırken, dikkatli okunduğunda "işkence yanlıları"yla alay eden bir yön taşıyor. Fiziksel işkencenin Amerikan değerlerine aykırı olduğunu ve uygulanama-yacağını yazan Adler, ancak mahkemelerin onayı dahilinde "psikolojik sorgu" yöntemlerinin benimsenebileceğini vurguladı. 
     
     İşkence önerileri 
     Adler, "Gözaltındakilere en azından psikolojik işkence yapıp, onlara ölen tavşanların seslerini ya da yüksek desibelli rap müziği içeren kasetler dinletemez miyiz Ordu, bunu uygulamıştı. Gözaltındakilere zorunlu olarak gerçek serumu’ verilmesine ne dersiniz Ya da bu kişilerin, kelle uçurma diyarı olan Suudi Arabistan’a sürülmesine FBI onları böyle tehdit ediyor " diye yazdı. 
     Ancak Adler, işkence altında konuşanların genellikle "yalan söylediklerini de" vurguladı. 
     



 DÜNYA 















</TEXT>
</DOC>
