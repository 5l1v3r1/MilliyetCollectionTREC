<DOC>
<DOCNO> 7548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/yazar/dogan.html </URL>
<DATE> 2001/02/17/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
Yılmaz "Sivil yönetim güçsüz" 
</HEADLINE>
<TEXT>

     Yeni bir tanım getiriyor Mesut Yılmaz, o çok tartışılan parti içi demokrasi kavramına .. 
     ANAP'ta ya da diğer partilerdeki benzer tartışma, CHP'deki gibi ayyuka çıkmıyor, ama bu yöndeki rahatsızlıklara Mesut Yılmaz'ın yanıtı, biraz da espriyle karışık, unutulacak türden değil 
     "Siz istediğiniz kadar konuşursunuz, biz de istediğimizi yaparız .. Bundan daha iyi parti içi demokrasi mi olur .." 
     Önceki gün ANAP'ın MKYK toplantısı hareketli geçiyor. Yılmaz'ın sözleri ile MKYK üyelerinin eleştirilerini, kayda geçmek gerek. 
     
"Kuşatılan iktidar"      Üyelerden Vehbi Dinçerler, Yılmaz'ın geçen haftalarda yaptığı bazı konuşmalarla bağlantılı, "siyasal rejim açısından bir kaygınız mı var" diye soruyor. Yılmaz 
     "Evet, kaygım var. Sivil yönetim sanki kuşatılmış gibi. Sivil iktidarın gücü yok." 
     Ancak, bu sözlerin hemen ardından, "sivil iktidarın kuşatılmasına" örnek verirken, farklı bir noktaya çekiyor 
     "Mesela, bankalar üstünde sivil iktidarın hiçbir yetkisi kalmadı. Zaman zaman Zekeriya Temizel geliyor, bilgi veriyor. Onu da, kimse görmesin, diye, arka kapıdan içeriye alıyoruz .." 
     Bu örneğe rağmen, Yılmaz, yine de "Meclis'in ağırlığa sahip olması gerektiğini" vurguluyor. 
     Çeşitli üyelerin seçim tarihine dönük sorularına ise, Yılmaz "dört yıldan sonra olmalı" diyerek, erken seçim kapısını şimdilik kapatıyor. 
     
"Ekonomide kötü yıl"      ANAP'ın MKYK toplantısında açılan kapı, daha farklı, ekonomik durumla ilgili. Konuyu Ekrem Pakdemirli dile getiriyor 
     "Ben ekonomik gidişten kaygılıyım. Kamu kesimi verimsiz. Özel kesim hızla küçülüyor. Yabancı sermaye Türkiye'yi terk ediyor, zaten gelmek de istemiyor. Üretim ve ihracat geriliyor. Önümüzdeki dönemi daha da karanlık görüyorum." 
     Yılmaz'ın yanıtı, Pakdemirli kadar kötümser 
     "Bu yıl kötü geçiyor. Bir kısım sektörler ölecek gibi. Buna rağmen, ekonomik program sonuna kadar uygulanacak. Sonuçta, enflasyon ve faiz düşecek. Yabancı sermaye gelecek. Bu dönem böyle geçecek." 
     Bin türlü siyasal tartışmaların yanı sıra, en hayati konu, ekonomi. Her sektör alarm sinyalleri içinde. İşyerleri birer birer kapanıyor. İşsizlik çığ gibi büyüyor. Tarımdaki soruna, kuraklık ekleniyor. 
     Türkiye'nin acil sorunu ekonomide düğümleniyor. Ancak, madem "sivil yönetim güçsüz", o zaman, bu iktidar bunun altından nasıl kalkacak .. 
     
     





HADEP nereye 


Başbuğ'un serveti 


Lekeli koltuk... 


'IMF'nin körlüğünü telafi edeceğiz' 


TGRT’de bir Özal mı 


Barışın ilmiği kimin elinde .. 


Olağandışı olağan 


Organizasyon özürlülere 


Yılmaz "Sivil yönetim güçsüz" 


Beyin katliamı 


HADEP'te devrim 


Hedef sadece askeri değil 


EGS'de ortak satışları... 


Bakan olmanın dayanılmazlığı 


5'li mektup 


Yitik savaşların yaralıları 


Köprü geçişi bedava olsa trafik rahatlar 


Hayrattır - ihtiyacın varsa çekinme al... 


</TEXT>
</DOC>
