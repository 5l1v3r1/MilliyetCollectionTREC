<DOC>
<DOCNO> 6742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/son/sontur10.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tokat ve Sivas'ta canlı bomba alarmı 
</HEADLINE>
<TEXT>

     Güvenlik güçlerince, Tokat ve Sivas'ta, intihar saldırısı eylemi yapabileceği istihbaratı alınan terör örgütü DHKP-C üyesi ''Nimet'' kod adlı Şengül Gülsoy'un,fotoğrafları ilgili birimlere dağıtılarak, dikkatli olunması uyarısında bulunuldu. 
     Tokat ve Sivas İl Jandarma Komutanlığı tarafından yapılan istihbarat çalışmalarında, Tokat kırsal kesiminde bulunan terör örgütü DHKP-C üyesi ''Nimet'' kod adlı Şengül Gürsoy'un, Sivas ve Tokat illeri nde intihar saldırısı eylemi yapabileceği belirlendi. 
     Güvenlik güçlerinden alınan bilgiye göre, intihar saldırısı yapma hazırlığında olan terör örgütü DHKP-C üyesi ''Nimet'' kod adlı Şengül Gülsoy'un uyuşturucu bağımlısı olduğu bildirildi. Güvenlik güçleri, terör örgütü üyesi hakkında şu bilgileri verdiler 
     'Örgüt üyesi, 1997 yılında örgüt tarafından uyuşturucuya alıştırılmış ve daha sonra da kırsal kesimde bulunan örgüt üyelerinin yanına gönderilmiş. Yaptığımız çalışmalarda, Tokat kırsal kesiminde bulunan Nimet kod adlı Şengül Gülsoy'un, Sivas ve Tokat'ta intihar saldırısı olayını gerçekleştirebileceği belirlendi ve fotoğrafları da bu konuda duyarlı olmaları için ilgili tüm birimlere gönderildi.'' 
     Bu arada, Tokat'ta, başta Valilik Binası olmak üzere tüm kamu kuruluşlarındaki güvenlik önlemleri artırılırken, Sivas'ta da, aynı önlemlerin alındığı bildirildi. 




</TEXT>
</DOC>
