<DOC>
<DOCNO> 14331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/siyaset/siy04.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Vekilinden satılık lojman 
</HEADLINE>
<TEXT>

Meclis lojmanlarının"ederini" belirlemek için piyasa araştırması başlattı 
     SALİHA ÇOLAK Ankara 

     TBMM Başkanı Ömer İzgi, milletvekili lojmanlarının satışı için düğmeye bastı. Meclis, Oran’daki kampüs içinde bulunan milletvekili lojmanları ve sosyal tesislerinin "ederini" belirlemek için piyasa araştırması başlattı. Vekil lojmanlarının bir bölümünün eskiliği de gözönüne alınarak yapılan ilk hesaplamalar, satıştan, Meclis’e göre 500 trilyon, piyasaya göre 1.5 katrilyon liralık bir kaynak elde edilebileceğini gösterdi. 
     İzgi, lojman satışını ilk Başkanlık Divanı toplantısında gündeme getirecek. Divanda karar verilirse, satış için yöntem belirlenecek. İhale ya da açık artırma yöntemi belirlenirse, lüks konutların bulunduğu bu semtte konut almak isteyenlerin talebine göre fiyat daha da artabilecek. 
     Meclis’in yaptırdığı hesaplara göre, villa tipi lojmanlar için 100 - 120, daireler için 80 - 90’ar milyar lira ve sosyal tesislerin satışıyla toplamda yaklaşık 500 trilyon liralık bir gelir elde edilebilecek. Ancak civardaki benzer evlerin değerleri 500 milyar liraya kadar çıkabiliyor. Bu durumda rakam 1.5 katrilyon lirayı bulabilir. Meclis hesaplarıyla rayiç arasındaki farksa, lojmanların "kullanılmışlığı ve eskiliği"yle açıklanıyor. 
     


 SİYASET 

















</TEXT>
</DOC>
