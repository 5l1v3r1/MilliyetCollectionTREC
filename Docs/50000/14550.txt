<DOC>
<DOCNO> 14550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/yasam/yas06.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Gönüllü kadavra oldu 
</HEADLINE>
<TEXT>

     SERKAN CİNGİCİK İzmir DHA 

     Türkiye İşçi Partisi'nin eski kurmaylarından 70 yaşındaki Kutber Akalın, tedavi gördüğü İzmir SSK Eğitim Hastanesi'nde vefat etti. Akalın'ın vasiyeti üzerine cenazesi kadavra olarak doktor adaylarının eğitiminde kullanılmak üzere Ege Üniversitesi Tıp Fakültesi'ne bağışlandı. Eşi Durgut Kaya Akalın başta olmak üzere yakınları, Kutber Akalın'ın vasiyeti üzerine, cenazesinin kadavra olarak verileceğine ilişkin bir ulusal gazeteye ilan verdi. Hastane morgu önünde eşi, çocukları ve dostlarının katıldığı tören düzenlendi. Avusturya'da yaşayan kızı Emel Hacker Müller de, "Onun vasiyetini yerine getirdik. O bedenini tıp öğrencilerinin hizmetine sunuyor" diye konuştu. 
     


 YAŞAM 














</TEXT>
</DOC>
