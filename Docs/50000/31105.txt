<DOC>
<DOCNO> 31105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/yazar/congar.html </URL>
<DATE> 2001/07/09/ </DATE>
<TIME>  </TIME>
<AUTHOR> Yasemin CONGAR  </AUTHOR>
<HEADLINE>
IMF'li sorular, IMF'li yanıtlar 
</HEADLINE>
<TEXT>

     çare, dolaysız sorularda, dolaysız yanıtlarda. 
     Uluslararası Para Fonu IMF ve onu izleyen Dünya Bankası'nın Türkiye'ye ay başında verecekleri toplam 3 milyar 700 milyon dolarlık krediyi askıya almasına yolaçan tıkanmayı, öncesi ve sonrası ile anlayabilmek aslında zor değil. 
     Yeter ki, Türkiye'de son bir haftada yeni zirvelere erişen siyasi vecizeler silsilesinin ötesine bakabilelim. 
     
IMF neden böyle yaptı      Fon'un Türkiye'ye, 1,5 milyar dolarlık yeni kredi dilimini serbest bırakacağı sekizinci gözden geçirme toplantısını ertelemesine, "iktisadi programın uygulanmasındaki aksamalar" neden oldu. 
     Türk hükümeti, altına imza attığı Niyet Mektubu'ndaki yükümlülüklerini tam karşılamadı. IMF erteleme kararını, şu tabloya bakarak aldı 
     Emlakbank'ın tasfiyesine ilişkin yasa henüz onaylanmamış, Köşk'ten daha da gecikebileceği yönünde işaret gelmiş. Bankacılık Denetleme ve Düzenleme Kurulu'nun yeterince kararlı ve hızlı hareket etmediği, bankacılık sektöründeki zaafların giderilmesi konusunda işi sıkı tutmadığı izlenimi var. Türk Telekom yönetim kuruluna yapılan "siyasi" nitelikli atamalar, uluslararası piyasaların içine sinmemiş. 
     En önemlisi IMF, bütün bunlara bağlı olarak, hükümetin icraatıyla piyasalara güven veremediğini, koalisyon ortaklarının programa tam sahip çıkmamasının mali istikrarı zorlaştırdığını düşünüyordu. Faiz oranlarının çok yüksek seyretmesi buna bağlanıyor yüksek faiz - yüksek likidite ve artan döviz fiyatlarının sarmalındaki mali sektörün geleceği kaygı yaratıyordu. 
     
IMF aşırı titizlik göstermedi mi      IMF, artık eski IMF değil. Türkiye, 2000 ve 2001 krizlerini yaşamadan önce de, IMF ile "stand - by" yürütüyordu ancak o dönemde Fon yönetimi, uygulamadaki bazı eksiklere göz yumabiliyor, bunun sonucunda da, uluslararası piyasalarda eleştiri yağmuruna tutuluyordu. Artık bunu yapmamasının birkaç nedeni var 
     ilki, "stand - by" düzenlemesinin zaman zaman gevşek uygulanmasının da etkisiyle önlenemeyen iki büyük kriz. Bu krizler, Türkiye'yi sarsmakla kalmadı, IMF'nin prestijine de darbe vurdu. Fon çareyi, yeni başkanı Horst Köhler'in de ısrarıyla, kredi anlaşmalarını çok daha sıkı denetlenen koşullara bağlamakta buldu eksikleri mazur görme dönemi kapandı. 
     ikincisi, ABD'de Bush yönetiminin uluslararası finans kurumlarına bakışı, özellikle Hazine Bakanı Paul O'Neill'ın "kurtarma operasyonlarına muhalif" tavrı, Türkiye'ye yaklaşımı etkiledi. Türkiye'ye "devletten devlete" kredi verilmesine karşı çıkarak, mali desteğin IMF üzerinden sağlanmasında ısrar eden O'Neill'ın amacı, verilecek her sentin hesabının tutulması, boşa gitmeyeceğinin garantilenmesiydi. Nitekim IMF kredisinin ertelenmesinde, Fon'da hissesi ve nüfuzu yüksek olan ABD, Britanya gibi ülkeler belirleyici oldu. icra Kurulu üyeleri, pürüzler giderilmeden Türkiye'ye kredi vermeyeceklerini bildirince, esasen kendisi de bu konularda Bush yönetimiyle paralel tavır içindeki Köhler, önce Başbakan Bülent Ecevit'i telefonla uyardı Ankara'dan "tık" çıkmayınca, toplantının ertelenmesinden başka çare kalmadı. 
     üçüncüsü, bu kez Türkiye'ye yapılan kredi vaadi toplam miktar bakımından, bizim kotamızın çok çok üstüne çıkmakla kalmayıp Fon'un da gelmiş geçmiş en büyük programlarından birine karşılık geliyor. IMF'nin bize yaptığı taahhüdün büyüklüğü, denetimin de sıkılığını getiriyor. 
     
IMF, Telekom'da ne istiyor      Türk Telekom yönetim kuruluna atananlar arasında, göreve gelmeleri sadece ve sadece "siyasi yakınlıklarından kaynaklı" kişiler olması, uluslararası piyasalarda olumsuz karşılandı. Telekom meselesi, kredinin ertelenmesinin tek, hatta en önemli nedeni değildi, ancak IMF'nin deyişiyle, "katalizör" oldu. Zira, Telekom atamaları, Türkiye'deki koalisyonun, ekonominin siyasetten bağımsızlaştırılması fikrini içine sindiremediğini, ekonomiyi siyasi nüfuz ve rant hesabıyla yönlendirme hastalığından kurtulamadığını dünya aleme gösterdi. 
     şimdi IMF, Telekom'un başında, kendi icra Kurulu üyelerinin ve onların tavrını belirleyen piyasaların benimseyeceği bir yönetim kurulu olmasında diretiyor. 
     Yönetim kuruluna "sil baştan" yedi yeni atama yapmanın mümkün olmayacağı anlaşılıyor. Ancak Telekom güvensizliğinin aşılması için, yönetim kurulu başkanı ile genel müdürün aynı kişi olmasına son verecek ve profesyonelliği garantileyecek bir değişiklik şart görünüyor. Yönetim kuruluna, özel sektörden iki kişinin daha atanması, böylece yapıda ve görev bölüşümünde "siyasetten bağımsız" hareket edebilecek profesyonellerin ağırlık kazanması üzerinde duruluyor. 
     Telekom yönetimini uluslararası piyasalara benimsetecek bir formül hayata geçerse, IMF icra Kurulu'nun kısa sürede toplanıp Türkiye'ye kredi vermesi mümkün. Fon yetkililerine göre, "Son bir haftada, bankacılık alanındaki kaygıların giderilmesi yönünde ilerlemeler sağlandı, iş şimdi Telekom'da düğümleniyor." 
     
IMF, programın geleceğine nasıl bakıyor      Hamasi vecizelere aldırmayın siz IMF, Türkiye'nin içine düştüğü krizden çıkmasını istiyor. Hem uluslararası piyasaların çıkarları bunu gerektiriyor, hem de IMF'nin prestiji, Türkiye'ye mali desteğin boşa gitmemesine bağlı. 
     IMF'yi yönlendiren G - 7 hükümetleri ve onların nabzını tuttuğu uluslararası piyasalar ise, Türkiye'nin başaracağından çok kuşkulular. 
     Bunun en önemli nedeni de, "koalisyon hükümetinin, krizin niçin çıktığını ve krizden kurtulmak için ne yapılması gerektiğini bir türlü anlayamadığı" yolundaki izlenim. 
     IMF, Türkiye'nin zahmetli bir programa giriştiğini, bunun siyasi maliyetinin yer yer ağır olabileceğini biliyor. Buna karşın, özellikle son bir - iki ayda yapılan hızlı yasama çalışması ve Türk ekonomisinin hastalıklı temellerini değiştirebilecek reform adımları, Washington'de ve diğer nüfuzlu başkentlerde "olumlu" karşılandı. Bu süreçte özellikle de, üst düzey ekonomi bürokratlarının ve Devlet Bakanı Kemal Derviş'in çabası takdir topladı. 
     Ancak başta MHP kanadındakiler olmak üzere hükümetin kimi üyelerinin programa gösterdikleri direniş, ciddi kaygı kaynağı. içte olduğu gibi, dışta da piyasalar, koalisyon liderlerinin bu direnişi kontrol edip etmeyeceğinden şüpheli. Etmezler ise, yakında kendimizi üçüncü bir mali krizin içinde bulabileceğimizi, Ankara'da dünyaya gözünü kapamış bir grup siyasetçi dışında, herkes görüyor. 
     
     







Göğünç Hoca'ya saygı 


IMF'li sorular, IMF'li yanıtlar 


Dalgalı Kur sisteminden vazgeçmeli mi 


Mafyayla tapu pazarlığı 


Yarım not, bir yıla eşit mi 


İnönü Eylülde gel 


Halk artık parçalamak istiyor 


Ölelim mi kalalım mı diye sorulmaz 


Saydamlık dediğin 


Müsamere havasında dörtnala felakete 


Faizi yükselten "risk primi" 


</TEXT>
</DOC>
