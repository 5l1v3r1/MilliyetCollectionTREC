<DOC>
<DOCNO> 13223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/magazin/amag.html </URL>
<DATE> 2001/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kılıcıyla kazandı 
</HEADLINE>
<TEXT>

Russell Crowe’un onca aslanı telef etmesi işe yaradı. Oscar’ların bu yılki galibi, 5 altın heykelle onurlandırılan’ Gladyatör oldu 
     DIŞ HABERLER SERVİSİ 

     DÜNYA sinema endüstrisinin en büyük ödülü olan Oscar’, bu yıl 73’üncüsü düzenlenen görkemli bir törenle sahiplerini buldu. En iyi film Oscar’ını kazanan Gladyatör, toplam 5 dalda ödül kazandı. En iyi yabancı film Crouching Tiger, Hidden Dragon’ Kaplan ve Ejderha adlı Tayvan yapımı film ile Traffic’ 4’er ödül kazanarak, film eleştirmenlerinin tahminlerini doğruladı. 
     
     Bir taşla iki kuş 
     FİLM yıldızlarının birbirinden güzel ve pahalı elbiselerle katıldıkları tören, aynı zamanda bir moda gösterisine dönüştü. America Online tarafından yapılan anketlerde, Julia Roberts, Oscar ödülünün yanı sıra En İyi Giyinen Yıldız’ unvanını da kazandı. Bu kategoride Julia Roberts oyların yüzde 51’ini, Catherina Zeta Jones yüzde 23’ünü, Jennifer Lopez ise yüzde 18’ini aldı. 
     
     LOS ANGELES’TAKİ Oscar törenlerinde en kötü giyinen yıldızlar da seçildi. Bu alanda ilk üç Angelina Jolie, Kate Hudson, Sigourney Weaver olarak sıralandı. Ödül törenini ünlü aktör Steve Martin yönetti. America Online adlı internet kuruluşu tarafından Oscar ödüllerinin nasıl yönetildiğine dair ankette Martin, Amerikalıların yüzde 56 desteğini alarak beğeni kazandı. 
     
     Ve Oscar mağdurları.. 
     TÖREN organizasyonu eleştirmenlerce çok başarılı’ olarak nitelendirildi. Ancak dünyaca ünlü yıldızları görmek üzere törenin yapıldığı Shrine Oditoryumu’nun çevresinde günlerce kamp kuranlar aynı fikirde değildi. İşgüzar bodyguardların oluşturduğu etten perde yüzünden hiçbir aktör ve aktristi göremeyen izleyiciler büyük bir hayal kırıklığına uğradılar. 
     
     Tören ayrıntılarda gizlidir 

</TEXT>
</DOC>
