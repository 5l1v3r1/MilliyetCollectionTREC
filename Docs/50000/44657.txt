<DOC>
<DOCNO> 44657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/yazar/tamer.html </URL>
<DATE> 2001/10/02/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Demirel'in yöntemiyle krizden çıkılmaz 
</HEADLINE>
<TEXT>

     Süleyman Demirel bütün ihtişamıyla yeniden sahnede. Sık sık gazetelerde boy gösteriyor. Bir köşe yazarından diğerine, hatta aynı gün 2 farklı gazetede 2 ayrı köşe yazarına demeç verdiği bile oluyor. 
     Önceki gün Hürriyet yazarı Ayşe Arman'ın sorularını yanıtlarken söz ekonomik krize gelince "Bir program uygulanmaya başlandıktan sonra 100 gün zarfında bunalımın ortadan kalkacağının belirtileri gelmezse, siz başarılı değilsinizdir" demiş. 
     Demirel haklı. Bugünkü hükümet, ekonomik krizden çıkışın önündeki en büyük engel haline geldi artık. Ne zamandır yazılıp çiziliyor. Hükümete güvensizlik sürdükçe, ekonominin kilidinin açılması da söz konusu değil. 
     Amca Bey, Arman'ın bir başka sorusu üzerine bunalımdan çıkış yolunu da göstermiş "Milletlerin deniz bitti diye bir kaderleri yoktur. Bundan evvelki krizlerde bu işin içinden nasıl çıkmışız diye bakmak lazım." 
     Demirel işte bu noktada fena halde yanılıyor. Onun bildiği usullerle bu krizden çıkılması artık mümkün değil. Amca'nın dönemindeki ekonomik krizlerde hep eski dengelere geri dönülerek bunalımdan çıkılmış, daha doğrusu çıkılmış gibi yapılmıştı. Ve bu nedenle de dünyanın ikinci bir ülkesinde bugüne dek görülmemiş uzun süreli yüksek enflasyon ortamında ekonomik krizimiz gizliden gizleye kartopu gibi büyümüş, bugünlere gelinmişti. 
     Uzmanlara göre Demirel'in bildiği usullerle bu krizden çıkılması artık kesinlikle mümkün değildir ve denenmeye kalkıldığı gün hiperenflasyonu karşımızda buluruz, borçlarımızı çeviremez hale geliriz. 
     Amcamız, bu krizden çıkışın öncekilerden daha kolay olacağı iddiasında da bulunarak demiş ki "Zaten bu kriz, garip bir krizdir. Nesi mi garip Türkiye'nin benzini var, mazotu var, yiyecek buğdayı var. Yolları insan dolu. 18 tane milli kanalı var. Dünyanın en lüks mağazalarında ne varsa, onlar var. Halkın cebinde 37.5 milyar dolar para var. Ve Türkiye'de kriz var. İyi mi Bunun adına kriz demek yanlış. Tamam yoksulluk var, ama bir gecede 100 milyon verip yemek yenen restoranlar da var..." 
     Bu sözlerin ilk bölümü, Demirel'in günümüz dünyasını pek kavrayamadığını gösteriyor. İkinci bölümü ise bana, Amca Bey'in pek iftihar ettiği 35 yıllık iktidarında Türkiye'de zenginle yoksul arasındaki gelir uçurumunun ne denli derinleştiğinin itirafı gibi geldi. 
     Ne dersiniz 
     
Bankalarımız birer ikişer devletleşirken      İnternet sitelerinde bir süredir 5 - 6 bankanın daha BDDK'ya devredileceğine ilişkin haberler dolaşıyordu. Dün anlaşıldı ki halkın cebindeki paracıkları, zora düşmüş bankalara bu kez başka bir yöntemle aktarmanın yolları araştırılıyor. Bu yeni yönteme göre sermayesi eridiği için çarkı döndüremeyecek noktaya gelmiş bankalara Hazine bir miktar sermaye aktararak ortak olacak, ama aynı miktarda sermayeyi patronların da koymaları koşuluyla... 
     Kimi diyor ki kötü niyetle batırılmış bankayla iyi niyete rağmen batmış bankayı ayırt edebilmek için başka çare yok. O zaman şimdiye kadar akılları neredeydi 
     Kimileri diyor ki Tasarruf Mevduatı Sigorta Fonu'nda tek kuruş kalmadığı için başka yollar aranıyor. 
     Ben onu - bunu bilmem. Ekonomik krizden çıkışın en ufak bir emaresi ortada yok ve görünür gelecekte olacağına ilişkin bir umut da yok. 2 ay sonra karşımıza havlu atma noktasına gelmiş 4 - 5 banka daha çıkarsa ne yapacağız 
     Benim param kıymetli kardeşim. Ödediğim vergilerin çarçur edilmesine itirazım var. 
     Kaldı ki bu yöntem benimsenecek olursa, seyreyleyin siz dönecek dolapları. Bizim ödediğimiz vergilerden dağıtılacak bu paraları - büyük olasılıkla - gerçekten hak eden değil, hükümete yakın olan alır. 3 - 4 ay sonraki banka batışlarında ise bakıverirsiniz daha dahiyane yeni bir yöntem geliştirivermişler. 
     
     







Dicle’de durum 


Rahmi Koç'un Ecevit'e mektubu 


Siyaset dikiş tutmazsa, ekonomi de tutmaz 


Yılmaz ve Demirel 


Sıradan faşizm 


Üniversiteler açılıyor ama 


Dünyanın kafası karıştı 


Hükümet gözümü kapamamı rica ederse 


Buy - back’ 


Kefeli ne anlatacak 


Solda İnönü bilmecesi 


Demirel'in yöntemiyle krizden çıkılmaz 


Uzlaşacaksınız 


Piyasa ekonomisinde de plan vardır 


30 yılda ilk kez eleman çıkardım’ 


</TEXT>
</DOC>
