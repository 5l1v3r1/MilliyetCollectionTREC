<DOC>
<DOCNO> 33362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/son/sontur06.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK uyardı "Yurtdışındaki ticari üniversitelere dikkat" 
</HEADLINE>
<TEXT>

     Yurtdışında yükseköğrenim görmek isteyen adayların, ''ticari üniversitelere'' dikkat etmeleri istendi. 
     Milli Eğitim Bakanlığı MEB ve Yükseköğretim Kurulu YÖK , yurtdışındaki üniversitelerde öğrenim görmek isteyen adaylara bazı uyarılarda ve önerilerde bulundu. 
     YÖK ve MEB, 2001-2002 öğretim yılında yurtdışında kendi imkanlarıyla yükseköğrenim görmek isteyen adayların ''ileride hayal kırıklığına uğramamaları için'' bazı konularda dikkatli olmaları gerektiğini bildirdi. 
     YÖK ve MEB'in hem internet sitelerinde, hem de 2001 Yükseköğretim Programları ve Kontenjanları Kılavuzu'nda yer alan uyarı ve önerilerine göre, yurtdışında öğrenim görecek adayların öğrenciliklerinin tanınabilmesi için 2001-ÖSS'ye girmiş ve sınav sonucunda, yurtdışında gidecekleri ön lisans programları için en az 105, lisans programları için de en az 120 ÖSS ham puanı almış olmaları gerekiyor. 
     Yurtdışındaki üniversitelerden alınan diplomaların Türkiye'de geçerli olabilmesi için YÖK tarafından onaylanarak denklik belgesi verilmesi gerekiyor. Denklik işlemi yapılabilmesi için istenen belgeler arasında ÖSS sonuç belgesi de yer alıyor. 
     
     'Ticari üniversitelere dikkat...' 
     YÖK'ün internet sitesindeki uyarıda, ''Yükseköğretimi kazanç kapısı olarak gören yurtdışındaki bazı üniversiteler ile aracı kuruluşlar, şu günlerde yoğun bir kampanya ile sizlere cazip imkanlar sunmaktadır. Ancak, bu üniversitelerin çoğunluğu YÖK tarafından tanınmamaktadır'' denildi. Sitede, ''Adayların ve ailelerin ileride uğrayacakları telafisi mümkün olmayan durumlarla karşılaşmamaları için'' şu hususlara dikkat etmeleri önerildi 
149   Bazı aracı kuruluşlar, basın ve yayın organlarına vermiş oldukları ilanlarda, reklamını yaptıkları üniversiteleri YÖK'ün tanıdığını da belirtmektedir. YÖK'ten onaylatmadan, bu tür bilginin doğruluğuna kesinlikle inanılmamalıdır, 
149   Yurtdışındaki üniversiteleri, YÖK, sürekli değerlendirmekte ve daha önceki yıllarda tanınmakta olan bazı üniversiteler hakkında tanınmama kararı alınabilmektedir. Tanınmamasına karar verilen yükseköğretim kurumlarında daha önce öğrenimlerine başlayan öğrencilerin hakları saklı kalmakta, ancak, söz konusu tanınmama kararının alınmasından sonra bu kurumlarda eğitime başlayarak diploma alanlara denklik belgesi verilmemektedir, 
149   Bu nedenle, yurtdışına gitmeye karar verdikten sonra YÖK Denklik Bürosu'na dilekçe ile başvurarak, gideceğiniz üniversitenin ve programın tanınıp tanınmadığını öğrenmenizde yarar bulunmaktadır, 
149   Orta"ğrenimlerini Türkiye'de tamamlayıp 2001-2002 eğitim-öğretim yılında yükseköğrenimlerini yurtdışında yapmak isteyenlerin mutlaka 2001-ÖSS'ye girmiş olmaları ve ön lisans programları için ilgili alan türünde 105 ve daha fazla, lisans programları için ise ilgili alan türünde 120 ve daha fazla puan almış olmaları gerekmektedir. Bu öğrencilerden, SAT en az 1000 puan , ACT en az 21 puan , Abitur, Fransız Bakaloryası, GCE A Level Sertifikası en az 2 ders ve Uluslararası Bakalorya IB belgelerinden herhangi birine sahip olanlar, ÖSS'den en az 120 puan almış olma koşulunu yerine getirmiş sayılırlar, 
149   YÖK'e diploma denklik başvurusu sırasında bu koşulların sağlandığına ilişkin belgelerin de gösterilmesi gerekmektedir. Bu koşulların sağlanmaması durumunda ise denklik başvuruları kabul edilmemektedir, 
149   Yükseköğrenimlerine 2001-2002 eğitim-öğretim yılında başlayacak sizler için geçerli ÖSS puanı, 2001 yılı ÖSS sonucudur. Bazı üniversiteler, daha önceki yıllardaki ÖSS sonuçlarına göre de öğrenci alabileceklerini, bazıları ise bu yıl ÖSS'de 120'nin altında puan almış olsanız bile, üniversiteye özel öğrenci statüsünde başlayabileceğinizi, önümüzdeki yıl ÖSS'de 120'nin üzerinde puan almanız durumunda alacağınız derslerin otomatik olarak transfer edilip yıl kaybınızın olmayacağı garantisini vermektedir. Böyle bir uygulama kesinlikle geçerli değildir. 
149   Bazı kuruluşlar, yurtdışındaki üniversiteler ile anlaşma yaptıklarını, sizlerin bir süre Türkiye'de eğitim gördükten sonra burada aldığınız dersleri yurtdışındaki üniversitelere transfer ederek, kısa bir süre sonra o üniversitelerden diploma alabileceğiniz garantisini vermektedir. Türkiye'de kanunen üniversite niteliği olmayan kuruluşlarda eğitim görerek lisans diplomasını bu şekilde alacak olanlara denklik belgesi verilmemektedir, 
149   Devam zorunluluğu olmayan ve açıköğretim, uzaktan öğretim ve benzeri eğitim-öğretim yapan yabancı üniversiteler tarafından verilen diplomalara YÖK tarafından denklik belgesi verilmemektedir. 
149   2001 Yükseköğretim Programları ve Kontenjanları Kılavuzu'nda, bazı yabancı ülkelerin üniversitelerinin programları da yer almaktadır. Kılavuzda yer alan bu üniversitelere ait programlara yerleştirilen öğrencilerin aldıkları diplomalara, ilgili mevzuata göre yapılan inceleme sonucunda diploma denklik belgesi verilmektedir. Bu üniversitelerin kılavuzda yer almayan diğer programlarından veya bu ülkedeki diğer üniversitelere ait programlardan mezun olanların diploma denklik başvuruları ilgili mevzuata göre yapılacak inceleme sonucuna göre reddedilmekte veya yapılacak seviye tespit sınavı sonucuna göre değerlendirilmektedir. 






</TEXT>
</DOC>
