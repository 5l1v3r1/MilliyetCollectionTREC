<DOC>
<DOCNO> 21677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/siyaset/siy02.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer’den YÖK’e ret 
</HEADLINE>
<TEXT>

Dicle Üniversitesi Rektörü Canoruç’un PKK’lı olduğu gerekçesiyle görevden alınması istemi Köşk’ten döndü 
     ANKARA Milliyet 

     Cumhurbaşkanı Ahmet Necdet Sezer, YÖK Başkanı Kemal Gürüz’ün PKK’lı olduğu gerekçesiyle görevden alınmasını istediği Dicle Üniversitesi Rektörü Prof. Fikri Canoruç’a sahip çıktı. Sezer, YÖK’ün Canoruç’un görevden alınması istemini reddetti. 
     YÖK Başkanı, Canoruç’un görevden alınması istemini Sezer’e iletmiş, Canoruç da Gürüz aleyhine 100 milyar liralık tazminat davası açmıştı. 
     Canoruç’un yakın çevresine "Sezer yıpratılmaya çalışılıyor. Sezer azil dosyamı onaylasa bile yargıya gitmem. Çünkü dava Sayın Sezer’e karşı açılmış olur. Gürüz’e dava zaten açıldı" dediği ileri sürüldü. 
     Canoruç’la ilgili görevden alınma istemi Sezer’in önünde dururken, YÖK’e muhalif öğretim üyeleri, Köşk’e Gürüz’le ilgili iddiaları ulaştırmaya başladı. Dicle Üniversitesi’nin lojmanlarında "hu çekme seanslarının" düzenlendiği Canoruç’un bununla savaştığı da iddialar arasında yer aldı. 



 SİYASET 

















</TEXT>
</DOC>
