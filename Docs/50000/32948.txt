<DOC>
<DOCNO> 32948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/guncel/gun02.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
SANIKLAR AYNI DOSYA AYNI SUÇLAMA AYNI SONUÇ AYNI 
</HEADLINE>
<TEXT>

Nergis Holding, bir hayali davasından daha zamanaşımıyla kurtuldu... 
     ERDOĞAN PAÇİN Bursa DHA 

     Cavit Çağlar’ın oğlu ve dayısının naylon fatura ve hayali ihracatla suçlandığı Bursa’daki davalardan ikincisi de "ilk duruşmada" ve "zamanaşımı" gerekçesiyle düşürüldü. 
     Çağlar’ın dayısı Nergis Holding Yönetim Kurulu Başkanı Şükrü Şankaya ile oğlu Mustafa Çağlar’ın da aralarında bulunduğu 10 sanık hakkında, "Vergi Usul Kanunu’na Muhalefet Etmek" suçundan açılan dava, dün "zamanaşımı" gerekçe gösterilerek düştü. 
     Bursa 2. Ağır Ceza Mahkemesi’nde yapılan duruşmaya, Mustafa Çağlar, Yeşim Tekstil Genel Müdürü Şenol Şankaya, holding Yönetim Kurulu üyeleri İlker Yeğin, Nusret Yılmaz, Semih Vardarbaş, Necmi Yeşilova katıldı. Mustafa Çağlar, savunmasında "Emniyette alınan ifadem doğru değildir. Biz Ascor firmasından aldığımız faturaların sahte olduğunu bilecek durumda değiliz" dedi. Mahkeme Başkanı Erdoğan Demirağ 25 Ocak 1996’da işlenen suç için 21 Mart 2001’de açılan davanın zamanaşımına uğradığına karar verdi. Nergis Holding hakkında 2 Temmuz 2001’de aynı suçtan Bursa 3. Ağır Ceza Mahkemesi’nde açılan dava da, ilk duruşmada zamanaşımına uğramıştı. 
     



 GÜNCEL 

















</TEXT>
</DOC>
