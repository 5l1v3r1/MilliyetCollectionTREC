<DOC>
<DOCNO> 45298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/son/sontur03.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizbullah operasyonu...Üç imam ve bir öğretmen gözaltında sorguda... 
</HEADLINE>
<TEXT>

     Ağrı'da terör örgütü Hizbullah'a yönelik operasyonda, aralarında 3 imam ve 1 öğretmenin de bulunduğu 14 kişi, örgüte ait çeşitli dergi ve dokümanlarla birlikte ele geçirildi. 
     İl Emniyet Müdürlüğü Terörle Mücadele ekiplerince, il merkezinde terör örgütü Hizbullah'ın yeniden yapılanmaya çalıştığı yönünde bilgiler elde edildi. 
     Bunun üzerine çalışma başlatan ekipler, terör örgütü Hizbullah üyesi, aralarında 3 imam ve 1 öğretmenin de bulunduğu 14 kişiyi örgüte ait çeşitli dergi, doküman ve hard disklerle ele geçirdi. 
     Yetkililer, Emniyet Müdürlüğü'nde gözaltında bulunan şahısların ifadelerinin ardından adli makamlara sevk edileceklerini kaydettiler. 
     






</TEXT>
</DOC>
