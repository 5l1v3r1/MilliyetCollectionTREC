<DOC>
<DOCNO> 43828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/ekonomi/eko05.html </URL>
<DATE> 2001/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle kriz görmedim 
</HEADLINE>
<TEXT>

Ford Otomotiv Genel Müdür Yardımcısı Trautman, 30 yıllık iş hayatımda gördüğüm en zorlu kriz ama bunu güçlü bir şekilde aşarsınız’ dedi 
     Ford Otomotiv Sanayi Satış ve Pazarlama Genel Müdür Yardımcısı John W. Trautman, "Türkiye’deki yaşanan kriz, 30 yıllık hayatımda gördüğüm en zorlu kriz" dedi. 
     Ford Transit’in, 19 ili kapsayan Türkiye turu kapsamında, Van’a gelen Trautman şöyle dedi "Buna, 1994’te Meksika’dayken yaşadığım kriz de dahil. Bu krizde bir dolar 7 Meksika Pezosu’na eşitken 24 saat içinde 14 Meksika Pezosu’na eşit hale gelmişti. O zaman bunun olabilecek en kötü kriz olduğunu düşünüyordum. Ancak Türkiye’deki kriz, bu fikrimi değiştirdi. Tabii henüz acısı çok taze olan, ABD’de yaşanan tarihin en büyük terör olayının da krize olumsuz etkileri mutlaka söz konusu olacaktır. Ancak ben Türk insanının bu krizden daha da güçlü şekilde çıkacağına inanıyorum." 
     
Her şeye rağmen geleceğiniz çok parlak’      ABD’de yaşanan tarihin en büyük terör olayının Türkiye’de yaşanan krize olumsuz etkilerinin mutlaka söz konusu olacağını, ancak Türkiye’nin parlak geleceğine inandıklarını’ belirten Trautman, "Bu inancı da Kocaeli’nde yaptığımız 750 milyon dolarlık yatırım fazlasıyla ispat ediyor. Daha şimdiden Ford Transit’i Avrupa’ya ihraç etmeye başladık" diye konuştu. 
     



 EKONOMİ 





















</TEXT>
</DOC>
