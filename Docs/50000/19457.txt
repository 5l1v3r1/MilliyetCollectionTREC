<DOC>
<DOCNO> 19457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/siyaset/siy02.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
19 el birden kalktı 
</HEADLINE>
<TEXT>
İşte sansür heyeti 
Meclis’te "basına yasak" oylanırken gazeteci Hakan Tartan da yasaktan yana oy kullandı 
     ANKARA Milliyet 

     TBMM’de bu dönem iktidar ve muhalefet arasındaki restleşme yasama çalışmalarından denetime kadar birçok konuda uzlaşma içinde karar alınmasını engellerken, milletvekillerinin daha önce sadece "kıyak emeklilikte" gösterdiği partilerüstü "uzlaşma" ikinci kez basına yasakta ortaya çıktı. Milletvekilleri, bu dönem sadece gece yarısı getirip geçirdikleri "kıyak emeklilik" benzeri bir uzlaşmayı, "basına yasak" konusunda sağladı. Başkan Ömer İzgi başkanlığında toplanan TBMM Başkanlık Divanı, gündemlerinde makam otolarına sınırlama getirilmesi maddesi olmasına karşın bu maddenin gereğini yerine getirmedi. Üyeler basında çıkan haberlerden yakınmalarının ardından basın mensuplarına "kulis yasağı" konusunda el kaldırarak "partilerüstü uzlaşma sağlama başarısı" gösterdi. 
     Basına yönelik sert eleştiriler yapılırken, üyelerden Hakan Tartan’ın da gazeteci olduğu anımsatıldı. Halen bir gazetede köşe yazarlığını sürdüren Tartan’ın, "Gazeteciliği bıraktım" diyerek yasaktan yana tavır koyduğu bir ortamda 19 el bir anda "yasak" için kalktı. 
     



 SİYASET 

























</TEXT>
</DOC>
