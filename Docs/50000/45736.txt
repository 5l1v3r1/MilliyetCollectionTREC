<DOC>
<DOCNO> 45736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/son/sondun31.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Milano'daki uçak kazasına sis neden oldu 
</HEADLINE>
<TEXT>

     İtalya'nın Milano kentindeki Linate Havaalanı'nda meydana gelen uçak kazasının nedeninin yoğun sis olduğu sanılıyor. 
     İskandinavya Havayolları Sas'a ait uçağın kalkış sırasında hatalı manevra sonucunda küçük bir Alman uçağına ve daha sonra binaya çarpması sonucu 100'e yakın ölünün bulunduğu bildiriliyor. 
     Kazayı araştıran kurul, yaptığı ilk incelemelerde, Sas uçağının havalanacağı sırada yoğun siste pistte duran Alman uçağına çarptığını saptadığını açıkladı. 
     İçinde 48'i İtalyan, 56'sı yabancı 104 yolcunun bulunduğu Sas uçağının Alman uçağına çarptıktan sonra sağa dönerek bu kez binaya çarptığı kaydedildi. 
     Görgü tanıkları, ''3 patlama duyduk, daha sonra büyük bir yangın çıktı'' dediler. Kazada Sas uçağında 104 yolcu, Alman uçağında 4 yolcu, binada ise sayısı 20'den fazla işçinin bulunduğu belirtildi. 
     Linate Havaalanı'ndaki kazadan sonra uçaklardanve binadan şu ana 60 cesedin çıkarıldığı açıklandı. 
     






</TEXT>
</DOC>
