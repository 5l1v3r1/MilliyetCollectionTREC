<DOC>
<DOCNO> 2108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/spor/aspo.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Utanç finali 2 - 1 
</HEADLINE>
<TEXT>

Tekmeler havada uçuştu, yumruklar konuştu. Yüz kızartıcı gecede 12 sarı kart çıktı, dört oyuncu kendisini saha dışında buldu. Kupa Galatasaray’ı yenen B.Leverkusen’in oldu 
İkisi de kendisini arenada sandı      İKİ taraf da suçluydu. Avrupa’nın iki gözde takımı İspanya’ya gidince futbol sahasını unuttu, adeta kendilerini arenada buldu. Acımasız tekmeler, birbirinin üzerine yürümeler, yumruk, itişme ve tükürmeler. Hepsi ne yazık ki dün geceki finalde oldu. 
     
Hasan ve Bülent de atıldı      İLK tatsızlık 43. dakika yaşandı. Hasan Şaş ile Kovac birbirlerine sert girdi. İkisi birden oyun dışı kaldı. Son dakikalarda saha sık sık karıştı. Bülent ile Neuville de hakem tarafından atıldı. Goller Rinn, Kirsten ve Serkan’dan geldi. Bayer Leverkusen Galatasaray’ı yenip kupayı aldı. 
     
     Maçın karnesi 
     HAKEMLER Emilio Garcia Fulido , Ruben Delacruse , Angel Romero 
     GALATASARAY Taffarel - Capone Fatih Dk.46 , Popescu , Bülent , Hakan Ünsal Ergün Dk.46 - Ümit Bülent Akın Dk.62 , Suat Arif Dk.71 , Emre , Hasan Şaş - Hagi , Serkan Jardel Dk.46 
     YEDEKLER Kerem, Mehmet, Vedat 
     BAYER LEVERKUSEN Matyser - Ziukovic , Kovac , Lucio , Heyduk - Shneider , Vranjes Neuendort Dk.46 , Placente , Ballack - Ponte Kirsten Dk.64 - Rinn Neuville Dk.64 
     YEDEKLER Juric, Reep, Brdaric, Babiç 
     GOLLER Rınn Dk.13 , Serkan Dk.15 , Kirsten Dk. 65 
     SARI KARTLAR Capone, Suat, Hagi, Emre, Ümit, Ergün, Bülent Akın Galatasaray , Rinn, Neuendort, Placente, Heyduk, Ballack B.Leverkusen 
     KIRMIZI KART Hasan Şaş, Bülent Korkmaz Galatasaray , Kovac, Neuville Bayer Leverkusen 
     
Meydan savaşı      Çirkinlik diz boyu 
     GALATASARAY ile Bayer Leverkusen arasında oynanan Maspalomas Kupası finali uzun süre unutulmayacak çirkinliklere de sahne oldu. İki takıma da hiç yakışmayan olay, 88. dakikada Bülent ile Neuville arasındaki ikili mücadelede yaşanan gerginlikle başladı. İki oyuncunun da birbirlerinin üzerine yürümesinin hemen ardından gerilim bu kez kulübeye sıçradı. 
     
     Okan’a tekme attılar 
     BAYER Leverkusen kulübesinden fırlayan bir kişinin Okan’a tekme atmasıyla ortalık biranda karıştı. Bu kez Galatasaraylı oyuncular hep birlikte kulübeye saldırdı. Bu arada tekmeler havada uçuştu, yumruklar konuştu. Taffarel de başına bir darbe aldı. Teknik Direktör Lucescu ile Bayer Leverkusen Teknik Direktörü Vogts’un çabaları ve polisin araya girmesiyle olay yatıştı. 
     
     Hasan, Vedat’la tartıştı 
     SERTLİK nedeniyle oyun içerisinde de zaman zaman gergin anlar yaşandı. Kovac ile birlikte kırmızı kart gören Hasan Şaş kulübeye döndüğünde Vedat ile tartıştı. Galatasaraylı futbolcular maç sonrası kupa törenine katılmadı. Ödülü kaptan Bülent aldı. Maçı adeta katleden, olayın çıkmasında büyük pay sahibi olan hakemi Hagi sert bir dille eleştirdi ve "Herşey onun yüzünden oldu" dedi. 
     
TANMAN Hesabını soracağım      MENAJER Cüneyt Tanman, Galatasaray - Bayer Leverkusen final maçında çıkan olayların üzücü olduğunu belirterek, "Futbolcularımız profesyonelce davranmadılar" dedi. Tanman, " Bunun hesabını sorup, gerekli önlemleri alacağız" ifadelerini de kullandı. 
     
En iyi futbolcu ödülü Hagi’nin      GALATASARAY’IN yıldız futbolcusu Hagi, Maspalomas Turnuvası’nın "En iyi futbolcusu" seçildi. Romen oyuncuya ödülü Galatasaray - Bayer Leverkusen maçı sonrası verildi. Bu arada Jardel’in ayağındaki sakatlık nedeniyle Portekiz’den özel doktoru getirildi. 
     
Deportivo galip      GALATASARAY’IN Şampiyonlar Ligi’ndeki rakiplerinden Deportivo, İspanya Ligi’nde Valencia’yı 2 - 0 yendi. Sarı - Kırmızılıların diğer rakibi Fransız Paris Saint Germain ise deplasmanda St.Etienne’e 1 - 0 mağlup oldu. 
     


 SPOR 



































</TEXT>
</DOC>
