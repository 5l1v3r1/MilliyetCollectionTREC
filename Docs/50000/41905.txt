<DOC>
<DOCNO> 41905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/yasam/yas00.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkekler Mars’tan kadınlar Venüs’ten 
</HEADLINE>
<TEXT>

Çoğu toplumlarda cinsellik erkek için iktidarın ifadesi. Erkek, kadının cinselliğini kendi namusu olarak görüyor. Bazen ahlak kurallarını yeterli bulmayıp kendi kuralını üretiyor 
     Cinsellik hakkında asla soramadıklarınız 
ELİF KORAP - 4 

     Cinsellik, insan için yalnız fiziksel ve psikolojik bir ihtiyaç değil. Pek çok toplum için cinsellik, ahlak sözcüğünü de temsil ediyor. Yine çoğu toplumda cinsellik erkek için iktidarın ifadesi. 
     Erkek, kadının cinselliğini kendi namusu olarak görüyor, bu nedenle de ahlak kurallarının yaptırımları yeterli görülmeyerek bazı ülkelerde kadının cinsel isteği fiziksel olarak da köreltiliyor. Bu trajik durum dini ve kültürel kurallara bağlı kadınlar tarafından bile benimseniyor. 
     
     Kadın sünneti 
     Bazı Afrika ülkelerinde kız çocuklarının klitorisi cinsel isteklerini azaltmak amacıyla sünnet ediliyor. Bir diğer uygulama da "infibulation" denen yöntem. Bununla da kadının cinsel organı kapanacak şekilde dikilerek cinsel ilişkiye girmesi olanaksızlaştırılıyor. Dikişler, yalnız doğum ve yeniden çocuk sahibi olmak için açılıyor. 
     Bu iki yöntem halen dünyada 23 ülkede geçerliğini sürdürüyor. 
     
     Bek ret kemeri 
     Vücuttan atıkların çıkmasına olanak tanıyan, ancak cinsel ilişkiyi engelleyecek bir şekilde yapılmış olan metal "bek ret kemerleri" ise cinsel ilişkinin ardından, karısının başkalarıyla ilişkisini engellemek isteyen erkekler tarafından kullanılıyor. 
     D. Barash, "Sosyobiyoloji ve Davranış" adlı kitabında benzer bir uygulamanın bazı hayvanlarda da görüldüğünü yazıyor. Buna göre acantohocephalan kurtlarının erkekleri cinsel birleşmenin ardından bir nevi çimento tıpa ile dişinin cinsel organını kapatıyor. Böylece cinsel birleşmenin ardından spermlerin akmasını engelleyerek döllenme ihtimalini artırıyor ve dişinin cinsel birleşmesini engelliyor. 
     
"Cinsellik ahlak ve biyoloji"      Sosyolog Ümit Ünal, "Cinsellik, Ahlak, Biyoloji" başlıklı bir incelemesinde konuya ilişkin pek çok örneğe yer veriyor. Ünal, incelemesinde dünyada kadın ve erkeğin cinsel ilişkiye yaklaşımlarında farklılıkları ortaya koymak için yapılan araştırma sonuçlarını şöyle özetliyor 

</TEXT>
</DOC>
