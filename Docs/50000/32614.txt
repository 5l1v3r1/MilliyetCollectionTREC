<DOC>
<DOCNO> 32614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/spor/aspo.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel Haber 
</HEADLINE>
<TEXT>
Daum, Türk olmak istiyor 
Beşiktaş’ın Alman Teknik Direktörü, gönlünde Türk vatandaşlığının yattığını söyledi, "Ancak şov yapıyor derler diye, bu düşüncemi uygulayamıyorum" ifadesini kullandı 
     KARTAL YİĞİT 

     SİYAH - Beyazlı ekibin teknik patronu Daum, MİLLİYET’E yaptığı özel açıklamada, "Türk vatandaşlığına geçmek istiyorum" dedi. Almanya’da, kokain kullandığı için hakkında dava açılan Alman hoca, sıkıntı dolu günlerinde beyninde hep Türkiye’nin olduğunu belirtti. Ünlü teknik direktör, "Türkiye’yi ve Türkleri çok seviyorum. Gönlümden sürekli ikinci vatanım olan Türkiye’nin vatandaşı olmak geçiyor. Ancak Daum şov yapıyor derler diye, bu düşüncemi faaliyete geçiremiyorum" dedi. 
     ALMAN hoca, zor günlerinde kendisine sadece Türkiye’nin sahip çıktığını da vurguladı. Daum, ayrıca Roda maçından sonra düzenlediği basın toplantısında kokain davasıyla ilgili olarak Alman medyasına verdi, veriştirdi. Başarılı teknik adam yaptığı toplantıda "Alman medyası kan koklayan köpekler gibi peşime düşerek beni yok etmeye çalıştı. Türkiye’de gördüğüm ilgiyle ayakta kalıyorum. Artık biraz olsun rahatım. Bu nefret dolu haberler çıkmıyor" diye konuştu. 
     



 SPOR 























</TEXT>
</DOC>
