<DOC>
<DOCNO> 20919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/dunya/dun02.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya’ da fuhuş, meslek 
</HEADLINE>
<TEXT>

Yasayla, fahişelere sağlık sigortası ve müşterisini dava etme hakkı tanınıyor 
     DIŞ HABERLER SERVİSİ 

     Alman hükümeti, fahişeliğin resmen meslek olarak tanınmasını ve hayat kadınlarının da sağlık sigortasından faydalanabilmesini öngören yasa tasarısına ilk onayını verdi. Teklifin yürürlüğe girmesiyle hayat kadınları emektli olabileceği gibi, para ödemeyen müşterilerini mahkemeye verebilecekler. 
     Almanya’da hayat kadınlarının birçoğu, kazançları karşılığında devlete vergi ödüyorsa da sağlık sigortası gibi bazı haklardan mahrum bırakılıyor. Bu sorunun bir çözüme kavuşturulması gerektiğini savunan tasarıda, kanunlar karşısında fahişeliğin "ahlaksızlık" olarak görülmesine bir son verilmesi ve hayat kadınlarının sosyal güvenlik ve emeklilik haklarından faydalanabilmesi öngörülüyor. Ayrıca tasarıya göre seks işçileri, hizmetleri karşılığında para alamadıkları müşterilerini de dava edebilecekler. 
     Almanya’da yılda yaklaşık bir milyon erkek hayat kadınlarını "ziyaret ederken", İngiltere’de yapılan bir araştırma, bu ülkede fuhuş sektörüne yılda 770 milyon sterlin 1.25 katrilyon TL para harcandığını, buna karşılık İngilizlerin sinemalara sadece 652 trilyon lira kazandırdığını ortaya koydu. Araştırmacılar, fahişeliğin yasallaştırılması durumunda ise devletin her yıl 407 trilyon lira fazladan vergi kazancı elde edeceği belirtiliyor. 
     



 DÜNYA 













</TEXT>
</DOC>
