<DOC>
<DOCNO> 3380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/son/soneko06.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell'den hisse devri 
</HEADLINE>
<TEXT>

     Turkcell, 4 şirketteki iştirak hissesini Turktell Bilişim Servisleri A.Ş.'ye devretme kararı aldı. 
     Turkcell'den Borsa'ya gönderilen açıklamaya göre, Bilişim ve Eğitim Teknolojileri Yapım ve Yayın Hizmetleri A.Ş.'nin 1 milyon lira nominal değerli 1 milyon 200 bin adet hissesi ve Hayat Boyu Eğitim ve İletişim Hizmetleri A.Ş.'nin 1 milyon lira nominal bedelli 150 bin adet hissesi sermaye taahhüt borçları karşılığında devredilecek. 
     Interaktif Çocuk Programları Yapımcılığı ve Yayıncılığı A.Ş.'nin 1 milyon nominal değerli 75 bin adet hissesi 75 milyar lira bedelle, Siber Eğitim ve İletişim Teknolojileri A.Ş.'nin 1 milyon lira nominal değerli 350 bin adet hissesi 87 milyar 500 milyon lira karşılığında Turktell'e satılacak. Açıklamada, devredilen hisselere ait sermaye taahhüt borçlarının, hisseleri devralan Turktell Bilişim Servisleri A.Ş. tarafından ödenmesine karar verildiği bildirildi. 




</TEXT>
</DOC>
