<DOC>
<DOCNO> 1560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/son/sontur17.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya'da lav silahı operasyonu 
</HEADLINE>
<TEXT>

     Konya'da gerçekleştirilen bir operasyonda ordudan ihraç edilen bir astsubay, 2 lav silahı, 11 adet el bombası, silah ve mermilerle yakalandı. 
     Konya Emniyet Müdürlüğü Kaçakçılık ve Organize Suçlar Şubesi ekipleri yaptıkları çalışmalar sonucu, astsubaylıktan ihraç edilmiş Yücel Karademir'in 34 elinde çok sayıda patlayıcı madde ve silah bulunduğunu belirledi. Bunun üzerine harekete geçen ekipler, Yücel Karademir'in evine baskın düzenledi. Aramalarda, orduya ait olduğu belirlenen 2 adet lav silahı, 11 adet el bombası, bir adet Kalaşnikof marka tüfek ile bu silahlara ait 245 adet mermi ele geçirildi. Operasyonda astsubaylıktan atılan Kardemir'in, 2 adet el bombasını 200 Alman Markı karşılığında Canan İlker Çeşmeci 35 ve Murat Çeşmeci 29 isimli kişilere sattığı anlaşıldı. Yetkililer, amca çocukları olan Canan İlker ve Murat Çeşmeci'nin de gözaltına alındıklarını, soruşturmanın genişletilerek sürdürüldüğünü söylediler. 




</TEXT>
</DOC>
