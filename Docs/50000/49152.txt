<DOC>
<DOCNO> 49152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/son/sontur13.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ailesinin 5 ferdini kaybeden zihinsel özürlü kıza tecavüz ettiler 
</HEADLINE>
<TEXT>

     Gaziantep'in İslahiye İlçesi'nde, ailevi nedenlerle çıkan kavgada 5 ferdini kaybeden Yüksel ailesinin zihinsel özürlü kızı N.Y. tecavüze uğradı. 
     Alınan bilgiye göre, doğuştan zihinsel özürlü N.Y. 21 , anne, baba, abla, kardeş ve yeğeninin cinayete kurban gitmesi sonrasında 4 kardeşiyle birlikte korumasız kaldı. Çevreye zarar vermesinden korkularak ayağından iple kapıya bağlı yaşamak zorunda bırakılan N.Y, komşularının verdiği yiyeceklerle beslenmeye başladı. 
     N.Y, ayağına düğümlenen ipten kurtulup gezmeye çıktığı bir anda mahallede simit fırını işleten Ahmet Nergiz'in tecavüzüne uğradı. 
     N.Y'yi kandırarak fırınına götüren Nergiz, mahalle sakinlerinin ihbarı sonrasında suçüstü yakalandı. Nergiz, tutuklanarak cezaevine konuldu. 
     Necibe Yüksel ve 4 kardeşinin bakıma muhtaç olduğunu belirten komşuları, ''Önlem alınmazsa bu çocuklar gelecekte daha kötü olaylar yaşarlar. Öncelikle de N.Y'nin devlet korumasına alınmasını istiyoruz. 
     Yaşadığımız üzüntü ve endişe nedeniyle bizim de huzurumuz kaçtı'' dediler. 
     






</TEXT>
</DOC>
