<DOC>
<DOCNO> 31982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/spor/spo01.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bizi ayırmayın" 
</HEADLINE>
<TEXT>

Beşiktaş’ın Almanya kampında sağ kanattaki performanslarıyla göz dolduran Nihat ve Tamer, "Yan yana oynamak istiyoruz" diyerek, Teknik Direktör Christoph Daum’a mesaj gönderdiler 
     KARTAL YİĞİT 

     Uyum içindeyiz’ 
     SİYAH - Beyazlı ekibin Almanya kampındaki en çalışkan isimleri Nihat ve yeni transfer Tamer, yan yana oynadıkları Bonner karşılaşmasında mükemmel performans gösterdiler. Yıllarca birlikte oynamış gibi uyum içinde olduklarını belirten iki genç yıldız, Teknik Direktör Daum’a da mesaj göndererek, "Tabii ki kimin forma giyip, kimin kenarda kalacağına biz değil, hocamız karar verecek. Ancak gönlümüzde yan yana oynamak, birlikte mücadele etmek yatıyor" diye konuştular. 
     
     Beşiktaş kazanır’ 
     NİHAT, "Futbolda her zaman iniş - çıkış olabilir. Geçen sezona iyi başladık, kötü bitirdik. Bu kez bomba gibi Beşiktaş izlenecek. Yenilerle uyum sağladık. Takımda rekabet var. Kazanan Beşiktaş olacak. Tamer’le iyi bir ikili olduk. Bana göre O, Türkiye’nin en iyi kanat oyuncuları arasında" dedi. Tamer ise Nihat’ı göklere çıkarıp, "Türkiye’deki en iyi genç yetenek. Milli Takım’a da kısa sürede yükseldi. Birlikte oynarsak, Beşiktaş kazanır. O’nunla yan yana oynamaktan büyük keyif alıyorum" ifadelerini kullandı. 
     
Kartal’dan gol şov 5 - 0Beşiktaş ikinci hazırlık maçında Lüksemburg’un amatör takımı Hobscheid’i farklı mağlup etti 
     KARTAL hazırlık kampının ikinci maçında Lüksemburg amatör takımlarından Hobscheid’i farklı yendi. Zayıf rakibi karşısında baştan sona üstün oynayan Siyah - Beyazlılar karşılaşmanın ilk yarısını Nihat, Tamer ve Stavrum’un golleriyle 3 - 0 önde kapadı. İkinci devrede Tunç ile İlhan farkı artırdı ve Kartal maçtan 5 - 0 galip ayrıldı. Beşiktaş maçın bitimine üç dakika kala Tümer’in ayağından bir de penaltı kaçırdı. 
     
Biletler satışta      MİLAN ve Beşiktaş arasında 4 Ağustos’ta Mehmet Özdilek’in jübilesi için yapılacak maçın biletleri bugün satışa çıkıyor. Jübilenin tanıtımı amacıyla Çarşamba Eğitim Parkı’nda Milan Teknik Direktör Fatih Terim ve Mehmet Özdilek’in katılacağı basın toplantısı düzenlenecek. Toplantıda Terim’e ilk jübile davetiyesi de verilecek. 
     
ŞOK      Ahmet Dursun bir ay yok 
     BİR süredir ayağındaki ağrılardan şikayetçi olan Ahmet Dursun’un dün MR’ı çekildi ve genç futbolcunun sol dizinde sinir iltihaplanmasına rastlandı. Tedavisine başlanan Ahmet Dursun’un en az bir ay sahalardan uzak kalacağı açıklandı. Bu gelişme başta Daum olmak üzere tüm teknik heyetin moralini bozdu. 
     
Daum’dan, komplo teorisi      BEŞİKTAŞ Teknik Direktörü, kokain davasında cezasını çektiğini söyledi. Alman medyasının yoğun ilgi gösterip, hemen hemen her gün röportaj yaptığı Daum, Bonner maçından sonraki basın toplantısında komplo teorisini ortaya attı. Daum, "Bazıları bu olayda beni köşeye sıkıştırdı. Hata vardı, ancak kasıtlı olarak üstüme geldiler. Cezamı çektiğime inanıyorum. Ama bana o günleri yaşatanlar bir gün af dileyecekler. Beşiktaş’ta aradığım mutluluğu yakaladım. Kendimi çok iyi hissediyorum" dedi. 
     
Shorunmu’dan son uyarı      ALMANYA kampına parası verilmediği için gitmek istemeyen, ancak güçlükle ikna edilen Nijeryalı kaleci, dün Menajer Sinan Engin’le görüşüp, son restini çekti. Tecrübeli file bekçisi, 200 bin dolarlık alacağının verilmemesi halinde 23 Temmuz’da gideceği milli takım kampından geri dönmeyeceğini bildirdi. Shorunmu, "Hep beni oyalıyorsunuz" dedi. Garanti veren Menajer Engin, parasını salı günü hesaba yatıracaklarını söyledi. Öte yandan sol baldırındaki ağrıları geçmeyen Ahmet Dursun dün MR çektirdi. 
     



 SPOR 






















</TEXT>
</DOC>
