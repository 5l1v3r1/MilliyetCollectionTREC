<DOC>
<DOCNO> 46139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/son/sondun28.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell "Operasyon sürüyor, yapılacak daha çok şey var" 
</HEADLINE>
<TEXT>

     ABD Dışişleri Bakanı Colin Powell, Afganistan'a düzenlenen operasyonun askeri ya da mali her yönüyle devam edeceğini, ''daha yapılacak çok şey olduğunu'' söyledi. 
     ABC televizyonunda yayımlanan bir programa konuk olan Powell, ''bu harekatın bütün terörizme karşı yönlendirildiğini'' belirtti. Powell, şunları söyledi 
     ''El Kaide örgütünü yok edeceğiz. Bu örgütün başı da Usame bin Ladin'dir. Dolayısıyla onun da peşindeyiz. Ama bir kişiden veya bir örgüttün kurtulduğumuzu düşünerek harekatın biteceği yönünde kendimizi aldatmayalım. Bitmeyecek. Bu harekat bütün terörizme karşı yönlendirildi.'' Pakistan Devlet Başkanı Pervez Müşerref'in ülkesindeki durumu tamamen denetimi altında bulundurduğunu belirten Powell, ''Müşerref, geçen haftalarda ülkesi ve ordusu üzerinde kesin denetimi olduğunu gösterdi'' dedi. 
     
     BM'ye önemli rol 
     Powell, NBC televizyonuna yaptığı açıklamada ise, Taliban'ın Afganistan'da iktidardan ayrılması halinde BM'nin bu ülkede önemli rol oynayabileceğini söyledi. 
     Dışişleri Bakanı Powell, ''BM, Taliban'dan sonraki dönemde çok önemli bir rol oynayabilir'' dedi. 
     ABD'nin Afganistan'da tüm halkı temsil eden bir hükümet görmek istediğini belirten Powell, ''değişik taraflarla temasta olduklarını'' kaydetti. 
     






</TEXT>
</DOC>
