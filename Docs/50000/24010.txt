<DOC>
<DOCNO> 24010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/spor/spo05.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli gerçeği 
</HEADLINE>
<TEXT>

Soydan’ın sorusu yılların gazetecisi Dündar’ı bile şaşırttı. Ve ünlü hocaya herkes yeşil ışık yaktı 
     Yusuf Kobal 

     MUSTAFA Denizli tamamdı. Tamamdı da, bu nasıl olmuştu. İşte görüşmenin perde arkası Herkes bir şey söylerken, Selim Soydan söz aldı "Bizim futbolcular, milli takımda iyi oynuyorlar, Avrupa Şampiyonası finallerine katılma hakkını söke söke alıyorlar. Fenerbahçe’de aynı oyuncular oynayamıyor. Neden " Herkes birbirinin yüzüne baktı "Evet, neden " 
     SELİM Soydan devam etti "Nedeni ortada değil mi Milli Takımın başında Mustafa Denizli var da ondan. Başarılı, futbolcuları oynatabiliyor. Onu seviyorlar, ter döküyorlar, forma için sonuna kadar mücadele ediyorlar. Fenerbahçe’nin iyi futbolcuları Mustafa Denizli’nin elinde bu takımı şampiyon yapmak için canla, başla, özveriyle çalışırlar. Öyle değil mi " 
     BU konuşma yılların gazetecisi Uğur Dündar’ı bile şaşırttı. Ve herkes Denizli’yi istedi. Mustafa Denizli konusunda Başkan Aziz Yıldırım’ı ikna eden bir görüş de şuydu Vefa Küçük, kongre öncesi hoca adayı olarak Mustafa Denizli’nin adını çok önceden açıklamış, camiadan tepki de almamıştı. Yıldırım’ı yumuşatan en önemli unsurlardan biri de buydu. 
     
Önce İmparatorAziz Yıldırım, son şampiyonluğun mimarlarından Oğuz Çetin’in takımdan uzaklaştırılmasını bir türlü hazmedememişti. Bunu gerçekleştirdi. Ama çok istediği Zola’yı bir türlü alamadı 
     Başkan Aziz Yıldırım, son şampiyonluğun kaptanı "İMPARATOR" Oğuz Çetin’in kulüpten kovulurcasına uzaklaştırılmasını bir türlü içine sindiremiyordu. 
     Bu kez kararlıydı. Ne yapacak, edecek geri döndürecekti. Oğuz’u taraftarların "İmparator" diye inlettikleri stada getirecekti. 
     Oğuz teklifi hemen kabul etti. Üstelik yönetimin görevin başına getireceği teknik adama "İmparator olmazsa olmaz" şartına da çok mutlu olmuştu. 
     Tek başına takımın başına geçme gibi bir düşüncesi zaten olmamış, Rıdvan Dilmen gibi akibeti belli olmayan sona doğru yelken açmak pek akılcı gelmemişti. 
     En iyisi böylesiydi. 
     Ya Aykut 
     Aykut’a "Önce alt yapının başına geç" dediler hedef pişmesiydi. 
     Ancak onun düşüncesi farklıydı. Başka bir takımda pişmek istiyordu. İstanbulspor’da duayen Metin Türel, ona çok şeyler verebilecekti. Fenerbahçe projesini erteledi. Sağlam gelmek istiyordu. 
     
Sıra geldi transfere      Fenerbahçe, mutlaka transfer yapmalı, kadrosuna yıldızları katmalıydı. 
     Kollar sıvandı. Son şampiyonluğun futbol şube sorumlularından Selim Soydan, çalışmalara başladı. Ortaya Zola, Jardel, Etoo ve Lauren isimleri çıktı ilk etapta... Lokvenc ve Carew de listedeydi ama ilk dört isim taraftarların da hoşuna gitmişti. 
     "Önce tedbir" dediler listedeki isimleri izlemeliydiler. 
     "Soydan, Jardel’i izlemeye gidiyor" haberleri kamuoyunda esprilere yol açıyordu 
     "Eğer Jardel’i de tanımıyorlarsa bu işi bıraksınlar. Avrupa gol kralının neyini izleyecekler " 
     
Zola seferleri      Chelsea’de forma giyen Zola, teklife bir türlü sıcak bakmıyordu. Tam üç kez gittiler İngiltere’ye... 
     Bu sırada yönetimde yerli ve yabancı transferler nedeniyle görüş ayrılıkları ortaya çıkmıştı. 
     Başkan Yıldırım ile Kalkavan ilk çatışmayı da, Denizlisporlu Yusuf ve Ümit için yaptılar. 
     Kalkavan, yine Soydan’ın belirlediği isimlerden Yusuf’un isini bitirmiş, Ümit için de başkan onayına ve yardımına gereksinim duyuyordu. Ümit’in transferi nedeniyle Ankara’ya giden Kalkavan, Yıldırım’a telefonla dört saat ulaşamayınca ipler kopuyor, Selim Soydan da, verdiği transfer listesini masanın üzerine bırakıp, Kalkavan ile birlikte sade üyeliği tercih ediyordu. 
     Yıldırım, futbol şubesini kendine bağlayıp, tek yetkili olmuştu. Denizli’nin istediği oyuncuları alacaktı. Denizli de, kendi listesini vermiş, transfer yapılmasını bekliyordu. 
     
28 milyon dolar olmaz      Jardel, iyi bir fikirdi. Ama 28 milyon dolarlık bonservis bedeli çoktu. "Değmez" diye düşünüldü ve geçen sezon yaptığı, nezaketsizlikten dolayı Jardel’in ismi çizildi. 
     Brezilyalı, geçen sezon kendisini tranfser etmek isteyen Fenerbahçelileri geri çevirmişti. Üstelik, görüşme gereği bile duymamıştı. 
     Yine de yönetim kurulundaki bazı üyelerin, "Jardel’i alalım. Genç oyuncu, piyasası da var. Baktık olmuyor, satar para kazanırız" bile diyorlardı. 
     Ama Jardel işi, başlamadan bitirildi. 
     Artık en önemli rota Zola idi. Bu bücür İtalyan, mutlaka Fenerbahçeli olmalıydı. Başkan istiyor, Denizli onaylıyor, camia heyecanlanıyordu. Zola Fenerbahçe’ye gelirse, tek başına bile çok işler yapabilirdi. 
     Aylarca Zola’nın Fenerbahçe’ye tranfser edilmesi için uğraşıldı. Ama bir türlü Zola kafasını değiştirmedi. Bunun altında yatan unsur ise tüyleri ürperticiydi. 
     
Ah Högh ah      Zola için Başkan Aziz Yıldırım, İkinci Başkan Uğur Dündar ve Teknik Direktör Denizli Sardunya Adasının yolunu bile tuttular. Zola ile görüştüler. Ona sempati ile yaklaşıp, ikna etmeye çalıştılar, paranın sorun olmadığını söylediler. Uğur Dündar’ın Denizli ile birlikte verdiği ikna çalışması sonuçsuz kaldı. Zola, Türkiye’ye gelmek istemiyordu. Kibar bulduğu Fenerbahçelileri, hemen reddetmedi. Ama Türkiye hakkındaki çekincelerini sıraladı. Sonra da bomba patladı. 
     Yıllarca Fenerbahçe formasını giymiş Danimarkalı Högh, Zola’nın artık takım arkadaşıydı. Zola, Högh’den öylesine etkilenmişti ki, ne Denizli’nin ikna çabaları, ne başkanın paraları, ne de Dündar’ın kıvrak konuşmaları, onu ikna edemedi. 
     Fenerbahçe’den sorunlu ayrılan Högh, Zola’yı etkilemede, yöneticilerden daha etkin olmuştu. "Fenerbahçe’den paranı alamazsın. Türkiye’de futbol oynamak o kadar kolay değil. Hiç yenilmeyeceksin" türünden söylemlerle Zola’nın aklını çelmişti. 
     Bir de yöneticilerden Hamdi Akın şansını denedi. 
     İngiltere’de bu transferi bitirmek için uğraştı. Akın’ın Zola ile ilgili açıklaması da sorun oldu. Hamdi Akın, iyi niyeti ve Chelsea kulübünün izni ile Zola’nın Fenerbahçe’ye gelebileceğini açıklayınca ortalık karıştı. Bu sorun kısa sürede gideriliyor ama bir türlü Zola Fenerbahçe’ye "Evet" demiyordu. 
     Başkan Aziz Yıldırım, yüz yüze görüştüğü Zola’dan etkilenmişti. Türkiye’ye dönüşte Zola’nın ne kadar sempatik olduğunu çevresine anlatıyordu ve eliyle işaret ederek "Şu kadar da boyu var adamın" diyordu. 
     



 SPOR 

























</TEXT>
</DOC>
