<DOC>
<DOCNO> 20958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/siyaset/siy08.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Özür diledi 
</HEADLINE>
<TEXT>
Öcalan İyi bir önder olamadım 
     İHSAN DÖRTKARDEŞ DHA 

     Abdullah Öcalan, Batı’nın çizdiği senaryo gereği "paketlenip" Türkiye’ye gönderildiğini, idam edilme yerine yanlış anlaşılmaktan korktuğunu iddia ederek "Keşke bunlar olmasaydı. Keşke daha iyi önderlik yapabilseydim. Ben iyi bir önder olamadıysam özür dilerim. Türkiye’den rica ettiğim şey, Kürt -Türk ilişkisini demokrasi ve kardeşliği doğru anlamasıdır. " dedi. 
     Öcalan’ın avukatları aracılığıyla yaptığı açıklama, "Özgür Politika" gazetesinde yayımlandı. Öcalan, Türkiye’de krizden kurtulmak için herkesin "demokrasi seferberliğine" yönelmesi gerektiğini, liberal sol ittifakın büyük önem taşıdığını savundu. Devlet Bakanı Kemal Derviş’in liberal sol ittifak önerisinin destek bulabileceğini belirten Öcalan, "Bu başarılı olursa, buna sağ da karşı çıkmaz böylece Türkiye krizden çıkabilir" ifadesini kullandı. 
     İdam mahkumu olduğunu af veya kişisel kurtuluş peşinde olmadığını vurgulayan Öcalan, " İlla asalım’ diyenler, içeride savaş rantına dışarıda başka güçlere bağlıdırlar. Kimin hortumladığı açığa çıktı. Hepsi mahkemelere düştüler. Ben tek kişi değilim. Beni illa asmak isteyenler sonuçlarına katlanır" tehdidinde bulundu. 
     



 SİYASET 


















</TEXT>
</DOC>
