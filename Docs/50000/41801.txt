<DOC>
<DOCNO> 41801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/son/sonspo04.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Lazio Tenik Direktörü Zoff "Çok gol kaçırdık" 
</HEADLINE>
<TEXT>

     Avrupa Şampiyonlar Ligi D Grubu'ndaki ilk maçında Galatasaray'a 1-0 yenilen SS Lazio takımının teknik direktörü Dino Zoff, daha önce uyarılmalarına rağmen yine de golü kontrataktan yediklerini söyledi. 
     Karşılaşmaya gayet iyi başladıklarını ve kontrolü ellerinde bulundurduklarını kaydeden Zoff, ''İki topumuz direkten döndü. Birçok pozisyona girmemize rağmen yararlanamadık. Çok gol kaçırdık. Ama futbolda bunlar da var. Galatasaray'ın kontratakta tehlikeli bir takım olduğu söylenmişti. Golü de öyle yedik'' dedi. 
     Zoff, futbolcularının oldukça egoist oynadığını da kaydederek, ''Beşe dört, beşe üç gibi üstün durumlarda Galatasaray savunmasını yakaladık. Ama yararlanamadık. Böyle fırsatlar bir daha elimize geçmeyebilir. Artık önümüzdeki maçları kazanmamız lazım'' diye konuştu. 
     Zoff, kendisine yöneltilen ''Gruptaki öteki maçta, Fransa liginde kötü bir dönem geçirmesine rağmen Nantes'ın PSV Einthoven karşısında aldığı 4-1'lik galibiyet sizi şaşırttı mı '' şeklindeki soruya, ''Fransa futbolu çok kaliteli. Bana göre bu sonuç kesinlikle sürpriz değil'' yanıtını verdi. 







</TEXT>
</DOC>
