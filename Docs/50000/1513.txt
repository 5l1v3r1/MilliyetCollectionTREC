<DOC>
<DOCNO> 1513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/son/sondun13.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistinli yetkili Erakat "Şaron'un sözleri savaş ilanı" 
</HEADLINE>
<TEXT>

     Filistinli yetkili Saib Erakat, İsrail’de sağın başbakan adayı Ariel Şaron’un barış sürecine ilişkin sözlerini "savaş ilanı"na benzetti. 
     Erakat, "Şaron’un sözleri savaş, saldırı ve tırmanışı vaaz ediyor" dedi. 
     Erakat, "Şaron’un sözleri savaş ilanından başka bir şey değil, çünkü barışı değil savaşı vaaz ediyor. Söyledikleri gösteriyor ki, anlaşmak olanaksız" diye konuştu. 
     Şaron, bir gazeteye dün verdiği demeçte barış süreci konusunda ilk kez çok açık konuşmuş ve "Oslo anlaşmaları ölmüştür. Nokta. Yahudi yerleşkeleri boşaltılmayacaktır. Nokta" demişti. 
     6 Şubat seçimleri yaklaşırken yapılan nabız yoklamaları, Şaron’un Ehud Barak’ın 20 puan önünde gittiğini gösteriyor. 
     




</TEXT>
</DOC>
