<DOC>
<DOCNO> 20915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/son/sontur25.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Soma Santrali'nde 16 gözaltı 
</HEADLINE>
<TEXT>

     Soma B Termik Santrali'nde Mart ayında başlatılan "Yolsuzluk Soruşturması" kapsamında Soma Elektrik A.Ş. SEAŞ Genel Müdürü Abdülkadir Çarıkçı ve bazı siyasetçilerinde aralarında bulunduğu 16 kişi gözaltına alındı. 
     İzmir Devlet Güvenlik Mahkemesi Başsavcılığı bir ihbar mektubunun ardından ihalelerde yolsuzluk yapıldığı iddiasıyla Soma B Termik Santrayılla ilgili soruşturma başlattı. 26 Mart'da İzmir DGM Savcılığı'nın isteğiyle jandarma santrale girerek tüm ihale dosyalarıyla belgelere el koydu, bazı çalışanların ifadesini aldı. Bu belgeleri değerlediren DGM Savcılığı bazı bürokrat ve siyasetçilerin gözaltına alınmasını istedi. Bunun üzerine jandarma dün başlartığı "Karaelmas 1" operasyonuyla, Çarıkçı Genel Müdür , Sedat Korkmaz Genel Müdür Yardımcısı , Cemal Toktamış Genel Müdür Yardımcısı , Niyazi Köstekli Genel Müdür Yardımcısı , Cevdet Ürer İdari İşler Müdürü , Rıza Köken Ticaret Müdürü , Ekrem Delice Vardiya Amiri , Ali Şahinler İdari Memur , Metin Apaydın Tes-İş Sendikası Şube Yöneticisi , Şahin Öztekin ANAP Eski İlçe Başkanı , Zeki Akkuş ANAP Eski İlçe Yönetim Kurulu Üyesi , Muammer Ok DYP Eski İlçe Başkanı , Şadi Akkuş İşçi ve ANAP ilçe eski yöneticisi , Teoman Man Santralin temizlik işlerini yapan Man firması sahibi , Bahri Kuru Esnaf ile Ahmet Namlı'yı gözaltına aldı. 
     Manisa Valisi Muzaffer Ecemiş olayı doğrularken, soruşturmanın sürdüğünü kaydetti açıklama yapamayacağını söyledi. 
     Soma'da önce "Beyaz Enerji" operasyonu çerçevesinde yürütüldüğü belirtilen ancak, daha sonra İzmir DGM Başsavcı Vekili İsmet Gürün'ün açıklamalarıyla netlik kazanan soruşturmada, çeşitli alım, ihale olaylarının araştırıldığı öğrenildi. Bu arada 1998 yılı Şubat ayında arızalanan 4. Grup Türbin'in 11 ay boyunca yapılmayarak, üratim kaybı nedeniyle kurumun zarara uğratılmasının da bu kapsamda soruşturulduğu bildirildi. 
     Gözaltına alınanlardan DYP Eski İlçe Başkanı Ok'un ise DYP'nin iktidarda olduğu dönemde, kırıcıların kömürden ayıkladığı taşları maden sahasında başka yerlere nakledilmesi işini ihalesiz aldığı, bu işlemi yaparken, kamyonlara taş yerine kömür konularak, günde 4 kamyon dolayında kömürü haksız sağladığı da iddia edildi. Ok'un bu işleri bazı bürokratlarla yakınlık kurarak sağladığı da öne sürüldü. 







</TEXT>
</DOC>
