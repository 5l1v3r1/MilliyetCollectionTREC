<DOC>
<DOCNO> 23482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/spor/spo01.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
DAUM’DAN BÜYÜK KIYIM 
</HEADLINE>
<TEXT>

Beşiktaş’ın Alman teknik direktörü, dün Fulya’da topladığı futbolculara, kalacak ve gidecek isimleri açıkladı. Siyah - Beyazlı takımdan tam 15 futbolcu ayrılacak 
     DENİZLİ beraberliği sonrası dün sabah futbolcuları Fulya’da toplayan Beşiktaş Teknik Direktörü Christoph Daum, tarihi operasyonu açıkladı. Şan Ökten Tesisleri’nde yaklaşık 1.5 saat süren zirvede oyuncuları tek tek eleştiren Alman hoca, 15 futbolcuyla ilişkiyi keseceklerini bildirdi. Daum’un açıkladığı listede Fazlı, Ayhan, Salih, İlhan, Murat Alaçayır, Fevzi, Ekrem, Sellami, Yasin, Khlestov, Rahim, Halilagiç, Nouma, Karhan ve Münch yer aldı. 
     
Shorunmu sürprizi      DAUM, gideceklerin isimlerini açıkladıktan sonra, kendilerine kulüp bulmalarını istedi. Siyah - Beyazlı ekibin teknik patronu, "Bu isimlerle yeni sezonda malesef bir arada olmayacağım. Herkes başının çaresine baksın" derken, Yasin ile bir kez daha görüşeceğini ve kesin kararını vereceğini söyledi. Ancak Christoph Daum’un, sürekli eleştirdiği Nijeryalı kaleci Shorunmu ile yola devam edeceğini açıklaması büyük sürpriz olarak nitelendirildi. 
     
Ali Eren öfkeli      ALİ Eren, gidecek oyuncuların açıklanmasından sonra, adını listede göremeyince sinirlendi. Tecrübeli oyuncu, "Beni de gönderin, burada kalmak istemiyorum" diyerek toplantıyı terk etti. Yeni sezon için yedi yerli, altı yabancı oyuncu alacağı bildirilen Daum, "Tepeden - tırnağa yenilenmiş bir kadro ile sezona hazırlanacağız. Üzerimizde müthiş baskı olacak. Bu baskıyı kaldırmamız için güçlü bir kadroya ihtiyacımız var" diye konuştu. 
     
İŞTE GİDENLER      FAZLI, AYHAN, SALİH, İLHAN, MURAT ALAÇAYIR, FEVZİ, EKREM, SELLAMİ, YASİN, FAZLI, AYHAN, KHLESTOV, RAHİM, HALİLAGİÇ, NOUMA, KARHAN, MÜNCH 
     
Görüşmeler haftaya      Beşiktaş’ta sözleşmesi biten futbolcularla yönetim önümüzdeki hafta pazarlık masasına oturacak. Daum’un raporları doğrultusunda yönetim ilk etapta iç transferi bitirecek. Öte yandan Siyah - Beyazlı ekip, yeni sezon hazırlıkları için 29 Haziran’da top başı yapacak, 10 Temmuz’da da Almanya’nın Köln şehrinde kamp çalışmaları için start alacak. Bu arada teknik yönetim, İntertoto’ya katılmama kararı oldu. 
     
Alman hoca neler dedi      FEVZİ’YE "Senden çok umutluydum. Ancak profesyonelliğe yakışmayacak kadar duygusalsın. Bu da hem seni, hem de takımı olumsuz etkiliyor." 
     AYHAN’A "Çok şans yakaladın, ama bunları iyi kullanmadın. Seninle birlikte olamayacağım." 
     FAZLI’YA "Profesyonel değilsin. Bir varsın, bir yoksun. Bir haftadır çalışmalara bile katılmıyorsun. Seninle de çalışmak istemiyorum." ifadesini kullandı. 
     TAYFUR’A "Bizim takımın hem belkemiği, hem de örnek oyuncususun. Hep böyle devam et." 
     NİHAT’A "Çok büyük yeteneğin var, bu yeteneğinin tamamını ortaya çıkarman gerekir. Çalışmalısın." 
     AHMET DURSUN’A "Profesyonelce davran, tribünlerden etkilenme, kulaklarını tıka, yeteneklisin, sana ihtiyacımız var." 
     



 SPOR 





























</TEXT>
</DOC>
