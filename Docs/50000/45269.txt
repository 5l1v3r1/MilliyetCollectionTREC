<DOC>
<DOCNO> 45269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/son/soneko21.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar bir miktar gevşedi... 
</HEADLINE>
<TEXT>

     İstanbul serbest piyasada doların fiyatında gerileme kaydedildi. 
     Kapalıçarşı'da sabah saatlerinde 1 milyon 670 bin liraya kadar yükselen dolar, öğleden sonra gevşeyerek 1 milyon 640 bin lira seviyelerine indi. 
     Mark ise döviz bürolarında, 765 bin lira ile 767 bin lira arasında işlem görüyor. 
     Ayaklı Borsa'da gün içinde 1 milyon 650 bin liraya kadar yükselen dolar 1 milyon 632 bin liradan, 773 bin liraya kadar çıkan mark 762 bin liradan satılıyor. 
     Altın piyasasında, 24 ayar külçe altının gramı gün içinde 15 milyon 500 bin liraya kadar çıktı. Külçe altın halen 15 milyon 400 bin liradan alıcı buluyor. 
     22 ayar bilezik 15 milyon 250 bin liradan, Cumhuriyet altını da 
     105 milyon liradan satılıyor. 
     
     Satış hemen hemen hiç yok 

     Kapalıçarşı esnafı, döviz piyasasında satışın hemen hemen hiç olmadığını, fiyatların az miktardaki işlemlerle yükseldiğini ifade ettiler. 
     Önlerini görememeleri nedeniyle döviz fiyatlarının yükselip yükselmeyeceği konusunda tahmin yapmanın zor olduğunu belirten esnaf, yaşanan dalgalanmanın güvensizlikten kaynaklandığını, piyasanın seyrini Devlet Bakanı Kemal Derviş'in yapacağı açıklamanın belirleyeceğini bildirdiler. 
     






</TEXT>
</DOC>
