<DOC>
<DOCNO> 27321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/yazar/tamer.html </URL>
<DATE> 2001/06/17/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Vakıfbank'ta Bayındır krizi 
</HEADLINE>
<TEXT>

     Hazine Müsteşarlığı'nda hafta içinde hazırlanan bir "red" yazısı, sadece Bayındır Grubu'nun patronu Kamuran Çörtük ve Vakıfbank üst yönetiminin değil, bir süre sonra belki bu operasyona katkıda bulunan Bakanlar Kurulu üyelerinin bile başını ağrıtma potansiyeli taşıyor. 
     Konumuz geçen sonbaharda Bayındır'ın Romanya'daki bankası ödeme krizine düştüğünde, bazı Bakanlar Kurulu üyelerinin müdahalesiyle Vakıfbank'a alelacele yapılan devirlerle Bayındır'a sağlanan nakit. Vakıfbank'ın kucağında bulduğu Yatağan, Kemerköy ve Yeniköy termik santralları için Hazine "garantör" olmayı reddediyor. İlgili yazı Hazine'den bu hafta sonu çıkmadıysa hafta başında mutlaka çıkacakmış. 
     O zaman ne olur derseniz Konuyu yakından izleyenlere göre yapılan satış geçersiz sayılacak. Pekiyi Vakıfbank'ın Bayındır'a işletme hakkı devri için bir günde ödeyiverdiği 35 milyon dolar ne olacak Para çoktan Çörtük'ün Romanya'daki bankasına giderek yerini bulmuş 
     Vakıfbank üst yönetimi, bu satışın gerçekleşemeyeceğini belki de baştan bildiği için Bayındır'la yapılan sözleşmeye "Eğer Hazine'den olumlu yanıt gelmezse, verilen para krediye dönüşür" şeklinde bir madde koymuş. Demek ki bu durumda Vakıfbank'ın Bayındır'dan icra yoluyla tahsil etmeye uğraştığı 96 milyon dolarlık alacağına Bakınız Fatih Altaylı, 8 Haziran - Hürriyet , bir 35 milyon dolar daha eklenmiş olacak. 
     Konuyu biraz kurcalayınca hayretle öğrendim ki, aslında Muğla'daki bu 3 santralın işletme hakkının TEAŞ'tan Bayındır'a devri bile henüz tamamlanmış değil. Diyeceksiniz ki TEAŞ'tan Bayındır'a devir işlemi tamamlanmamışsa, Bayındır'dan Vakıfbank'a devri nasıl yapılabilmiş 
     Vallahi bu soruyu bana sormayın. Aile fotoğrafında yer alabilen kişilerin Ankara'da işlerini nasıl hallettiklerini artık hepiniz biliyorsunuz. Neyse ki artık o ayrıcalıklarda da küçük direnişlere rağmen yolun sonuna gelinmiş gibi görünüyor. 
     Bu arada küçük bir hatırlatma Cumhurbaşkanı Ahmet Necdet Sezer, 3 santralın Bayındır'dan Vakıfbank'a devrini soruşturmak üzere Devlet Denetleme Kurulu'nu 3 ay önce harekete geçirmişti. 
     
Pakistan otoyolu yine mahkemelik      Söz Bayındır Grubu'ndan açılmışken, Pakistan'daki 600 milyon dolarlık İslamabad - Peşaver Otoyolu ihalesiyle ilgili son gelişmeleri de aktaralım. 
     Pakistan Karayolları Yüksek Kurulu Başkanı General Tarık, Pakistan'ın önde gelen avukatlarından İbrahim ile birlikte önceki haftayı Ankara'da geçirmiş. Amaç, Bayındır İnşaat'ın Ankara'daki Asliye Ticaret Mahkemesi'nden mayıs başında aldırdığı bir tedbir kararını kaldırmak ve Türk bankalarının otoyol ihalesi için verdikleri toplam 200 milyon dolarlık gayrı nakdi kredinin 96 milyon dolarlık bölümünün nakde çevrilmesini sağlamak. 
     Anlaşılan General Tarık ve avukat İbrahim, 96 milyon dolarlık teminat mektuplarının altında imzası bulunan banka genel müdürleri ve üst yönetimleriyle Ankara'da yaptıkları görüşmelerden istedikleri sonucu alamamışlar. Kendilerine mahkemenin tedbir kararı gösterilmiş. Bunun üzerine Pakistan Karayolları, mahkemece konulan bu tedbir kararının kaldırılması için Ankara'da ünlü bir avukat tutarak Türk mahkemelerinde Bayındır İnşaat aleyhine dava açmış. 
     Pakistan tarafı, araya yaz girdiği için en geç ekim sonu - kasım başı tedbirin kalkacağı ve bizim bankalardan 96 milyon doların tahsil edilebileceği umudundaymış. Ve otoyol ihalesine de ancak bu parayı tahsil ettikten sonra devam edilebilecekmiş. Herhalde onların da kaynakları yok . 
     Bayındır İnşaat cephesinde ise tamamen işin dışında kalmadan, ama Pakistanlı bir inşaat firmasıyla anlaşıp yüzde 30'lar civarı bir azınlık payına çekilerek, ilişkiyi koruma yönünde çaba harcanıyormuş. 
     
     







Osmanlı valsi 


Derviş, takas, Telekom 


Devlet Baba 


Kürtçe deyince akla gelen 


Çınar devrildi 


Babalar ve çocuklar 


Yangın söndürüldü mü 


Oh be stres bitti 


Burası Ortaköy, burdan giriş yok... 


Kaz, kız, göz... 


Boğaz'da nükleer tehlike 


Vakıfbank'ta Bayındır krizi 


Takas 'Mesih' olur mu 


Köşkler vekillerin emrinde 


"En güzel aşk filmi Selvi Boylum Al Yazmalım" 


</TEXT>
</DOC>
