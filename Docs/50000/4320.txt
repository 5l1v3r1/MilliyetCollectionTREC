<DOC>
<DOCNO> 4320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/yasam/yas02.html </URL>
<DATE> 2001/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Aftan beri kapan kaçıyor 
</HEADLINE>
<TEXT>

Af çıktı, kapkaç teröründe patlama yaşandı... Kaçkaççılara karşı polis ödüllü’ jandarma ise sivil’ mücadele başlattı 
     ELVAN EZBER DİNÇER ŞEREF İstanbul 

     Afla birlikte, kadınların kurban seçildiği kapkaç olayları da yüzde 60’lık bir artış gösterdi. Kolay işlenen bir suç türü olması nedeniyle paraya ihtiyaç duyan sabıkalı veya suça meyilli kişilerce tercih edilen kapkacı önlemek için polis ödüllü’ mücadele başlattı kapkaççıyı suçüstü yakalayan polise 50 milyon lira verileceği açıklandı. 
     
15 bin dolar yediler      Jandarma da sivil ekiplerle mücadeleye başladı uygulamanın ilk sonucu da önceki gece alındı. Şüpheli görülerek durdurulmak istenen bir otomobil, kaçınca kovalandı ve yakalandı. Gözaltına alınan Tuncay Akdoğan 20 , Doğan Çiçekci 22 , Ufuk Mosun 20 ve Ünal Demirel’in 25 uzun süredir kapkaç olaylarıyla ilgili aranan bir çete olduğu ortaya çıktı. Kaçmayı başaran Kenan Ak ise aranıyor. 
     Çaldıkları 20 otomobille, 30 kapkaç yapan çete üyeleri de şöyle konuştu "Önce otomobil çalıyorduk. Sonra da kadınların çantalarını çalıyorduk. Cep telefonları ile ziynet eşyalarını paraya dönüştürdük. Yaklaşık 15 bin doları da barlarda yabancı hayat kadınlarıyla yedik" 
     Elazığ Bağımsız Milletvekili Mehmet Ağar’ın Emniyet Genel Müdürlüğü döneminde Özel Kalem Müdüresi Sacide Bolcan’ın da bu çetenin kurbanı olduğu belirlendi. Bolcan’ın çantasını çalan kapkaççılar, 500 dolar, 40 milyon ve kırmızı pasaportu aldı. Direnen Bolcan da tarafından feci şekilde dövüldü. 
     
İstanbul'un kapkaç haritası      Kumkapı, Cankurtaran, Yenikapı, Söğütlüçeşme tren istasyonları, Bağcılar - Bahçelievler, Eminönü'ndeki pazar ve işyerlerinin yoğun olduğu bölgeler, Bakırköy ve çevresi, Avcılar - Beylikdüzü bölgesi, Kadıköy meydanı... 
     
Kapkapçıdan korunmanın 10 yöntemi      Polisiye önlemlere kapkacın sona erdirilemeyeceğini belirten yetkililer, vatandaşların bu konuda daha dikkatli davranmalarını öneriyorlar. Polis, kapkaççıdan korunma yöntemlerini şöyle sıralıyor 
     
     1 - Kalabalık ortamlarda cüzdan ve ceplerinizi sık sık kontrol edin. 
     2 - Pazar ve kalabalık alışveriş yerlerinde çantanızı sürekli kontrol edebileceğiniz şekilde taşıyın sırtınıza asmayın. 
     3 - Banka, PTT, Vergi Dairesi gibi yerlerde size yardımcı olmak isteyen kişilere paranızı kesinlikle emanet etmeyin. 
     4 - Üzerinizde fazla miktarda parayla dolaşmayın. 
     5 - Paranızı herkesin gözü önünde saymayın. 
     6 - Yolda yürürken kavga ederek size yaklaşan, yardım isteyen kişilerden uzak durun. 
     7 - Yürürken, caddeye yakın olan taraftan mümkün olduğunca uzak durun. Çantanızı trafik akışının ters istikametinde taşıyın. 
     8 - Hava karardıktan sonra ıssız ara sokaklar yerine aydınlatılmış ana caddeleri tercih edin. 
     9 - Özellikle kadın sürücüler araçlarında yalnızken, arkadan çarpma şeklinde meydana gelen kazalarda otomobili terk etmemeli. 
     10 - Toplu taşıma araçlarında cüzdanınızı güvenlikli bir yerde taşıyın ve sürekli kontrol edin. 
     


 YAŞAM 

















</TEXT>
</DOC>
