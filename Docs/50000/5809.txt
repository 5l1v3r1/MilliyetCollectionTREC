<DOC>
<DOCNO> 5809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/son/sontur20.html </URL>
<DATE> 2001/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Veli Göçer yine mahkemelik 
</HEADLINE>
<TEXT>

     Yapımını üstlendiği konutların Marmara depreminde yıkılması sonucu, hakkında 10 trilyon liralık tazminat davası açılan müteahhit-emlakçı Veli Göçer'i ortağı da mahkemeye verdi. 
     Göçer'in iş ortağı Rebii Kaya, ortaklığın feshi için avukatı Tahsin Tamtekin aracılığıyla Yalova Asliye Hukuk Mahkemesi'ne başvurdu. Rebii Kaya başvurusunda, Veli Göçer ile birlikte Esenköy Veli Göçer Arsa Ofisi adı altında bir şirketleri bulunduğunu bildirerek, Veli Göçer hakkında yapılan yayınlar nedeniyle ticari geleceğinin olumsuz yönde etkilendiğini, bu nedenle söz konusu şirketteki ortaklığının feshini istedi. 
     Mahkemenin Rebii Kaya'nın ortaklığın feshine ilişkin talebini önümüzdeki günlerde karara bağlayacağı bildirildi. 




</TEXT>
</DOC>
