<DOC>
<DOCNO> 28619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/ekonomi/eko01.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyanlarla ortaklık temmuzda tamam 
</HEADLINE>
<TEXT>

Garanti Bankası Yönetim Kurulu Üyesi Akın Öngör, İtalyan İntesa ile ortaklık görüşmelerinin sürdüğünü ve görüşmelerin temmuz ayında sona ereceğini söyledi 
     FİNANS SOHBETLERİ KADİFE ŞAHİN 

     Osmanlı Bankası ve Körfezbank’ı birleştirme kararı alarak sektörde ilk birleşmeyi açıklayan Doğuş Grubu, yabancılarla ortaklıkta da hızlı davranmaya çalışıyor. Garanti Bankası Yönetim Kurulu Üyesi Akın Öngör, İtalyan İntesa BCI Grubu ile ortaklık görüşmelerinin devam ettiğini belirterek görüşmelerin temmuzda tamamlanacağını söyledi. 
     
     Herkes birleşecek 
     Ortaklığın çok önemli bir adım olacağını bildiren Öngör, "Görüşmeler devam ediyor. Temmuz sonunda sonuçlanacak. İntesa, İtalya’nın üç bankasının birleşmesinden meydana gelen bir banka. Önemli bir adım olacak. Çünkü büyük bir yabancı sermayenin Türkiye’ye, Türk ekonomisine ve Türkiye’nin potansiyeline olan güvenini gösterecek. Sadece Garanti Bankası’na değil Türkiye’ye güvenmezlerse yüz milyonlarca dolar yatırım yapmazlar" dedi. Sektörde yabancılarla ortaklık ve birleşmelerin devam edeceğini bildiren Öngör, "Sadece Doğuş Grubu bankaları değil önümüzdeki dönemde pek çok küçük ve orta ölçekli bankanın birleşeceği kanaatindeyim" diye konuştu. 
     
     Yabancılar Türklerle ortak gelebilir’ 
     Merkez Bankası Başkan Yardımcısı Şükrü Binay’ın "Yurtdışından banka ithal etmekten utanmam" sözlerinin talihsiz bir açıklama olarak değerlendiren Öngör, "Yabancılar Türkiye’de 25 yıldır varlar. Türkiye’ye başka nasıl gelecekler. Ancak, yine Türk bankaları ile ortak olarak gelebilirler" dedi. Öngör, konu hakkında Yapı Kredi Bankası Yönetim Kurulu Üyesi Ali İhsan Karacan’ın "Banka ithal edilecekse önce Merkez Bankası’ndan başlanmalı" sözlerine aynen katıldığını söyledi. 
     
Takas piyasalara niçin yaramadı 
     Takastan sonra piyasalarda yaşanan gelişmeleri takasa bağlamayı doğru bulmuyorum. Fazilet Partisi’nin geleceği önemli bir unsurdu. Takas, Hazine ve bankalar açısından çok yararlı oldu. Devlet konsolidasyon mu yapacak, borcunu ödeyecek mi sorularını aşmış olduk. Nakit akışı düzenlendi. Vade 5 aydan 37 aya uzadı. Takasla bankalar açık pozisyonlarını nispeten kapattılar. Sektörde 2 - 3 milyar dolar civarında bir açık pozisyon h l var. Takasın olumlu etkileri zaman içinde olacak. Bunun yanında bankalar takasla vade uyumsuzluğu riski aldılar. Bankaların topladığı mevduat kısa vadeli. Bankalar devletten uzun vadeli k ğıt aldı. 
     
Açık pozisyon h l risk arz ediyor mu 
     Sektörün h l 2 - 3 milyar dolar civarında açık pozisyonu var. Açık pozisyon h l bir risktir. Bu yüzden kurların yukarı gitmesi bankaların hiç bir zaman işine gelmez. Kurların hızlı yürümesi Türkiye’de daima enflasyonu artıran ve yukarı doğru götüren bir faktördür. Enflasyonun yüksek olması bankacılık kesimi için çok kötü bir şeydir. 
     
Takas bitti. Şimdi öncelikli olarak ne yapılmalı 
     Devlet, iç borçlanmasındaki reel faizi aşağı düşürdükçe o zaman bu borcu ödeyebilir ve ekonominin çıkışı mümkün olabilir. Reel faizin düşürülmesi ve büyümenin sağlanması lazım. Reel faiz istendi diye düşmez. Faiz bir neden değil bir sonuçtur, fiyattır. Faizin düşmesi için istikrarın sağlanması ve iç borçlanma talebinin azalması, kurlarda istikrarın gelmesi, günlük, haftalık ve aylık kaynak yapısının aylara ve yıllara uzaması gerekiyor. O zaman bankalar devletin iç borçlanma senetlerine para yatırmak yerine müşterilerine kredi vererek talep yaratmaya başlayacaklar. 
     
Derviş kadar iyimser değilim      Türkiye’nin yılların yanlış idaresi sonucunda krize girdiğini belirten Öngör, "Bir günde, bir haftada, bir ayda krizden çıkmayı beklemek çok büyük bir iyimserlik. Böyle bir hayat yok" dedi. Öngör, "Sayın Derviş’in görüşlerini iyimser buluyorum. Yaz aylarında ekonominin toparlanması ve büyümeye geçilmesi beklentisini iyimser buluyorum. Bu görüşte değilim. Gelişmelerin olumlu etkileri önümüzdeki yıl görülebilir. Bir iki aylık bir dönemde çok büyük bir hareket beklemiyorum. Ama olumluya doğru gidiyoruz. Şayet siyasal bir kriz, bunalım ve sürtüşme çıkmazsa" diye konuştu. 
     



 EKONOMİ 






















</TEXT>
</DOC>
