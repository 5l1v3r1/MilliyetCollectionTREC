<DOC>
<DOCNO> 5985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/dunya/dun01.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapıştılar 
</HEADLINE>
<TEXT>

Beyaz Saray’da Seçimi Monica skandalı yüzünden kaybettim’ diyen Gore’a Clinton’ın verdiği sert cevapla başlayan kavga tam bir saat sürdü 
     Yasemİn ÇONGAR Washington 

     The Washington Post" gazetesinin dün verdiği habere göre, ABD’nin eski başkanı Bill Clinton ile eski başkan yardımcısı Al Gore, seçim yenilgisinden birbirlerini sorumlu tuttular ve Beyaz Saray’dan ayrılmalarından birkaç hafta önce yaptıkları bir görüşmede, son derece sert suçlamalar ve kaba sözler içeren bir saatlik bir kavgaya tutuştular. 
     Clinton - Gore kavgası, geçen yılki seçimlerde başkan adayı olan Gore’un, uzatmalı Florida sayımının yarıda kesilmesi ardından, yenilgiyi kabul etmesinden kısa süre sonra gerçekleşti. Kavga, Gore’un kendi kampanyasının başarısızlıkla sonuçlanmasında, Clinton’ın Monica Lewinsky ile yaşadığı seks skandalına halkın gösterdiği tepkinin belirleyici olduğunu söylemesi üzerine başladı. Clinton bu sert suçlamaya aynı sertlikte karşılık verdi ve Gore’un ortak başarılarını öne çıkarmaktan çekinerek, kendisini unutturmaya çalışan bir kampanya yürüttüğü için başkanlığı kazanamadığını söyledi. 
     Tartışmaya tanık olanlar ortamı "gergin", üslubu da "dobra" olarak nitelediler. 
     


 DÜNYA 











</TEXT>
</DOC>
