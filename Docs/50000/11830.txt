<DOC>
<DOCNO> 11830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/son/sonspo09.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor, deplasmanda İstanbulspor'u 4-2 yendi 
</HEADLINE>
<TEXT>

     Birinci Futbol Ligi'nde Bursaspor, deplasmanda İstanbulspor'u 4-2 yendi. 
     53. dakikada Sertan, ceza alanı içinde Ümit'in müdahalesiyle yerde kalınca, maçın hakemi Zafer Önder İpek penaltı noktasını gösterdi. Atışı kullanan Bushaj, topu ağlara gönderdi. Fakat hakem, her iki takım oyuncularının vuruştan önce ceza alanına girdikleri gerekçesiyle atışı yineletti. Bushaj, ikinci vuruşta da meşin yuvarlağı ağlara göndererek, takımını 2-1 öne geçirdi. 
     66. dakikada Moshoeu'nun kullandığı serbest vuruşta, kaleci Zdravkov'dan seken topu İstanbulspor savunma oyuncuları uzaklaştıramayınca, Ender yakın mesafeden sert bir vuruşma topu ağlara gönderdi ve takımı adına beraberliği sağladı 2-2. 
     78. dakikada Saidou'nun kaptırdığı topla sağdan ceza alanı içine giren Moshoeu, topu penaltı noktası üzerindeki Okan'a yuvarladı. Bu futbolcunun vuruşunda top kaleci Zdravkov'dan döndü. Dönen topu tamamlayan Murat Sözkesen'in vuruşunda meşin yuvarlak Bekir'in eline çarptı. Hakem Zafer Önder İpek, maçta 2. kez penaltı noktasını gösterdi. Atışı kullanan Murat Sözkesen topu ağları göndererek, Bursaspor'u 3-2 öne geçirdi. 
     85. dakikada Ümit'in uzun pasında, İstanbulspor savunmasının arkasına düşen topa Saidou müdahale edemeyince, Okan topu ağlarara göndererek, takımını 4-2 öne geçiren golü attı. 
     
     



</TEXT>
</DOC>
