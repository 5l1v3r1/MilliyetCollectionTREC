<DOC>
<DOCNO> 3511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/yazar/cemal.html </URL>
<DATE> 2001/01/23/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Duyguyla içgüdüyle değil, akıl ve mantıkla... 
</HEADLINE>
<TEXT>

     Türkiye kendi kabuğuna mı çekilecek İçine mi kapanacak Yedi düvelle kavgalı bir ülke mi olacak 
     Hayır, hiçbiri. 
     Kendi kabuğuna çekilemeyecek kadar büyük bir ülkemiz var. Ne tarihi, ne coğrafyası, ne de gelişmişlik düzeyi, Türkiye'nin kabuğuna çekilmesine izin verir. 
     Böyle bir lüksü yok Türkiye'nin. 
     Bu ülke artık tek başına yaşayamaz. Yaşamak istese de bırakmazlar. İstese de kendi başına buyruk bir ülke olamaz. 
     Ekonomik ve sosyal açılardan bu kadar gelişmiş, farklılaşmış, hatta yırtmış bir ülkeyi bundan sonra hiç kimse kendi içine kapatamaz. Ortadoğulu tipik bir Baas cumhuriyeti ya da tapon bir Üçüncü Dünya ülkesi haline getiremez Türkiye'yi... 
     Bunlar aşıldı. 
     Ama Türkiye çok zor ve yorucu bir ülke. Değişimin sıkıntılarını, sancılarını yaşıyor. 
     Uzun yıllardır öyle. 
     Gelgitler, iniş çıkışlar çarpıcı. Devlet ve toplum düzeninde değişim ve yenileşmeye karşı direnç bayağı güçlü... 
     Bazen moral bozucu oluyor. 
     Öylesine olaylar yaşanıyor ki, insan işin içinden çıkamıyor. Türk olmanın hiç de kolay olmadığının ayırdına daha çok varıyor. 
     Kimi zaman bunalıyor 
     Akıl ve mantıkla değil, duygu ve içgüdüleriyle davranabiliyor. Yalnız küfür edip, tepki vermek geliyor içinden... 
     Ama çıkar yol bu değil. 
     Hele devlet işlerinde hiç değil. 
     Bu açıdan son bir örnek olarak koalisyon hükümetinin Fransa'ya karşı benimsediği politika gösterilebilir. Başbakan Ecevit'in ve Dışişleri'nin yaptığı açıklamalardan bu politikanın soğukkanlı olacağı anlaşılıyor. 
     Ecevit'in şu sözleri isabetlidir 
     "Fransa'ya karşı tepki koyarken kendimize zarar vermekten sakınacağız. Fransız halkıyla birtakım sorumsuz Fransız politikacılarını karıştırmayacağız. Fransız halkını gücendirmeyeceğiz. Çünkü Fransız halkı bize dost bir halktır." 
     Dengeli, doğru bir tutum. 
     Dengesiz olanlar da var çünkü. Fransız kültürüne, Fransız diline, Fransız insanına düşmanlık saçan tepkilerin dillendirildiğine tanık oluyoruz. Ticareti kesmekten, ekonomik ambargo uygulamaktan dem vuruyorlar. "Fransız turist kabul etmeyelim" diyenlere dahi rastlanıyor. 
     Bunlar abuk sabuk tepkiler. 
     Evet, Fransız Millet Meclisi'nin kararı Ermeni soykırımı kararı tarih önünde bir aptallık abidesidir. 
     Evet, Fransız milletvekillerinin tarihi siyasete alet etmiş olmaları birçok bakımdan kendi ülkelerinin alnına sürdükleri kara bir lekedir. 
     Evet, bundan dolayı Türkiye'nin tepki koyması ve Fransa'nın bazı açılardan canını acıtması gerekir. 
     Ama kendi bindiği dalı kesmeden... 
     Ankara bu havada. 
     Anlaşılan o ki, Ecevit hükümeti böylesine dikkatli bir çizgiyi benimsemiş durumda. Türkiye'nin genel çıkarlarını olumsuz yönde etkilemeyecek, Fransa'nın sorumsuz politikacılarıyla Fransız halkını aynı kaba koymayacak bir politika izlenecek. 
     Ankara'daki bir başka olumlu gelişmeden daha söz edilebilir. Ermenistan'la ilgili bir gelişme bu. 
     İstanbul'da 17 Şubat'ta bir toplantı düzenleniyor. Ev sahipliğini TESEV, Türkiye Ekonomik ve Sosyal Etüdler Vakfı yapacak. 
     Konusu 
     Kafkasya'da istikrar arayışları... 
     Bu toplantıya Azerbaycan, Gürcistan, Rusya, İran'dan başka Ermenistan'dan da sivil toplum kuruluşlarının temsilcileri katılacak. 
     Altını çizmekte yarar var 
     Çok uzun zamandır bu bir ilk. 
     
Ermenistan'la...      Bunun için gereken yeşil ışık Dışişleri Bakanlığı tarafından yakıldı. Dışişleri Bakanı İsmail Cem'in de toplantıyı açış konuşmasını yapması bekleniyor. 
     Tekrar başa dönersek 
     Türkiye kendi içine kapanamayacak, tepkilerini de duygusallığın çengeline takmayacak kadar büyük bir ülke... 
     Bu bakımdan, Dışişleri'nin 17 Şubat toplantısı için Ermeni sivil toplum kuruluşlarına yakmış olduğu yeşil ışık yerinde bir karar. Ayrıca bugün yaşadığımız ortam göz önünde tutulduğunda, daha bir önem kazanıyor. 
     Yapacağımız çok iş var 
     Bunlardan biri de Ermenistan'la ilişkileri normalleştirmek... 
     
     





Savaş psikolojisi 


"Cehalet kuvvettir" 


Neden bu telaş 


'Savaş'ın sözleri SADECE İFTİRA' 


Aliyev ve İshak Bey’in k rhanesi 


Duyguyla içgüdüyle değil, akıl ve mantıkla... 


Çok cephede 


Özgür balık, Billy 


Marsilya'da ağaç dikmek yerine... 


Sezer ve hukuk 


Fransızcayı boykot 


İngiltere ne yapacak 


Meslek sorumluluğu 


Çiller Bakan çekilmeli 


Üç ilgisiz olay 


Çankaya davetinden gecikmiş notlar 1 


Maaş miras değildir 


Soruşturma var, hüküm yok, sanık var, suçlu yok 


Tayyip Erdoğan GELİYOR 


</TEXT>
</DOC>
