<DOC>
<DOCNO> 33601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/yasam/yas10.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sisi’ye altın tabanca sorgusu 
</HEADLINE>
<TEXT>

     İSTANBUL Milliyet 

     Siirtli aşiret reisi Bedrettin Ekdi’nin oğlunun sünnet düğününde hediye edilen altın tabancayla ilgili olarak Asayiş Şube’ye getirilen Sisi lakaplı Seyhan Soylu konuyla ilgili olarak polise ifade verdi. 
     Galatasaray Adası’nda oğluna sünnet düğünü yaptıran Ekdi’nin düğün gecesi oğluna hediye ettiği altın tabanca başına bela oldu. Düğünün organizatörlüğünü yapan Sisi lakaplı Seyhan Soylu polis tarafından gözaltına alındı. Sisi 3 saat süren sorgusundan sonra serbest bırakıldı. 
     
Kuru sıkı çıktı      Silahla ilgili soruşturmayı yürüten polis, silahın balistik incelemesini yaparak altın suyuna batırılmış bir kuru sıkı tabanca olduğunu belirledi. 
     Bedrettin Ekdi’nin eşi Ayşe Ekdi’nin de aynı konuyla ilgili olarak polise ifade verdiği öğrenildi. 
     



 YAŞAM 


























</TEXT>
</DOC>
