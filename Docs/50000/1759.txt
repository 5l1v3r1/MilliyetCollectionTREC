<DOC>
<DOCNO> 1759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/ekonomi/eko08.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Komisyonda kademeli indirim 
</HEADLINE>
<TEXT>

     SONGÜL HATISARU 

     Borsa yönetimi, hisse senedi alımsatım işlemlerinden alınan asgari komisyonunu kademeli olarak indirilmesi için çalışmalarını tamamlayarak önerilerini Sermaye Piyasası Kurulu’na bildirdi. Buna göre, geçen yıl bir aracı kurumun yıllık işlem hacminin yüzde 2’sini gerçekleştiren müşterilere binde 1’e kadar iade imkanı tanınıyor. Ayrıca, bu yüzde 2’ye girmeyen ancak kurumun indirim uygulamak istediği müşterilere aracı kurum yıllık komisyon gelirinin yüzde 20’sini, binde 1’in altına düşmeyecek şekilde iade edebilecek. SPK’nın bugün veya önümüzdeki hafta yapacağı toplantıda kademeli sistemle ilgili kararını vermesi bekleniyor. Kademeli sisteme geçilmesi durumunda komisyon iadesinde bulunan aracı kurumlar eskiden giderleştiremedikleri miktarı giderleştirebilecekler. 
     
     Haksız rekabet önlenecek 
     Aracı Kurum Yöneticileri Derneği Başkanı Bedii Ensari, belli bir oranın üzerinde işlem hacmi gerçekleştiren müşterilere komisyon oranının binde bir, diğerlerine binde 2 uygulanması şeklinde bir öneri olduğunu söyledi. Bu sisteme geçilmesinde zorunluluk var. Çünkü asgari komisyon uygulamasını delen banka aracı kurumları var. Nitekim bu suçu işleyenlerin dosyaları teker teker borsa disiplin komitesine gelmeye başladı" dedi. "Çifte standardın kalkmasını istiyoruz" diyen Ensari, "Bu uygulama gerekli. Bu piyasayı dürüst çalıştırmak istiyoruz. Sermaye piyasasının birinci maddesi, güven, açıklık ve kararlılıktır. Ancak banka kökenli kurumları denetlemekte zorluk var" dedi. 
     
     


 EKONOMİ 

















</TEXT>
</DOC>
