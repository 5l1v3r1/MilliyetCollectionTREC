<DOC>
<DOCNO> 41327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/ekonomi/aeko.html </URL>
<DATE> 2001/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yetimlerin parasını yedirmeyiz 
</HEADLINE>
<TEXT>

Uzan Grubu’nun depremzedeler için topladığı 10 trilyon lirayı ödememesine tepki gösteren Gölcük Depremzedeler Derneği de Uzanlar’ın peşine düştü 
     EKONOMİ SERVİSİ 

     Uzan Ailesi’ne ait Telsim’in depremzedelerin için topladığı 10 trilyon liralık özel ileştişim vergisini Maliye’ye aktarmaması depremzelerin tepkilerine yol açtı. Uzanlar’a tepki gösteren depremzede dernekleri, harekete geçerek, haklarını almayı kararlaştırdı. 
     
     Suç duyurusu 
     Adapazarı, İzmit, Avcılar ve Gölcük depremzede derneklerinin de içinde yer aldığı yedi depremzede derneği kendileri için toplanan 10 trilyon lirayı ilgili makamlara vermeyen Uzanlar’a karşı harekete geçme kararı aldı. 
     Gölcük Depremzeler Derneği, derneklerin Uzanlar’a karşı izleyeceği yol hakkında şu açıklamayı yaptı 
     "Konuyu öğrenir öğrenmez aramızda görüştük. İlk önce bir yazışma yapacağız. Maliye Bakanlığı ve Başbakanlığa Telsim’in aktarmadığı vergilerin akibetini soracağız. Ayrıca ne gibi bir işlem yaptıklarını soracağız. Bu yazışmanın arkasından aldığımız cevaba göre yeniden tavır belirleyeceğiz. Bu arada mahkemelere de suç duyurusunda bulunacağız.’ 
     
     Üstüne yatamazlar’ 
     Şimdiye kadar depremzedeler için toplanan vergilerin bölgeye aktarılmasında sürekli ihmal gördüklerini belirten Gölcük Depremzede Derneği yetkilileri, "Bizim için toplanan vergilerin üzerine yatılmasına izin vermeyeceğiz. Yetimlerin hakkını kimseye yedirmeyeceğiz. Bu konuda ihmali olanların takipçisi olacağız" dedi. 
     Yetkililer, gerek Başbakanlık’a gerekse Maliye Bakanlığı’na yazacakları mektuba alacakları cevap ve dava konusundaki bütün süreçlerde basın toplantıları ile kamuoyunu bilgilendireceklerini belirttiler. 
     



 EKONOMİ 
















</TEXT>
</DOC>
