<DOC>
<DOCNO> 22574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/son/sondun18.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski Tayland büyükelçisi büyükelçilik binasını satmış 
</HEADLINE>
<TEXT>

     Tayland'ın Hollanda'da görev yapan eski büyükelçisinin, büyükelçilik binasını sattığı ortaya çıktı. 
     Lahey'de 1996-1999 yıllarında görev yapan Pachaya Davi Tavedikul'un, kentin Laan Copes van Catenburch caddesindeki binasını sattığının öğrenilmesinden sonra görevden alındığı bildirildi. 
     Olay, büyükelçilik binasını satın alan kişinin, binanın boşaltılmasını istemesiyle ortaya çıktı. Tayland Büyükelçisi, Hollandaca bilmediği için yanlışlıkla satış sözleşmesinin altına imza koyduğunu açıklamasına rağmen, yapılan araştırmada binayı bilerek 3.5 milyon florin karşılığı sattığı belirtildi. Tayland'ın yeni Lahey Büyükelçisi'nin binayı geri alabilmek için yargı yoluna başvurduğu ve davanın devam ettiği açıklandı. Verilen bilgiye göre eski büyükelçi, görevden alınmasının yanı sıra ülkesinin uluslararası saygınlığına gölge düşürdüğü için, tekrar devlet memurluğu yapabilme ve tüm emeklilik haklarından da yoksun bırakıldı. 







</TEXT>
</DOC>
