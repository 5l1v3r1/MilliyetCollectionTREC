<DOC>
<DOCNO> 4736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/siyaset/asiy.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis’te öldüren yumruk 
</HEADLINE>
<TEXT>

Tüzük görüşmelerinde yumruklanan DYP’li Şıhanlıoğlu, kalp krizi sonrasında öldü 
     GÜNSELİ ÖNAL Ankara 

     İktidarın içtüzük değişikliğindeki ısrarı üzerine çıkan kavga, kalp krizi geçiren DYP Şanlıurfa Milletvekili Fevzi Şıhanlıoğlu’nun ölümüyle sonuçlandı. Başbakan Bülent Ecevit’in gözünün önünde MHP’li İçel Milletvekili Cahit Tekelioğlu ile Osmaniye Milletvekili Mehmet Kundakçı’nın başına vurarak dövdükleri Şıhanlıoğlu, arkadaşlarının kucaklarında çıkardıkları Meclis kulisinden hastaneye kaldırıldı. 
     Milliyet muhabirinin önünde kriz geçiren Şıhanlıoğlu’na ilk müdaheleyi doktor milletvekili DSP’li Bayram Fırat Dayanıklı yaptı. Dayanıklı’nın istediği tıbbi gereçleri görevli polisler 6 dakikada getirirken, doktorlar 8, ambulans da 10 dakika sonra olay yerine geldi. 
     Şıhanlıoğlu’nun hastaneye kaldırılmasıyla sonuçlanan olaylar şöyle gelişti 
     22.00 DYP’li Zeki Ertugay, kucaklayarak Genel Kurul’dan çıkardığı Şıhanlıoğlu’nu kulisteki kanepeye oturttu. Şıhanlıoğlu’na su içiren DYP’li Mehmet Ali Yavuz, cebinden çıkardığı kutudan kalp ilacını dilinin altına yerleştirdi ve kendisini DYP’li Salim Ensarioğlu’na emanet ederek içeri girdi. 
     22.02 Şıhanlıoğlu’nun alnında, aldığı darbeler nedeniyle ceviz büyüklüğünde şişlik belirdi. Hırıltılar çıkarmaya başlayan Şıhanlıoğlu’nun rengi bembeyaz oldu, ardından başı omuzuna düştü ve kendinden geçti. 
     22.03 Şıhanlıoğlu oturduğu koltukta yatırılarak kravatı ve gömleğinin düğmeleri çözüldü, dilinin altındaki ilaç bu sırada ağzından düştü. Bazı milletvekilleri "doktor çağırın" diye bağırırken, bazıları da yüz metre ilerideki nöbetçi doktor odasına gitti. 
     22.04 Sesleri duyunca Kurul’dan Dayanıklı geldi ve doktorların odasından entegrasyon tüpü istedi. FP’li doktor milletvekili Ali Gören kalp masajı, Dayanıklı da suni teneffüse başladı. 
     22.06 Polisler Dayanıklı’nın istediği tıbbi cihazları getirdi. 
     22.08 İki genç doktor olay yerine geldi. Ancak Dayanıklı ve Gören müdahalelerini sürdürdü. Şıhanlıoğlu kulise getirilen sedyeye yatırıldı. 
     22.09 Şeref kapısı önünde bekleyen ambulans bahçe kapısına geldi. 
     22.10 Şıhanlıoğlu ambulansla Başkent Hastanesi’ne doğru yola çıkarıldı. Ancak Milliyet muhabiri ve bazı milletvekillerinin uyarısıyla, ambulans, Meclis’e çok yakın olan Güven Hastanesi’ne yönlendirildi. Doktorların tüm müdahalesine rağmen kurtarılamadı. 
     
Durmuş hastanede      Sağlık Bakanı Osman Durmuş da, Güven Hastanesi’nde yaptığı açıklamada şunları söyledi "Açık kalp ve by - pass uygulamaları yapılıyor. Kalp rahatsızlığı vardı. Üç damarında sorunu bulunuyordu. Açık kalp masajı dahil doktorlar herşeyi denedi." 
     
Aileden gizlendi      Şıhanlıoğlu’nun ölümü, 23.30’a kadar ailesinden gizlendi. Bunda, aşiret bağları nedeniyle bir olayın çıkmasını önlemek isteği etkili oldu. Ziyaretçilerin odada bulunan Çiller’e başsağlığı dilediği sırada bile aile üyelerinin vefattan haberi yoktu. Doktorlar, karşı odada bulunan aile üyelerine, vefat haberini 23.30’da açıkladı. Doktorların açıklamasıyla küçük odadan çığlıklar yükseldi. Yakınları asma katın koridorunda bağrışarak hıçkırıklara boğuldu. Cevheri’nin ayakta durmakta güçlük çektiği gözlendi. 
     
Cevheri’nin oğlu gibiydi      Şıhanlıoğlu, üç dönemdir DYP Şanlıurfa milletvekiliydi. Aldığı oylarda aşiret bağları etkiliydi. Üçüncü kez geldiği Meclis’te hayatını kaybetti. Cevheri’ye çok yakın bir isimdi. Sakinliğiyle tanıdı, sivri çıkış yapmadı. Bir önceki Meclis İdare Amirliği seçiminde partide Çiller’in adayına karşı yarışı kaybetti. 1945’te Viranşehir’de doğdu, Kabataş Erkek Lisesi’ni bitirdi. Arapça, Fransızca ve İngilizce bilen Şıhanlıoğlu 19, 20 ve 21. dönem milletvekiliği yaptı. Çiftçilik de yapan Şıhanlıoğlu evli ve dört çocuk babasıydı. 
     
Kalp krizine götüren süreçANKARA Milliyet 
     TBMM’deki dünkü oturumu yöneten Meclis Başkanvekili Ali Ilıksoy, kürsünün önünde çalışmaları engellemek isteyen muhalefet milletvekillerine karşın çalışmaları sürdürmekte ısrar edince alkışlı protestoya uğradı. 
     DYP’li Mehmet Gözlükaya, teklifi "Faşistçe" diye nitelerken, FP’li Lütfü Esengün, "Cunta lideri Evren bile sizden daha demokrattı" dedi. 
     DYP’li Mehmet Ali Yavuz ile ANAP’lı İbrahim Yaşar Dedelek arasında yumruklaşmaya varan kavga güçlükle önlendi. Ilıksoy, birleşime ara verdi. 
     Bu sırada Başbakan Ecevit TBMM’ye geldi. Yeniden toplanan Genel Kurul, büyük kavgaya sahne oldu. 
     DYP’li İlyas Yılmazyıldız Katip Üye Burhan Orhan’ın okumasını engellemek için mikrofonu tuttu. Kavga daha da büyüdü. Çok sayıda milletvekili tekme ve yumruklarla birbirine girdi. Ilıksoy birleşime ara verdi, Ecevit salondan ayrıldı. 
     Son oturumda bazı milletvekilleri "Katiller, değdi mi yaptığınıza" diye bağırarak iktidar sıralarına yürüyünce yeniden kavga çıktı. Ilıksoy, protestolar arasında birleşimi kapattı. 
     
Çiller Demokrasi şehit verdi      DYP Genel Başkanı Tansu Çiller, partisinin Şanlıurfa Milletvekili Mehmet Fevzi Şıhanlıoğlu’nun ölümünden büyük üzüntü duyduğunu belirterek, "Demokrasi bu akşam bir şehit vermiştir" dedi. Çiller, Güven Hastanesi’nden çıkışında, milletin kürsüsünün susturulmaya çalışıldığını belirterek şunları söyledi "Üzülerek söylüyorum, bu akşam demokrasi bir şehit vermiştir. Milletimizin başı sağolsun." 
     Şıhanlıoğlu kalp krizi geçirince şok olan milletvekillerinin kulisteki ilk tepkileri ise şöyle oldu 
     Hüsamettin Korkutata FP "Vah vah" diyerek, elleriyle bacaklarını döverek ağlamaya başladı. 
     Osman Durmuş Sağlık Bakanı Ambulans hastaneye ulaştıktan bir kaç dakika sonra Durumu henüz belli değil. 
     
Başına çok darbe yemişti      Zeki Ertugay DYP Başına çok darbe yemişti. Ayaktaydı, belinden tuttum, geri çektim, dışarı çıkarıp arkadaşlara teslim ettim. 
     
     Kamer Genç DYP Cahit Tekelioğlu vurdu. Ama asıl vuran MHP’li o şişman adamdı. Görsem tanırım, bana bir albüm bulun. Getirilen albümden resimlere tek tek bakmaya başladı Asıl beni iten, o adam vurdu. Beni ittiklerinde, gelip bana sahip çıktı, beni korudu, o adamı itti. O da Fevzi’ye vurmaya başladı. Defalarca yumruk attı. Mehmet Kundakçı’nın resmini göstererek İşte bu, bu yumrukladı. 
     Mehmet Gölhan DYP Biz silah görmedik, ama Nurhan Tekinel’in elinde mermi vardı. Yerde bulmuş, bize gösterdi. 
     Yahya Çevik DYP Hastanede Arkadaşımızın katili, Ecevit’in faşist zihniyeti ve yanında oturan Milli Eğitim Bakanı Metin Bostancıoğlu’dur. Hasteneye gelen TBMM Başkanı Ömer İzgi’ye de Gel lan buraya. Bu sizin zihniyetiniz yüzünden oldu. Arkadaşımız sizin yüzünüzden komada. 
     FP lideri Recai Kutan Şıhanlıoğlu’nun ölümünden büyük üzüntü duydum. Bunun yanı sıra, bu olayların TBMM çatısı altında cereyan etmesinden de büyük üzüntü duydum. Olay sırasında parlamentoda değildim. Arbededen önce ayrılmıştım. Başımız sağolsun. 
     Ufuk Söylemez DYP Arkadaşımız acımasızca yumruklanmış ve ölümüne sebebiyet verilmiştir. Meclis’te siyasi cinayet işlenmiştir. İktidar yolundan çıkmıştır. 
     Mehmet Ali Yavuz DYP Olayın adli yönü soruşturulmalı, üzerindeki darp izleri araştırılmalıdır. 
     Lokman Şıhanlıoğlu Yeğeni Hastanenin önünde Hesabı sorulacak. Kim neden olmuşsa gereken yapılacak. 
     


 SİYASET 












</TEXT>
</DOC>
