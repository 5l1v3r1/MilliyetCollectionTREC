<DOC>
<DOCNO> 12875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/son/sondun11.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'da patlamalarda ölü sayısı 20, yaralı 93... 
</HEADLINE>
<TEXT>

     Rus yetkililer, Rusya'da bugün meydana gelen patlamalarda ölenlerin sayısının 20'ye, yaralı sayısının da 93'e yükseldiğini bildirdiler. 
     Rus makamları, Mineralnye Vody bölgesinde bu sabah bir otomobile yerleştirilen bombanın patlaması sonucu ölenlerin sayısının 18'e yükseldiğini belirttiler. Echo Moskova radyosunun bildirdiğine göre, İçişleri Bakanlığı yetkilisi Serges Mihailov, patlamada 81 kişinin de yaralandığını belirtti. 
     Mineralnye Vody bölgesindeki patlama, komşu Essentuki bölgesinde 12 kişinin yaralanmasına yol açan patlamadan çok kısa bir sonra meydana gelmişti. Karaçay-Çerkez Özerk Cumhuriyeti'nin Stavropol sınır bölgesinde meydana gelen patlamada da 2 polis memuru hayatını kaybetmişti. Bu arada Rus yetkililer, patlamalarla ilgili olarak Çeçenistan'daki bağımsızlık yanlılarını suçlarken, Çeçen lider Aslan Mashadov'un temsilcileri, bombalı saldırılarla hiçbir bağlantıları olmadığını bildirdiler. 




</TEXT>
</DOC>
