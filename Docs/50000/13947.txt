<DOC>
<DOCNO> 13947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/son/sondun08.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus bilim adamlarına göre, geceyarısından beri manyetik fırtına var 
</HEADLINE>
<TEXT>

     Rus bilim adamlarına göre, Güneş'te 29 Mart tarihinde yaşanan büyük çaplı bir güneş patlamasının etkileri, yaklaşık 38 saat içerisinde Dünya'ya ulaştı ve TSİ 03 50'den itibaren yeryüzünde manyetik fırtına başladı. 
     Bilim adamlarına göre, manyetik fırtına yarın da devam edecek ve Pazartesi günü sona erecek. Rusya Bilimler Akademisi'ne bağlı Yeryüzü Manyetizm Enstitüsü tarafından İnterfaks'a yapılan açıklamaya göre, manyetik fırtınanın güçlü etkilerinin bugün gündüz saatlerinde hissedilmeye başlanacağı tahmin ediliyordu, ancak bu etki fırtınanın başladığı ilk saatlerden itibaren gözlemlenmeye başlandı. 
     Rus bilim adamları bu manyetik fırtınanın, 2001 yılında yaşananların ikincisi ve en güçlüsü olduğunu, hatta, ''son on yılda yaşanan manyetik fırtınaların en şiddetlileriyle karşılaştırılabilecek güçte olduğunu'' belirttiler. 
     Manyetik fırtınalar, insanlar üzerinde fiziksel ve psikoloji etkiler yapabiliyor, uydu haberleşmesini olumsuz etkileyebiliyor, bunların yanı sıra henüz tam olarak kanıtlanmamış diğer bazı etkileri de bulunuyor. 
     
     




</TEXT>
</DOC>
