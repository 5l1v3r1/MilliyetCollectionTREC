<DOC>
<DOCNO> 25217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/son/sontur01.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, Toyota yöneticileri ile görüştü 
</HEADLINE>
<TEXT>

     Ekonomiden sorumlu Devlet Bakanı Kemal Derviş, Toyota Başkanı ve yöneticileriyle yemek yediklerini ve Toyota'nın Türkiye'de yapmayı düşündüğü yatırımları konuştuklarını söyledi. 
     Kemal Derviş, Sabancıların Kandilli'deki yalısını ziyaretinin ardından, Çırağan Oteli'ne geçti. Otele girerken gazetecilerin sorularını yanıtlayan Derviş, Sabancıların davetinde, Toyota Başkanı ve Yönetim Kurulu üyeleriyle yemek yediklerini söyledi. 
     Toyota'nın Türkiye'de çok büyük yatırımlar yapmak istediğini belirten Derviş, bir ön görüşme gerçekleştirdiklerini kaydetti. 
     Öte yandan Derviş, kendisini Kandilli'de beklerken bir otomobilin çarpması sonucu yaralanan Hürriyet Gazetesi görev aracı sürücüsü Şengül Karakuş'un sağlık durumu hakkında gazetecilerden bilgi aldı. 






</TEXT>
</DOC>
