<DOC>
<DOCNO> 31957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/guncel/gun09.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bozuk etler orduya satıldı’ 
</HEADLINE>
<TEXT>

Buffalo davasında ilk duruşma 
     ANKARA Milliyet 

     Türkiye'ye hastalıklı, kaçak et ve et ürünleri sokulmasına ilişkin açılan 30'u kamu görevlisi 71 sanıklı "Buffalo davası"nın ilk duruşması, dün Ankara DGM'de yapıldı. Duruşmada tutuklu 10 sanığın çete oluşturmak suçundan tahliyelerine karar verildi. Böylece, bu suçtan tutuklu sanık kalmadı. 
     Ankara ve Adana DGM'nin karşılıklı olarak "yetkisizlik" kararı vermesi nedeniyle aylardır görülmesine başlanamayan davanın ilk duruşması Yargıtay'ın görevlendirdiği Ankara 1 No’lu DGM'-de yapıldı. Duruşmaya 10'u tutuklu 22 sanık katıldı. 
     Duruşmada Savcı Hakan Kızılarslan, sağlıksız ve kaçak etlerin özellikle orduya ve kamu kurumlarına satıldığını belirtti. 
     Davanın bir numaralı sanığı İsak Romano savunmasında, İnter Gıda Şirketi'nin sahibi olduğunu, dünyaca tanınan firmaların Türkiye mümessilliğini yaptığını belirtirken, "Bu firmalar bizim her şeyimizi, hatta yedi ceddimizi araştırdıktan sonra bize mümessillik veriyorlar" dedi. 
     Yargıç Süreyya Gönül, tutuklu 10 sanığın tahliyesine karar verildiğini belirtti. 
     



 GÜNCEL 





















</TEXT>
</DOC>
