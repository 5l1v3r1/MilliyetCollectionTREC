<DOC>
<DOCNO> 25340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/yazar/tamer.html </URL>
<DATE> 2001/06/06/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Tütünde tüketici tercihi yaratmak 
</HEADLINE>
<TEXT>

     Önce kaçak sigara sokuldu ülkemize. Yıllar boyu. Tıpkı bize benzer başka 3. Dünya ülkelerine sokulduğu gibi. 70'li yılların ortalarında girdiğim Cumhuriyet gazetesinde bile çaycı Cemal, karton karton kaçak sigara satardı bizlere. 
     Amerikan tütününe böyle alıştırıldık. Yerli sigaralarımızı beğenmez olduk. 
     Sonra Tekel, "tüketicinin değişen tercihini" göz önüne alarak 1988'de Amerikan tütününden sigara üretti Tekel 2000. İçindeki tütünün yüzde 85'i ithal olan bu sigaraları Türk halkı beğendi. Bütçesi Marlboro'ya erişemeyen Tekel 2000 içti. 
     1993'te ise Philip Morris Türkiye'de fabrika kurup üretime geçti. 
     Popülist politikalarıyla ülkeyi iflasa sürükleyen siyasilerimiz ise tütün üreticisinin verimliliğini artırmak ya da fazla kapasiteyi başka bir ürüne yönlendirmek yerine seçmeni yüksek taban fiyatlarıyla avuçlarının içinde tutmaktan öte hiçbir şey yapmadılar. 
     Bugün gelinen noktada IMF tabii dayatır, "Altına imza attığınız uluslararası anlaşmalar var. Tütün ithalatını tümüyle serbest bırakmanız gerek" diye... Pazarlık gücümüzün sıfıra yakın olduğu bir noktada yakalamış bizi. Diğer bazı bakanlar da IMF ile pazarlıkları yürüten Kemal Derviş'e soluk aldırmak bir yana, tam tersine zaten çok cılız olan pazarlık gücümüzü hepten yok edecek adımları atmaktan geri durmuyorlar zaten. 
     Dün de yazmıştım. "Uluslararası anlaşmalar" ABD ve AB ülkeleri tarafından yapılır. Ancak onları bağlamaz Örneğin Japon otomobillerinin Fransa'ya girişi serbesttir. Ama Fransızlar, ücra bir bölgeye kondurdukları gümrük kapısını öyle ayarlamışlardır ki, günde ancak 2 otomobilin girişi mümkün olur 
     
Sigarada pazar payı Marka Firma Samsun 18.9 Maltepe 17.5 Tekel 2000 15.9 Tekel 2001 14.2 Philip Morris 22.9 Japon Tobacco 7.3      
     
Hakim, krizi suçlu buldu      Döviz borcunu ödemediği için iflası istenen ECAR Oto Kiralama, "Şirketin kötü duruma düşmesinin nedeni devalüasyondur" diyerek İstanbul 8. Asliye Ticaret Mahkemesi'ne başvurdu. Bilirkişi de "Şirketin iflasına, ülkede yaşanan ekonomik kriz sonrası doların dalgalanmaya bırakılması neden olmuştur" diye rapor verince hakim, olayın sorumlusu olarak "ekonomik krizi" gösterdi ve ECAR'a borçlarını ödemesi için 1 yıl süre tanınmasına, bu süre içinde de şirketin kayyum gözetiminde faaliyetlerini sürdürmesine karar verdi. 
     Önceki günkü Dünya'nın 1. sayfasında yer alan bu haberi sizlerle paylaşmak istedim. Ekonomik kriz nedeniyle iflas noktasına gelen her şirket benzeri şekilde dava açsa, işin sonu nereye varır acaba 
     
Askeri uçak üzerimize ya düşerse kaygısı      Sizin eviniz de Ankaralı göz doktoru Satvet Sınav'ınki gibi geceleri sık sık askeri uçuşların yapıldığı bir bölgede olsaydı, herhalde siz de başta CASA'lar, Türk Silahlı Kuvvetleri'ne ait uçakların peş peşe düşmelerinden ürkerdiniz. 
     Tütün Yasası'nın aciliyeti nedeniyle birkaç gündür bilgisayarımda bekleyen e - postasında okurumuz diyor ki 
     "Son yıllarda TSK Hava Kuvvetleri'ne ait savaş, eğitim ve nakliye uçakları kazalarındaki dikkat çekici artış hepimizin malumu. 
     Ankara Çayyolu'nda oturuyorum ve özellikle geceleri - herhalde eğitim amacıyla olsa gerek - askeri helikopterler ve uçaklar meskun mahaller üzerinden alçaktan uçuyorlar. Hem aşırı gürültü yaratıyorlar, hem de üzerimize ne zaman düşecek endişesini çok ciddi olarak duyuyoruz. 
     Askeri uçuş rotalarının, yerleşim birimleri üzerinden yapılmaması için hangi mercie başvurabilirim " 
     Okurumuza önerim, Genel Kurmay Genel Sekreterliği'ne bir dilekçeyle başvurması. Gerçi benim dilekçeme yanıt vermemişlerdi ama, belki okurumuza yol gösterirler. 
     
     







Zayıf partiler 


Tütün yasası 


İstifa beklentisi 


Atatürkçülük ve taassup 


Türkiye nereye sürüklenmek 
isteniyor 


Ecevit ve rektörler 


Bir ihtimal... 


Bir Türk Ufo’ya bedeldir... 


Kaynak yaratmak 


Hırsız vaaaaaarrrrrr 


Tütünde tüketici tercihi yaratmak 


Proje uygulanır 


Arkadan gelen islim 


Trabzon’da hayat zor 


</TEXT>
</DOC>
