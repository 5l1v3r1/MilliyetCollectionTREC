<DOC>
<DOCNO> 1531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/son/soneko10.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'ya yeni gelecek şirketler için asgari sermaye miktarı 1 trilyon 250 milyar lira 
</HEADLINE>
<TEXT>

     İstanbul Menkul Kıymetler Borsası İMKB Yönetim Kurulu, Borsa'ya yeni gelecek şirketler için gereken asgari sermaye miktarını 1 trilyon 250 milyar lira olarak belirledi. 
     Yönetim Kurulu'nun dünkü toplantısında alınan karar, Borsa Bülteni'nde yayınlandı. 
     Karara göre, İMKB Kotasyon Yönetmeliği'nin ''Borsa Kotuna Alınacak Menkul Kıymetler İçin Aranacak Şartlar'' başlıklı 9. maddesinin ilgili bendinde yer alan ''Ödenmiş veya çıkarılmış sermayenin en az 750 milyar lira olması'' şartı, ilgili bendin Borsa Yönetim Kurulu'na verdiği yetkiye dayanılarak 1 Ocak 2001 tarihinden itibaren işlem görme başvurusunda bulunacak şirketler için Maliye Bakanlığı'nca açıklanan yüzde 56 oranındaki yeniden değerleme oranı dikkate alınarak 1 trilyon 250 milyar liraya yükseltildi. 




</TEXT>
</DOC>
