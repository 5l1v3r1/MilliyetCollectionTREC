<DOC>
<DOCNO> 41591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/son/soneko07.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Standard And Poor's Japonya'nın ekonomik görünümünü negatife çevirdi 
</HEADLINE>
<TEXT>

     Uluslararası kredi derecelendirme kuruluşu Standard and Poor's şirketi, Japonya'nın uzun vadeli kredibilite notunda görünümünü durağandan negatife olumsuza çevirdi. 
     Standard and Poor's şirketinden yapılan açıklamaya göre, Japonya'da ekonomik reformlar ihtimalinin zayıflaması ve mali sektörde inatçı sorunlar nedeniyle, uzun vadeli kredibilitedeki görünümü düşürüldü. Şirket, Japonya'nın uzun vadeli ve A-1 artı kısa vadeli yerel para birimi ve döviz cinsinden kredibilite puanlarını aynı düzeyde bıraktı. Standard and Poors'a göre, Japonya Başbakanı Junichiro Koizumi tarafından planlanan reformların ayrıntıları henüz taslak halinde ve bu konudaki ilerleme yavaş. Şirketin açıklamasında, ''verimsiz, etkin olmayan makro-ekonomik politikaların arka planında, zamanında, zamanlamalı yapısal reform ihtimallerinin zayıflaması, kredi notunun değiştirilmesini gündeme getirdi'' denildi. 







</TEXT>
</DOC>
