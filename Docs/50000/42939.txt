<DOC>
<DOCNO> 42939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/spor/spo03.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
YÜREK KAZANIR 
</HEADLINE>
<TEXT>

Galatasaray Teknik Direktörü Lucescu, Arnhem’de düzenlediği toplantıda ilginç mesajlar verdi. Rumen hoca, "Milyon dolarlar veren değil, yüreğiyle oynayan galip gelir" dedi 
     ERHAN TELLİ 

     PSV güçlü rakip 
     PSV ile bu gece Şampiyonlar Ligi ikinci maçını oynayacak olan Cim - Bom’da, Teknik Direktör Lucescu ilginç bir basın toplantısı yaptı. Rumen hoca, final maçı gibi bir sınava çıkacaklarını belirtti, "PSV güçlü bir takım, Gerets de iyi hoca. Galip gelmek için sahaya çıkacaklar. Ama Galatasaray ortaya koyduğu imajı devam ettirmek için elinden geleni yapacak" dedi. 
     
     Kalanlar da kaliteli 
     LUCESCU, ellerinde kalan oyuncuların verdiklerinden daha az kaliteli olmadığını hatırlattı. Cim - Bom’un teknik patronu, "Ancak sahada milyon dolarlar değil, yüreğiyle oynayan kazanır. Aklıyla oynayan, pres yapan, gücünü iyi kullanan galip gelir. Galatasaray eski Galatasaray. Yabancılara kefilim. Tek dezavantajları, sezon başında gelmemeleri" ifadesini kullandı. 
     
     Ümit son özveri 
     GALATASARAY’IN hocası, Ümit Davala’nın yapabilecekleri en son özveri olduğunu da vurguladı. Rumen Teknik Direktör sözlerini şöyle noktaladı "Kendisini kanıtlamış, lider konumunda bir futbolcuydu. Lazio maçında oynamasını ben istedim ve bunda da haklı çıktım. Sergen nezle. Fizik kondisyon sorunu da var. Aşarsa bir numaralı futbolcu olacak." 
     
     Arnhem’de son çalışma 
     PSV maçı için dün Hollanda’ya giden Galatasaray son çalışmasını karşılaşmanın oynanacağı stadda yaptı. Lucescu, sakat Ayhan ve hasta Perez’in yer almadığı kafileye, Sphear ve Mpenza’yı da dahil etmedi. Flerquin ile Horvath 20 kişilik kadroya girdi. 
     AMSTERDAM’DAN, Arnhem’e karayoluyla geçen Sarı - Kırmızılılar’a, yöneticiler de eşlik etti. Başkan Mehmet Cansun, Asbaşkan Levent Soylu, yönetici Eren Talu, Bikem Ardakoç ve Futbol Şubesi Sorumlusu Abdürrahim Albayrak da, kafilede yer aldılar. 
     
     Başkan Cansun kasıt arıyor 
     BAŞKAN Mehmet Cansun, Atatürk Havaalanı’nda yaptığı açıklamada, futbolcuların para alamadığı dedikodularını yalanladı. Cansun "Biz ne zaman üst üste maç kazanmaya ve puanlar toplamaya başlasak, bu tür söylentiler ve haberler çıkarılıyor. Bunda kasıt aramak lazım. Hepsi yalan. Artık kim ne söylerse söylesin, hiçbirini dikkate almıyoruz" dedi. Başkan, PSV’nin kendilerinden üstün olmadığını da sözlerine ekledi, "Kazanacağımıza inanıyorum. Çünkü biz daha üstünüz" yorumunu yaptı. 
     
Bi daha Cim-Bomİtalyan Lazio’yu İstanbul’da deviren Galatasaray, Şampiyonlar Ligi’ndeki ikinci sınavında PSV Eindhoven önüne çıkıyor 
     ŞAMPİYONLAR Ligi’ne Lazio’yu İstanbul’da 1 - 0 mağlup ederek hızlı başlayan Sarı - Kırmızılılar, ikinci sınavı bugün PSV Eindhoven deplasmanında verecek. PSV’nin bakımda olan sahası nedeniyle Arnhem’deki Gelredome Stadı’nda TSİ 21.45’te oynanacak maçta Galatasaray, Nantes’tan fark yiyen rakibinden üç puan koparmaya çalışacak. 
     OOİJER, Faber, Nikiforov gibi sakatları bulunan PSV’de kaleci Waterreus ile Hofland’ın da durumu maç saatinde belli olacak. Galatasaray’da ise sadece Perez yer almayacak. Temsilcimiz, PSV ile 14 yıl önce Şampiyon Kulüpler’de karşılaşmış, 0 - 3, 2 - 0’lık sonuçlarla elenmişti. Gruptaki diğer maçta Lazio ile Nantes oynayacak. 
     
D GRUBU TAKIMLAR O G B M A Y P Nantes 1 1 0 0 4 1 3 GALATASARAY 1 1 0 0 1 0 3 Lazio 1 0 0 1 0 1 0 PSV Eindhoven 1 0 0 1 1 4 0      
     
TARİHÇE PSV EINDHOVEN O G B M A Y Avrupa Kupası 174 75 38 61 297 196 Şampiyonlar Ligi 30 8 6 16 37 51 GALATASARAY O G B M A Y Avrupa Kupası 160 62 38 60 212 241 Şampiyonlar Ligi 45 13 10 22 46 75      
     
     AVRUPA Kupaları’nda Türk takımları, Hollanda takımlarıyla dokuz kez eşleşirken, hiç tur geçemedi. 1987’de G.Saray, Şamp. Külüpler’de PSV Eindhoven’a 0 - 3, 2 - 0’lık skorlarla elendi. 
AVRUPA’DA İKİ ÜLKE 19 3 2 14 15 47      
     Galibiyetlerimizi Eskişehir, Fenerbahçe ve Galatasaray aldı. 
     



 SPOR 


























</TEXT>
</DOC>
