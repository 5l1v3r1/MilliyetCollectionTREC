<DOC>
<DOCNO> 32973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/spor/aspo.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim el üstünde 
</HEADLINE>
<TEXT>

İtalya’da, Milan’ı çalıştıran tecrübeli hocaya büyük ilgi gösteriliyor. Taraftarlar imza için yarışıyor, medya peşinde koşuyor, futbolcular da övgü yağdırıyor 
     MİLAN Teknik Direktörü Fatih Terim’e, İtalyan ekibinin taraftarları yoğun ilgi gösteriyor. Takımını yeni sezona hazırlamaya çalışan başarılı hoca, kendisini ve oyuncuları görme umuduyla Milanello’nun demir parmaklıkları önünde bekleyen taraftarlara imza dağıttı. Çarşamba akşamı da "Milan Channel"a canlı yayın konuğu oldu. 
     
Üç cephede savaş      İLGİDEN memnun olduğu gözlenen Fatih Terim, "Büyük bir takımımız var" diyerek, önümüzdeki sezon şampiyonluğun yanı sıra UEFA Kupası ve İtalya Kupası’nda da iddialı olduklarını vurguladı. Terim’in gözbebeği Rui Costa ise, "O, sanıldığının aksine son derece esnek bir insan. Oyuncuları motive gücü müthiş" diye konuştu. 
     
Inzaghi’den tam not      İTALYAN ekibinin yeni forveti İnzaghi de, "Terim, antrenmanlarda oyuncular üzerinde tek tek gözlem yapmaya özen gösteriyor. Bu önemli bir avantaj" yorumunu yaptı. Milan, 26 - 28 Temmuz’da Ajax, Liverpool ve Valencia ile Amsterdam’da dostluk maçı oynayacak. Ağustos’ta da İstanbul’da Beşiktaş’la karşılaşacak. 
     



 SPOR 

























</TEXT>
</DOC>
