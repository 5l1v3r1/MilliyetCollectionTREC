<DOC>
<DOCNO> 4554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/ekonomi/eko07.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Soros’a göre ABD durdu, Japonya ise ağır hasta... 
</HEADLINE>
<TEXT>

Ünlü spekülatör George Soros, Amerikan ekonomisinin durgunluğa girdiğini söyledi 
     Dünyaca ünlü spekülatör George Soros ABD ekonomisinin olasılıkla zaten bir durgunluğa girmiş bulunduğunu söyledi. Soros bununla birlikte FED’in bu duruma büyük faiz indirimleriyle karşı çıkacağı tahmininde bulundu. Soros Avrupa’da hisse senedi yatırımlarının ABD kadar yüksek olmaması ve vergi indirimleriyle yapısal reformların ekonomiye yapacağı katkılar dolayısıyla buradaki devirsel ekonomik yavaşlamanın ABD’dekinden çok daha az hissedileceğini belirtti. 
     Macaristan doğumlu milyarder Soros, Davos’taki Dünya Ekonomik Forumu’nda, dünya finans sisteminin ve özellikle Asya’nın bu yavaşlamayı nasıl kaldıracağından endişe duyduğunu söyledi. ABD’nin şimdiden bir durgunluk içinde olup olmadığı ve bunun etkilerinin neler olabileceği sorusuna Soros, "Büyük olasılıkla şu anda bir durgunluk içindeyiz" dedi. 
     
     Küreselleşme endişesi 
     Soros küresel sistem hakkında endişeleri olduğunu, çünkü dünya finans sisteminin 1997 kriziyle zayıfladığını ve halen düzelmiş olmadığını söyledi. Soros, şöyle konuştu 
     "Göründüğü kadarıyla Japon finans sistemi hastadır ve bütün gayretlere karşın sorunlarını atlamamıştır. Aslına bakılırsa yeni bir gerileme içinde bulunmaktadır." 
     


 EKONOMİ 




















</TEXT>
</DOC>
