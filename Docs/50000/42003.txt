<DOC>
<DOCNO> 42003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/son/sonspo11.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta hedef 3 puan... 
</HEADLINE>
<TEXT>

     Birinci Süper Ligi'nin 5. haftasında yarın İstanbulspor ile kendi sahasında karşılaşacak Beşiktaş'ta hedef galibiyet olarak belirlendi. 
     Ligde yaptığı 3 maçta 1 galibiyet, 1 beraberlik ve 1 yenilgi alıp 4 puan toplayan Beşiktaş, İstanbulspor'u yenerek çıkışa geçmek istiyor. 
     Siyah-beyazlılar, geçen hafta Samsunspor ile yapacakları 4. hafta maçını, hakem Metin Tokat tarafından zeminin kötü olması yüzünden 10. dakikada ertelenmesi nedeniyle oynayamamıştı. 
     Bu arada teknik direktör Chiristoph Daum, antrenmanları basına kapatırken, Beşiktaş, İstanbulspor maçının hazırlıklarını bu akşam gerçekleştireceği çalışmayla tamamlayacak. 
     Öte yandan, siyah-beyazlılarda sakatlıkları nedeniyle Ahmet Dursun, Erman ve Tunç yarınki maçta takımdaki yerlerini alamayacak. 
     Beşiktaş'ın, İstanbulspor karşısına Kjaer, Ümit, Ronaldo, Ahmet Yıldırım, Nihat, Veit, Tayfur, Baya, İbrahim, Tümer, İlhan Mansız ilk 11 ile çıkması bekleniyor. 
     Beşiktaş-İstanbulspor maçı, BJK İnönü Stadı'nda saat 20.00'de başlayacak ve karşılaşmayı hakem Muhittin Boşat yönetecek. 






</TEXT>
</DOC>
