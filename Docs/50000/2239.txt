<DOC>
<DOCNO> 2239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/spor/aspo.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Rekorları parçaladı. Tarihi zafer sonrası mesaj yolladı 
</HEADLINE>
<TEXT>
Savaşmaktan yorulmam’ 
Fatih Terim, "Gittiğim hiç bir yerde hazır takım almadım. Yeniden takımlar yarattım" dedi, mücadelesinin bitmeyeceğini söyledi 
     BİLAL MEŞE 

"Milli Takım da dahil"      FİORENTİNA Teknik Direktörü Fatih Terim, "Yıllarım futbolun içinde geçti. Yaptıklarım ortada. Ama mücadelem bitmeyecek. Savaşmaktan yorulmam" dedi. Milan maçından sonra İstanbul’a gelen Terim, "Sabaha kadar mutluluktan uyumadım. 1991 yılından beri savaşıyorum. Gittiğim hiç bir yerde hazır takım almadım. Yeniden takımlar yarattım. A Milli Takım da buna dahildir" diye konuştu. 
     
"Müthiş bir duygu"      İTALYA’da Dünya’nın en zor liglerinden birinde mücadele ettiğini belirten Terim, "Burada da başarılı olacağım. Yabancı bir ülkede başarılı olmak bana ayrı bir keyif veriyor. Milan gibi bir dünya devini yenmek de müthiş bir duygu" ifadelerini kullandı. Terim, "Hem oyundan, hem tabelaya yansıyan skordan müthiş keyif aldım. Hem iyi netice elde ettik, hem mükemmel bir futbol ortaya koyduk" dedi. 
     
"Aslanlar gibi oynadık"      FATİH Terim, Milan’a pozisyon da vermediklerini vurguladı ve "Maç süresince beni mutlu kılan başka bir olay ise paylaşma, yardımlaşma, modern bir futbol ortaya koyuşumuzdur. Müthiş zevk aldım. Aslanlar gibi oynadık. Her geçen gün daha iyiye gideceğiz. Milan’ın da kazanmak zorunda olduğu bir maçtı. Biz oynadık, biz ürettik, biz savaştık, biz modern futbol oynadık. Fiorentina daha da iyi olacak" yorumunu yaptı. 
     
29 hücum yaptı      FİORENTİNA, Terim ile İtalya Ligi’nde rekorları da parçalamaya başladı. Mor Menekşeler, Milan karşısında tam 29 kez hücum yaptı, Seri A’da rekor kırdı. Yine ilk kez Milan’ı dört farkla uğurladı. Ayrıca geçen sezon 34 maçta 48 gol atan Fiorentina, şimdiden 14 maçta 29 gole ulaştı. İtalya’nın en çok gol atan takımı oldu. Fiorentina’nın geçen sezonki gollerinin yarısını Batistuta atmıştı. 
     
Şimdi herkes Terimsever      Türkiye şu an en çok Terim’i seviyor. Terim’i konuşuyor, Terim’le övünüyor. Bu coğrafyanın son yıllarda yetiştirdiği en büyük önderi 70 milyon ayakta alkışlıyor 
Müthiş Türk      TÜRKİYE yine onu konuşuyor, onunla seviniyor ve yine onunla coşuyor. Sanki milli takımımız gibi... Fiorentina oynarken milyonlarca Terimsever, heyecan içerisinde, kah öfkeyi, kah gerilimi ama çokça mutlu sonu yaşıyor. Gözleri, gönülleri İtalya’da, futbol dünyasının "Müthiş Türk" ü için dua ediyor ve artık bu ülkede tıpkı Fenerbahçe, Galatasaray, Beşiktaş taraftarlığı gibi, Fiorentina taraftarlığı almış başını gidiyor. 
     
Artık o bir önder      FATİH Terim, bir baş kaldırışı simgeliyor. Asi ruhu, sevgi dolu yüreği, aklı, deneyimi, hırsı, inadı, bitmek bilmeyen enerjisi ve yeniliğe açık kimliğiyle Türk insanına, batı karşısındaki ezikliğini nasıl yenebileceğini, hemen her gün yeni bir belgesel ile sunuyor. Sadece futbol alanında değil, akla gelebilecek her alanda, Türk insanı onun felsefesini, son yıllarda bu coğrafyadan yetişmiş en büyük önderin manifestosu olarak algılıyor. 
     
Övünüyor, güveniyor, çalışıyor      HİÇ tartışmasız, Türkiye şu an en çok Fatih Terim’i konuşuyor. En çok Fatih Terim’i seviyor. En çok Fatih Terim ile övünüyor... Ve her alanda Fatih Terim’lerin ortaya çıkmasını istiyor. Sanatta, sporda, politikada kolay kolay kimseye kısmet olmayacak bir sevgi seli, ülkenin yüreğinden fırlamış, Fatih Terim için akıyor. Ata’nın "Türk övün, güven, çalış" sözü onun kişiliğinde karşılık buluyor ve 70 milyon ayakta, Fatih’ini alkışlıyor. 
     
Kral olacak’      FİORENTİNA taraftarları, Fatih Terim’in kalması için her yola başvururken, ünlü hocaya mesajlar da yolluyorlar. Taraftarların Terim’e gönderdikleri ortak mesaj şöyle "Terim eğer Milan’a giderse, onlar kesinlikle şampiyonluk isteyecek. Olamazsa da işine son verilecek. Ama burada kalırsa ligi ilk 5’te bitirirse iyi, 3. bitirirse olağanüstü iyi, şampiyonlukta ise kral olacak." 
     
     Yine manşetlere çıktı 
İmparatorluğunu kanıtladı’ASLI BIÇAKÇI 

     Herkesin dilinde 
     FİORENTİNA, Milan’ı 4 - 0 yenerek, çıkışını sürdürürken, Teknik Direktör Fatih Terim, İtalya basınında yine manşetlere çıktı. Floransa kentinde hemen her yerde Terim hakkında konuşulurken, "Fiorentina’da kalacak mı Milan’a gidecek mi " soruları yine yanıtsız kaldı. Başkan Gori’nin "Terim kalıyor. Cebimde iki yıllık bir anlaşma var ve onu uzatmak istiyoruz" demesi bile taraftarları rahatlatmadı. İtalyan gazetelerinde ise şu yorumlara yer verildi 
     
     "İtalya saygı duyuyor" 
     LA Gazzetta dello Sport "Terim, Zaccheroni’yi benzetti. İmparator olduğunu bir kez daha kanıtladı. Lacivert paltosuyla ayakta durdu ve takımını Milan’ı parçalamaya davet etti. Bir maç değil, savaş kazandı. İtalya futbolu ona saygı duyuyor. Zac ile olan düellosunu kazandı ve her zamanki gibi baş parmağını havaya kaldırarak gülücüklerle taraftarları selamladı. Zac ise üzgün. Acı çeken bir halde Floransa’dan ayrıldı. Milan krizde." 
     
     "Tutmak artık zor" 
     CORRİERE dello Sport "Terim zaferde. Fiorentina uçuyor. Terim, Milan Teknik Direktörü’ne karşı meydan okuma savaşını kazandı. Floransa koro halinde Terim’le ömür boyu’ diyor. Rui Costa parçaladı. Repka, Pierini, Cois de mükemmel oynadı. Milan İkinci Başkanı Galliani, Zaccheroni ile sözleşme yenileme görüşmesinin erteleneceğini söyledi. Terim’i Fiorentina’da tutmak artık daha da zor bir hale geldi." 
     
     "Deli oluyorlar" 
     TUTTO Sport "Milan ve Zac çöktü. Fatih Terim onların işlerini bitirdi. Rui Costa’nın sihirli gecesinde Kırmızı - Siyahlılar, Fiorentina’dan ağır bir yenilgi aldılar." La Nazione "Fiorentina’dan gösteri ve Milan’a futbol dersi. Mor Menekşeler’in çığı Milan’ı yıktı. Herkes Fatih Terim için deli oluyor. Floransa’da otobüslerde, sokaklarda, kafelerde, meydanlarda hep Terim konuşuluyor." 
     
Gori’nin gözyaşları      KOLAY değil, İtalya Ligi’nde zirveyi zorlamak. Kolay değil kadrosunda Dünya’nın en pahalı yıldızlarını bulunduran Milan gibi bir deve gol yağdırmak. 
     
     Fiorentina bunları başardı. Fatih Terim yönetiminde bir kez daha mükemmel bir futbol oynadı. Ve Başkan Gorri’ye de mutluluktan ağlamak kaldı. Gori, maçtan sonra bir süre tribünden ayrılamadı. 
     


 SPOR 






















</TEXT>
</DOC>
