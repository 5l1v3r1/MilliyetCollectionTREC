<DOC>
<DOCNO> 12503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/yasam/yas09.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇARPIP, ÇALIYORLAR 
</HEADLINE>
<TEXT>

     TAHSİN AKSU İstanbul 

     Film senaryolarını aratan taktikler geliştiren kapkaççı ve oto hırsızları, İstanbul’da dün yeni bir yöntemle genç bir kadının arabasını çaldı. 
     Tekstil işi ile uğraşan İlknur Keskinkılıç’ın yaşadığı olay şöyle gelişti Güneşli’de Uno marka otomobili seyreden Keskinkılıç, bir kavşakta yavaşladı. Şahin marka bir otomobil de, yan taraftan hafifçe Keskinkılıç’ın otomobiline çarptı. 
     Keskinkılıç, anahtarı üzerinde bırakıp kontrol için otomobilinden indi. Afedersiniz, istemeyerek oldu’ diyerek diğer araçtan inen kişi de, genç kadının otomobiline yöneldi. 
     
     Bir süre sürüklediler 
     Keskinkılıç’ın otomobiline binen kimliği belirsiz kişi, aracı çalıştırdığı gibi gaza bastı. Keskinkılıç son hamle ile otomobilinin camına tutununca bir süre yerde sürüklendi. Yaralanan genç kadın otomobili bırakınca hırsız da kayıplara karıştı. 
     


 YAŞAM 



















</TEXT>
</DOC>
