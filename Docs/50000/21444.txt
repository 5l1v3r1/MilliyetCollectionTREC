<DOC>
<DOCNO> 21444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/ekonomi/eko02.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez’in silahı faiz olacak 
</HEADLINE>
<TEXT>

Dövize aşırı dalgalanmalar dışında müdahale edilmeyeceğini açıklayan Merkez Bankası istikrarı sağlamak için faizi kullanacak 
     Merkez Bankası Başkanı Serdengeçti, döviz kurlarının piyasada arz ve talep koşullarına göre belirleneceğini, dövize müdahalenin sadece kısa dönemde oluşacak aşırı dalgalanmaları telafi etme yönünde yapılacağını söyledi. Serdengeçti, istikrarı sağlamak için kısa vadeli faizlerin etkin şekilde kullanılacağını belirtti. 
     Merkez Bankası’nın dövize müdahalesi, çoğunlukla döviz ihale yöntemi kullanılarak yapılacağını belirten Serdengeçti, "Sermaye girişlerinin ani olarak azaldığı dönemlerde, uluslararası rezervlerin düzeyinin öneminin artacağı gözardı edilmemelidir. Mevcut politikada bu faktör Merkez Bankası tarafından dikkate alınacaktır" dedi. 
     
     Baz senaryo 
     Programda, Merkez Bankası’nın istikrarı sağlamak amacıyla kısa dönemde faizleri etkin bir şekilde kullanacağı kaydedildi. Bu kısa dönem, "Enflasyon hedeflemesinin önkoşulları sağlanana kadar" şeklinde tanımlanırken Merkez Bankası’nın, kısa vadede, parasal büyüklükleri kontrol etme konusunda yoğunlaşacağı ifade edildi. 
     "Baz senaryo çerçevesinde, "Para Tabanı" büyüklüğü için gösterge niteliğinde belirlenen tavan düzeyler, Merkez’in temel operasyonel hedefini oluşturacak" diyen Serdengeçti, 2000 sonunda 5.8 katrilyon lira olarak tutulan para tabanının 2001 sonunda 7.3 katrilyon olmasının hedeflendiğini belirtti. 
     Merkez Bankası’nın döviz satışı yapmasının net dış varlıkları azaltacağı NİV kalemini ise artıracağı kaydedilen programda, "Enflasyon ve büyüme öngörüleri ile tutarlı olarak belirlenen para tabanındaki artış oranı, Hazine finansmanı için sağlanan kaynak hariç Net iç varlıklar büyüklüğüne ilişkin öngörü ile de tutarlı olmaktadır" denildi. 
     
Bilançoda tanımlar değişti      Programda, Merkez Bankası bilançosunda ve performans kriterlerinin tanımında marjinal bazı değişiklikler yapıldı. Bilançonun temel mantığı olan eşitlik değişmezken "kamuya açılan nakit krediler" kalemi içine "Hazine borç yönetimi destek hesabı" adıyla bir kalem dahil edildi. 
     Bu değişikliğe paralel olarak performans kriterlerinin tanımı da değiştirildi. Değerleme hesabı hariç olarak izlenen NİV, bundan sonra "Değerleme hesabı hariç, Hazine Borç Yönetimini Desteklemek için kullanılacak dış kaynak dahil NİV" olarak değiştirildi. NİV’in, bu değişiklikleden sonra yılsonunda 21 katrilyonu aşmaması hedeflenirken NİV’le paralel belirlenen net uluslararası rezervin yılsonunda eksi 600 trilyondan yılı tamamlaması hedefleniyor. 
     Öte yandan niyet mektubuna Merkez’in, fiyat istikrarını sağlamak, para politikasını planlamak için Para Politikası Komitesi kurulmasını öngörülüyor. 
     
Net Uluslararası Rezervler milyar dolar Yıllar Taban değerleri Mayıs -1.500 Haziran -2.900 Temmuz-Ağustos -2.000 Eylül-Ekim -2.600 Kasım-Aralık -600      
     Performans kriteri 
     Gösterge taban değer 
     
14.5 milyar dolar dış kaynak Aylar IMF Dünya Bankası Toplam Mayıs 3.900 - 3.900 Haziran 1.562 1.100 2.662 Temmuz 1.562 - 1. 562 Ağustos - - - Eylül 3.124 - 3.124 Ekim - - - Kasım 3.124 - 3.124 Aralık - 1.350 1.350 Toplam 13.272 2.450 15.722 Geri ödeme -1.228 - -1.228 Toplam net 12.044 2.450 14.494      
     
Para tabanı genişleyecek Tarih Tavan Değer Trilyon TL 31 Mayıs 5.900 30 Haziran 6.050 31 Ağustos 6.300 30 Ekim 6.800 31 Aralık 7.300      
     
Net İç Varlık 21 katrilyon trilyon TL Tarih Tavan Değerler 31 Mayıs 9.750 30 Haziran 13.250 31 Ağustos 15.850 30 Ekim 19.500 31 Aralık 21.000      
     



 EKONOMİ 






















</TEXT>
</DOC>
