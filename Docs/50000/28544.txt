<DOC>
<DOCNO> 28544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/yazar/asik.html </URL>
<DATE> 2001/06/24/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Basiret Partisi 
</HEADLINE>
<TEXT>

     Sıra geldi yeni partiye isim aramaya... 
     Saadet mi olsun, Mürüvvet mi 
     Bize kalırsa yeni partinin adı "Basiret" olsun... 
     Çünkü partileri ikide bir basiretsizlikten kapatılıyor. 
     Sen kalk fakirin fukaranın insan gibi yaşaması için sefaletten çıkış programları hazırlayacağına, ulusal kaynaklara dayalı milli kalkınma politikaları üzerinde çalışacağına.. Türbana takıl... Kah "Üniversite rektörleri türbanlı kızlarımızı kapıda karşılayacak" diye zırvala... Kah "Türban yakında milli kıyafet olacak" diye demeçler patlat... 
     Yetmedi... Mİllet Meclisi'ne türbanlı milletvekili sokmaya kalkış... 
     Parti üstüne parti kapattır. 
     Yenilikçi yiğit de Gelenekçi yiğitten fazla basiretli değil. 
     O da "Minareler süngümüz" diye Ordu'ya şiirle meydan okuyayım derken gitti gümbürtüye... 
     Ara sıra düşünmüyor değiliz.. Acaba Necmettin Erbakan ve şurekası dindar kesime mi çalışıyor... Yoksa parababalarına mı 
     Dindar kesime çalışsalar ciddi politikalar izleyerek bu kesimi iktidara taşımaya çalışmazlar mıydı Bunlar ne yapıyor İkide bir zırvalayıp üsüste parti kapattırıyor. Dine sığınmış fakir fukaraya iktidar yolunu tıkıyor. 
     O arada kendileri dünya nimetleri içinde yüzüyor. Keyif sürüyor. 
     
Deneyim fırsatı...      Firmamızın İstanbul Genel Müdürlüğü'nde görevlendirilmek üzere 
     - Yaz günlerini havuz başında geçiren, 
     - Etiler'in cafe'leri, club'lerini bilen, 
     - Nişantaşı'ndan, Akmerkez'den alışveriş yapan, 
     - Bağdat Caddesi'nde arabası ile turlayan, 
     - Solaryumu vazgeçilmez bulan, 
     - Parayı seven ama ihtiyacı olmayan, 
     - Üniversite ve kolej anılarına hala gülebilen, 
     - Hayata yeni deneyimlerle başlamak isteyen 
     22 yaş üzeri, prezentabl bayan müşteri temsilcileri alınacaktır..." 
     Yukardaki ilan geçen hafta bir gazetemizde yayınlandı. Firma adı belirtilmemiş sadece telefon numarası verilmişti. Aranan kişilerin hangi ürünü pazarlayacağı da belirtilmemişti 
     
Göz hiçbir şeyin özünü göremez doğru bir kürek suda eğri görünür. Montaigne 

Don İzzet Paşa      İkinci Mahmut, Yeniçeri Ocağı'nı ortadan kaldırıp yerine Muzıkayı Hümayun'u kurunca başına Avrupalı bir şef aramış. İtalyanlarla anlaşma sonucu ünlü besteci Gaetano Donizetti'nin kardeşi Giuseppe Donizetti, Saray'a bando şefi olarak transfer edilmiş. Napolyon ordusunda seferlere katılmış olan Donizetti'ye Saray'da Paşa ünvanı verilmiş, halk ise Don İzzet adını yakıştırmış. Donizetti Orkestrası'nın 1829 yılında Rami Kışlasında verdiği konser Sultan 2'inci Mahmud'un ayakta alkışlarıyla son bulmuş. 1831'de bandosuna Mahmudiye Marşı'nı çaldırarak ilk Osmanlı madalyasını alan Donizetti, Sultan Abdülmecid tahta çıkınca onuruna Mecidiye Marşı'nı bestelemiş. 
     Donizetti zamanında ünlü besteciler Franz Lizst, Rossini, Gaetano Donizetti İstanbul'a gelerek konserler vermişler. 
     O yıllarda İstanbul'un muhtelif yerlerinde bando konserlerine tesadüf edilirmiş. Ünlü masal yazarı Andersen, 1840 yılında İstanbul'a yaptığı ziyareti anlatırken şunları söylüyor 
     - Değişik noktalara yerleştirilen çeşitli bandolar belirli aralıklarla çalmaktaydılar. Genel olarak Rossini'nin Wilhelm Tell'inden çeşitli parçalar çalınmaktaydı. Bir anda bunlar kesildi... Sultan'ın en sevdiği marş Mecidiye duyulmaya başlandı... 
     Donizetti Paşa'nın ölümünden sonra yerine yine bir İtalyan olan Callisto Guatelli Paşa geçmiş... Aziziye ve Osmanlı marşlarını bestelemiş. O dönemde Saray Hareminde sadece kadınlardan oluşan bir orkestra dahi kurulmuş. 
     Bu bilgileri Anna Masala'nın "Türkiye'ye aşk mektupları" adlı kitabından alıp meraklanırken... Tesadüfen, yukardaki marşları içeren Kalan Müzik tarafından hazırlanmış bir CD'ye rastladığımızı geçen hafta yazmıştık. Adı "Osmanlı Sarayından Avrupa Müziği" idi. Okurların ilgisi üzerine konuyu bu haftaya da taşıdık. 
     







Basiret Partisi 


Gerekçe 


Recai Bey ve Raşel’in uğuru 


Felek ona niye yüzünü çevirmiş ki 


Silahsız Kuvvetler Komutanı 


İki Hakkari 


Türkiye haklı .. 


Bilim elden gidiyor 


Anlayana sivrisinek saz... 


Kıssadan hisse... 


Fazilet dersleri 


Özyeğin'e Advantage ile gelen avantaj 


Para bol ama para yok’ feryadı kafa karıştırıyor 


Feridun Hoca "borçla borç ödenemez" diyor 


Sıra geldi TİM seçimine 


</TEXT>
</DOC>
