<DOC>
<DOCNO> 36812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/spor/spo04.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kilit Avni Aker 
</HEADLINE>
<TEXT>

Trabzonspor Teknik Direktörü Sadi Tekelioğlu, şampiyonluk için Fenerbahçe gibi kendi sahalarında kesinlikle maç kaybetmemeleri gerektiğini söyledi 
     BORDO - Mavili takımın teknik patronu Sadi Tekelioğlu, Beşiktaş galibiyetiyle deplasman fobisini yendiklerini söyledi. Tekelioğlu, "Bize en ters gelen takım Beşiktaş ve İstanbul’du. Bu galibiyetle önümüz açıldı. Artık korkumuz kalmadı. Bizim açımızdan zirvenin anahtarı Avni Aker Stadı olacak" diye konuştu. 
     TEKELİOĞLU, Fenerbahçe gibi kendi sahalarında oynayacakları tüm maçları kazanmaları gerektiğini belirtti. Trabzonspor’un hocası, "Hedefimiz 17 maçta 51 puana ulaşmak. Ama bunu başarmanın çok zor olduğunun bilincindeyim. Ancak Avni Aker’de alacağımız 45 puan bile bizi zirveye taşır" dedi. 
     
     Da Silva oynuyor 
     BEŞİKTAŞ maçında kaburgaları ezilen Brezilyalı futbolcu Robson Da Silva’nın sakatlığının ciddi olmadığı, G.Antepspor maçında oynayacağı bildirildi. Kırmızı kart gören Salazar’ın yerine ise Mehmet Karaman görev alacak. Öte yandan Trabzonspor, G.Antepspor maçının hazırlıklarına bugün başlayacak. Cafer’in de bugün gelip, sözleşme imzalaması ve idmanlara katılması bekleniyor. 
     
     



 SPOR 




























</TEXT>
</DOC>
