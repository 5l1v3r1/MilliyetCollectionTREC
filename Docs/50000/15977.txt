<DOC>
<DOCNO> 15977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/ekonomi/eko05.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsadan yüzde 4.26’lık yükseliş 
</HEADLINE>
<TEXT>

     Yeni ekonomik programın açıklanmasını bekleyen borsa, doların değer kaybetmesi ve bono faizlerinin düşmesiyle dün de yüzde 4.26’lık artış gösterdi. İMKB - 100 Endeksi 368 puanlık artışla 9.026 puana çıktı. Endeks en son 2 Mart günü 9.000 puanı geçmişti. Günlük işlem hacmi de 451.9 trilyon lira ile 23 Şubat’tan bu yana en yüksek rakamına ulaştı. Programa yönelik beklentilerle borsanın son iki haftalık yükselişi yüzde 26 olarak gerçekleşti. 
     Programın açıklanmasının yarına ertelenmesi ise tüm dikkatleri pazartesi gününe çevirdi. Program sonrasında gerçekleştirilecek reformlar ve atılacak adımlar yabancıların borsaya yönelmesinde etkili olacak. 
     
     Yabancı payı azaldı 
     Yabancı yatırımcıların İMKB’deki hisse senedi portföylerinin değeri, devalüasyonun etkisiyle son iki ayda 4.6 milyar dolar azalarak 4 milyar dolara kadar geriledi. Bunun sadece 88 milyon doları yabancı yatırımcıların net hisse senedi satışından, 1 milyar 234 milyon doları ise devalüasyon ve hisse senedi fiyatlarındaki düşüşten kaynaklandı. 1999’un sonunda 15 milyar 358 milyon dolar düzeyinde bulunan yabancı portföyü bu yılın şubat ayında patlak veren kriz öncesi 8 milyar 636 milyon dolara, mart sonunda 4 milyar dolara düştü. 
     


 EKONOMİ 























</TEXT>
</DOC>
