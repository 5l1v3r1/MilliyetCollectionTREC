<DOC>
<DOCNO> 1823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/spor/ykol.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sporun sıkıntıları 
</HEADLINE>
<TEXT>

     Futbol ve Teknik DOĞAN KOLOĞLU 

     TSYD’nin yıllık toplantısında Sayın Bakan Fikret Ünlü ile beraberdik. "Spor siyaset ile iç içe yürüdü. Siyasi güç sporu kullanıyor." Spordan Sorumlu Devlet Bakanı bu sözleri söylerken "yanlış tesis yapımının esas gerekçesi budur" diyerek milletvekillerine kadar uzanan sorumluluk çizelgesi ortaya koydu. Bakan Ünlü ayrıca "spor kültürü gelişmediği halde ilgi alanı spor ve konser salonu şeklinde yayılıyor. Buna çare spor yüksek konseyi Spor içine siyaset karışınca bozuluyor. Sizden bu konuda yardım istiyorum" diyor ve samimi endişesine destek arıyordu. 
     Aklıma Özal’ın özel futbol kanunu çıkarken yaptığı taktik geldi. O da birkaç gazetenin desteğiyle bir profesyonel futbol kanunu çıkarttı. Kulüpler ile seçmenler iki başkan adayı gösterecek, sayın Özal bunlardan birini göreve davet edecekti. Gözümüzün içine baka baka bunu "sporda demokratik yol" olarak gösterdi. Başbakanlıktaki tartışma toplantısında yüzüne karşı "Sporda demokrasi böyle olmaz. Siz doğruları çarpıtıyorsunuz. Tercihlerinizi destekleyeceksiniz" dedim. Toplantı çıkışında Bilgi Yayın Evi sahibi Ahmet Küflü, "Sen ne hata yaptın biliyor musun Parti meclisinde bile kimse Özal’ın yüzüne bu sözü söyleyemez" dedi ve "ölümsüz deniler kanun bir kaç yıl sonra yetersiz kaldı." Sorunlar kanunu aştı. Silahlar gölgesinde seçim yapıldı. 
     Sporda değişmeyen bir kural var "Üç kağıtçılık prim getiriyorsa mutlaka bir gün size karşı da örneklenir". Teşvik primleri, maç satın almalar, hakem oyunları. Unutmayın ki, her takım bu konuda "kazık attığı kadar kazık yemiştir." Bunun tahribatını peşinen kabul etsek inanın çağdaş spor kalitesini yakalarız. Havai fişekler dün Fenerbahçe’de idi. Bugün Ali Sami Yen’de patladı. Misafir takım hoparlörlerden açıklanırken "ses kısarak okumayı" bir marifet zannedip manen küçültüyoruz. İhbarların utanç belgesi olduğunu anlayamıyoruz. Hiç unutmam bir Kasımpaşa - Karşıyaka şike olayı vardı. Sonunda şikeyi organize edeni "akli dengesi yoktur" raporuyla hapisten kurtardılar. Değer miydi Bakın bugün günah çıkarıyoruz. 
     Bizim kuşak Gazi Terbiye Enstitüsü mezunlarına teslim edilen yönetimin kurbanı oldu. Spor yapmamış ve şampiyonluktan anlayamayan bir çaresizlik ürettiler. Bunu en iyi Fikret Ünlü dile getirdi. Çünkü sporda alt yapı çok önemlidir. 
     


 SPOR 

































</TEXT>
</DOC>
