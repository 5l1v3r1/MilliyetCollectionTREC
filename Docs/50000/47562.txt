<DOC>
<DOCNO> 47562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/son/sonspo12.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Deplasmanda 9 farkla yenilen Fenerbahçeli basketbolcular umutlu 
</HEADLINE>
<TEXT>

     Basketbolda Avrupa Radivoj Koraç Kupası 2. ön eleme turu ilk maçında Rusya'nın EURAS Ekaterinburg takımına deplasmanda 71-62 yenilen Fenerbahçe'de hedef, rövanş maçında 9 sayının üstünde bir farkla galip gelerek tur atlamak. 
     EURAS Ekaterinburg'a düşük şut yüzdesiyle oynamaları nedeniyle yenildiklerini belirten Fenerbahçe Erkek Basketbol Takımı Menajeri Remzi Dilli, Rus ekibine 9 sayı farkla yenilmelerinin turu kritik bir noktaya getirdiğini söyledi. 
     Dilli, ''9 sayılık yenilgi avantaj da olabilir dezavantaj da. 
     Çünkü 2. maçtaki performansımız çok önemli. İlk maçta düşük şut yüzdesiyle oynadık ve kaybettik. Rövanş maçında kendi salonumuzda daha iyi oynayacağımıza ve tur atlayacağımıza inanıyoruz'' diye konuştu. 
     Bu arada menajer Dilli, sakatlığı nedeniyle bir süredir takımdan ayrı kalan ABD'li Whisby'nin ligde yapacakları OYAK Renault maçında forma giyeceğini de sözlerine ekledi. 
     






</TEXT>
</DOC>
