<DOC>
<DOCNO> 16262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/son/soneko02.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Başkan yardımcısı geçtiğimiz yıl 36 milyon dolar kazanmış 
</HEADLINE>
<TEXT>

     ABD Başkanı George W.Bush'un geçen yıl başkan seçilmeden elde ettiği kazanç, yardımcısı Dick Cheney'in gelirinin yaklaşık 40'ta biri oldu. 
     Başkan ve yardımcısının hazırladığı vergi formlarından edinilen bilgiye göre, bu yıl 20 Ocak'ta başkanlık görevini üstlenmeden önce Teksas Valiliği görevinde bulunan George W.Bush, geçen yıl 895 bin dolar yaklaşık 1.15 trilyon lira kazanırken, bunun 240 bin dolarını vergi olarak ödedi. 
     Başkan yardımcısı seçilmeden önce petrol şirketi yöneticiliği yapan Cheney'nin geçen yılki geliri ise tam 36 milyon dolar 46.8 trilyon lira oldu. Cheney, bu kazancının 14.3 milyon dolarlık bölümünü vergi olarak devlete ödedi. Başkan ve yardımcısının geçen yıl çeşitli kurumlara yaptığı bağışlarda da Cheney büyük farkla önde gitti. 
     Bush, izci derneklerine 143 bin dolarlık bağışta bulunurken, Cheney üniversiteler ve eğitim kuruluşlarına tam 8.7 milyon dolar bağış yaptı. 
     




</TEXT>
</DOC>
