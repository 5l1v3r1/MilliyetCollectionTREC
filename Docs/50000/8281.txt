<DOC>
<DOCNO> 8281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/siyaset/siy05a.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Köşk'e çıkmıyor 
</HEADLINE>
<TEXT>

     ANKARA Milliyet 

     Başbakan Bülent Ecevit, Cumhurbaşkanı Ahmet Necdet Sezer'in her hafta perşembe günleri yapılan haftalık olağan görüşme davetine bu hafta katılamayacağını bildirdi. 
     Ecevit, davete katılamamasına gerekçe olarak, "Güneydoğu Avrupa İstikrar Paktı Toplantısı'na katılmak üzere gideceği Üsküp seyahati için hazırlık yapmasını ve pazartesi günü yapılması planlanan Milli Güvenlik Kurulu Toplantısı'nda zaten görüşülecek olmasını" gösterdi. 
     Üsküp'e bugün saat 19.00'da hareket etmesi beklenen Ecevit'in dün itibariyle Sezer tarafından Çankaya Köşkü'ne davet edilmesinin zaten sözkonusu olmadığı, Cumhurbaşkanı ile Başbakan arasındaki olağan görüşmelerin her perşembe günü saat 15.30'da gerçekleştiği belirtildi. Kaynaklar, olağanüstü durumlar nedeniyle gerçekleşemeyecek haftalık görüşme konusunda mazereti olan tarafın bildirimde bulunduğunu kaydettiler. 
     
     


 SİYASET 
























</TEXT>
</DOC>
