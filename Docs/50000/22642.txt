<DOC>
<DOCNO> 22642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/son/sontur13.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Telefon sapığının taciz ettiği evli kadın intihara kalkıştı 
</HEADLINE>
<TEXT>

     Osmaniye'de, telefonla uygunsuz teklifte bulunulduğu belirtilen bir kadın, çok sayıda hap içerek intihara kalkıştı. 
     Emniyet yetkililerinden alınan bilgiye göre, Yeşil Yuvam Sitesi'nde meydana gelen olayda, bir haftadır eşi işe gittikten sonra bir erkek tarafından sürekli telefonla aranan ve uygunsuz tekliflerde bulunulduğu belirtilen Şenay Coşkun 21 , girdiği bunalım sonucu evde bulunan çok sayıda hapı içti. 
     Bir süre sonra fenalaşan Şenay Coşkun, telefonla eşinin kız kardeşi Pakize Coşkun'u arayarak intihara kalkıştığını söyledi. Eve gelen Pakize Coşkun tarafından Osmaniye Devlet Hastanesi'ne kaldırılan genç kadın, ilk müdahalenin ardından Adana SSK Hastanesi'ne sevk edildi. Genç kadının hayati tehlikeyi atlattığı bildirildi. 
     
     







</TEXT>
</DOC>
