<DOC>
<DOCNO> 27773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/ekonomi/eko01.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’ten patronlara bir saatte moral takviyesi 
</HEADLINE>
<TEXT>

TÜSİAD Yüksek İstişare Konseyi toplantısının sabahki oturumunda moralsiz olduklarını belirten patronlar, Derviş’in konuşmasından sonra, "Destek ve morali bulduk" dediler 
     EKONOMİ SERVİSİ 

     TÜSİAD’ın, dün düzenlenen Yüksek İstişare Konseyi YİK toplantısı, patronların yakınmaları ile başladı. Kürsüye çıkan hemen hemen bütün konuşmacılar, her gün üç - beş şirketin battığını belirterek, programda reel sektöre yönelik tedbirlerin eksik kaldığını, üretimsiz, istihdamsız bir programın başarı şansının zayıflığı üzerinde durdular. Toplantıya Devlet Bakanı Kemal Derviş’in katılması ise moralsiz havayı değiştirdi. Sabahki oturumda olumsuz tablolar çizen patronlar, toplantıdan moralimiz düzeldi, her şey daha iyiye gidecek’ mesajları vererek ayrıldılar. 
     
     Asma köprüdeyiz’ 
     TÜSİAD’ın Yüksek İstişare Konseyi’nin YİK yılın ikinci toplantısı Sabancı Center’de yapıldı. Toplantıda konuşan TÜSİAD Başkanı Tuncay Özilhan, "Sıra reel sektöre geldi türünden sözler işitiyoruz. Doğrusu biz bu programın neresinde yer aldığımızı görmekte güçlük çekiyoruz. Bu yüzden yeterince inandırıcı olunamıyor, güven ortamı yaratmak zorlaşıyor" dedi. 
     "Derin bir vadinin üzerine kurulmuş ince halatların tuttuğu tahtadan bir asma köprünün tam ortasındayız" diyen Özilhan, "Geriye dönmenin riski ilerlemenin yaratacağı sıkıntılardan daha büyük. Hedefe doğru yürümekten başka çaremiz yok" dedi. 
     Orta ve küçük boy işletmelerin üçer beşer kapandığını hatırlatan Özilhan şöyle konuştu "Hükümet üyelerinden gelen popülizm kaynaklı direniş var. Kamu bankaları reel sektörün boğazına basıyor. Bir arabuluculuk müessesesi gerekir." 
     Mustafa Koç ise "Memleketin düze çıkması açısından reel sektöre destek verilmeli. Başka çıkış yolu göremiyorum" dedi. 
     
     Hava değişti 
     Devlet Bakanı Derviş’in konuşmasından sonra toplantının havasının değiştiği görüldü. Toplantıdan sonra düzenlenen öğle yemeğine katılan Derviş’in konuşmasının ardından bakış açıları değişen patronlar, moral bulduklarını söyledi. 
     Özilhan toplantı çıkışında "Desteği ve morali aldık. Yola devam ediyoruz" dedi. Sakıp Sabancı da, "Problemlerimiz uçmadı, önümüzde dağ gibi duruyor. Ama şevk, heyecan, moral pompalandı. Bunlara da ihtiyaç var" diye konuştu. 
     
Kayhan Anayasa değişikliğini alkışlıyoruz      TÜSİAD YİK Başkanı Muharrem Kayhan, "Hükümet ortaklarının partilerinden gelen mevzi direnişe rağmen bu programın gereklerini yerine getirmeye devam edeceği hususundaki umudumuzu koruyoruz" dedi. 
     Kayhan, eksikleri olsa da alkışlanmaya değer bir anayasa değişikliği’ teklifi hazırladığını belirterek, "Umarız liderler bu alkışlarımızı boşa çıkarmaz. Kamu yönetimimizi yeniden yapılandırmak zorundayız. AB’ye entegre olmak zorundayız ve bütün bunları bir bütün halinde ve şimdi yapmak zorundayız. Kimisini kısmen yapıp kimisini hiç yapmazsak, bir piramit inşaa edelim diye yola çıkıp bir taş yığını yapmış oluruz" dedi. 
     
Takas piyasaları yağlayacak’      Koç Holding Yönetim Kurulu Başkanı Rahmi Koç "Yaz tatilinden sonra hareketlenme başlayacaktır" dedi. İçte ve dışta güven ortamının sağlanmaya başladığını kaydeden Koç, kanunların geçmesi halinde güvenin daha da artacağını belirti. Piyasalarda olumlu hareket yaşandığını belirten Rahmi Koç, şöyle devam etti 
     "Turizm sezonu ile birlikte ortam daha da olumlu olacak. Eylülden sonra adam akıllı bir yola girecek. Toplum yeni kurlara alışıyor. Biz de bütçelerimizi ona göre hazırladık. Takasla birlikte devletin borcu ertelendi. Buradan gelecek ferahlama piyasadaki şartları yağlasın diye yapıldı. Tesiri olacaktır. Krediler de ferahlama olur." 
     
Ağlanan eve yabancı gelmez’      Sabancı Holding Yönetim Kurulu Başkanı Sakıp Sabancı, "50 sene sonra da yine böyle konuşuruz. Sistem bizi koalisyonlara mahkum ediyor. Eğer reel sektör ihmal edilirse, program başarısız olur. Üretim kişnemedikçe, yatırım da olmaz. Anadolu’da yangın var. Devlet borçlanacak, bunun vadelerini uzattırıyor. Ölmüş veya ölmekte olan reel sektörün hayata döndürülmesi gerekir. Bugüne kadar elle tutulur bir şey yapıldı mı Yok. Özelleştirme oldu mu Olmadı. AB için yolda mıyız Özel sektörü yüreklendirdik mi Herkes ağlıyor. Yabancı sermaye evdekiler ağlarken gelir mi " dedi. 
     



 EKONOMİ 
























</TEXT>
</DOC>
