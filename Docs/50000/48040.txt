<DOC>
<DOCNO> 48040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/son/sondun12.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Washington Post "Bush'tan CIA'e Ladin için tam yetki" 
</HEADLINE>
<TEXT>

     ABD Başkanı George Bush'un, Merkezi Haberalma Teşkilatı'na CIA , uluslararası terörist Usame Bin Ladin ve örgütü El Kaide'yi ortadan kaldırması için tam yetki verdiği bildirildi. 
     Washington Post gazetesi, kimliğini açıklamadığı üst düzey hükümet yetkililerine dayanarak bugün yayımladığı haberde, Bush'un, CIA'ye tam yetki veren kararı geçen ay imzaladığını yazdı. 
     Haberde, CIA'ye, Bin Ladin'in haberleşme, güvenlik ve altyapısını ortaya çıkartmayı amaçlayan gizli operasyonlarında kullanması için bir milyar dolar ek yardım verildiği de belirtildi. 
     Post, Gerald Ford'dan bu yana tüm ABD başkanlarının, CIA ve diğer teşkilatların siyasi suikastlere dahil olmasını yasaklayan kararlar imzalamalarına rağmen, bazı CIA ve Beyaz Saray avukatları arasında, bu yasağın ''savaş zamanında'' geçerli olmadığı konusunda mutabakat olduğunu bildirdi. 
     






</TEXT>
</DOC>
