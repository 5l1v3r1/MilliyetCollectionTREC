<DOC>
<DOCNO> 4582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/siyaset/asiy.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fazilet ihtar’ istiyor 
</HEADLINE>
<TEXT>

Başsavcı, FP lideri Kutan’ın kapatmayın ihtar verin’ önerisine soğuk bakıyor 
     ERSAN ATAR Ankara 

     Anayasa Mahkemesi, FP hakkında açılan davada karar oturumlarına bugün başlarken Yargıtay’ın yeni Başsavcısı Sabih Kanadoğlu’nun, FP’nin "kapatmayın ihtar verin" talebini yerinde görmediği ortaya çıktı. 
     Mahkemedeki müzakereler, "yasak yollardan toplanan deliller davanın sonucunu etkiler mi", "bir partinin kapatılmasını istemeden önce ihtar verilmesi gerekir mi", "FP kongresindeki mücahit Erbakan’ sloganları bu partinin kapatılan RP’nin devamı olduğunu gösterir mi", "bir partinin devamı olma kapatma nedeni sayılabilir mi", "laiklik karşıtı eylemlerin odağı olmak nedir" gibi soruların yanıtlarına göre ilerleyecek. Bu konulara ilişkin tartışmalarına göre şekille-necek davada şu aşamalar kat edilecek 
     Mahkeme, öncelikle, FP lideri Recai Kutan’ın Siyasi Partiler Yasası’ nın 104. maddesine göre "mutlaka ceza verilecekse, bu, partinin kapatılması yerine ihtar verilmesi olmalıdır" içerikli dilekçesini inceleyecek. 
     Mahkeme, Kanadoğlu’nun"yerinde bulmadığı" Kutan’ın bu talebini değerlendirdikten sonra, Meclis’teki Merve Kavakçı krizinin yaşandığı sırada Yasin Hatipoğlu ile Erbakan arasında geçen telefon görüşmesinin kapatmada delil olup olmayacağına karar verilecek. 
     Mahkeme, FP’nin son kongresinde atılan "Mücahit Erbakan" sloganları ile "O ne diyorsa o" yazılı sinevizyon gösterisinin de bulunduğu kasetler inceleyerek, FP’nin RP’nin devamı olup olmadığını gösterip göstermediğini karara bağlayacak. 
     FP, kapatılan bir partinin devamı olmanın kapatma nedeni olamayacağını ileri sürüyor. Siyasi Partiler Yasası’nda yapılan değişiklikle, "devam olma"nın parti kapatma sebepleri arasından çıkarıldığı savunuyor. savundu. Anayasa Mahkemesi’nin içinde de bu konuda belirsizlik olduğu öğrenildi. 
     
Seçimin kaderi 95. maddedeERSAN ATAR Ankara 
     Türkiye’nin yeni bir seçim sürecine girip girmeyeceği, Anayasa Mahkemesi’nin FP davasında Siyasi Partiler Yasası’nın 95. maddesini nasıl yorumlayacağına bağlı. Mahkeme, Anayasa’ya uygun hale getirilen 95. maddeyi uygular ve RP’li 69 vekile yasak getirirse, seçim süreci tartışılmaya başlanacak. 95. madde üzerindeki tartışmalar ve olası sonuçlar şöyle 
     Mahkeme, RP davası sırasında kapatılan bir partinin tüm üyelerine siyasi yasak getiren 95. maddesini iptal etmek istedi. Ancak Anayasa’nın geçici 15. maddesine göre, 95. maddenin Anayasa’ya aykırılığı ileri sürülemiyordu. Bu madde ihmal gözardı edilerek edilerek geçildi. 
     Mahkeme, 95. maddede yer alan "kapatılan parti bir başka isimle kurulamaz" hükmünü, iddianamede olduğu gibi "FP, kapatılan RP’nin başka bir ad altında kurulmuş halidir" diye yorumlarsa, FP’ye geçen 69 milletvekili için siyasi yasak konulabilecek. Bu durumda ara seçimi zorunlu hale gelecek. 
     Mahkeme, FP’ye geçen 69 vekile yasak getirmek yerine iddianamede adı geçen 13 vekile yasak getirirse, Meclis’teki boş sandalye sayısı 19’a yükselecek ve ara seçim zorunluğu olmayacak. 
     
Hangi illerden seçildiler      Meclis’te, daha sonra erken genel seçime dönüştürüle-bilecek bir ara seçimi zorunlu kılan tablonun ortaya çıkması halinde, vekillikleri düşürülecek FP’lile-rin hangi ilden TBMM’ye girdikleri önem kazanacak. RP’den FP’ye geçen 65 vekilin seçildikleri iller şöyle 
     Adana 1 Afyon 1 Ankara 1 Balıkesir 1 Batman 1 Bayburt 1 Bingöl 1 Hüsamettin Korkutata 1 Bitlis 1 Bursa 1 Çorum 1 Diyarbakır 1 Elazığ 1 Erzincan 1 Erzurum 2 Gaziantep 1 Giresun 1 Gümüşhane 1 Hatay 1 
     İstanbul 11 Kahramanmaraş 2 Karaman 1 Kayseri 2 Kırıkkale 1 Kocaeli 1 Konya 5 Kütahya 1 Malatya 3 Manisa 1 Mardin 1 Muş 1 Nevşehir 1 Sakarya 2 Samsun 2 Siirt 1 Sivas 3 Tokat 1 Trabzon 1 Şanlıurfa 2 Van 1 Yozgat 1 
     


 SİYASET 










</TEXT>
</DOC>
