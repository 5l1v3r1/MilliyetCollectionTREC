<DOC>
<DOCNO> 47684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/yazar/sazak.html </URL>
<DATE> 2001/10/19/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Mızrak çuvala sığmadı 
</HEADLINE>
<TEXT>

     Cumhurbaşkanı Sezer'in referandum kararına Demirel'den destek geldi. 
     Koalisyon liderlerinin Köşk'ü siyasi davranmakla eleştirmelerinin aksine 9'uncu Cumhurbaşkanı Demirel, kararın "hukuki" olduğunu, Sezer'in Anayasa değişikliği maddelerini tümüyle ya da teker teker halkoyuna sunma yetkisi bulunduğunu bildirdi. 
     Demirel, Sezer'in haklılığını savunurken Kuleli Sokak ziyaretçilerine ilettiği "erken seçim" isteğini de kamuoyuna açıkladı. 
     Hükümet ise bir orta yol bularak bir yandan Meclis'in prestijini kurtarmaya, öte yandan seçim baskısından kurtulmaya çalışıyor. 
     Artık "mızrak çuvala sığmıyor." 
     Savaşın ortasında "referandumun sırası mı " diye soranların asıl "Milletvekili aylıklarının Anayasa paketinde ne işi var " şeklinde tepki göstermeleri gerekmez miydi Sezer halkın bu tepkisine aldırmayan siyasilere "ölümü gösterip sıtmaya razı etmek" için referandum yolunu gösterdi. Sezer'in bu resti karşısında Başbakanlık, 86'ncı madde dışında 27 maddelik paketi Resmi Gazete'de yayımlamak zorunda kaldı. 
     Özlük haklarıyla ilgili formül trafiği ise gün boyunca sürdü. Ecevit, Sezer'le görüşerek uzlaşı aradı. 
     Cumhurbaşkanı'nın kendi görüşünün haklılığında direndiği anlaşılıyor. Bu durumda 86'ncı maddenin Sezer'in istediği yönde değiştirilmesi gerekecek. Koalisyon partilerinin 120 günlük referandum süresi sonunda "erken seçim"i göze alamayacakları da ortada. 
     Benzer bir inatlaşmayla dönemin başbakanı Turgut Özal, 1989 yılındaki yerel seçimleri bir yıl önceye çekebilmek için referanduma gitmişti. Özal referandumu kaybedince uğradığı yenilgi, 1989 Mart'ında ANAP'lı belediyelerin gidişiyle sonuçlanmıştı. 
     TBMM şimdi referanduma mecbur kalırsa halkın yüzde 99'unun "hayır" diyeceği halkoylaması sonuçları, ister istemez "hükümete güvensizlik" şeklinde yorumlanacak ve hükümetin devamı zorlaşacaktır. 
     Muhalefet bu hesabı yaparak - DYP başta - maaş krizini referanduma götürmeye zorluyor. AK Parti'nin referandumu seçime dönüştürmeyi "siyasi etiğe aykırı" bulmasının ardında, siyasi yasaklarla ilgili kaygı ve pazarlıkların yattığı kesin. Tayyip Erdoğan ve Erbakan'a yönelik beklentilerin, Anayasa paketinin ikinci tur görüşmelerini etkileyeceği kesin. 
     Parlamento dışından CHP de seçim için bastırıyor. 
     Solda İnönü'nün kuracağı partinin ilanı - 29 Ekim bekleniyordu - kasıma ertelenmiş. Türkiye bu hızla baharda seçime giderse Erdal Bey seçime yetişemeyebilir. Ancak DSP'den transfer yoluyla - 20 milletvekili - grup kurma koşuluyla seçime katılabilir. Ya da parti fikrinden vazgeçer 
     Sezer'in referandum baskısı siyasi hesapları altüst etti. 
     Demirel'in Sezer'e verdiği desteği de dikkate alarak Ankara'nın sürpriz gelişmelere gebe olduğunu söyleyebiliriz. 
     
     







Hukuk ve siyaset 


Paranın tadı... 


Maaş ve referandum 


Terör hiçbir zaman başarıya ulaşamayacak’ 


İçbükey gündem 


TOEFL'ın da sahtesi çıktı 


Devalüasyon sürer mi 


"Büyük Oyun" 3. perde 


Referandum demokratik bir yöntem değildir 


İşin sırrı Organizasyon 


Bataklıktan pışşşt diyorlar Memed'e 


Kavgayı, sevgiyi nereye yazardınız 


Mızrak çuvala sığmadı 


Kapana sıkışmış hükümet nasıl davranır 


Ediciler ve Büdücüler Hayata yumuşak iniş 


Birleşmenin sonu ya saadet ya felaket’ 


</TEXT>
</DOC>
