<DOC>
<DOCNO> 39759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/siyaset/siy05.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
AK Parti’nin amblemi AIDS kampanyasında 
</HEADLINE>
<TEXT>

     HAYRİ DİZERKONCA Frankfurt 

     Recep Tayyip Erdoğan’ın önderliğinde kurulan AK Parti’nin amblemi, bu kez de Almanya’da karşımıza çıktı. 
     İlk bakışta AK Parti’nin yurtdışında seçim çalışmalarına başladığı izlenimini uyandıran afişler, aslında Almanya genelinde AIDS’le mücadele için hazırlanmıştı. 
     "AIDS’e şans tanımayın" sloganıyla yürütülen ve ülkenin birçok kentinde AIDS karşıtı kampanya kapsamında kullanılan afişleri tren istasyonları, otobüs durakları ve metroda gören Türkler, "Tayyip Erdoğan’ın partisi ne çabuk buralara geldi. Ampul, Türkiye’den önce Almanya’da yanmaya başladı" derken, işin aslını afişe biraz daha dikkatli bakınca anladılar. 
     Milyonlarca basılıp Almanya’nın dört bir yanında sergilenen afişlerde, erkeklerin ilgisini çekmek için bir ampul duyunun üzerine yerleştirilmiş prezervatifler kullanılmış. Trafik lambasından esinlenerek hazırlanan afişte, sarı prezervatif "önce düşün" mesajı verirken, yeşil prezarvatifle de "artık güvendesin, geçebilirsin" mesajı simgelenmek istenmiş. 
     



 SİYASET 












</TEXT>
</DOC>
