<DOC>
<DOCNO> 13555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/guncel/gun13.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
AÇIKLAMA 
</HEADLINE>
<TEXT>

Orteks’in kredi borcu yok      DSP Niğde Milletvekili Eyüp Doğanlar’ın ortak olduğu Orteks A.Ş’nin vadesi geldiği halde ödenmemiş hiçbir kredi borcunun bulunmadığı bildirildi. 
     Orteks A.Ş. vekili avukat Selda Uğur Akoluk tarafından, "DSP’li vekil 11 trilyon borcunu ödemiyor" haberi ile ilgili olarak dün yapılan yazılı açıklamada, şunlar kaydedildi "Orteks A.Ş. hiçbir zaman usulsüz ve riskli kredi kullanmamıştır. Orteks A.Ş. şimdiye kadar kullandığı tüm kredileri tamamen yasal prosedür yerine getirilerek, usulüne uygun olarak kullanmış olup, tüm kredi riski teminat altındadır. 
     Orteks A.Ş.’nin vadesi geldiği halde ödenmemiş hiçbir kredi borcu yoktur. 
     Orteks A.Ş’ye açılan krediler şirket ortağı bulunan Niğde milletvekili Eyüp Doğanlar’ın milletvekili olmadan önce banka tarafından mevzuat dahilinde tespit teminata bağlanmış kredilerdir. Banka tarafından tespit edilen ve kullandırılan bu kredi limitleri sürelerinde yapılan ödemeler nedeniyle aşağı çekilmiştir." 
     


 GÜNCEL 























</TEXT>
</DOC>
