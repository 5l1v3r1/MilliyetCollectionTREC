<DOC>
<DOCNO> 25156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/son/sondun28.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM Türkiye'nin 20 ayrı davada tazminat ödemesine karar verdi 
</HEADLINE>
<TEXT>

     Avrupa İnsan Hakları Mahkemesi AİHM , kamulaştırma bedellerinin geç ödendiği gerekçesiyle açılan 20 ayrı davada, Türkiye'nin tazminat ödemesine karar verdi. 
     Mahkeme, Altınkaya Barajı'nın 1997 yılında yapımı sırasında kamulaştırılan arazilerin bedellerinin geç ödenmesi dolayısıyla, hak sahiplerinin mağdur oldukları gerekçesiyle açtıkları davada, Avrupa İnsan Hakları Sözleşmesi'nin 1. protokolünün 1. maddesinin ihlal edildiği görüşüne vardı. 
     AİHM, Türkiye'nin, başvuruda bulunan 20 kişiye mahkeme masrafları da içinde olmak üzere yaklaşık 250 bin Amerikan Doları yaklaşık 290 milyar lira tutarında maddi tazminat ödemesini kararlaştırdı. Söz konusu davalar Gülnühar Çalkan, Rabia Çalkan, Ekrem Çapar, Hamdi Çelebi, Seyfettin Çalkan, Nuri Çapar, Hayrettin Dalğıç, Necati Dalğıç, Dursun Dişçi, Hasan Dişçi, Osman Dişçi, Davut Güneysu, Ali Kartal, Hasan Koç, Ayşe Koçar, Ali Öztürk, Gülfiye Öztürk, Kamil Öztürk, Muhsin Öztürk ve Mustafa Öztürk tarafından açıldı. Bu arada, Türkiye, Fırat Koç ve Laliha Ekinci isimli iki vatandaşın, işkence ve kötü muamele, yargı önüne geç çıkarılma ve ayrımcılık suçlamalarıyla açtıkları iki ayrı davada ''dostane çözüme'' gitti. Türkiye, Koç'a 51 bin Fransız Frangı yaklaşık 7,6 milyar lira , Ekinci'ye ise 48 bin Fransız Frangı yaklaşık 7,2 milyar lira maddi tazminat ödeyecek. 







</TEXT>
</DOC>
