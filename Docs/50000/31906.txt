<DOC>
<DOCNO> 31906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/son/sonspo11.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Cansun yönetim kurulunu tanıttı 
</HEADLINE>
<TEXT>

     Galatasaray Kulübü Olağanüstü Genel Kurul Toplantısı'na 1 gün kala, başkan adaylarından Mehmet Cansun, yönetim kurulu listesinde yer alan isimleri basına tanıttı. 
     Mehmet Cansun, Galatasaray Lisesi'nde düzenlediği basın toplantısında yönetim kurulu listesinde yer alan asil ve yedek üyeleri açıkladı. Başkan adayı Cansun, seçime girmelerinin iki ana amacı olduğunu belirterek, ''Birincisi kulübün, kendisini zora sokan banka borçlarını mutlaka ödemek. Diğeri de camia içinde sevgi ve saygıyı sağlamlaştırmaktır'' dedi. Cansun, göreve gelmesi halinde kesinlikle şampiyonluğu hedeflediklerini, teknik direktör Lucescu'nun istemesi halinde 1-2 oyuncu daha alacaklarını sözlerine ekledi. 
     
     Yönetim kurulu 
     Mehmet Cansun'un açıkladığı yönetim kurulu listesinde şu isimler bulunuyor 
     Asil Üyeler 
     Eren Talu, Tuncer Hunca, Fatih Altaylı, Eşref Hamamcıoğlu, Özcan Çetinsoy, Aziz Üstel, Abdürrahim Albayrak, Yiğit Şardan, Levent Soylu,Özer Saracoğlu. 
     Yedek Üyeler 
     Enis Sevil, Osman Güneri, Coşkun Yılmaz, Bikem Ardakoç, Haluk Hamurculu. 
     Cansun, yönetim kuruluna danışmanlık yapacak ayrı bir kurul daha oluşturacaklarını da söyledi. Cansun'un danışman kurulu da şu isimlerden oluşuyor 
     Metin Çağlar Finans ve kaynak yaratma , Doç. Dr. Celal Erkut Hukuk İşleri ve Spor Mevzuatı , Sinan Kalpakçıoğlu Genel Sekreter , Mümtaz Tahincioğlu Uluslararası İlişkiler ve Piyasa Araştırmaları , İbrahim Çağlar Sosyal İşler ve Su Sporları . 







</TEXT>
</DOC>
