<DOC>
<DOCNO> 12286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/guncel/gun01.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayali ihracat genetik çıktı 
</HEADLINE>
<TEXT>

Galatasaray Kulübü Başkanı Faruk Süren'in babası işadamı Fuat Süren ve 86 kişi hakkında "Vergi Usül Kanunu'na Muhalefet"ten 3 yıla kadar hapis istemiyle dava açıldı 
     CENNET NAR İstanbul 

     İşadamı Fuat Süren, oğlu Galatasaray Spor Kulübü Başkanı Faruk Süren gibi hayalici çıktı. Fuat Süren, Şişli Belediye Başkanı Gülay Aslıtürk'ün eşi Orhan Aslıtürk ve ortağı Muhammet Ciğer'in de aralarında bulunduğu 87 sanık hakkında "Vergi Usul Kanunu'na Muhalefet"ten, 6 aydan 3'er yıla kadar hapis cezası istemiyle Ağır Ceza Mahkemesi'nde dava açıldı. 
     
     Bavullu hayali ihracat 
     İstanbul Cumhuriyet Başsavcılığı'nca hazırlanan iddianamede, bavul ticareti amacıyla Türkiye'ye gelen ve belgesiz alışveriş yapan yabancı uyruklu kişilerin, ülkelerine götürülmek üzere "depocu" olarak tabir edilen firmalara bıraktıkları malları, Aslıtürk ile Ciğer'in oluşturdukları organizasyonla, kendi şirketleri tarafından alınıp satılmış, hatta yeni üretilmiş gibi gösterdikleri ifade ediliyor. 
     Aslıtürk ile ortağının, sahte belgeler de düzenledikleri kaydedilen iddianamede, davada yer alan diğer sanıklarla anlaşma yaparak, onların şirketleri üzerinden hayali ihracat yaptıklarının belirlendiği anlatılıyor. 
     
     Naylon Süren II 
     Bu kişiler arasında şirketleri adına Aslıtürk ve Ciğer tarafından naylon faturayla hayali ihracat gerçekleştirilen Faruk Süren'in, babası Fuat Süren de yer alıyor. 
     Herhangi bir ihracat olmadığı için yurda gelen bir dövizin de bulunmadığı görüşü iddianamede yer alıyor 
     Tüm sanıkların 6 aydan 3'er yıla kadar hapis cezası istemiyle yargılanacağı davaya, kura ile belirlenecek İstanbul Ağır Ceza mahkemelerinden birinde başlanacak. 
     
     Fuat Süren KİMDİR 
     İstanbul Hukuk Fakültesi mezunu olan Fuat Süren, 1959'dan sonra sanayii şirketleri kurmaya yöneldi. Transtürk Grubu bünyesinde birçok şirket kuran Süren, emekliye ayrıldıktan sonra işlerini oğlu Faruk Süren'e devretti. Fuat Süren'le diğer oğlu Reha Süren, hacizden mal kaçırdıkları iddiasıyla 1995'de yargılandı. 1996'da da Fuat Süren, şirketi Doysan Yağ'ı sahte evrakla kendisine borçlandırdığı iddiasıyla yargıç karşısına çıktı. Alman uyruklu Bernadette Dienne de, 1998'de 15 yaşındaki kızının babasının Fuat Süren olduğu iddiasıyla dava açtı. Süren, mahkeme sürerken, kızın biyolojik babası olduğunu kabul etti. Süren'e son olarak Egebank, kredi kefaleti nedeniyle dava açtı. 
     
     Say say bitmiyor 
     Vergi Usul Kanunu"na muhalefet ettikleri kaydedilen iddianamede, olaya karıştıkları belirtilen sanıkların isimleri şöyle 
     "Cezaevinde bulunan Egebank'ın eski sahibi Murat Demirel, Yurtbank'ın eski sahibi Ali Avni Balkaner, Sümerbank'ın eski sahibi Hayyam Garipoğlu ile Şevket Demirel, Şehriban Demirel, Hüseyin Bayraktar, Mehmet Bayraktar, Ahmet Uğur Balkaner, Emin Cankurtaran, Ali Cüneyt Cankurtaran, Mustafa Latif Topbaş, Ahmet Baziz Al Yaseen, Şemsettin Bilgutay, Faisal Abduülaziz Alzema, Atilla Paksoy, Muzaffer Hakan Balkaner, Kemal Unaktan, Abdülrezak Kamel, Bagdaj Kalil, Omar Abdullah Sajaney, Yalçın Öner, Bekir Cansu, Ömer Cansu, Mehmet Cansu, Ergün Titiz, Didem Titiz, Besim Titiz, Yeliz Titiz, Rafet Pancuk, Seda Gengörür, Muammer Ağım, Ziya Ekincioğlu, Orhan Yıldırım Çakar, Türkay Ergün, Aktan Pınar, Hüseyin Özcan, Mehmet İhsan Orhan, Mustafa Sözen, Melike Ilgın, Üstün Tuna, Berk Büyüksakayan, Mardo Berk Barun, Leon Barun, Selahaddin Cevat Borçbakar, Aren Çuhacıyan, Mose Behar, Gülseren Günel, Ceylan German, Nilgün Zararsız, Fuat Süren, Ferit Ferhangil, Bekir İltez, İbrahim Şensoy, Vahid Aleyhbad, Mustafa İlhan Arslan, Mustafa Sacit Basmacı, Mehmet Burhan Karahan, Mehmet Camcı, Sayim Camcı, Ömer Camcı, Raset Salem Al Faral, Hamid El Baden, Abdullah Kasım Tivnikli, Fehmi Akın, Turan Altınoğlu, Ümit Özkan, Özgen Bursalıgil, Mehpare Özkan, Fuat İlker, Adnan Mutlu, Mustafa Oğuz, Tülay Öner, Yakup Tolga Tekeli, Yalçın Akgerman, Hüseyin Yaman, Ekrem Ağım, Mustafa Özoğuz, Nedim Şener, Haluk Ekincioğlu, Çoşkun Gözendor, Zeki Ergün, Hidayet Hülya Ergün, Mustafa Sacit Arslan ve Ersin Seçil." 
     


 GÜNCEL 

























</TEXT>
</DOC>
