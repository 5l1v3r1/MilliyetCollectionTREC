<DOC>
<DOCNO> 27853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/yazar/okur.html </URL>
<DATE> 2001/06/20/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Derviş’e destek, siyasetçiye köstek 
</HEADLINE>
<TEXT>

     Onlar da "takası" tartıştı. Türk Sanayici ve İş Adamları Derneği TÜSİAD ’nin Yüksek İstişare Konseyi toplantısının ana gündeminden bahsediyoruz. 
     Bu kez toplantının konuğu Bakan Kemal Derviş’ti. 
     İlk kez TÜSİAD’a konuşmacı olarak geliyordu. Toplantının basına kapalı bölümüne üyelerin çok fazla ilgi göstermediği kesin... 
     Çünkü konuşmak istememişler 
     "TÜSİAD’ın üzerine ölü toprağı mı serpildi " 
     Aman ne haddimize... 
     Söyleyen biz değiliz. 
     TÜSİAD üyesi Alarko Holding Yönetim Kurulu Başkanı İshak Alaton söylemiş. 
     Alaton diyor ki "İş dünyasının morali bozuk." 
     Allah Allah Anlamakta güçlük çekiyoruz. 
     Derviş konuşuyor, arkasından TÜSİAD açıklamaları gelmiyor mu 
     Yani destekse destek... Desteği veren de TÜSİAD. 
     Bize göre sorun 
     "Değişim." 
     Değişime inanmak... 
     Çoğu TÜSİAD üyesinin değişime inandığını söyleyemeyiz. Çünkü basına açık bölümde sarf edilen sözler, bir öncekilerden farklı değil ki Oysa değişim için kararlı olmak ve inanmak şart. Sonuçta TÜSİAD’ın büyük patronları "takası" başarılı buldu . 
     Ama TÜSİAD üyeleri, konsey toplantısı boyunca kimi görseler, sürekli doların seyrini sordular. Takas operasyonunda Bankalar Birliği’ne danışmanlık yapan Lazard’ın Türkiye temsilcisi olarak görev yapan Zekeriya Yıldırım da takasın ertesinde "euro" konusunda bir konuşma yapınca TÜSİAD üyeleri "kafamız karıştı" yorumunu yaptı... 
     Yıldırım, TÜSİAD’da takas danışmanlığı şapkasını atmış, kişisel görüşlerini dile getirmişti. Zor bir yol aşılmıştı. 
     Hazine, enstrüman çeşidini artırmalı, döviz ve faiz piyasalarının derinlik kazanması için çaba harcamalıydı. Halka inilmeliydi. 
     Amma velakin kur politikası konusunda orta vadede "euro" hedefi üzerinde kafa yorulmalıydı. 
     
Kurda başka seçenek yok’      Madem ki euro konusu önemliydi, o halde takasta dolara endeksli sistem yerine "euro dolar" sepeti niye düşünülmemişti Sesli düşünmeyi seven TÜSİAD üyelerinin bir kısmının görüşü böyle yansıdı. 
     Arkasından Kemal Derviş, "serbest kur rejimi" konusunda "Şu anda Türkiye’nin başka bir seçeneği yok. Kura çok aşırı dalgalanma dışında müdahale edilmeyecek. Mevcut rejim 12 ay ya da 18 ay daha sürebilir. 
     Ancak uzun vadede Türkiye’nin nasıl bir kur rejimini tercih edeceğinin ciddi olarak düşünülmesi gerekir. AB’ye tam üyelik ve ortak para birimi euro açısından değerlendirmesi" önemli sinyal verdi. 
     Yeni bir tartışma konusu... 
     Fakat yeni bir tartışma konusu da bankacılık kesiminin durumuyla ilgili. 
     Risk alan banka yöneticileriyle, kötü yönetilen, içi boşaltılan, hırsızlık suçu işleyen banka yöneticilerini ayrı tutma zorunluluğu... 
     Zaten böyle bir ayrım yok mu 
     Kötü yönetimle riski, hırsızlıkla riski karıştırmak mümkün mü 
     Hukuk her şeyin üstünde değil mi 
     Hukuk sisteminde bir sorun varsa onu düzeltecek olan siyasetçiden başkası mı 
     Kısacası, TÜSİAD siyasetçiye diş biliyor, Derviş’e destek veriyor. 
     Siyasetçi - bankacı ilişkisini ise kimse görmek bile istemiyor. 
     
     







Erbakan'ın kızının düğünü 


Kara para ak para 


Meclis çalışırsa... 


Derviş, Ecevit, Özal 


Fatih Terim Bir başarı öyküsü... 


Astro FP 


Bütünleme, tercih, kayıt 


Takastan sonra takoz konmamalı 


Irak'la sağırlar diyaloğu 


Atları da yarıştırırlar 


Derviş’e destek, siyasetçiye köstek 


Geriye dönmese de olur kredisi 


İnsanlarımız 


Tantan gitti, Erdem sorguda 


Teknoloji geldi böyle oldu 1 


"Bak, şu bizim küçük Simeon'a " 


Yalap şalap banka satılmaz 


</TEXT>
</DOC>
