<DOC>
<DOCNO> 23684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/son/soneko14.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Kulübü Başkanı Süren'e bir darbe daha... 
</HEADLINE>
<TEXT>

     Galatasaray Kulübü Başkanı Faruk Süren'in şirketleri Transtürk Holding ve Makina Takım Endüstrisi A.Ş.'nin işlem sıraları, geçici olarak kapalı bulunuyor. 
     Ulusal Pazar'da işlem gören 2 şirketin tahtası, basında yer alan Halk Bankası'nın ihtiyati haczi kararı haberine dayanarak şirketlerden açıklama istenmesi nedeniyle, 25 Mayıs Cuma günü 1. seans öncesi kapanmıştı. 
     İMKB Yönetim Kurulu, şirketlerden gelen açıklamalar ve Borsa Başkanlığı'nın talebi üzerine gönderilen ek açıklamaların değerlendirinceye kadar, işlem sıralarının kapalı olarak kalmasını kararlaştırdı. 
     Transtürk Holding'in, Makina Takım Endüstrisi A.Ş., Efes Holding A.Ş. ve Plastaş Plastik San. ve Tic. A.Ş.'nin kefaleti ile Halk Bankası'nın Bakırköy Şubesi'nden 2.5 milyon dolar tutarında bir kredi kullandığı bildirildi. 






</TEXT>
</DOC>
