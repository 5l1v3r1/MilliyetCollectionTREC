<DOC>
<DOCNO> 10474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/yazar/sazak.html </URL>
<DATE> 2001/03/08/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Lider çıpası 
</HEADLINE>
<TEXT>

     IMF programını çökerten "kur çıpası"nın parayı pul etmesi gibi "lider çıpası" da siyasete bağlanan umutları aşındırıyor. 
     Ekonomik kriz, toplumun tüm kesimlerini vurmakla kalmadı, koalisyon ortaklarına duyulan güveni de sıfırladı. 
     Anketler şunu gösteriyor 
     Bugünkü olumsuz koşullarda gidilecek bir seçimde iktidardaki 3 parti de barajı aşamıyor. Oylar, yüzde 1O'un altına inmiş. Bu saptama ANAR anketiyle sınırlı değil, düzenli aralıklarla kamuoyu araştırması yaptıran hükümet ortakları da benzer verilere sahip. Ecevit, Sezer'le çatışarak Türkiye'nin pamuk ipliğine bağlı dengelerini altüst etmekle "harakiri" yaptı DSP'de bu nedenle büyük kan kaybı var. 
     Kemal Derviş'e "kurtarıcı gözüyle" bakılmasında siyasetten soğuyan kamuoyunun etkisi yok mu 
     Amerika'dan bir bakan atanıyor ve Meclis'ten kimsenin gıkı çıkmıyor. Cumhurbaşkanı seçiminde de benzer süreçten geçmemiş miydik 
     Lider oligarşisi nedeniyle 550 üyeli parlamento, kendi içinden birini çıkaramayınca, halkın sonradan büyük desteğini alan Sezer'e Çankaya yolu açıldı. 
     Derviş, bayram ertesi Meclis'te "yemin ederken" çoğu milletvekili, "Ekonomi yönetiminde neden bizden biri değil de IMF'nin elçisi oturuyor" diye hayıflanacak. Yeni bakanın "Amerikanvari" çalışmasına, yerli yabancı akıl hocalarına, Dünya Bankası'ndan transfer danışmanlarına kadar her adımına kuşkuyla bakanlar, tepki gösterenler çıkacak. Ancak bunlar şu gerçeği değiştirmeyecek Kemal Derviş, ekonominin karaya vurduğu sırada göreve getirildi ve gemiyi ABD desteğiyle yüzdürmeye çalışacak. Gelecekteki siyasal hesapları ne olursa olsun, koalisyon liderleri açısından zaten deniz bitmişti. 
     Ankara'daki yaygın kanı, Derviş'in başarısızlığı halinde hükümetin de siyasal ömrünü tamamlayacağıdır. 
     Partilere olan güvensizlik ve anketler "HP"nin Hiçbiri Partisi'nin yüzde 45 - 50'lere tırmanması, iktidar kadar muhalefet partilerine de uyarıdır. 
     DYP ve CHP'de bir yükselme gözleniyor ama yeterli değil. 
     Solda "üçüncü parti"nin, SDP'nin doğum sancıları başladı. Erdal İnönü istifaya hazırlanıyor, eski başkanlar İtalya'da Prodi'yi iktidara taşıyan "Zeytin Dalı" modelini esas alacaklarmış. Baykal, çay davetinde niye bu kadar gecikti, bölünmenin zamanı mı 
     Dalgalı kura geçişteki gibi, siyasetteki tıkanmayı aşmak için günün birinde "lider çıpası"ndan vazgeçilirse hiç şaşırmayız 
     Anketler, SOS veriyor. 
     
     





Kurban... 


IMF'nin her isteği kabul edilemez 


16 cesur Boşnak kadın 


Avrupa Birliği'ne 'Neşen bilir ' diyebilmek... 


Sabreden derviş .. 


Palisse Doğrusu 


Din, bahane... 


Nasıl battık 


Bayram ertesi... 


Lider çıpası 


Bekleyeceksiniz 


Tasarruf ürker ise yatırım, üretim ve kalkınma olmaz 


</TEXT>
</DOC>
