<DOC>
<DOCNO> 27654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/yazar/cankat.html </URL>
<DATE> 2001/06/19/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Laikliğin sırrı bu 
</HEADLINE>
<TEXT>

     Gencecik kızlar, başlarındaki bir metre kumaş yüzünden geleceklerini tehlikeye attılar. Peruklar takılıp takiye yapıldı, yine çağdışı sahneler yaşandı. 
     "A güzel kızım dinin, saçın açıkken üniversite imtihanına girmeyi yasaklıyor da, hemşire olup erkek doktorlarla çalışmanı, avukat olup adliye koridorlarında gezinmeni yasaklamıyor mu " diye sorasım gelir. 
     Bu konu beni çok üzüyor, utandırıyor. Uzatmadan sözü yine Gözlüklü Martı’ya bırakıyorum "Öylesine özel bir şey ki Tanrı ile insan arasındaki ilişki... İlk özelleştirme buradan başlamalı. Laikliğin sırrı işte bu .." 
     
Speech Bubbles      Bizim gazetede, Nurdan Akıner’in haberini gördünüz mü 
     Türkiye’de çalışan, sekiz ülkeden on beş yabancı. Amerikalısı, Kanadalısı, Alman, Fransız, İskoç, İngiliz... hatta Avustralyalısı, Venezuelalısı... Çoğu öğretmen, içlerinde spor monittörü ve data güvenlik sistemi uzmanı bile var. 
     Ailelerinin sokağa attığı, Devlet’in elinin ermediği sokak çocukları yararına bir tiyatro grubu oluşturdular. Adı Speech Bubbles yani Konuşma Balonu. İki yıl önce Grease’i oynamışlar. Bir yayımcı hariç sponsor bulamayınca, maaşlarını ortaya koymuşlar, ailelerinden borç almışlar... 21 haziran saat 20.00’de, Muammer Karaca’da bu defa Cabaret’yi oynayacaklar. 
     Liza Minelli’nin rolünü oynamak kolay mı, İskoçyalı öğretmen Liza Öğrek, Sally Bowles rolü için 13 kilo vermiş. 
     Aksesuvara para bulamamışlar, yine memleketlerindeki aileleri devreye girmiş. Liza Hanım’ın annesi, ana yadig rı 1920’li yıllardan kalma kürkünü arüzamik kızına göndermiş. Sahnede giysin diye... Yerim olsa isimlerini tek tek versem... Benim çocuklarıma benden çok sahip çıkan insanlar. Ne diyeyim 
     
Deveye sormuşlar      Türkiye’nin Vatikan Müsteşarı’nın bir resepsiyonda saygısızlık ettiği Ajda Pekkan’a, Milliyet tepkisini sormuş. Cevap "Bu benim süperstar, diva olmamla da ilgili değil..." 
     Hürriyet’in manşeti Kurtaran yemin. Dinimizce yasak diye faiz vermeyen, ama tesadüf bu ya, faiz kadar "k r payı" vererek insanları 600 trilyon lira dolandıran Mücahit Ören Amerikan vatandaşı olmuş. Böylece Türkiye’ye iade edilmekten kurtulmuş. Hemen arka sayfada bir haber Gülben Ergen bir dergide ilan sorumlusuyken, on yılda "bambaşka" bir kadın oldu. 
     Eski bakanlardan Ercan Vuralhan’ın polis tarafından arandığı günlerde Atatürk’ün kullandığı Florya Köşkü’nde saklandığını öğrenen Başbakan Ecevit’in tepkisi "Ayrıntıları bilmiyorum. Yorumda bulunmak istemiyorum. Türkiye’de bazen garip şeyler oluyor". 
     Oluyor, baştan ayağa bir garip oldu Türkiye... 
     
Adın çıkacağına...      Kumar meraklısı şovmenler, popçular, futbolcular derken... Kıbrıs’ın adı kumar cennetine çıktı. Bizim gazeteciler böyle isimler takmaya bayılırlar ya... KKTC’ye giden herkesin adı da kumarbaza... 
     Geçenlerde, Bulutsuzluk Özlemi elemanları konser vermek için Kıbrıs’a uçarken, arka sırada oturan ve alkolünde kan bulunan bir yolcu, cep telefonuyla arkadaşına anlatıyordu 
     Bak, komonist türkücüler bile kumara geldi, iyi mi 
     
     







Meclis'in yetkileri 


İflas Finans... 


Ecevit 'Hazine nefes aldı' 


Laikliğin sırrı bu 


Hedef şaşırtmak Hedefi şaşırmak 


Mavi kan 


Gençler nasıl rahatlıyor 


Ecevit sözünü tutacak mı 


Komşuda yenilik 


Takasın etkisi... 


Halk Bankası ve Yenal Ansen 


ANAP’ta Kayalar aday 


Fiyat indirdik diye Sezer'e şikayet mi 


Her çözüm adil mi 


Elbette ki.. 


Ayşe Hanım Teyze’ye takas’ ne yazar 


Boyner derin bir Oh’ çekti 


</TEXT>
</DOC>
