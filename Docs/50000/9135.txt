<DOC>
<DOCNO> 9135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/siyaset/asiy.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni MGK’da Türkiye’de yaşanan ekonomik kriz gündeme dahi gelmedi 
</HEADLINE>
<TEXT>
Zirvede buzlar çözüldü 
İşte Başbakan’ın zirveyi yumuşatan sorusu PİRAMİTLERİ GÖRDÜNÜZ MÜ 
     SERPİL ÇEVİKCAN Ankara 

     Anayasa'nın havada uçuştuğu, katılanların birbirine "nankör kedi" diye hitap ettiği olaylı şubat ayı MGK toplantısının tekrarı, Başbakan Bülent Ecevit'in Cumhurbaşkanı Ahmet Necdet Sezer'e yönelttiği bir soruyla, "pırıl pırıl" geçti. Toplantının ardından Sezer ve Ecevit yanyana bir saat sohbet ederek yemek yedi. Sohbetin konusuysa, Sezer'in Mısır gezisi ve Irak'ın bombalanması oldu. 
     
Sezer tek tek el sıktı      Şubat'taki kriz nedeniyle yarıda kesilen MGK toplantısı, dün sabah 09.30'da yeniden yapıldı. Ecevit toplantı için Çankaya Köşkü'ne saat 09.28'de giriş yaptı. Kulislere yansıyan bilgilere göre, toplantının açılışından itibaren yaşanan atmosfer şöyleydi 
     Sezer ve Ecevit, aynı dakikalarda toplantının yapıldığı salona girdi. Sezer bundan önceki toplantılardaki geleneği tekrarlayarak Başbakan, Genelkurmay Başkanı ve Özkan'ın da dahil olduğu bakanların ellerini sıkarak yerine geçti. 
     
Sanki kriz yaşanmadı      Kapıların kapanmasının ardından Sezer'in açtığı toplantıda, önce MGK gündemi okundu, ardından ilk gündem maddesi üzerinde müzakareler başladı. OHAL'in uzatılması, Ulusal Program ve gündemdeki diğer konular toplantıda tek tek ele alındı. 
     ABD'nin Irak'a son müdahalesi ve Türkiye'de hava - uzay çalışmalarının da müzakere edildiği toplantının bu bölümünde, geçen hafta yaşanan kriz ve ekonomide yarattığı sarsıntı gündeme hiç gelmedi. Bu iki konu, toplantı sonrasında yayınlanan bildiriye de yansımadı. 
     Toplantının ilk bölümü saat 13.00'te sona ererken, daha sonra MGK'nın yemekli bölümüne geçildi. Yemekteki sohbet, Ecevit'in, Sezer'in Mısır gezisine atıfta bulunarak yönelttiği "Piramitleri görme olanağınız oldu mu" sorusuyla başladı. Sezer'in yanıtı, "Programımın çok yoğundu, imkanım olmadı. O yüzden gezemedim" oldu. Sohbette Sezer'in Mısır'daki temaslarını Ecevit'le paylaştığı, konuya ilişkin uzmanlığı bilinen Ecevit'in de görüşlerini Sezer'e ilettiği öğrenildi. 
     
Yüzler gülüyordu      4.5 saat süren toplantı yemekle birlikte biterken, Sezer'in bir haftadır "gergin" olan yüz ifadesinin yerini dün "daha sakin" bir ifadeye bıraktığı belirtildi. Bir kurul üyesi de, toplantının genel havasını tarif ederken, "Pırıl pırıl bir toplantı oldu. Herkes sakindi" ifadesini kullandı. 
     
     ÇANKAYA’DAN NOTLAR 
12 kanaldan naklen yayınANKARA Milliyet 
     Cumhurbaşkanı Ahmet Necdet Sezer ile Başbakan Bülent Ecevit ve Yardımcısı Hüsamettin Özkan arasındaki kavga nedeniyle yarım kalan şubat ayı Milli Güvenlik Kurulu toplantısının dün yapılan tekrarını, adeta gazeteci ordusu izledi. 
     
Ecevit tam vaktinde      Çankaya Köşkü'nde yapılan toplantıya önce bürokratlar geldi. Daha sonra saat 09.15'de Başbakan Yardımcısı Devlet Bahçeli, 09.21'de Başbakan Yardımcısı Mesut Yılmaz, 09.26'da Başbakan Yardımcısı Hüsamettin Özkan, 09.27'de de Başbakan Bülent Ecevit, Çankaya Köşkü'ne giriş yaptı. Ecevit'in tam toplantının başlayacağı saatte Köşk'e girmesi, her MGK öncesi cumhurbaşkanının makam odasında yapılan 5 - 10 dakikalık değerlendirmeye katılmak istemediği yorumlarına neden oldu. 
     
Dünya da merakla izledi      En kısa MGK'nın devamı niteliğindeki toplantı, 28 Şubat'tan sonra basının ilgisini en fazla çeken zirve oldu. Çankaya Köşkü'nün 1 ve 5 no'lu kapıları ajans, gazete ve TV'lerin canlı yayın araçları, muhabirler, kameramanlar ve teknik elemanlarla dolup taştı. 12 TV kanalı, Köşk'ün kapısından gün boyu canlı bağlantılar gerçekleştirdi. Yabancı haber ajansları Reuters ve AP de, toplantının başlangıcını ve ardından açıklanan MGK bildirisini dünyaya duyurdu. 
     
Birlikte yemek yendi      Yaklaşık 3.5 saat süren toplantıdan sonra kurul üyeleri, Cumhurbaşkanı Ahmet Necdet Sezer'in verdiği öğle yemeğine katıldı. Yemeğin ardından saat 14.00'te sırasıyla Ecevit, Bahçeli, Özkan ve komutanlar Çankaya Köşkü'nden ayrıldı. 
     
Bildiri jet hızıyla çıktı      Öte yandan MGK bildirisinin toplantının ikinci bölümü sona ermeden açıklanması dikkat çekti. Bildirinin bu kadar hızlı kamuoyuna açıklanması, "borsanın ikinci seansının açılışı" hesaplanmış olabilir yorumlarına neden oldu. Kaynaklar, gözü kulağı MGK toplantısında olan pisayaların biran önce rahatlatılmasının da hedeflendiği yorumları yapıldı. 
     Bu arada dünkü toplantıda son iki toplantıda olduğu gibi medya mensupları tarafından yine görüntü alınmasına olanak verilmedi. 
     
Ciğerci Naci medyayı beslediAltan Burgucu 
     Cumhurbaşkanı Sezer ile Başbakan Ecevit arasındaki kavga sonrasında yeniden toplanan MGK, en çok "Ciğerci Naci"ye yaradı. Saatler süren toplantıyı izleyen 60 gazeteciyi, telefonla sipariş alan Ciğerci Naci besledi. Ciğerci Naci gazetecilere dört saatte üç kez sipariş getirerek günü k rlı kapatan isim oldu. 

 SİYASET 














</TEXT>
</DOC>
