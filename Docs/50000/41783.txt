<DOC>
<DOCNO> 41783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/son/soneko17.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine tanıtım toplantılarının ABD bölümünü iptal etti 
</HEADLINE>
<TEXT>

     Hazine, bu ay ABD ve Avrupa'daki portföy yatırımcılarını Türkiye ekonomisindeki son gelişmeler konusunda aydınlatmak ve bir dış finansman stratejisi oluşturma amacıyla düzenlemeyi planladığı ''tanıtım toplantılarının'' ABD bölümünü iptal etti. 
     Hazine Müsteşarlığı'ndan konuya ilişkin yapılan açıklamada, programın ABD bölümündeki Los Angeles, San Francisco ve Şikago etaplarının tamamlandığı hatırlatılırken, ''ancak ABD'ye yönelik terörist saldırının derin üzüntü yaratan trajik sonuçları dolayısıyla, halen Şikago'da bulunan Türk heyetinin programının ABD'deki diğer etapları iptal edildi'' denildi. Program kapsamında, 10-15 Eylül tarihlerinde ABD'de Los Angeles, San Francisco, Şikago, Boston, New York Hartford ve New Jersey'de, 17-20 Eylülde ise Avrupa'da Milano, Amsderdam, Frankfurt, Paris ve Londra'da sunuşlar yapılması öngörülmüştü. Tanıtım toplantıları Hazine Müsteşar Yardımcısı Aydın Kara"z başkanlığında, Hazine Müsteşarlığı, Merkez Bankası ve BDDK temsilcilerin katılımı ile gerçekleştiriliyor. 







</TEXT>
</DOC>
