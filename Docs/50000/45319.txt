<DOC>
<DOCNO> 45319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/dunya/dun02.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çadırdaki savaş 
</HEADLINE>
<TEXT>

     İRFAN SAPMAZ Penşir DHA 

     Afganistan'da yıllardır süren çatışmalar nedeniyle 4 milyona yakın insan, dünyanın çeşitli ülkelerinde mülteci olarak yaşarken, kalanlar ABD'nin olası müdahalesi öncesi sıcak çatışma bölgelerini terk ederek daha sakin yerlere kaçıyor. ABD'nin Usame bin Ladin'i ele geçirmek için düzenleyeceği harek tta yoğun çatışmaya sahne olması beklenen Penşir'de yaşayanlar, Taliban güçleri, Kuzey İttifakı ve ABD güçlerinin ortasında kalmamak için bölgeyi terk etti. Hayatta kalabilmek için evlerinden olanlar, daha güvenli yerlerde oluşturulan çadır köylere yerleştirildi. Açlık ve sefaletin kol gezdiği çadır köyler şimdi kış hazırlığında. Afganlar dağlardan yakacak getirip depoluyor. Çadır köylerde yaşayan halkın tek isteği, yiyecek, giyecek ve yakacak. 
     



 DÜNYA 














</TEXT>
</DOC>
