<DOC>
<DOCNO> 28137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/ekonomi/eko05.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fuat Miras Şerefimle oynandı 
</HEADLINE>
<TEXT>

TOBB eski Başkanı Fuat Miras, Sanayi Konseyi üyelerine Sizlere veda etmiyorum, sonuna kadar mücadeleye devam edeceğim’ diye seslendi 
     ANKARA Milliyet 

     Türkiye Odalar ve Borsalar Birliği TOBB Sanayi Odaları Konseyi, Konsey Başkanı Kemal Çolakoğlu başkanlığında, son gelişmeleri görüşmek üzere Ankara Sanayi Odası’nda ASO toplandı. Eski Başkan Miras’ın toplantıda, "Veda etmiyorum, sonuna kadar mücadeleye devam edeceğim" dediği öğrenildi. 
     
     Kaptanoğlu gördü’ 
     Sanayi Odaları Konsey toplantısında Çolakoğlu ilk sözü TOBB Başkanı Hisarcıklıoğlu’na verdi. Ancak bu sırada eski Başkan Miras, Ticaret ve Sanayi Odaları ile Ticaret Borsaları Konseyleri toplantılarına katılmak için, Hisarcıklıoğlu’dan önce toplantıdan ayrıldı. 
     Hisarcıklıoğlu, konuşmasını yaptıktan sonra toplantıdan ayrılırken gazetecilerin "Fuat Bey’in istifa dilekçesiyle ilgili bazı açıklamaları var. İki istifanın birleştirilerek fotokopisinin çekildiğini söylüyor" sorusuna karşılık şöyle dedi 
     "Dün Deniz Ticaret Odaları Konsey Başkanı Cengiz Kaptanoğlu, istifa dilekçesini Miras’ın görmek istemiştir. Kendisine arkadaşlarımız göstermiştir. Kendisi de bu konuda tatmin olduğunu ifade etmiştir." 
     
     Erez’in ziyareti 
     Rifat Hisarcıklıoğlu, TOBB’un 5590 sayılı kanununun çıkarılabilmesi için, konsey üyelerinden 13 kişilik bir komisyon oluşturulacaklarını söyledi. 
     TOBB eski Başkanı Yalım Erez de dün TOBB’a gelerek Hisarcıklıoğlu ile bir süre görüştü. Erez, "Bundan sonra arkadaşlarımız el birliği içinde, bütün camia, Rifat Bey’in başkanlığında bizim dönemimizden daha iyi burayı idare edecek" dedi. 
     
Sanayi Konseyi seçim takvimi istedi      Sanayi Odaları Konseyi Başkanı Kemal Çolakoğlu, Yönetim Kurulu’ndan TOBB’u en kısa sürede yönetim kurulu seçimlerine götürecek bir takvim hazırlanmasını istemeye karar verdiklerini bildirdi. Çolakoğlu, 11 sanayi odası ile gerçekleştirdikleri toplantıda oy birliğiyle alınan kararları şöyle açıkladı "Birincisi, TOBB’u en kısa sürede yönetim kurulu seçimlerine götürecek bir takvimin hazırlanması. İkincisi de 5590 sayılı yasanın, konseylerin görüşü alınarak Yönetim Kurulumuzca en kısa sürede TBMM’den çıkarılmak üzere takibi." 
     
     Seçime yeni yasa ile gidilsin’ 
     Ticaret ve Sanayi Odaları Konsey Başkanı Erol Öztürk de 5590 sayılı kanunun değiştirilerek seçime gidilmesini istediklerini bildirdi. Öztürk, yasanın, konseyleri istişare mahiyetinde değil, Odalar Birliği’ni denetleyici bir organ şekline kavuşturması doğrultusunda değiştirilmesi için çalışmalar yapılmasını istediklerini söyledi. 
     



 EKONOMİ 
























</TEXT>
</DOC>
