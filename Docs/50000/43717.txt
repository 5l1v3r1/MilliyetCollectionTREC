<DOC>
<DOCNO> 43717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/24/yazar/ozkan.html </URL>
<DATE> 2001/09/24/ </DATE>
<TIME>  </TIME>
<AUTHOR> Tuncay ÖZKAN  </AUTHOR>
<HEADLINE>
Bayrampaşa kurtarıldı 
</HEADLINE>
<TEXT>

     Bayrampaşa Cezaevi mafyanın kurtarılmış bölgesiydi. Mafya içeride öylesine büyük bir rant alanı kurmuştu ki, Bayrampaşa'dan gelen paralar için silahlı çatışmalar çıkıyordu. Bu cezaevinde uzun namlulu silahlar dahi alınır satılır olmuştu. Uyuşturucu, kadın, kumar, silah pazarı ne ararsanız vardı. 
     Ama 15 günden bu yana inanılmaz olaylar yaşandı. Yaklaşık bir yıldır cezaevinde bulunan bir asker, Yüzbaşı Zeki Bingöl, bu çarpık sisteme dur deyiverdi. İnanılmaz gibi geliyor, ama oldu. 
     Zeki Bingöl giriştiği büyük bir operasyon ile bütün pislikleri temizledi. Önce genel aramayla ele geçirebileceği azami miktardaki silahı, mermiyi, bıçağı, uyuşturucuyu topladı. Sonra koridorların denetimini ve koğuşların kapılarının güvenliğini ele geçirdi. Şimdi Bayrampaşa'da koridorlarda ve kapılarda silahlı jandarma nöbetçileri var. Kuş uçmuyor. 
     Bayrampaşa'da tutuklu ve mahkumlardan parası olanlar, kral daireleri döşetir, içeriye her türlü konforu getirirlerdi. Koğuşlarda mafya babaları ve parayı bastıranlar için yok yoktu. 
     Örneğin mafya babaları berberlerini, hatta kokoreç makineleri ve aşçılarını da aylık 750 ile 1200 dolar arası maaşla yanlarına cezaevine sokuyorlardı. 
     Ama şimdi bütün bu lüks bitti. Yüzbaşı Zeki Bingöl hepsini toparlayıp kapının önüne koydu. Artık parası olanın borusu ötmüyor. Kurallar işliyor. Bakalım Zeki Bingöl'ün kurtardığı Bayrampaşa, kimleri rahatsız edecek 
     
Örtün örtün, açıkta bir şey kalmasın      Üzeyir Garih cinayeti için olayı çözmekle görevli olanlar nedense eleştirileri araştırmak, eksiklikleri gidermek yerine, cinayet soruşturmasının bir an önce bitmesini istiyorlar. Bir sıkıştıran mı var 
     Cesedin bulunduğu andan itibaren, olay yeri incelemesi dahil her şey için bir telaş bir telaş. Niye Olayın incelemesini yapanlar deve dişi gibi polisler. İstihbarat ve cinayet konularının uzmanları. Bir telaş içinde mezarlık yıkattılar, bir telaş içinde bıçak aradılar, bir telaş içinde suçlu buldular, bir telaş içinde zanlı Yener Yermez'in yargılanıp cezaevine konmasını istiyorlar. Durun beyler, azıcık sakin olun. Elinizden kimse soruşturma kapmıyor. Bu cinayette herkesin aradığı doğrular. Siz de doğruları ve gerçeği aramıyor musunuz 
     Cinayet yerinde en önemli bulgu iki mezar taşında ve yerde bulunan, bir kadına ait olduğu ortaya çıkan kan izleri. Oturup uzman biyologlarla konuştum. Türkiye'de bazı merkezlerde bu kan izlerinden kanın sahibinin kadın mı, erkek mi olduğunun yanı sıra bedensel özellikleri, hastalıkları hatta DNA yapısı nedeniyle hangi uyruktan olduğu bile anlaşılabiliyormuş. Bu araştırmaları yaptırdınız mı Örneğin o kadının hastalıkları, hormon yapısı ve DNA'sına baktırdınız mı 
     Bunları yaptırmadan şimdi "O kadın kanı olay öncesine ait" nasıl diyebiliyorsunuz Amaç ne 
     Üzeyir Garih neden o mezarlıkta hafta sonlarını geçiriyor Sonra ne yapıyor Çözdünüz mü 
     Sonra Yener Yermez'in Bursa'da karıştığı adam yaralama olayıyla ilgili olarak İstanbul polisinin üst düzey bazı yetkilileri, hem de cinayeti araştırmakla görevli olanlardan, "Yok böyle bir şey, Bursalı adam Yener Yermez'i teşhis edemedi. On kişinin arasına koyduk, bulamadı. Biz de sen yalan söylüyorsun deyip gönderdik" diye basına açıklama yapıyorlardı. 
     Ben teşhis tutanağının orijinalini açıklayınca bu sefer ağız değiştirdiler, "Biz inandırıcı bulmadık bu teşhisi. Zaten evrakı dosyaya ekleyip savcıya göndermiştik" demeye başladılar. 
     Siz ne istiyorsunuz ve neden bunca hatayı peş peşe yapıyorsunuz Amacınız olayı çözmek mi Ben Hasan Özdemir'e bu cinayetin dosyasını bir okumasını tavsiye ederim. Bir dosyaya, bir de Adli Tıp Kurumu ve kendi kriminal laboratuvarından gelen raporlara baksın. 
     
     







Pakistan uleması 


THY'ye Hazine güvencesi 


Yeni bir dünya, yeni bir doktrin 


Sirozun tedavisi 


Bayrampaşa kurtarıldı 


Özal Ecevit farkı 


Yastığımda, düşümde, içimdesin 


Arsa payına bakın 


Şartlar çok ağır, işimiz çok zor 


Sanayide ölüm tespit raporu’ 


</TEXT>
</DOC>
