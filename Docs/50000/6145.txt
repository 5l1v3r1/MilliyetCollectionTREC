<DOC>
<DOCNO> 6145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/son/sontur13.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Esad Coşan kararnamesi Köşk'ten döndü 
</HEADLINE>
<TEXT>

     Cumhurbaşkanı Ahmet Necdet Sezer, Esad Çoşan ile damadı Ali Yücel Uyarel'in Süleymaniye Camii haziresine definlerine imkan tanıyan kararname taslağını Başbakanlık'a geri gönderdi. 
     Cumhurbaşkanlığı Basın Merkezi'nin konuya ilişkin açıklaması şöyle 
     ''Cumhurbaşkanı Ahmet Necdet Sezer, Avustralya Sidney'de vefat eden Prof.Dr. Mahmut Esad Çoşan ile Prof.Dr. Ali Yücel Uyarel'in İstanbul'da Süleymaniye Camii haziresine defnine ilişkin Bakanlar Kurulu karar taslağını, 1550 sayılı Belediye Yasası'na, Mezarlıklar hakkındaki Nizamnameye, 1593 sayılı Umumu Hıfzıssıhha Yasası'na, 2863 sayılı Kültür ve Tabiat Varlıklarını Koruma Yasası'na, Anayasa'nın 10. maddesine aykırı olduğu gerekçesiyle imzalamamışlardır. 
     Söz konusu karar taslağı bu nedenle Başbakanlık'a geri gönderilmiştir.'' 




</TEXT>
</DOC>
