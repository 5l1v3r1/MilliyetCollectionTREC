<DOC>
<DOCNO> 38845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/ekonomi/eko00.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiyat pazarlığı son aşamada 
</HEADLINE>
<TEXT>
Garanti’de yönetim İtalyanlara geçiyor 
Garanti Bankası Genel Müdürü Ergun Özen eylülün ikinci yarısında İtalyan Intesa ile anlaşmaya varılacağını ve yönetimin İtalyanlarda olacağını söyledi 
     ŞULE YÜCEBIYIK Londra 

     Londra’da 350 milyon dolarlık sendikasyona imza atan Garanti Bankası Genel Müdürü Ergun Özen, bankasının İtalyan Intesa ile sürdürdüğü ortaklık görüşmelerini de değerlendirdi. 
     Özen, Doğuş Grubu ile Intesa arasında devam eden görüşmelerde sorun olmadığını ve eylülün ikinci yarısından sonra sözleşmenin büyük olasılıkla imzalanacağını belirterek "Şu anda fiyat üzerinde anlaşmaya çalışıyorlar" dedi. 
     "Intesa’ya tüm kapılarımızı açtık, hatta bankayı benden daha iyi tanıdıklarını söyleyebilirim" diyen Özen, Intesa’nın yönetimi devralacağı için bankanın her türlü bilgisine sahip olduğunu belirtti. 
     
     Döviz kaçışı durdu’ 
     Özen, Garanti Bankası’nın aldığı sendikasyona değinirken de bu sene içinde ikinci defa kredi aldığını belirterek, "Bu bankaya ve Türkiye ekonomisine olan güvenin bir göstergesi" dedi. Özen, şöyle devam etti "Aslında uluslararası piyasalar, Türk bankalarının gücünün farkında. Yabancı bankalar durumu çok iyi analiz ediyorlar. Biz içeride problemleri çok büyütüyoruz. Krizin göbeğinde bize güvenip kredi verdiler. Bu önemli bir gösterge’ dedi. 
     Özen, Türkiye’de dövizin yurtdışına kaçışının durduğunu, bankacılık reformunun yüzde 99 tamalandığını belirterek, "Piyasalara güven geri geliyor" dedi. Bankaların elinde muazzam döviz - TL likiditesi oluştuğunu anlatan Özen, "Bankalar asli görevi olan reel sektörü finanse etemeye hazırlar. Ekonomi canlanır, talep artarsa krediler de canlanır. Ama bu, bu yıl olmaz 2002’nin ilk çeyreğinde piyasa açılır" dedi. 
     Özen, IMF’den gelen paraların piyasaları rahatlatacağını, olumlu göstergelerin döviz piyasasına da yansıyacağını belirterek, yılın son aylarında dövizde sakinleşme olacağını söyledi. 
     Özen, Garanti Bankası’nın Haziran 2001 tarihi itibarıyla bağımsız denetimden geçmiş mali rakamlarını da açıkladı. 
     
     Altı aylık k r 55.4 trilyon 
     Özen, bankanın yılın ilk yarısındaki brüt k rının 127.7 trilyon lira, net k rının da 55.4 trilyon lira olduğunu belirtti. Garanti Bankası’nın toplam aktif büyüklüğünün yüzde 68 büyüyerek, 8.8 katrilyon liraya geldiğini bildiren Özen, nakdi kredilerin de geçen yılın ilk yarısına göre nominal bazda yüzde 69 artışla 2.9 katrilyon liraya ulaştığını, kredilerin aktif içindeki payının da yüzde 33.3 seviyesinde gerçekleştiğini bildirdi. 
     
     Büyük bankalara kredi yağacak 
     Garanti Bankası’nın verilen sendikasyon kredisinde koordinasyonu sağlayan düzenleyici banka Mizuho Financial Group Fuji Bank Genel Müdür Yardımcısı Julian Madgett uluslararası bankaların Türkiye’deki büyük bankalara desteğinin süreceğini söyledi. Madgett, Akbank, Yapı Kredi ve İş Bankası’na da yakın zamanda büyük sendikasyon kredileri açılacağını açıkladı. 
     Madgett, "Akbank’a üç hafta, Yapı Kredi’ye iki hafta sonra sendikasyon kredisi açılacak. Bu bankaların her birine 300 - 350 milyon dolar kredi verilecek" dedi. Türkiye’nin istikrara kavuştuğunu, ekonomik gelişmeleri ve reformları takdir ettiklerini belirten Madgett, sonbaharda ekonominin eski düzenine kavuşacağını öne sürdü. Madgett, bu yıla ilişkin enflasyon tahminlerinin yüzde 50’nin altında olduğunu büyümenin ise yüzde eksi 5 olarak gerçekleşeceğini söyledi. 
     
     350 milyon dolarlık güven kredisi 
     Garanti Bankası, ihracatın finansmanında kullandırılmak üzere bir yıl vadeli libor yüzde 0.8 faizle 350 milyon dolar tutarında sendikasyon kredisi aldı. Aralarında, Bank of New York, Bank Of Tokyo, Deutsche Bank, First Union National Bank, İntesa, Mizuho Financial Group gibi dev uluslararası bankaların da bulunduğu 52 bankanın katıldığı sendikasyon kredisinin imza töreni Londra’da gerekleşti. Gananti Bankası bu sene içerisinde ikinci sendikasyon kredisini alıyor. Banka, şubat krizinin hemen ardından 350 milyon euroluk bir sendikasyon kredisi daha almıştı. Garanti Bankası Genel Müdürü Ergun Özen, toplantıda yaptığı konuşmada Türkiye’de bankacılık, tarım ve sosyal güvenlik reformlarının büyük ölçüde tamamlandığını söyledi. 
     



 EKONOMİ 




















</TEXT>
</DOC>
