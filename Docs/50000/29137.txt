<DOC>
<DOCNO> 29137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/son/sonspo13.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da sahte pasaportlulara ceza yağdı...Recoba'da şok... 
</HEADLINE>
<TEXT>

     İtalya Futbol Disiplin Kurulu sahte pasaport skandalıyla ilgili kararlarını açıkladı. 
     Disiplin Kurulu'nun almış olduğu sert kararlara göre, İnter'den Alvaro Recoba futbolcu , Milan'dan Dida kaleci ile toplam 11 futbolcuya 1 yıl 30 Haziran 2002 boyunca futboldan men cezası verildi. 
     Kurul, Lazio'dan Sebastian Veron ve Kulüp Başkanı Sergio Cragnotti'yi suçsuz buldu. İtalyan futbolunda bu yıl büyük tartışmalara yol açan sahte pasaport skandalında, bazı kulüpler Avrupa Birliği AB dışındaki futbolculara yasadışı yollardan AB ülkeleri vatandaşı olarak göstermekle suçlanmıştı. 
     İtalyan Futbol Federasyonu geçtiğimiz aylarda yönetmelikte yaptığı bir değişiklikle, ''fırsat eşitliği ilkesine'' aykırı olduğu gerekçesiyle, yabancı oyunculara ilişkin sınırlamaya son vermişti. Eski kurala göre takımlar, AB dışından sadece 5 futbolcuyu kadrolarında bulundurup, bunlardan 3'ünü oynatma hakkına sahipti. 
     Disiplin Kurulu'nda, yönetmelikte yapılan değişiklik öncesi kuralları ihlal eden kulüpler ve futbolcular hakkında başlatılan dava ile ilgili karar bugün açıklandı. Disiplin Kurulu'nun kararı, nihai nitelik taşımazken, Temmuz ayı içinde Futbol Federasyonu bünyesindeki en üst kurum olan Yargıtay Komisyonu CAF kesin kararı verecek. CAF'nin, futbolcu ve yöneticilere verilen cezayı 2-3 aya indirmesi bekeleniyor. 
     Disiplin Kurulunun kulüplere verdiği cezalar ise şöyle 
     
     
     Roma Futbolcularda Fabio Junior ile Gustavo Bartelt'e 1'er yıl sahalardan men, kulübe 1.5 milyar İtalyan lireti ceza. 
     Vicenza Futbolculardan Jeda, Deda ve yöneticilerden Rinaldo Sagramola'ya 1 yıl men ve Sagramola'ya 10 milyon İtalyan lireti ceza. 
     Milan Kaleci Dida'ya 1 yıl sahalardan men ve kulübe 1 Milyar İtalyan lireti ceza. 
     Sampdoria Futbolculardan Mekongo, Francis Ze ve Job'a 6 ay sahalardan men, kulübe 1.5 milyar İtalyan lireti ceza. 
     İnter Futbolculardan Recoba'ya 1 yıl men, yöneticilerden Lele Oriali'ye 1 yıl men ve kulübe 2 milyar İtalyan lireti ceza. Roma'ya geçen eskiden İnter'de çalışan yönetici FrancoBaraldini'ye 1 yıl futboldan men cezası. 
     Lazio Futbolculardan Juan Sebastian Veron ve kulüp başkanı Sergio Cragnotti'ye herhangi bir ceza almayarak aklandı ancak kulübe 2 milyar İtalyan lireti ceza. 
     Udinese Futbolculardan Alberto, Warley, Da Silva, Jorginho'ya 1 yıl men cezası. Yöneticilerden Sigfrido Marcatti'ye 1, Gino Pozzo'ya 2 yıl men cezası. 






</TEXT>
</DOC>
