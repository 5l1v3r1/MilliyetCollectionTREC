<DOC>
<DOCNO> 34331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/son/sontur10.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
DİSK Başkanı'ndan Pişkinsüt'e destek... 
</HEADLINE>
<TEXT>

     Türkiye Devrimci İşçi Sendikaları Konfederasyonu DİSK Genel Başkanı Süleyman Çelebi, konfederasyon olarak ''Sema Pişkinsüt'ün haklı ve onurlu mücadelesini desteklediklerini'' bildirdi. 
     Çelebi, yaptığı yazılı açıklamada, ''suç işledikleri yönünde iddia bulunanlar hakkında işlem yapılmazken, yapılan yanlışlıkları ortaya koyanların suçlu ilan edilmeye çalışıldığını'' öne sürerek, DSP Aydın milletvekili Sema Pişkinsüt hakkında yapılan işlemin ''çok ilginç'' olduğunu kaydetti. 
     Bu durumun, savcılığın işlemi ile siyasetçi arasında bir bağ kurulmasını akla getirdiğini savunan Çelebi, şöyle dedi 
     ''Bir tür cezalandırma mantığının işlediği izlenimi ortaya çıkmaktadır. Hiç kimsenin hukuka olan güveni sarsmaya, mevkiini, yetkilerini hukuku, kişisel düşünce, inanç ve çıkarlarına alet etmeye hakkı yoktur. DİSK olarak Sema Pişkinsüt'ün haklı ve onurlu mücadelesini destekliyoruz.'' 






</TEXT>
</DOC>
