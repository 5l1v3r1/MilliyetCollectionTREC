<DOC>
<DOCNO> 5232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/ekonomi/eko05.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalar risk yönetiminin bir yıl ertelenmesini istiyor 
</HEADLINE>
<TEXT>

Bankacılık Düzenleme ve Denetleme Kurulu’nun 1 Şubat 2001’de çıkarması beklenen Risk Yönetimi Tebliği’nin bir yıl sonra uygulanması isteniyor 
     KADİFE ŞAHİN 

     Bankalar, Bankacılık Üst Kurulu’nun hazırladığı Risk Yönetimi Tebliği’nin bir yıl sonra uygulamaya konmasını istiyor. 
     Üst Kurul’un gönderdiği tebliğ taslağı üzerinde çalışan bankacılar, sektörün risk yönetimine geçmeye hazır olmadığını belirterek bu yıl sonunda geçilmesi beklenen uygulamanın bir yıl ertelenmesi gerektiğini belirttiler. 
     IMF’ye verilen niyet mektubu gereği 1 Şubat’ta çıkması beklenen tebliğin 2002 başında uygulanmasının planlandığını belirten bankacılar, geçiş süresinin uzatılmasının isteneceğini bildirdi. Risk yönetimi ile ilgili hazırlıkların tamamlanmadığını belirten bankacılar, Kurul’un sektörün bu talebini göz önünde tutacağını düşünüyor. 
     
Risk kadar sermaye      Bankacılık sektöründe uluslararası standartların uygulanmasını amaçlayan tebliğ taslağı yürürlüğe girdiğinde bankalar yönetim kurulu üyelerinin seçiminde zorunlu olmasa da daha dikkatli olacaklar. 
     Banka yönetiminde bir nevi kuvvet ayrımının söz konusu olacağı risk yönetimi modelinde risk yönetiminden sorumlu bankacı, bankanın günlük işleriyle ilgili görevlerde yer almayacak. 
     Tebliğin uygulanmaya başlanması ile bankalar belirlenen riskleri kadar risk taşıyabilecek. Riskini artırmayı düşünen banka, riski kadar sermaye artımında bulunacak. 
     
Tedricen uygulansın’      Bu arada konu hakkında Reuters’a bir açıklama yapan Bankalar Birliği Başkanı Osman Tunaboylu, tebliğin belirli bir geçiş döneminde tedricen kullanılması önerisinde bulundu. Tunaboylu, risk yönetiminin uluslararası bankacılık normlarının bir gereği olduğunu da söyledi. 
     


 EKONOMİ 


















</TEXT>
</DOC>
