<DOC>
<DOCNO> 2982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/son/sonspo08.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç büyüklerin gazetecilere tavrına TGC’den protesto 
</HEADLINE>
<TEXT>

     Türkiye Gazetciler Cemiyeti TGC Başkanı Nail Güreli, Beşiktaş, Fenerbahçe ve Galatasaray futbol takımlarının antrenmanlarına medya mensuplarının alınmamasının, halkın haber alma ve bilgi edinme hakkına aykırı olduğunu bildirdi. 
     Güreli, yaptığı yazılı açıklamada, toplumun geniş kitlelerine hitap eden spor kulüplerinin gerek idari, gerek sportif çalışmalarının haber niteliği taşıdığının açık olduğunu, sporseverlerin, bu çalışmalar hakkında bilgi edinme hakları bulunduğunu kaydetti. 
     "Bu çalışmaları sürekli biçimde basına kapatmak, halkın haber alma ve bilgi edinme hakkına aykırıdır" diyen Güreli, şöyle devam etti 
     "Antrenmanlarla ilgili, iletişim konusunda bir aksaklık olmuşsa, bunun, Türkiye Spor Yazarları Derneği TSYD ile temas kurularak belirlenecek bir düzenlemeyle halledilmesi mümkündür. TSYD’nin bu yoldaki girişimlerini destekliyorum." 
     
     
     
     




</TEXT>
</DOC>
