<DOC>
<DOCNO> 48402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/son/soneko15.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çakan ve Derviş enerji özelleştirmelerini görüşecek 
</HEADLINE>
<TEXT>

     Enerji ve Tabii Kaynaklar Bakanı Zeki Çakan ile Devlet Bakanı Kemal Derviş, yarın biraraya gelecek. 
     Enerji ve Tabii Kaynaklar Bakanlığı'ndaki görüşmenin ana başlığını, ''enerji sektöründe finansman ve özelleştirme'' konuları oluşturuyor. 
     Bu başlık altında 29 yap-işlet-devret yid projesi, santrallerin işletme hakları ile enerji dağıtım işletme hakları devirleri konusunun ele alınması bekleniyor. 
     Edinilen bilgiye göre görüşmede, 29 yid projesi ile işletme hakkı devirlerinde izlenecek yönteme son şekli verilecek. 
     Görüşme ardından Çakan ve Derviş, ortak basın toplantısı düzenleyerek alınan kararları açıklayacaklar. 
     Enerji ve Tabii Kaynaklar Bakanı Zeki Çakan geçen hafta düzenlediği basın toplantısında, 31 Ekim tarihinden önce ekonomiden sorumlu Devlet Bakanı Kemal Derviş ile birlikte ortak bir basın toplantısı düzenleyeceklerini söylemişti. 
     Yarınki görüşmenin ana konularından olan ve şartlarının netleştirileceği Hazine garantili 29 YİD projesinin 17 adeti rüzgar, 7 adeti lektrik, 4 adeti doğalgaz ve bir adedi ise jeotermal enerji santralından oluşuyor. 
     Toplam kurulu gücü 1,400 megawatı mw bulan santrallar tamamlandığında, üretecekleri enerji miktarı ise 7 milyar 41 milyon kilowatsaati kwh bulacak. 
     






</TEXT>
</DOC>
