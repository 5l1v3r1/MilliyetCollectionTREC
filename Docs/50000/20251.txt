<DOC>
<DOCNO> 20251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/guncel/gun02.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Korktuğumuz başımıza geldi 
</HEADLINE>
<TEXT>

Fransız La Suroit gemisinin topladığı verileri inceleyen uzmanlar, "Adaların güneyindeki fay yanal atılımlı çıktı. Bu tahrip gücü yüksek deprem demektir" dedi 
     ÖNAY YILMAZ İstanbul 

     La Suroit gemisinin bulgularını Fransa’da değerlendiren bilim grubu, Adalar’ın 10 - 16 kilometre güneyinde bulunan fayın türünü ve etki gücünü belirledi. Grupta bulunan Boğaziçi Üniversitesi Kandilli Rasathanesi ve Deprem Araştırma Enstitüsü’nden Prof. Dr. Mustafa Aktar, fayın, Gölcük’ü vuran ve en tehlikeli fay kabul edilen yanal atımlı türden olduğunu açıkladı. Aktar, aktif hareketliliğin bu faylarda olduğunu kaydetti. 
     
Risk çok yüksek’      Marmara’da birbirine paralel ve benzer birçok fay belirlediklerini vurgulayan Aktar, şöyle konuştu "Yanal atımlı fay yapısına sahip olan Kuzey Anadolu Fay hattının Marmara Denizi’nde var olup olmadığı uzun süredir tartışılıyordu. Birçok bilim adamı Marmara’daki fay yapısının düşey atımlı, doğrultu atımlı fay olduğunu söylüyordu. Bu faylarda mevcut ama en tehlikelisi olan yanal atımlı faylar çoğunlukta. Bu nedenle Marmara için risk yüksek diyebiliriz." 
     
Bu kez de "7" mi olacak      Kandilli Rasathanesi’nden Prof. Dr. Mustafa Erdik’in "tarihsel depremlerin yeri" konulu araştırması Marmara depremleriyle ilgili ipuçları veriyor. Marmara’daki tarihi depremler ve etkiledikleri yerler şöyle 
     1509 depremi Büyüklüğü 7.6. Kırılma İzmit Körfezi’nden başlayarak Orta Marmara çukurluğuna kadar uzandı. 
     1719 depremi Büyüklüğü 7.6. Kırılma İzmit Körfezi’nden Armutlu yarımadasına kadar uzandı. 
     1754 depremi Büyüklüğü 7. Gölcük, Yalova ve Çınarcık’ı etkiledi. 
     1766 depremi Büyüklüğü 7.6. Kırılma Tekirdağ çukurluğundan Saroz Körfezi’ne kadar uzandı. 
     1894 depremi Büyüklüğü 7. Yalova - Çınarcık hattını kırdı. 
     



 GÜNCEL 




















</TEXT>
</DOC>
