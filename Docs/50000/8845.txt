<DOC>
<DOCNO> 8845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/yazar/dogan.html </URL>
<DATE> 2001/02/25/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
Uçuruma krallık kurmak 
</HEADLINE>
<TEXT>

     Abdullah, Muhammed, Başer. Ürdün'lü, Fas'lı ve Suriye'li. 
     Üçü de, "Dante gibi ortasındalar ömrün." Gerçi, şiirdeki gibi, kendileri için "yalvarmak, yakarmak nafile bugün" demiyorlar ama milyonlarca insanı yalvartma, yakartma hesapları içindeler. 
     Şubat 99'da 47 yıllık iktidar sona eriyor, Ürdün Kralı Hüseyin ölüyor. Yerine, 39 yaşındaki oğlu II. Abdullah tahta geçiyor. 
     Temmuz 99'da 38 yıllık iktidar sona eriyor, Fas Kralı II. Hasan ölüyor. Yerine, 37 yaşındaki oğlu VI. Muhammed tahta oturuyor. 
     Haziran 2000'de 29 yıllık iktidar sona eriyor, Suriye Başkanı Hafız Esad ölüyor. Yerine, 35 yaşındaki oğlu Başer başkanlığa seçiliyor. 
     Sırada Kaddafi ile Saddam'ın oğlu var. 
     
Genlerin mirası      Üç yeni kral ortak yönlere sahip. 
     Hızlı araba kullanmak. Su kayağı yapmak. Saatlerce internette sörf yapmak. Modayı izlemek. Anadillerinden çok, İngilizce konuşmak. Cola içmek. Pizza ve hamburger yemek. 
     Üçü, geçenlerde Kahire'deki Arap Zirvesi'nde buluşuyor. Kendi aralarında İngilizce konuşuyor. Birlikte yemek yiyor. Bol bol gülüyor. Sonra ortak açıklama yapıyor 
     "Filistin halkının yanındayız .." 
     Bu, onların iktidar gösterisi. İçlerindeki kıpır kıpır kıvılcımı, su yüzüne vurması. Ne kadar Batılı yetişmiş olsalar da, onlar genlerine mahkum .. 
     Sulh, sükun ile değil, sorunları savaşla çözmek .. Kendilerini, kendi halklarına ve komşularına ancak savaşla kanıtlamak .. 
     Babalarından onlara kalan genlerin mirasını, üçü de inkar etmiyor. 
     
Halkla farklı temas      Abdullah sık sık kılık değiştiriyor. Ayağına bant sarıp, hastanede acil servisi denetliyor ya da peruk ve sakal takarak, emekli kuyruğuna giriyor. 
     Muhammed daha çok okulları ve hastaneleri dolaşıyor. Sürgündeki politikacıları geri çağırıyor. Muhalefetle barışıyor. 
     Başer Londra'daki göz doktorluğunu çabuk unutuyor. Terör örgütleriyle mücadele, iç politik dengeleri kollamak, Saddam'la petrol anlaşması imzalamak, onun gerçekleri. 
     Üçü de aynı noktada Babalarının çiğnediği insan haklarını, halklarına geri vermek. Ekonomik kalkınma. Demokrasi. Ayrıca, binlerce ve binlerce sorun. 
     Kendileriyle halkları arasında her anlamda uçurumlar var. Üçü de, şimdi o uçurumlarda krallık kurma çabasında .. 
     
     





Bugün dündür... 


İki nokta, üç girişim 


Beni hiç ilgilendirmez 


'Reçete'yi değil, kafaları değiştirmeye bakalım 


Kıskaçtan çıkmak 


Uçuruma krallık kurmak 


Vehbi Bey'in eğitim aşkı 


İçeride kaos sınırda savaş 


ABD desteğinin anlamı... 


Televoleci ekonomist Gani Bey’den pazar ekonomisi 


Sierra Maestra Dağları... 


Yemez de, yedirmez de 


Revizyon çözüm mü 


İsimleri önemli değil 


Borsamız şimdi yabancıya cazip 


Benim gözüm yarınki MGK'de 


"Vatandaş sakin ol" 


</TEXT>
</DOC>
