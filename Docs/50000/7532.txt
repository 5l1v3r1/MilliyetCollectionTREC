<DOC>
<DOCNO> 7532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/yasam/ayas.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Giymeye CESARET bile yetmez 
</HEADLINE>
<TEXT>
Kadirizmin yeni müridleri 
Kadir İnanır’ın Komser Şekspir’ için elbise giymesinden sonra bir grup erkek daha aynı kılıkta’ görüldü... Ancak onlar bir defilede uniseks’ elbise tanıtıyorlardı 
     HANDAN BAYINDIR 

     İstanbul’da bir defileler zinciri... İkinci IF Uluslararası İstanbul Moda Fuarı... Genç tasarımcılar, İsmet Hilmioğlu, Gökşen Bolatoğlu, Neslihan Arkun ve Ümit Ünal’ın koleksiyonlarını sergiledikleri IF Designer Show’un ortak teması uniseks’ giyim... Ancak fark bu kez, kadın için yaratılan erkeksi’ çizgiler değil, erkeklere sunulan feminen’ tasarımlar ön planda. 
     
Felsefesi farklı...      İsmet Hilmioğlu’nun erkeklere giydirdiği elbiseler ise tam anlamıyla çarpıcı’... Hilmioğlu’nun 30 parçalık koleksiyonunun adı Entropi’ yani "dünyanın düzenden düzensizliğe gidişi" Genç modacı "Doğuşta mükemmel olan her şey bozuluyor" diyor ve bu felsefesini erkekler için tasarladığı yırtmaçlı triko elbiselerle ortaya koyuyor. 
     
Erkeğe sutyen giydirmem’      Kıbrıs doğumlu modacı, koleksiyonuyla ilgili şunları söylüyor "Koleksiyonum yaşadıklarımın, kendimin dışa vurumu. Kıyafetlerimi hem erkek, hem de kadın için hazırlıyorum. Nasıl kadınlar pantalon giyebiliyorsa erkekler de etek giyebilir. Bu çok doğal." 
     Bu arada defilenin ilk takımı çıkıyor Hilmioğlu sözlerini sürdürüyor "İşte, erkek ve transparan bir etek... Erkeğe etek giydiren modacı’ diye çok konuşulacak.... Ama bunu benden önce Jean Paul Goethe de yaptı. Ben de erkeğe etek yakıştırıyorum. Ama erkeğe sutyen giydirir misiniz ’ diye sorarsanız hayır’. Çünkü erkeğin memesi yok, foksiyonel olması gerekiyor." 
     Gökşen Balatoğlu’nun eserleri de ilginç. 
     
Film esin kaynağı oldu      Balatoğlu’nun İrlandalı şarkıcı Björk’ün Karanlıkta Dans’ filminden esinlenerek tasarladığı 15 parçalık koleksiyon gri, siyah ve beyaz renklerden oluşuyor. Mini eteklerin altına giyilen dizaltı çoraplar ise çocuksu feminenliği’ yansıtıyor... 
     


 YAŞAM 
















</TEXT>
</DOC>
