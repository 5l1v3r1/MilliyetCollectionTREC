<DOC>
<DOCNO> 14988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/son/sontur03.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Eğitim Bakanlığı telefon faturalarını takibe alıyor 
</HEADLINE>
<TEXT>

     Milli Eğitim Bakanlığı MEB cep ve araç telefonu faturalarının takibe alınacağını, telefon santrallarına şifre konulacağını bildirdi. 
     MEB, Başbakanlığın ''Kamu Kaynaklarının Etkin Kullanımı'' konulu genelgesi doğrultusunda, dikkat edilecek hususlarla ilgili tüm birimlere yazılı talimat gönderdi. 
     Bu çerçevede, alınması istenen önlemler ve uyarılar şöyle sıralandı 
     -Cep telefonu ve araç telefonu faturaları, kullanıcı amirler tarafından doğrudan imzalanacak ve görüşmelerin resmi olduğu belirtilecek, 
     -Telefon faturaları her defasında ilgili birim amirlerince aylar itibariyle bizzat kontrol edilecek ve önceki dönemlere göre önemli artış gösteren faturalar dikkatle izlenecek, 
     -Birimlerde bulunan telefon santrallarının, kullanıcılarının dışında bir başkası tarafından kullanılmaması için şifre konulacak, 
     -Yakacak alımları, akaryakıt, elektrik ve su giderleri konularında önlem alınacak, 
     -Elektrik sobası, elektrik ocağı ve elektrikli ısıtma cihazları kesinlikle kullanılmayacak, 
     -Çalışma saati bitiminde, hizmetler yerine getirildikten sonra tüm araçlar, Bakanlık Merkez Teşkilatı otoparkına çekilecek. 




</TEXT>
</DOC>
