<DOC>
<DOCNO> 48232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/son/sonspo14.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Moralsiz Beşiktaş, Denizlispor maçı hazırlıklarına başladı... 
</HEADLINE>
<TEXT>

     Galatasaray ile berabere kalarak aradaki puan farkını azaltmayı başaramayan Beşiktaş'ta moraller bozuk. 
     Siyah-beyazlıların bugün yapılan ilk antrenmanında futbolcuların bir hayli üzgün ve moralsiz oldukları gözlendi. 
     Almanya'ya giden teknik direktör Chiristoph Daum'un yer almadığı antrenmanda futbolcular, Fulya Tesisleri'nde antrenör Roland Koch eşliğinde çalıştı. 
     Galatasaray maçında 90 dakika forma giyen futbolcuların koşu yapıp bıraktığı çalışmada, diğer oyuncular ise dar alanda çift kale maç oynadı. 
     Bu arada, uzun süredir sakatlığı nedeniyle takımdan ayrı kalan Tamer de idmanda koşu yapmakla yetindi. 
     Yarını dinlenerek geçirecek olan siyah-beyazlılar, Denizlispor maçının hazırlıklarını 24 Ekim Çarşamba günü çift antrenmanla sürdürecek. 
     Çarşamba sabahı Belgrad Ormanları'nda kros yapacak siyah-beyazlılar, akşam da Fulya Tesisleri'nde çalışacak. 
     






</TEXT>
</DOC>
