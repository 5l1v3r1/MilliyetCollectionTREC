<DOC>
<DOCNO> 47137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/sondun02.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ABC televizyonu görevlisinin oğlu da şarbona yakalandı 
</HEADLINE>
<TEXT>

     ABD'de şarbon paniği giderek artarken, ABC televizyonunun New York bürosunda çalışan bir görevlinin küçük çocuğunun da şarbona yakalandığı bildirildi. 
     Şarbon mikrobu, ilk önce NBC televizyonu sunucusu Tom Brokaw'ın yardımcılarından biri olan kadın görevliye bulaşmıştı. 
     Mikrobun şimdi de ABC televizyonunda çalışan bir görevlinin oğlunda saptandığı, çocukta cilt türü şarbon görüldüğü ifade edildi. 
     Çocuğa antibiyotik verildiğini ve durumunun iyi olduğunu bildiren New York Belediye Başkanı Rudolph Giuliani, çocuğun tamamen iyileşeceğini de söyledi. 
     ABD'de şarbondan, şimdiye kadar bir kişi öldü. 
     






</TEXT>
</DOC>
