<DOC>
<DOCNO> 3187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/spor/spo04.html </URL>
<DATE> 2001/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz dorukta 
</HEADLINE>
<TEXT>

Trabzonspor’da kavga bitmek bilmiyor 
     TRABZONSPOR’da kongre sona erdi ama kavgası bitmek bilmiyor. Eski Başkan Mehmet Ali Yılmaz ile Özkan Sümer başkanlığındaki yeni yönetim arasında adeta psikolojik bir savaş verilirken, son yaşananlar krizi doruğa çıkardı. Yılmaz’ın 10 milyon 850 bin dolar tutan yedi ayrı Trabzonspor çekinin arkasını yazdırarak, bankalara verdiğinin ortaya çıkması yeni yönetimi çileden çıkardı. 
     MEHMET Ali Yılmaz’ın yeni yönetimi zora düşürüp, dirençlerini kırarak istifa etmelerini sağlamayı hedeflediği iddia edildi. Yönetim ise, "Yılmaz’ın böyle bir şey yapacağını sanmıyoruz. Eğer doğruysa her şeyi göze alıp, mahkeme yoluna gideriz. Daha önceki birçok uygulama suç unsuru taşıyor. Bunlar en çok kendilerine zarar verir" diyerek, eski başkanı geri adım attırmaya çalışıyor. 
     
     Sergen sorunu 
     TRABZONSPOR’da dün yapılan ilk antrenman için izin alan, ancak ikinci idmana da katılmayan Sergen’e ceza kesilmesi bekleniyor. Futbol Şube Sorumlusu Serdar Bali, "Yarın bugün geleceğini bildirdi. Mazeretini sorup, gerekirse ceza vereceğiz" dedi. Sergen ise, "Hastanede tedaviye gitmiştim. Raporumu götüreceğim" diye konuştu. Trabzon, bugün 13.30’da Ali Yavuz’un jübilesi için A.Sebat ile karşılaşacak. 
     


 SPOR 
































</TEXT>
</DOC>
