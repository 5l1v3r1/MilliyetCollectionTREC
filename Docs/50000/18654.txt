<DOC>
<DOCNO> 18654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/yazar/pulur.html </URL>
<DATE> 2001/04/29/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse... 
</HEADLINE>
<TEXT>

     İKTİSAT profesörü Erdoğan Alkin hoca, yine başımızı derde sokacak... 
     Hatırlarsanız bir fıkra anlatmıştı, biz de bunu yazınca bazı iktisatçıların gazabına uğramıştık... 
     
     Erdoğan Hoca'nın yeni fıkrası şu... 
     
     AMERİKA'YI keşfeden Kristof Kolomb'un asıl mesleği iktisatmış .. 
     Çünkü... 
     Bir... Başı sonu belli olmayan bir işe girişmiş... 
     İki... Yanlış yere vardığı halde, ısrarla "doğru yere" vardığını söylemiş... 
     Üç...Kristof Kolomb, bu işleri, hep devlet kesesinden yapmış 
     Bu fıkranın "kıssadan hisse"sini iktisatçılar çıkarsın, bizim haddimiz değil 
     
     TEMEL, Paris'e gitmiş, bakmış bir dükkanın önü kalabalık, yanaşmış, herkes bir papağanı seyrediyor, sormuş 
     "Ne özelliği var " 
     "Herkesin karakterini okur " 
     Sıra Temel'e gelmiş, papağan onu görür görmez "Salak " diye bağırmış... 
     Temel kızmış ama, içinden "Bunda iş var " demiş... 
     Papağancıyla pazarlığa oturmuş, adam satmamış, sonunda "Bunun üç yumurtası var, onu satayım " demiş... 
     Temel yumurtaları almış memlekete gelmiş, yumurtadan çıkacak papağanları konuşturarak, herkesin karakterini okuyacak, iyi para kazanacak 
     Birinci yumurta çatlamış, güvercin çıkmış, ikinci yumurta çatlamış, serçe çıkmış, üçüncü yumurtadan da kırlangıç... 
     
     TEMEL, yavruları kaptığı gibi Paris'e gitmiş, papağan onu görünce basmış feryadı 
     "Salakkkkk" 
     Temel eğilmiş kulağına 
     "Benim salak olduğumu bir sen biliyorsun, ama senin orospu olduğunu bizim memlekette bilmeyen kalmadı " 
     Kıssadan hisse... 
     Temel'i vatandaş, papağanı da "hortumcu" yapın 
     
     BU fıkra da Yalçın Gültekin'den... 
     Kutup ayısının yavrusu, babasına gitmiş 
     "Baba, ben senin oğlun muyum " 
     "Tabii oğlum " 
     Anasına gitmiş 
     "Anne, ben senin oğlun muyum " 
     "Tabii Bu nasıl soru " 
     "Peki sen babamı hiç aldattın mı " 
     "O ne biçim laf, terbiyesiz " 
     Sonra dönmüş babasına 
     "Baba, sen beni evlatlık almış olmayasın " 
     "Hiç olur, mu Sen manyak mısın Niye bu abuk sabuk soruları sorup duruyorsun " 
     Yavru ayı şöyle bir dikilmiş 
     "Donuyorum ulan, donuyorum, siz ne biçim ana, babasınız " 
     Kıssadan hisse... 
     Baba ayıyı, bir büyüğümüz, anayı da bir başka büyüğümüz yapın, yavru ayı da biz, siz, onlar 
     
     BURAYA kadar olanlar fıkra bundan sonrası fıkra gibi... 
     Emin Pazarcı, televizyonda Liberal Demokrat Parti Genel başkanı Besim Tibuk'a soruyor 
     "Beyaz Enerji iddianamesi için ne diyorsunuz " 
     Türkiye'nin gelecekteki lideri, oturduğu yerde şöyle bir geriliyor 
     "Bak ben sana bir şey söyleyeyim, bizim mülkiye müfettişlerinin hazırladığı dosyalar..." der demez Emin Pazarcı lafını kesiyor 
     "Mülkiye müfettişlerinin değil, savcının hazırladığı iddianame " 
     "Haaaa, o başka " 
     Besim Tibuk ertesi gün Ankara'da esnafla konuşuyor 
     "Önümüzdeki seçimi biz kazanacağız ama, sonuç beni çok düşündürüyor Çünkü 550 milletvekilinin hepsini biz alacağız, muhalefet olmayacak, bunu Avrupa'ya nasıl anlatacağız " 
     Geçen yıllarda bir televizyon reklamı vardı 
     "Ağzı olan konuşuyor " 
     
     







Notlar, potlar 


Şalk Ersümer'in imzası var 


Catherine Hanım’ın da işi kolay değil 


Son şansı iyi kullanmak kimin elinde .. 


Dans eder misiniz 


Avrupa'dan Türk'e çağrı Esne 


Halkta güven bunalımı 


Emrullah Efendi 


Erkeklik ölmedi, kainat güzeli oldu 


Kıssadan hisse... 


DSP kurultayı 


Newyork'ta bu yaz karanlık tehlikesi 


Kapadokya mevsimi 


</TEXT>
</DOC>
