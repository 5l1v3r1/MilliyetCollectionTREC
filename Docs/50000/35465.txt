<DOC>
<DOCNO> 35465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/son/sontur15.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlu ateş etti, kaçıp eve saklandı ama kan kaybından öldü 
</HEADLINE>
<TEXT>

     Afyon'un Dinar İlçesi'nde, oğlunun açtığı ateş sonucu yaralanan ve evinde saklanan kişinin, 3 gün önce kan kaybından öldüğü ortaya çıktı. 
     Alınan bilgiye göre, eşinden ayrı yaşadığı bildirilen İlhan Erdik 60 , 1 Ağustos'ta evinin önünde Muammer Çetin 43 ile içki içerken oğlu Ferhat Erdik 19 , henüz belirlenemeyen nedenle babasına tüfekle ateş etti. Oğlunun ikinci kez ateş etmesinden korkan İlhan Erdik, yaralı olduğu halde evine kaçarak, kapıyı kilitledi. 
     Bir yakını, Ferhat Erdik'ten 3 gün haber alamadığını belirterek, polise başvurdu. Eve gelen polisler, kapıyı açtıklarında Erdik'in cesedi ile karşılaştılar. Erdik'in kan kaybından öldüğü bildirilirken, olaydan sonra kaçan oğlu Ferhat Erdik ile Muammer Çetin gözaltına alındı. 
     Olayla ilgili soruşturmanın sürdürüldüğü bildirildi. 







</TEXT>
</DOC>
