<DOC>
<DOCNO> 35129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/son/sontur02.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'nın Laila'sına 5 gün kapatma cezası verildi 
</HEADLINE>
<TEXT>

     Aralarında Deniz Akkaya, Ayşe Hatun Önal gibi ünlü isimlerin bulunduğu mankenlere DJ'lik yaptıran Antalya'nın ünlü eğlence merkezi Club Ally, ''Müzikli kafeterya, bar ve diskoteklerle ilgili yasa ve yönetmeliklere uymadığı gerekçesiyle'', Valilik emriyle 5 gün süreyle kapatıldı. 
     Antalya Valisi Ertuğrul Dokuzoğlu, yaptığı açıklamada, ''Bildiğim kadarıyla, haklarında birçok usulsüzlük iddiası vardı. Herkes gibi onların da kanuna uyması gerekmektedir. Konuyla ilgili olarak yarın, Antalya Emniyet Müdürlüğü tarafından detaylı bilgi verilecektir'' dedi. 
     Kapatma kararına tepki gösteren Club Ally işletmecileri ise kapatma süresinin 5 değil, 3 gün olduğunu iddia ederek, eğlence merkezinin 4 Ağustos Cumartesi günü bir içki firması tarafından düzenlenen ''Bacardi Carnaval''ına ev sahipliği yapacağını ileri sürdüler. 
     İçerisinde 11 ayrı eğlence mekanı ve restoran bulunan Ally ile ilgili, Kaleiçi'ndeki konaklama tesisleri ve çevre sakinlerinden gürültü konusunda sık sık şikayetler geldiği bildirildi. 
     







</TEXT>
</DOC>
