<DOC>
<DOCNO> 26510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/son/sontur23.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğu Ekspresi'nin vagonları aşırı sıcak yüzünden raydan çıktı 
</HEADLINE>
<TEXT>

     Haydarpaşa'dan Kars'a giden Doğu Ekspresinin 6 vagonu, sıcaklar nedeniyle raydan çıkarak devrildi kazada 3 kişi hafif yaralandı. 
     Alınan bilgiye göre, makinistler Mustafa Ayrancı ve Suat Tayraz yönetimindeki 11410 sefer sayılı Doğu Ekspresinin arka 6 vagonu, Eskişehir merkeze bağlı Çukurhisar Beldesi Satılmışoğlu Köyü yakınında raydan çıkarak devrildi. Kazada hafif yaralanan yolcular Hatice ve Meltem Duman ile Yüksel Sarıtaş Eskişehir Devlet Hastanesi'nde tedavi edildi. 
     Yaklaşık 250 yolcunun bulunduğu trenin vagonlarının, aşırı sıcak nedeniyle raylarının genleşmesi ve bombe yapması sonucu raydan çıktığı bildirildi. Yolcular, trenin hızlı gittiğini ve birden fren yaptığını, bu sırada devrildiklerini belirterek, ''Devrilme sırasında deprem olduğunu sandık'' dediler. Kaza nedeniyle Eskişehir-İnönü arasının çift yol olması dolayısıyla tren trafiği tek yönden verildi. Yolcular ise otobüslerle Eskişehir'e nakledildi. Yolcuların, gidecekleri yerlere Eskişehir'den gönderilecekleri bildirildi. 







</TEXT>
</DOC>
