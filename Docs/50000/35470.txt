<DOC>
<DOCNO> 35470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/son/sontur20.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekli aylıklarına enflasyon zammı 
</HEADLINE>
<TEXT>

     Bağ-Kur emeklilerinin 2001 yılı Ağustos aylıkları belirlendi. TÜFE'deki değişimin aylıklara yansıtılmasıyla en düşük emekli aylığı 123 milyon 247 bin 756 lira, en yüksek emekli aylığı ise 411 milyon 755 bin 937 lira oldu. 
     Bağ-Kur Genel Müdürü Ferhan Kaptan, Bağ-Kur emeklilerinin aylıklarına ilişkin yazılı açıklama yaptı. 
     Buna göre 4447 Sayılı Sosyal Güvenlik Yasası uyarınca, Devlet İstatistik Enstitüsü tarafından açıklanan Tüketici Fiyatları Endeksi'ndeki TÜFE yüzde 2.4'lük değişimin aylıklara yansıtılması sonucunda, en düşük emekli aylığı 2 milyon 751 bin 510 liralık artışla 5 milyon 850 bin lira tutarında sosyal yardım zammı dahil 120 milyon 496 bin 246 liradan, 123 milyon 247 bin 756 liraya yükseldi. En yüksek emekliği aylığı ise 9 milyon 545 bin 061 lira artışla 402 milyon 210 bin 876 liradan 4 milyon 500 bin lira tutarındaki sosyal yardım zammı dahil 411 milyon 755 bin 937 liraya çıktı. 
     Açıklamaya göre, 2000 Nisan ayından 2001 Ağustos ayına kadar TÜFE değişim oranlarının aylıklara yansıtılması sonucunda, en düşük emekli aylığında toplam 47 milyon 661 bin 571 lira, en yüksek emekli aylığında ise 165 milyon 339 bin 262 liralık artış kaydedildi. 
     2001 yılı Ağustos ayı için yaşlılık ve malullük aylıkları, bazı basamaklarda şöyle belirlendi 
     
BASAMAK AYLIK SYZ TOPLAM 6. 117.397.756 5.850.000 123.247.756 TL. 12. 155.932.177 5.850.000 161.782.177 TL. 24. 407.255.937 4.500.000 411.755.937 TL.      







</TEXT>
</DOC>
