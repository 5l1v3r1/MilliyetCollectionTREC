<DOC>
<DOCNO> 26635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/son/soneko06.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
THY de araçlarını satıyor... 
</HEADLINE>
<TEXT>

     Türk Hava Yolları A.O., envanterinde bulunan muhtelif tip ve modeldeki toplam 19 adet hizmet dışı bırakılmış aracı, açık artırma suretiyle satmak üzere ihale açtı. 
     Gazetelerde yer alan ilanlara göre muhtelif tip ve modeldeki 19 adet hizmet dışı bırakılmış araçların satışı, kapalı zarfla teklif alma sonrası açık artırma suretiyle gerçekleştirilecek. 
     Geçici teminatı her bir araç için 250 milyon lira olarak belirlenen ihaleye katılmak isteyenler her araç için aynı miktarda geçici teminat bedeli yatıracaklar. 
     Teklif mektupları engeç, 25 Haziran 2001 tarihinde saat 10.00'a kadar İstanbul Atatürk Havalimanı Türk Hava Yolları A.O. Genel Yönetim binasında bulunan Genel Satın Alma Başkanlığı'na verilecek. 
     İhaleye katılmak isteyenler teknik şartnameyi ise bedeli mukabili aynı adresten temin edebilecekler. 
     Gazete ilanlarında ortaklığın 2886 Sayılı Devlet İhale Kanunu'na tabi olmadığı, satış konusu araçları dilediğine kısmen veya tamamen satıp satmamakta serbest olduğu belirtildi. 






</TEXT>
</DOC>
