<DOC>
<DOCNO> 42419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/yasam/yas07.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tanrı neden engellemedi 
</HEADLINE>
<TEXT>

Terörist saldırılarla neye uğradıklarını şaşıran Amerikalılar, Tanrı kötülere neden izin verdi ’ sorusuna yanıt arıyor 
     DIŞ HABERLER SERVİSİ 

     ABD'de tarihin en korkunç terörist saldırılarının ardından, günlerini kiliselerde dua ederek ve meydanlarda mum yakarak geçiren Amerikan halkı, dini konuları birçok boyutuyla tartışmaya başladı. 
     Amerikan televizyonlarında en çok tartışılan dini konu ise, 'Tanrı'nın terörist saldırıların gerçekleşmesini neden engellemediği'. Bu programlara katılan Amerikalılar'ın 'Tanrı kötülerin kazanmasına niçin izin veriyor ' sorularına, Hıristiyan din adamları, insanların kukla olarak yaratılmadığı, iradelerinin bulunduğu, yoldan sapıldığında Tanrı'nın devreye girdiği cevabını veriyor. 
     Bu cevap Amerikalılar'ı ne kadar tatmin eder bilinmez ama, din adamlarına en çok sorulan ikinci soru da, teröristleri tespit edip öldürmenin dinen sakıncası olup olmadığı.. 
     
     Teröristleri öldürelim’ 
     Bu konuda CNN televizyonunda bir programa katılan Los Angeles bölgesi rahibi Robert Schuller, ABD'nin teröristlere karşılık vermesinin meşru müdafaa’ olacağını söyledi ve şöyle açıkladı 
     "Diyelim ki birisi karınızı öldürdü. Tabii ki kendinizi savunursunuz. O zaman öldürmek, meşru müdafaadır. Amerikalılar’ı yok etmeye çalışan birileri varsa, onlar bizi yok etmeden biz devreye girmeliyiz..." 
     



 YAŞAM 
















</TEXT>
</DOC>
