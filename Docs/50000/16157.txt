<DOC>
<DOCNO> 16157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/ekonomi/eko03.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Stok yapıp, durdular 
</HEADLINE>
<TEXT>

Şubatta zam beklentisiyle stok yapan tüketiciler, martta tasarrufa yöneldi, harcamalar 10 azaldı 
     EKONOMİ SERVİSİ 

     AC Nielsen Perakendeci Ölçümü sonuçlarına göre, şubat ayında tüketiciler zam beklentisiyle stok için alışveriş yapınca perakende ticaret cirosu yüzde 9 arttı. 
     En büyük artış yüzde 14 ile sigarada gerçekleşti. Gıda ve temizlik ürünleri cirosu yüzde 5, kişisel bakım ürünleri cirosu yüzde 12 arttı. Tüketiciler mart başından itibaren tasarrufa yöneldi, markayı bırakıp fiyata bakmaya başladı. Eğlence cirosu adeta sıfırlandı. Kişisel bakım ürünleri kısıldı. Bu gelişmeler, martta ticaret cirosunun yüzde 10 düşmesine yol açtı. 
     
Kadınlar isyan ediyor      Kadınlar krizden daha çok etkilendi, kızgınlık, korku ve panik duyguları aktarmaya başladı. Daha iyimser olan yaşlı hanımlara göre genç kadınlarda isyan duyguları hakim oldu. 
     
Vatandaş sigaraya vurdu      Şubat ayı perakende ticaret cirosu yüzde 9 büyüdü. En büyük artış yüzde 14'le sigarada oldu. 
     Mart ayında ise belirgin bir şekilde düşmeye başladı. En büyük düşüş ise lüks tüketim ürünlerinde oldu. 
     Makyaj ve kişisel bakım ürünleri satışlarında büyük düşüş oldu. Eğlence harcamaları sıfırlandı. 
     Çikolata, şekerleme, cips gibi kuruyemiş satışları düştü. Süt haricindeki tüm içecekler lüks sayılmaya başlandı. 
     Tüketici markayı bırakıp fiyata bakmaya başladı, ucuz marketlere yöneldi, promosyon günlerini sıkı takibe alındı. 
     


 EKONOMİ 
















</TEXT>
</DOC>
