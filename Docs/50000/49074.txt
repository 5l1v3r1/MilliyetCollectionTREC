<DOC>
<DOCNO> 49074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/yazar/akyol.html </URL>
<DATE> 2001/10/27/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yarı başkanlık sistemi 
</HEADLINE>
<TEXT>

     GÖRDÜĞÜMÜZ koalisyonların en uyumlu ve icraatçısı şimdiki hükümet olduğu halde, mesela devleti küçültme gibi hayati bir operasyonun yapılamayışının sebebi, "koalisyon dengeleri"dir 
     Bunun sebebi, bu kadar çok parti olmasıdır. Bu kadar çok parti olmasının sebebi de, tarihimizin ortaya çıkardığı iki kanatlı demokrasinin parti kapatmalarıyla tahrip edilmiş olmasıdır. 1926'dan beri, özellikle de 1960'tan bu tarafa partileri kapatarak CHP ve DP kanatlarını parçaladık. 
     Siyaset biliminin bir gerçeğidir ki, farklı yerel ve kültürel öncelikleri olan büyük kitleleri tek siyasi kimlik çatısı altında birleştiren büyük kitle partilerinin kökleşmesi böyle engellenirse, siyasette bölge, etnik ve din duyguları politize olur, millet bütünlüğü siyaseten parçalanır. Bir daha birleştirmek de çok zor olur. LaPalombara, Political Parties, sf. 399 vd. 
     Türkiye bu durumda değil mi 
     
     FRANSIZ tarihi devrimlerle, karşı devrim ve darbelerle kırılmalara uğradığı için, 1789'dan 1958'e kadar köklü partiler oluşamamıştır. 
     1946 - 58 arasındaki 12 yılda 6 parti yüzünden Fransa'da 15 başbakan ve 26 hükümet gelip gitmiştir 
     Hükümetler günlük işleri yapıyorlar, zor ve kritik kararları alamıyorlar, alsalar da uygulayamıyorlardı. Sistemdeki bu tıkanma tarihe "immobilizm" kıpırdayamazlık olarak geçmiştir. Ian Derbishire, Politics in France, sf. 2 - 5 
     İngiliz demokrasisi ise, böyle kırılmalara uğramamıştır. En az yüzyıllık aidiyetlere sahip köklü ve disiplinli partilere dayandığı için yönetim hem daha demokratik, hem daha etkin olmuştur. 
     İngiltere'nin sanayileşme indeksi 1900 ile 1938 arasında 100'den 181'e yükselirken, aynı indekste Fransa 37'den ancak 74'e ulaşabilmişti Paul Kennedy, The Rise and Fall of Great Powers, sf. 259 
     
     FRANSA 1946 - 58 döneminde özel sektör dinamizmiyle gelişirken, 6 partili siyasi istikrarsızlık yüzünden kamu ekonomisi çökmüş, IMF kapısına düşmüş, "Avrupa'nın hasta adamı" olarak görülmüş ve iç savaşın eşiğine gelmişti 
     1946'dan beri yarı başkanlık sistemini savunan De Gaulle göreve çağrıldı ve Fransa istikrara kavuştu... 
     De Gaulle'ün getirdiği yarı başkanlık sistemi şöyledir 
     Cumhurbaşkanı İcrai yetkileri ve siyasi sorumluluğu vardır, halk seçer, partiler aday gösterir. 
     Seçim sistemi İki turlu dar bölgedir. Aynı cumhurbaşkanı adayına oy verilmesini isteyen partiler parlamento seçimlerinde de ittifak yaparlar. 
     İki kanatlı yelpaze En güçlü iki sağ ve sol cumhurbaşkanı adayı etrafında partilerin seçim ittifakları gerçekleşeceği için, sistem aşırı çok partililiğin anarşisinden kurtulur. Hem temsil, hem istikrar sağlanır. 
     Parlamento Seçim ittifaklarına göre oluşmuş istikrarlı ve güçlü iki kanat vardır. Başbakan güvensizlik oyuyla düşürülebilir, cumhurbaşkanı erken seçim kararı alabilir. 
     Sistemin bu toparlayıcı ve istikrar sağlayıcı yapısı, Fransa'yı 150 yıllık çalkantılardan kurtarmış ve ekonomik performansta İngiltere'nin önüne geçmiştir J. S. Ambler, The Gov. and Politics of France, sf. 20 vd. 
     Biz daha kaç yıl koalisyonlarla debeleneceğiz 
     
     







Yarı başkanlık sistemi 


Salak kaldı mı 


Türkiye'nin şirket haritası 


Ermenistan'la ilişkiler neden mi önemli 


Önü ve arkası 


"Şark'ın Dianası" öldü 


Şahap Kocatopçu 


Ceyhan projesi yolunda gidiyor 


Gökten kurul yağıyor 


Onları unutmamak için yaşatmalıyız 


Çeteye gizlilik zırhı 


Fransa'da cep lisansı fiyatı onda bire indi 


Türkiye'nin dışardan görünüşü 


Krediden değil talep olmadığından üretim yapılamıyor 


</TEXT>
</DOC>
