<DOC>
<DOCNO> 15975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/ekonomi/eko03.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom da indirdi 
</HEADLINE>
<TEXT>

Aria ile cep telefonlarında başlayan fiyat rekabetinin ardından, Türk Telekom da cepte yoğun konuşulan saatlerde yüzde 30 - 40 arasında değişen indirim başlattı 
     HARUN GÜREK Ankara 

     İş Bankası - Telekom Italia’nın kurduğu üçüncü GSM şebekesi Aria’nın yarattığı rekabet cep telefonu konuşma fiyatlarından sonra sabit telefon ücretlerine de yansımaya başladı. Türk Telekom TT , cep telefonlarında yoğun indirim yapılan gece saatlerinde yüzde 40’a varan indirimlere başladı. 
     
     Rekabeti cep’ler başlattı 
     Aria’nın cep telefonunda dakikalık konuşma ücretini 280 bin lira olarak belirlemesi, ardından Turkcell’in fiyatlarını indirmesiyle, telefon görüşmelerinin cep telefonlarına kayması sonucunu yarattı. Cep telefonu konuşma ücretiyle sabit telefon ücretinin birbirine yaklaşması nedeniyle başlayan kayma üzerine harekete geçen TT, tarifelerinde düzenleme yaptı. 
     Özellikle, GSM hatlarının hafta sonu ve gece görüşmelerinde neredeyse fiyatlarını yüzde 80’e kadar indirmesi, bu saatlerde konuşmaların cepte yoğunlaşmasına neden oldu. 
     Bunun üzerine Türk Telekom sabit telefonda gece saatleri, bayramlar ve hafta sonlarında fiyatlarını düşürdü. 34 bin 500 liralık kontür ücreti değişen saatlerde yüzde 30 ile 40 oranlarında indirildi. 
     


 EKONOMİ 























</TEXT>
</DOC>
