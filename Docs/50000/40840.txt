<DOC>
<DOCNO> 40840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/son/sontur15.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yener Yermez'ı bıçak sattığı öne sürülen işportacı "Hatırlamıyorum" 
</HEADLINE>
<TEXT>

     İşadamı Üzeyir Garih'in katil zanlısı Yener Yermez'in olayda kullandığı bıçağı satın aldığı öne sürülen işportacı Halit Ali Özen, kendisinden bıçak alan kişileri hatırlayamadığını söyledi. 
     Asayiş Şube Müdürlüğü Cinayet Büro Amirliği'ne getirilerek ifadesine başvurulan Halit Ali Özen, yıllardır Eyüp'te her cumartesi günü bıçak sattığını ve bileyilediğini bildirdi. 
     Kendisinde 1 milyon liralık bıçakların da bulunduğunu anlatan Özen, olay günü de aynı yerde olduğunu, kendisinden çok sayıda insanın alışveriş yaptığını ve bu nedenle bıçak satın alan kişileri hatırlayamadığını kaydetti. 
     Özen, Yener Yermez'i görse dahi bıçak satın alıp almadığını hatırlayamayacağını sözlerine ekledi. 
     Halit Özen, ifadesini tamamladıktan sonra emniyetten ayrıldı. 
     
     







</TEXT>
</DOC>
