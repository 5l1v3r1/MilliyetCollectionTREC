<DOC>
<DOCNO> 16162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/ekonomi/eko08.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
51 günde yüzde 57 zam 
</HEADLINE>
<TEXT>

Benzine, dalgalı kura geçilen 21 Şubat’tan bu güne kadar altı kez zam geldi 
     Benzin pompa fiyatlarına, dalgalı kur sistemine geçildiği 21 Şubat tarihinden bu yana ortalama yüzde 46.6 ile yüzde 57 arasında değişen oranlarda zam yapıldı. 
     Dalgalı kur sistemine geçilmeden önce benzin çeşitlerinin fiyatları her ayın dördünde, öngörülen aylık enflasyon oranında artırılırken, geçen 51 günlük sürede altı kez yükseltildi. Yeni kur sistemi içinde benzin fiyatlarına 28 Şubat’ta yüzde 10, 4 Mart’ta yüzde 1.3, 14 Mart’ta yüzde 2.7, 23 Mart’ta yüzde 2.1, 4 Nisan’da yüzde 21 ve dünden geçerli olmak üzere ortalama yüzde 11 zam yapıldı. Buna göre, İstanbul’un Anadolu Yakası’nda kurşunsuz benzinin fiyatı yüzde 56.6 artarak 609 bin 200 liradan 956 bin liraya, süper benzinin fiyatı yüzde 56.9 artarak 609 bin 800 liradan 956 bin liraya, normal benzinin ise fiyatı yüzde 56.6 artarak 584 bin 200 liradan 915 bin liraya yükseldi. 
     
     Tüpgazda dalga’ zammı yüzde 82 
     Dalgalı kur sistemine geçilen 21 Şubat tarihinden bu yana, halk arasında tüpgaz olarak bilinen, likit petrol gazının LPG perakende satış fiyatlarına yüzde 82.4 ile yüzde 86.6 arasında değişen oranlarda zam yapıldı. 
     Yeni kur sistemi içinde tüpgaz fiyatları 1 Mart’ta yüzde 12.9 - 13.4, 14 Mart’ta yüzde 14 - 14.4, 23 Mart’ta yüzde 4.1 - 4.9, 4 Nisan’da yüzde 16.3 -19.5 ve dünden geçerli olmak üzere yüzde 15.1 - 16.3 arasında zamlandı. Aynı tarihlerde otogaz fiyatlarına da sırasıyla yüzde 10.2 - 10.6, yüzde 16.9 - 17.3, yüzde 5, yüzde 23.1 ve yüzde 12.3 - 12.6 zam yapıldı. 
     


 EKONOMİ 
















</TEXT>
</DOC>
