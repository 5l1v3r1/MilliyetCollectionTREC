<DOC>
<DOCNO> 24147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/sontur17.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
900'lü hatlardan 3 milyara yakın telefon faturası gelince... 
</HEADLINE>
<TEXT>

     Kayseri'nin Talas ilçesine bağlı Başakpınar beldesinde yaşayan ve çiftçilik yapan Kanda ailesine, 2.7 milyar liralık telefon faturası geldi. 
     Başakpınar beldesinde, eşi Hanife, 95 yaşındaki babası Halil İbrahim ve 15 yaşındaki felçli çocuğu Mustafa Kanda ile yaşayan Muzaffer Kanda 50 , evlerine gelen 2 milyar 713 milyon liralık telefon faturası karşısında şaşkına döndü. 
     Telekom yetkililerine durumu bildiren ve çıkartırılan ayrıntılı faturada 900'lü hatların arandığını görünce ikinci kez şaşıran Kanda, bir yanlışlık yapıldığını düşünerek, durumu Valilik Halk Günü'ne gelerek Vali Yardımcısı Zübeyir Kemelek'e anlattı. 
     Evde kalan hanımı, yaşlı babası ve özürlü oğlunun 900'lü hatları arayacak durumda olmadıklarını söyleyen Muzaffer Kanda, şunları söyledi 
     ''Yaşlı bir babam var. Oğlum da felçli, hiçbir tarafı tutmuyor. Bu işi başkaları dışardan yaptı. Çiftçilikten kazandığım 3-5 kuruşla bu faturayı nasıl ödeyeceğim Yetkililer buna bir çare bulsunlar. Gittiğim her makam, faturayı ödemek zorunda olduğumu söylüyor. Bunun bir çıkar yolu yok mu Vali Bey '' 
     Vali Yardımcısı Kemelek de, yapılabilecek birşey olmadığını belirterek, Muzaffer Kanda'ya, benzer bir durumla tekrar karşılaşmaması için telefonunu 900'lü hatlara kapattırmasını tavsiye etti. 
     
     







</TEXT>
</DOC>
