<DOC>
<DOCNO> 44415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/dunya/dun01.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban sonunda açıkladı 
</HEADLINE>
<TEXT>
Ladin kontrolümüzde 
Bugüne kadar Ladin’in yerini bilmediğini söyleyen Taliban yönetimi, Gizlendiği yeri biliyoruz’ dedi 
     DIŞ HABERLER SERVİSİ 

     Taliban, New York ve Washington saldırılarından sonra bütün gözlerin üzerine çevrildiği uluslararası terörist Usame bin Ladin'in kontrolleri altında bulunduğunu açıkladı. Taliban'ın İslamabad temsilcisi Molla Abdüsselam Zaif, gazetecilere yaptığı açıklamada, Ladin'in güvenliği için saklandığını söyledi. Zaif, "Usame Afganistan'da, ancak emniyeti ve güvenliği için bilinmeyen bir yerde. Yalnız güvenlikle ilgili kişiler nerede olduğunu biliyor" dedi. 
     Zaif, ulemanın ülkeyi terk etme talebinin de Ladin'e iletildiğini, ancak talebe cevap gelmediğini söyledi. Bugüne kadar Ladin'in Afganistan'ı terk edip etmediğini bilmediğini iddia eden Taliban, bu son açıklamasıyla ilk kez ABD'ye karşı Ladin'in sorumluluğunu üstlenmiş oldu. 
     
     Beyaz Saray Bize versinler 
     Beyaz Saray, Taliban tarafından yapılan açıklamanın hiçbir şeyi değiştirmeyeceğini bildirdi. Beyaz Saray sözcüsü Ken Lisaius yaptığı açıklamada, Taliban'ın Usame bin Ladin'i teslim etmesi gerektiğini söyledi. Sözcü, ABD Başkanı George W. Bush'un, Amerikan halkına ve Kongre'ye hitaben yaptığı konuşmada, taleplerinin pazarlığa ya da tartışmaya açık olmadığını açıkça belirtmiş olduğunu hatırlattı. 
     
İŞTE MAYOLU USAME      Daily Mail gazetesinde çıkan bin Ladin’in sakalsız ve mayolu gençlik fotoğrafları büyük yankı uyandırdı. 
     



 DÜNYA 

















</TEXT>
</DOC>
