<DOC>
<DOCNO> 45677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/spor/bbas.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu şeref Ülker'in 94-87 
</HEADLINE>
<TEXT>

Efes Pilsen engelini zorlanmadan aştı, Cumhurbaşkanlığı Kupası’na ulaştı. Turuncu-Yeşilli takım özellikle ikinci periyoddan sonra oyuna ağırlığını koydu 
     TURUNCU - Yeşilliler, Efes Pilsen’i devirerek lig şampiyonluğundan sonra Cumhurbaşkanlığı Kupası’nı da müzesine götürdü. Sakat olan Eley’den yoksun başladığı karşılaşmanın ilk periyodunda bocalayan Ülkerspor, ikinci çeyrekten itibaren oyuna ve skora ağırlığını koydu. 
     SON şampiyon, Harun’un dış atışları ve Lollis ile Kerem’in pota altı sayılarıyla kontrolü ele aldı. Son çeyrekte rahat oyun çıkaran Ülker, zorlu rakibini kolay geçerek mutlu sona ulaştı. Ülker’e kupasını, Cumhurbaşkanlığı Enerji Danışmanı Doç. Dr. Volkan Ediger verdi. 
     
Maçın karnesi      HAKEMLER Tolga Şahin, Ufuk Akyüz 
     ÜLKERSPOR Stelmahers 6 9, Asım 6 5, Lollis 8 14, Harun 8 19, Haluk 7 12, Goljovic 8 17, Tutku 7 6, Kerem Gönlüm 7 10, Muratcan 5 2 
     EFES PİLSEN Kerem Tunçeri 8 21, Brown 5 5, Stombergas 5 5, Mehmet 7 16, Kambala 7 18, Ömer 7 13, Alper 6 7, Kaya 4 2, Ender 3 
     1. PERİYOT 24 - 22 E.Pilsen , 2. PERİYOT 46 - 41 Ülkerspor , 3. PERİYOT 63 - 55 Ülkerspor , MAÇ SKORU 94 - 87 Ülkerspor 
     BEŞ FAUL Kerem Gönlüm 34.41 
     
     Taştimur da, Siena’da 
     İTALYA’NIN Montepaschi Siena basketbol takımını çalıştıran Türk coach Ergin Ataman, yardımcılığına yine bir Türk antrenör olan Gökhan Taştimur’u getirdi. Taştimur, Siena’nın, Scavolini Pesaro’yu deplasmanda yendiği maçta ilk kez görev yaptı. Oynadığı dört maçı da kazanarak liderlik koltuğunu Skipper Bologna ile paylaşan Montepaschi Siena, bu akşam ligdeki beşinci maçını Avellino ile Siena’da oynayacak. 
     
     Oyak Renault kazandı 
     PINAR Karşıyaka’nın İzmir’de düzenlediği basketbol dostluk turnuvasında, Oyak Renault birinci olurken, ev sahibi Pınar Karşıyaka üçüncülükle yetindi. Atatürk Salonu’ndaki turnuvada günün ilk maçında İTÜ, Galatasaray’ı 82 - 79 yendi. Günün ikinci maçında ise Oyak Renault, Pınar Karşıyaka’ya 94 - 73’lük skorla üstünlük sağladı. Bu sonuçlardan sonra, turnuvayı Oyak Renault şampiyonlukla kapadı. 
     
Fener abone oldu 72-65      SARI - Lacivertli bayanlar, son iki yılda kazandığı Cumhurbaşkanlığı Kupası’nı bu yıl da, Botaş’ı devirerek üst üste üçüncü kez müzesine götürdü. Botaş karşısında maç boyunca pota altında daha etkili olan Fenerbahçe, McCulley’nin sayılarıyla sonuca gitti. Fenerbahçe Başkanı Aziz Yıldırım’ın da izlediği maç sonrası kupayı Cumhurbaşkanlığı Enerji Danışmanı Prof.Dr. Volkan Ediger verdi. 
     
     Maçın karnesi 
     HAKEMLER Altuğ Köselerli, Alper Özkök 
     FENERBAHÇE McCulley 9 25, Şükran 7 12, Meral 6 12, Didem 5 3, Oksana 5 4, Arzu 5 4, Nalan 7 10, Sariye 2 , Ceyda 2 , Sezen 2 2 
     BOTAŞ Şaziye 7 14, Williams 2 4, Aylin 7 13, Kreta 7 15, Mills 2 5, Burcu 4 8, Melahat 4 4, Didem 2 2 
     1. PERİYOT 21 - 14 F.Bahçe , 2. PERİYOT 34 - 30 F.Bahçe , 3. PERİYOT 50 - 47 F.Bahçe , MAÇ SKORU 72 - 65 F.Bahçe 
     BEŞ FAUL Oksana 31.16 
     



 SPOR 

























</TEXT>
</DOC>
