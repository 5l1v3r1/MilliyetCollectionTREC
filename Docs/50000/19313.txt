<DOC>
<DOCNO> 19313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/spor/spo06b.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet "yurda dön " 
</HEADLINE>
<TEXT>

Atletizm Federasyonu Başkanı’nın, Sergei Bubka'ya karşı IAAF Yönetim Kurulu üyeliğine sürpriz adaylığı ortalığı karıştırdı 
     FUAT ERCAN 

     ATLETİZM Federasyonu Başkanı Mehmet Yurdadön'ün Uluslararası Amatör Atletizm Federasyonu IAAF Yönetim Kurulu üyeliğine sürpriz şekilde aday olması şaşkınlık yarattı. Yurdadön'ün, aynı göreve talip olan ve 2008 Olimpiyatı'nın ev sahibi kent seçiminde oy hakkı bulunan Ukraynalı ünlü sırıkla atlama rekortmeni Sergei Bubka'ya karşı adaylığını açıklaması ortalığı karıştırdı. 
     IOC Değerlendirme Komisyonu ile birlikte geçen ay İstanbul'a gelen ve olimpiyat adaylığımızla ilgili olumlu yaklaşımlarda bulunan Bubka'nın, bir kişinin kazanacağı seçimde 13 rakibi arasında Yurdadön'ü de görmesinin nasıl bir etki yapacağı bilinmiyor. Yabancı dil eksikliği olan ve yeterli kulise sahip bulunmayan Yurdadön'e süper atlet karşısında hiç şans tanınmıyor. 
     



 SPOR 
































</TEXT>
</DOC>
