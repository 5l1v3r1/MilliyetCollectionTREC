<DOC>
<DOCNO> 18973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/son/sondun05.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan yerel seçimlerinde kan döküldü 10 ölü 
</HEADLINE>
<TEXT>

     Hindistan'ın doğusundaki ülkenin en fakir eyaletlerinden Bihar'da yapılan yerel seçimlerden sonra çıkan olaylarda 10 kişinin öldüğü bildirildi. 
     Bihar eyaletinin Gaya bölgesinde meydana gelen ilk olayda, iki rakip adayın taraftarları arasındaki çatışmayı bastırmak isteyen polisin ateş açması sonucu 3 kişinin öldüğü belirtildi. 
     Bihar Başsavcısı Neel Mani, polisin Gopalganj bölgesinde seçim sandıklarını kaçırmak isteyen silahlı bir çeteye ateş açması sonucu da3 kişinin öldüğünü kaydetti. 
     Bihar eyaletinin kuzeyindeki Camui, Vaişali, Madhepuar ve Muzafferpur bölgelerinde meydana gelen şiddet olayları sonucundaysa 4 kişinin daha öldüğü bildirildi. 
     Bihar eyaletinde dün yapılan yerel seçimlerde yaklaşık 1 milyon kişinin oy kullandığı, oyların sayılmasına 5 Mayıs'ta başlanacağı ve sonuçların da 12 Mayıs'ta ilan edileceği belirtildi. 






</TEXT>
</DOC>
