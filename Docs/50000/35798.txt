<DOC>
<DOCNO> 35798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/magazin/mag01.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle takım görülmedi 
</HEADLINE>
<TEXT>

Türkan Şoray, Hülya Koçyiğit, Filiz Akın ve Fatma Girik ilk kez bir filmde kamera karşısına geçiyor. Türk erkeğinin cinsel performansının analiz edildiği senaryoda esas kızlar’ bir arkadaşlarının evliliğini kurtarmaya çalışacak... 
     BİRSEN ALTUNTAŞ 

     Türk sinemasında bir ilk gerçekleşiyor. Yeşilçam’ın dört esas kızı’ Türkan Şoray, Fatma Girik, Hülya Koçyiğit ve Filiz Akın, ilk kez bir filmde bir araya gelecek. 
     Ankara’da Uçan Süpürge Film Festivali’nin açılışında sahneye çıkarak el ele seyircileri selamlayan dörtlü, Alev Alatlı’nın Kadere Karşı Koy A.Ş. isimli kitabından sinemaya uyarlanacak olan filmde buluşacak. 
     Türk - İngiliz ortak yapımı olacak filmde, Türk erkeğinin yaşam boyu cinsel eğrisi çizilerek yandaki grafik bir kadının nasıl kocasının ömür boyu vazgeçilmez kadını olabileceğinin yolu gösteriliyor. İşte Yeşilçam’ın bu dört esas kızı’ da bir arkadaşlarının kötü giden evliliğini, bu cinsel eğriyi kendilerine kılavuz alarak kurtarmaya çalışacak. 
     Film için ilk olarak Hülya Koçyiğit ile görüşüldü. Koçyiğit, "Böyle parlak bir senaryo ile karşılaşacağımı tahmin etmiyordum. Böylesi bir filmde seve seve oynarım" derken, Fatma Girik birlikte olduğu Memduh Ün’ün de desteğiyle olumlu yanıt verdi. 
     
     Bir de Hülya eklenecek 
     Türkan Şoray ise projenin kendisini çok heyecanlandırdığını söyledi. Film için son olarak Fransa’da yaşayan Filiz Akın’la temasa geçildi. 
     Görüntü yönetmenliğini ve montajını İngilizlerin yapacağı filmin yapımcıları, kadroya son yılların sinemadaki tek kadın starı Hülya Avşar’ı da eklemeyi planlıyor. 
     
     



 MAGAZİN 











</TEXT>
</DOC>
