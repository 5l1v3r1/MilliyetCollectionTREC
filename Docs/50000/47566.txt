<DOC>
<DOCNO> 47566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/son/sonspo16.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Maçta çıkan olaylar yüzünden Rapid Wien ve Salzburg'a ceza... 
</HEADLINE>
<TEXT>

     Avusturya Futbol Federasyonu Ceza Kurulu geçen hafta SK Rapid Wien-Salzburg SV maçında çıkan olaylar nedeniyle, SK Rapid Wien e 400 bin şiling ceza verdi. 
     Avusturya şampiyonu, statta alınan güvenlik önlemlerinin yetersizliği ve spor kulüpleri yönetmeliğine aykırı davranmaktan ceza alırken, SK Rapid Wien'in çalıştırıcısı Lotthar Matthaeus da teknik direktörlere ayrılan bölgeyi terkederek oyun alanına yaklaştığı için 30 bin şiling ödemeye mahkum edildi. 
     Aynı maçta Salzburg SV takımına da ev sahibi takımı tahrik ederek karşılaşma düzenini bozduğu gerekçesiyle 120 bin şiling ceza kesildi. 
     SK Rapid Wien'in, olayların Salzburg SV'li taraftarların tahriki üzerine çıktığı iddiasıyla cezaya itiraz edeceği öğrenildi. Öte yandan aynı maçta rakip futbolcuya 'kara domuz' diye bağıran SK Rapid Wien'in Alman çalıştırıcı Lottahr Matthaeus'un, hakem raporunda yer almadığı için ayrıca cezadan kurtulduğu bildirildi. 
     Geçen hafta sonu SK Rapid Wien-Salzburg SV arasındaki lig maçında olaylar çıkmış, SK Rapid Wien tribünlerinden rakip tribünlere bıçaklar fırlatılmış, Salzburg SV fanatikleri ise SK Rapid Wien'lilerin üzerine yanan bir meşale fırlatarak bir çocuğun yaralanmasına neden olmuştu. 
     






</TEXT>
</DOC>
