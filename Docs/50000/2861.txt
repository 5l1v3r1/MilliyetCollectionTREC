<DOC>
<DOCNO> 2861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/guncel/gun03.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Çetin Altan’ın kayınbiraderi öldürüldü 
</HEADLINE>
<TEXT>

Hollanda’da yaşayan Solmaz ölmeseydi, 19 Ocak’ta kesin dönüş yapacaktı 
     GÜLAY FIRAT İstanbul 

     Gazeteci-yazar Çetin Altan’ın eşi Solmaz Kamuran’ın erkek kardeşi Kerim Hakan Erbük 39 , Amsterdam’da uyuşturucu satıcılarının saldırısında kalbinden bıçaklanarak öldürüldü. 
     Hollanda’da yaşayan Erbük, sörf malzemeleri imal ediyordu. Erbük’ün geçen hafta perşembe gecesi yaşamını yitirdiği olayın bankamatikten para çektikten sonra çevresini saran uyuşturucu satıcılarına cüzdanını vermek istememesi nedeniyle geliştiği saptandı. Saldırganlar Erbük’ü kalbinden bıçakladı. 
     Dokuz yıldır Türkiye’ye gelip gitmeyen Erbük’ün, ablası Kamuran ile geçen pazartesi yaptığı son telefon konuşmasında Türkiye’ye kesin dönüşünü müjdelediği öğrenildi. Evli ve iki yaşında bir kızı olan Erbük, bugün Teşvikiye Camii’nde kılınacak öğle namazından sonra toprağa verilecek. Abla Solmaz Kamuran, "Kardeşimin dönüş tarihi olarak belirlediği 19 Ocak’ta onu toprağa vermek çok acı" dedi. 
     


 GÜNCEL 
















</TEXT>
</DOC>
