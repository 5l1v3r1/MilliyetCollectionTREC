<DOC>
<DOCNO> 47237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/astro/index.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Naturel 2001 
</HEADLINE>
<TEXT>

Naturel 2001 Beden Zihin ve Ruh Sağlığı Festivali 18 - 21 Ekim arasında Tepebaşı'nda, İstanbul Sergi Sarayı'nda yapılıyor. Ekonomik krizin ardından bir de savaş gerginliği ile iyice dengesi bozulan bizler için bu festival değişik alternatif sunmakta. Festival çerçevesince ben de 19 Ekim Cuma günü 18 30'da bir konuşma yapacağım. Koç'lar bugün ilişkilerinden doğan sorumluluklardan dolayı huzursuz olabilirler. Duygusal paylaşımlarında dengeyi öğrenmeliler. Sakinliğe önem veren Boğa'lar aradıklarını bulmakta zorluk çekebilirler. Yakın ilişkilerinde güvensizlikten dolayı değişiklikler ortaya çıkabilir. İkizler için ince detaylarda çok şey saklı. Günlük işlerine ve sağlıkla ilgili konulara önem verseler daha iyi olacak. Yengeç bugün duygu yüklü, kendini göstermek için fırsatları kullanabilir. Zevklerinde aşırıya gitmemeli. Aslan'lar biraz gerginler. Tamamlamak istedikleri çok şey var. Bazı engelleri aşmaları gerekiyor. Başak'lar verimli bir gün geçirebilirler ama kısa yolculuklarda ve haberleşme konularında önlemci olmalarında fayda var. 
Ay akşam 18 56 Neptün'le kare açı yaparken, duygusal karmaşa, yön kaybı ve bizi aldatabilecek konularla karşılaşabiliriz. Anlaşmalar yapmaktan uzak durmalıyız. Terazi'ler için sorumluluklar öne çıkarken, parasal konularda özenli davranmak gerekiyor. Akrep'ler burçlarından geçen Ay yüzünden önemli konulara çözüm üretmek için çabalıyorlar ama sezgilerinde yanılabilirler. Yay'lar biraz durup dinlenmeli ve önemli kararlar almaktan kaçınmalı. Ellerinde olmayan nedenler onları kısıtlayabilir. Oğlak'lar sosyal çevrelerindeki hareketlilik yüzünden yalnız kalmayacak ama gerçekçi olmakta zorlanabilir. Kova'ların üstleriyle ilişkilerinde kararsızlık, belirsizlik ve karmaşa hakim. Bazı yanılgılar içine düşebilirler. Balık daha rahat ve yeni deneyimlere açık duruyor. Duygusal konularda da kendilerini daha iyi ifade edebilirler. 

            Faks 287 74 37 
      







</TEXT>
</DOC>
