<DOC>
<DOCNO> 44118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/dunya/dun04.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Zekeriya’nın Usame aşkı 
</HEADLINE>
<TEXT>

     ABD’nin Boston kentinde gözaltına alınan Cezayir asıllı Fransız vatandaşı Zekeriya Musavi'nin Usame bin Ladin'le bağlantısı olduğu bildirildi. 
     Ağustos ayında Boston'da bir uçuş kursuna yazılmak isterken yakalanan 33 yaşındaki Zekeriya'nın ağabeyi tarafından yapılan açıklamalarla gizli kalmış bazı gerçekler de gün ışığına çıkmış oldu. Ağabey Abdülsamed'in söylediklerine göre, eskiden namaz kılmayan ve dini vecibelerini yerine getirmeyen Zekeriya, 90'ların başında daha iyi bir gelecek ve İngilizce’yi öğrenmek için İngiltere'ye gitti. 
     
     Türkiye’ye geldi 
     Londra'ya geldikten sonra dinci kesimin kucağına düşen Zekeriya'nın artık yaşamında başka bir çizgiye saptığını belirten ağabey Abdülsamed, 90'ların ortalarında gerçek İslama yönelmesi için iknaya çalıştığını, ancak terslendiğini vurguluyor ve o tarihten sonra kardeşiyle görüşmediklerini ifade ediyor. Abdülsamed, daha sonra kardeşinin Türkiye ve Kuveyt'e gittiğini, buradan Afganistan'daki Usame bin Ladin eğitim kamplarına geçtiğini öğrendiğini iddia ediyor. 
     



 DÜNYA 















</TEXT>
</DOC>
