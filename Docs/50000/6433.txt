<DOC>
<DOCNO> 6433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/yazar/heper.html </URL>
<DATE> 2001/02/10/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
İktidar pahalı "çözüm"e teslim 
</HEADLINE>
<TEXT>

     Felaket tellallığı yapmıyoruz. 
     Felaketi yaşıyoruz. 
     21. yüzyılda Türkiye'de günün konularına bakın. 
     Bir yanda ekonomik çöküş yaşanıyor, öte yanda enerjimiz mezar tartışmalarıyla akıp gidiyor. 
     Mezar bitse daha beter konular çıkacaktır mutlaka. 
     "Türkiye'yi güllük gülistanlık yapacağız, verin iktidarı alın sonucu" diyenler iflas etti. 
     Ellerindeki anahtar neyse, ona güvenip vaatlerde bulunup, iktidara geldiler. 
     Öyleyse sihirli formüllerini uygulayıp, işi, aşı, refahı, mutluluğu sağlamaları onlardan beklenecektir. 
     Örneğin, daha üç gün önce DYP lideri Tansu Çiller, "Verin yönetimi bana, altı ayda ülkeyi pırıl pırıl teslim edeyim size" demiyor muydu 
     Hep aynı tekerleme, hep aynı hüsran. Onlar aldatmaya, halk aldanmaya mahkum gibi. 
     
Ecevit şaşırttı      Başbakan Ecevit, Cumhurbaşkanı Sezer'le tartışıyor. 
     Dünyanın yıkılacağı akla gelirdi de, Ecevit'in tarikat savunucusu olacağı gelir miydi 
     Ecevit'in, mezar kavgası gibi fuzili işlerle meşgul olacağı düşünülebilir miydi 
     Dünya nerede, Türkiye nerede Eserimizle iftihar edelim .. 
     
Hükümetin azmi var gücü yok      Ama şu da bir gerçek. 
     Bu hükümetin kısa dönemde alternatifi yok. 
     Yeni bir erken seçim, çöküşü hızlandırır. 
     Hükümetin yeteneği sınırlı da olsa, iyi işler yapma azmi var, ama başladığını bitirebilme gücü yok. 
     En büyük tehlike, hükümetin ekonomiye hakimiyeti tümüyle elden kaçırması olabilir. 
     "Ne yapalım da karanlık ortamdan kurtulalım " sorusunun cevabını önceki gün başlayıp dün devam eden toplantıda hükümet iş dünyasına sordu. 
     İktidar, çözüm vaatlerini unuttu, "çözüm ne olabilir"in cevabını onlardan bekledi. 
     Toplantının birinci günündeki öneriler ekonomik programdan sapmayı işaret ediyordu. 
     Bu açıdan bakınca hükümet yine zora girecek demektir. 
     
Program yara almasın      Bankaların kredi faizi yüksek, düşürülsün. Banka kredilerinin ucuzlatılması isteniyorsa devlet vergiyi düşürsün. Ödeme güçlüğü çeken şirketlere bankaların haciz uygulaması durdurulsun. Devletin ve bankaların katılımıyla fon havuzu oluşturulsun, şirketlerin borçlanabilmesi sağlansın. Mevcut borçlar tasfiye edilsin. İşletmelere KDV iadeleri bir an önce verilsin. Taban fiyatları zamlansın. Çiftçinin devlete borcu silinsin. İthalat kesilsin. Süpermarketler sınırlandırılsın. 
     Bu istekler yerine getirilirse Hazine'ye girecek para azalacak demektir. Bu da programın aksaması anlamına gelir. 
     
İşimiz daha da zorlaşıyor      Türkiye'de bunlar tartışılırken vergi affı ve özel sektöre planda olmayan yeni destek arayışlarını duyan IMF'den Ankara'ya uyarı mektubu gecikmedi. 
     Ve IMF "Türk hükümetinin kafasında ne olduğunu anlamaya çalışacağız" açıklamasını yaptı. 
     Belki de tüm olanların sonuçta ne anlama gelebileceğini en açık şekilde Hazine'nin ifadesinde bulmak mümkün. 
     "Tüm taleplerin karşılanması halinde ekonomik program altüst olur." 
     Yönetmek vaat etmek kadar kolay değil. 
     Hükümetin işi zor. Türkiye'nin de. 
     
     





Eşitlik, laiklik 


Haklı uyarı 


Piyano zamanı 2 


Ekonomiye ince ayar 


Büyükelçi, bakan ve güzel kadın 


Ramallah'ta bir cuma Şiddetle barış... 


Gölgeler 


Alo karne sendromu 


"Kara Kasım" rüşveti 


Öğretmenin feryadı 


İktidar pahalı "çözüm"e teslim 


Ortadoğu'da belirsizlik 


Gündemin adını siz koyun 


Kılavuzu Fransız olanın... 


Çankaya 


Maruzatımız var 


ABD üzerinden borç tasfiyesi 


"Porgy ile Bess" İstanbul'da 


</TEXT>
</DOC>
