<DOC>
<DOCNO> 31278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/yazar/cemal.html </URL>
<DATE> 2001/07/10/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Madem yapacaktın, ne diye baştan yapmadın .. 
</HEADLINE>
<TEXT>

     Madem yapacaktın, niye baştan yapmadın Ne diye bu kadar bekledin Piyasaları bu kadar dalgalandırmanın, içte ve dışta piyasaların Türkiye'ye dönük güvensizlik duygusunu bu kadar keskinleştirmenin ne alemi vardı 
     Sözde milliyetçi efelenmenin Türk ekonomisine özellikle son bir hafta on günlük maliyetini hiç mi akla getirmedin Yoksa bütün bunlar ilgi alanınızda değil mi 
     Böylesi kaygılarınız yok mu 
     Bu işleri çocuk oyuncağı mı sanıyorsunuz Türkiye'nin kaderiyle, aş ve iş sorunuyla bu kadar yakından ilgili konuları nasıl bu kadar hafife alabiliyorsunuz 
     Yoksa bir başka bir gezegende mi yaşıyorsunuz 
     Dünyalarımız bu kadar ayrı mı 
     MHP'li Sanayi Bakanı Ahmet Kenan Tanrıkulu'nun Dünya gazetesinin manşetinde dün çıkan açıklamalarını hayretle okuyorum. "MHP'siz bir hükümete 10 milyar dolar vaat edenler var" diyor ciddi ciddi. "Kadrolaşmakla suçlanıyoruz, tabii kadrolaşacağız" diyor açık açık. 
     Daha neler neler. 
     Sanal bir alemdeler sanki 
     Soruların muhatabı en başta MHP'li Sayın bakanlar. 
     Özellikle Enis Öksüz... 
     Konuysa malum Telekom. 
     İyi niyetli uyarılara daha işin başında kulak verilmiş olsaydı, Türk ekonomisi bir darbe daha yer miydi 
     Ama koalisyonun MHP kanadı bunu hep yapıyor. Uyarıları, telkinleri, eleştirileri kös dinliyor. 
     Bunu milliyetçilik mi sanıyor 
     Bu böyle nasıl gidecek 
     Bu hep böyle gidecekse, ikide bir krizler çıkacaksa, piyasalarda Ecevit hükümetine güven nasıl duyulacak Güven duyulmazsa, Türkiye nasıl para bulacak 
     Faizleri nasıl indirecek 
     İç borçlarını nasıl çevirecek 
     Çeviremezse, krizden nasıl çıkacak 
     MHP'li sayın bakanlar 
     Herhalde farkındasınız. Türkiye hala krizde. Krizden çıkmış değil. Ekmek aslanın ağzında yani. 
     Önce ağustos ayında krizden çıkış bekleniyordu. Şimdiki beklentiler ekim ayına kaymış durumda. 
     Çünkü hükümete güven yok 
     Bu güvensizliğin beslenmesindeyse, MHP'nin hükümet içinde oynadığı rol ağırlıklı yer tutuyor. 
     Devlet Bakanı Kemal Derviş'in son Londra ve Washington ziyaretlerinde, örneğin IMF Başkanı Köhler'le görüşmesinde MHP'den şikayet vardı. Derviş'e Londra'da görüştüğü yabancı bankacılar, Ankara'ya güven beslenmediğini açıkça söylediler. 
     Yurtdışındaki özel finans piyasaları, güven konusunda önce IMF gibi kuruluşlardan işaret bekler. 
     Bu birinci aşamadır. 
     İkinci aşamada, yurtiçine bakarlar. Yerli yatırımcılar ne kadar güven duyuyor hükümete diye. Bu da olumluysa piyasaya girmeye, Türkiye'ye para yatırmaya, borç vermeye başlarlar. 
     Biz hala işin başındayız. 
     IMF'yi henüz ikna edebilmiş değiliz. Bunu başarmak zorundayız. Kemal Derviş'in Washington'da Amerikan yönetimiyle temaslarında IMF'nin önemi bir kez öne çıktı. 
     Derviş'in gerek ABD Hazine Bakanı O'Neil, gerekse Amerikan Dışişleri'yle görüşmelerinde hep aynı noktaya dikkat çekildi 
     Ankara'nın muhatabı IMF'dir 
     Oyun böyle oynanıyor. 
     İkinci dilim kredi önümüzdeki günlerde çıkabilir. Sırada, yine 1.5 milyar dolarlık üçüncü dilim kredi var. Üstelik uzak bir tarihte değil 
     25 Temmuz'da. 
     Sayın MHP'li bakanlar 
     Dileriz, bu kez oyun kuralına göre oynanır. Krizlerden ne ülkemize ne size bir fayda var. İnşallah tadında bırakırsınız. 
     
     







MHP'nin kaygıları 


İstifa vakti 


60’ında altıncı çocuk 


Madem yapacaktın, ne diye baştan yapmadın .. 


Kerhen olmasın 


Vicdan ile cüzdan 


Ne halleri varsa görsünler diyemezsiniz 


Hep düşman kalınmaz 


Oyun planı 


Değişim şimdi ama kimin için 


Acı tütün 


Müzelik Demirel'in müzesine katkılar 


Eviniz de satılmış 


Borçta sorun hem stok, hem faizin artması 


MHP’li Doğan ihaleyi alamadı 


</TEXT>
</DOC>
