<DOC>
<DOCNO> 2584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/yazar/pulur.html </URL>
<DATE> 2001/01/17/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"İkinci Bahar" ve jandarma 
</HEADLINE>
<TEXT>

     ALLAH kazadan, beladan esirgesin, "İkinci Bahar" maceramızı kazasız, hasarsız kapadık galiba... 
     "Galiba" diyoruz, zira burası Türkiye, gün doğmadan neler doğar... 
     Çünkü bu memlekette, her başarıdan ya da halkın çoğunluğunun onayladığı bir olaydan sonra, mutlaka bir şeyler yaratılıp ortaya çıkarılır, skandal, rezalet, fiyasko gibi laflar bol bol kullanılır. Çok şükür, "İkinci Bahar" dizisi, şimdiye kadar böyle bir tacize veya tecavüze uğramadı 
     
     GEÇEN hafta, televizyonda Ali Kırca'nın "Siyaset Meydanı"nda İkinci Bahar, konuşulup, yorumlanırken, kamera arada sırada Şener Şen'i gösteriyordu, baktık, bıyık altından gülüyor ya da bize öyle geldi... 
     Çünkü "İkinci Bahar" için neler söylenip, neler yakıştırılmıyordu ki 
     Nişantaşı'ndaki kuaför kaynaklı, feminist eleştiriden doğan çocuğun erkekliğine kadar... 
     Peki, Şener Şen, bunları dinlerken niye öyle cin gibi bakıyordu ya da aklından neler geçiriyordu 
     "Acaba " dedik, "ünlü" hikayeyi hatırlamış olmasın 
     
     HANİ bir grup bilim adamı, Türk köylüsünün yaşamını yerinde incelemek için köye gidip, bir eve girmişler, ortadaki soba ilgilerini çekmiş, soba, heykel gibi, bir kaideye oturtulmuş, yüksekte duruyormuş... 
     Bilim adamları, sobanın bu haline değişik yorumlar getirmişler. 
     Kimi "sağlıklı ısınma"ya, kimi "ekonomik ısınma"ya, kimi de "dekoratif ısınma"ya bağlamış... 
     Evin sahibi köylü, bunları dinleyip, kıs kıs gülünce bilim adamları kızmış 
     "Ne gülüyorsun yahu " 
     "Nasıl gülmeyeyim, ben sobayı bu kaidenin üzerine niye koydum, biliyor musunuz " 
     "Niye koydun " 
     "Boru kısa geldi de ondan " 
     Acaba Şener Şen de bazı allameleri dinlerken, bu fıkrayı mı hatırlamıştı 
     
     "İKİNCİ Bahar"ı niye bu kadar sevdik 
     Çoktandır unuttuğumuz, unutmakta kendimizin de suçlu olduğu, insanı insan yapan değerleri, hatırlattığı için... 
     Peki, bu memlekette "İkinci Bahar"daki değerler, yalnız televizyonda mı yaşanıyor 
     Hayır 
     
     HAMDİ Özden ile Muharrem Akkaya geçtiğimiz cuma günü Belgrad Ormanı'na yürüyüşe gittiler, arabalarını Neşet Suyu'ndaki otoparka bıraktılar, döndükleri zaman, sağ ön kapıyı ardına kadar açık buldular, sağa, sola bakınırken, çaycı seslendi 
     "Abi, jandarma sizi bekliyor " 
     Jandarma biraz ileride duruyordu, yanına gittiler, durumu anlattı 
     "Arabanızın kapısını açık bırakıp gitmişsiniz, ben de arabaya bir şey olmasın diye gözaltına aldım... Araba sizin mi " 
     "Evet, bizim " 
     Jandarma eri cebinden arabanın ruhsatını çıkardı, Hamdi Özden'in fotoğrafına ve yüzüne baktı 
     "Evet, sizinmiş, ruhsatı ben almıştım " 
     Hamdi Özden ile Muharrem Akkaya duygulandılar, yürüyüşten sonra, yemek için getirdikleri kek vardı, jandarma erine bir dilim ikram etmek istediler 
     "Sağ olun, nöbetteyim yiyemem " 
     Bir hatıra vermek istediler 
     "Sağ olun, bu benim görevim, ben burada nöbetçiyim " 
     
     EVET, "İkinci Bahar" dizisindeki rollerin gerçeğini oynayan insanlar, çok şükür, bu memlekette hala vardı, bunlardan biri de terhisine 30 gün kalan jandarma eri "Hataylı Sezai" idi... 
     
     





Askerin gücü siyasetin zaafı 


Bir Kış Öyküsü 


Ecevit Üzülüyorum 


Kedi olalı... 


Yılmaz'ın çıkışı, sivil siyaset ve asker... 


"G" planı 


"Şark Ekspresi'nde Cinayet" .. 


AB işi bitti gibi 


Ermeni yalanı 


Lafı bırakın ülkeye bakın 


Beyaz, mavi, mor derken... 


Evdeyseniz babamlar size darbe yapmaya gelecek... 


Kulaklarınızı tıkayın... 


"İkinci Bahar" ve jandarma 


Siyasetin yapamadığı 


Bıktık vallahi 


Yılmaz'ın başı kel mi 


Sizin işiniz değil 


Diken Üstünde bir "Silahlı Kuvvetler" 


Her yüz Amerikalının ellisi "hisse senedi" sahibi 


Irak ile ikinci bahar 


</TEXT>
</DOC>
