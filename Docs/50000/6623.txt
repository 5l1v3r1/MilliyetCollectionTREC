<DOC>
<DOCNO> 6623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/guncel/gun06.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağmura susadık 
</HEADLINE>
<TEXT>

Kış ortasında yaşadığımız bahar günleri pahalıya patlayacak. Böyle giderse su seviyeleri hızla düşen barajlar enerji üretimini durduracak, su krizi çıkacak 
     Hava sıcaklıklarının mevsim normallerinin üzerinde seyretmesi, yağmur ve kar yağışının en düşük seviyelerde kalması, Akdeniz, Doğu ve Güneydoğu Anadolu'da çiftçiyi "kara kara" düşündürüyor. Meteroloji verilerine göre Adana'da son 70 yılın, Kayseri ve çevresinde ise son 10 yılın en kurak dönemleri yaşanıyor. 
     2000 Ocak ayında Adana'da metrekareye 93.6 kg yağış düşerken, bu yılın aynı döneminde bu rakam 8.6 kiloya düştü. Son 3 ayda metrekareye düşen yağış, geçen yılların ortalamasının 3'te birine dahi ulaşamadı. 
     Kilis'te sulama amaçlı kullanılan kuyuların yüzde 70'ine yakını kurudu. 
     Doğu Anadolu'daki illerde genel olarak son 10 yıldaki yağış oranı, normal yağış oranının altında gerçekleşti. 
     
20 gündür yağmur yok      Güneydoğu'da son 20 gündür yağış yok. 
     Kuraklık ilk olarak Dicle Barajı'nı etkiledi. 3 aydır su seviyesinin azalması nedeniyle enerji üretimine ara verildi. 
     Keban’ın 845 olması gereken su kodu 820.50'ye düştü. 820'ye inerse üretim duracak. 
     Karakaya Barajı'nda da 692 olması gereken su kodu 675.30'a düştü. 
     Atatürk Barajı'nda 15 metre düşüş var. 
     


 GÜNCEL 














</TEXT>
</DOC>
