<DOC>
<DOCNO> 10605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/son/sondun03.html </URL>
<DATE> 2001/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaron "Temasları yeniden başlatalım" 
</HEADLINE>
<TEXT>

     İsrail’in yeni Başbakanı Ariel Şaron, Filistin lideri Yaser Arafat’a bir mektup göndererek, şiddete son verilmesi ve barış görüşmelerine yeniden başlanması için aralarında temas kurulmasını istedi. 
     İsrail Başbakanlığı’ndan yapılan açıklamaya göre Şaron, mektubunda, "Gerçek barışa ulaşma doğrultusunda ekonomi ve güvenlik konularında işbirliğini yeniden başlatmak, kan dökülmesi, kin ve tahrike son vermek amacıyla yakın bir gelecekte temas kurmamızın yolunu bulacağımızı umuyorum" dedi. 
     Ariel Şaron, anlaşmalar ve yazılı taahhütler ışığında, diyalog ve doğrudan müzakerelerin barışı sağlamada tek yol olduğunu ifade etti. Şaron’un mektubu, başbakanlık görevine başlamasından sonra, Filistin lideri Arafat’ın gönderdiği kutlama mesajına yanıt niteliği taşıyor. 
     




</TEXT>
</DOC>
