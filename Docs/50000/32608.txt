<DOC>
<DOCNO> 32608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/siyaset/siy05.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Af’ta karar günü 
</HEADLINE>
<TEXT>

Anayasa Mahkemesi, Af Yasası'nın genişletilmesi başvurularını sonuçlandırma aşamasına geldi 
     ERSAN ATAR Ankara 

     Anayasa Mahkemesi, binlerce tutuklu ve hükümlüyle yakınlarını yakından ilgilendiren "Af Yasası"nın genişletilmesi yönündeki başvuruları sonuçlandırma aşamasına geldi. "Eşitler arasındaki eşitsizliğe" dikkat çekilmesi beklenen kararın bugün açıklanması bekleniyor. 
     Alınan bilgiye göre, Yüksek Mahkeme, dünkü oturumunda hiçbir oylama yapmadı ve bir ara karar vermedi, ancak kararın çatısını önemli ölçüde oluşturdu. Mahkeme, "Af Yasası"nda dikkat çekilen eşitsizlikleri öncelikle "Eşitler arasında mı yoksa birbirleri ile eşit olmayanlar arasında mı " diye inceledi. Yüksek Mahkeme, daha önceki kararlarında da benzer suçlardan bazılarının kapsama alınıp bazılarının alınmayışını Anayasa'ya aykırı bulmuş ve "kapsam dışında kalan suçları kapsama alırken" tereddüt etmemişti. 
     Anayasa Mahkemesi'nde davaların açılmaya başlamasından bu yana h kim olan görüş, benzer suçları işleyenlerden bazılarının yararlanıp bazılarının yararlanmayışının eşitsizlik oluşturduğu yönündeydi. Mahkeme raportörleri de bu noktada yasanın bazı hükümlerinin iptal edilmesi gerektiğini dile getirmişlerdi. 
     
     'Eşitsizlikler var' 
     Cumhurbaşkanı Ahmet Necdet Sezer'in, yasanın ilk kez kendisine gönderilmesi sırasında açıkladığı veto kararında da aynı noktaya dikkat çekilmişti. 
     Yasayı hazırlayan Adalet Bakanlığı'nın bile eşitsizlikler bulunduğunu işaret ettiği yasanın ilk veto gerekçesinde Sezer, TCK'nın 240. maddesindeki "görevi kötüye kullanma" suçu kapsama alınmazken, aynı suçu işleyen asker ve h kimlerin kapsama alınmasını eleştirmişti. Aynı şekilde yasada tecavüz suçu kapsam dışındayken, tecavüz ettikten sonra bir kişiyi öldüren suçlu yasadan yararlandırılmıştı. 
     



 SİYASET 
















</TEXT>
</DOC>
