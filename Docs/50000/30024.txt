<DOC>
<DOCNO> 30024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/magazin/amag.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
En fanatik FB’li 
</HEADLINE>
<TEXT>

Sabancı ailesinden Fenerbahçe yönetim kuruluna giren Zeynep Sabancı, çocuklarının adını bile FB’den esinlenip Faruk ve Burak koymuş... 
     EKONOMİ SERVİSİ 

     Yönetim kurulunda 
     SABANCI ailesinden Fenerbahçe yönetimine giren Zeynep Sabancı, tam bir Fenerbahçe fanatiği. Kulübün önceki gün yapılan kongresinde Aziz Yıldırım başkanlığındaki listede yer alarak yönetim kurulu üyesi seçilen Sabancı, 1966 Ankara doğumlu. 
     
     Firması da FB 
     1907 Fenerbahçe Derneği’nin ilk kadın üyelerinden olan Sabancı, kulübe olan sevgisini özel hayatına da taşımış. Faruk 9 ve Burak 3 adlı iki oğluna kulübün baş harfleriyle başlayan adlar koyan Sabancı, yönetim kurulu başkanı olduğu firmasının isimlerini de F ve B olarak seçmiş. 
     
     Efsane canlanacak’ 
     TÜRKİYE’DE kadınların da tribünlerden çıkarak kulüp yönetimlerinde aktif görev almalarının vaktinin geldiğine inanan Sabancı’nın hedefi ise, başkan ve yeni yönetim kurulu üyeleri ile Fenerbahçe efsanesini tekrar canlandırmak için çaba göstermek ve birlik içinde çalışmak. 
     



 MAGAZİN 














</TEXT>
</DOC>
