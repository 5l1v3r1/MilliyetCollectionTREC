<DOC>
<DOCNO> 35926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/son/sontur14.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşlı karı koca tatil dönüşü kazada yanarak can verdi 
</HEADLINE>
<TEXT>

     Balıkesir'in Havran İlçesi'nde meydana gelen trafik kazasında, Bodrum'daki yazlıklarından dönen karı koca öldü. Kazada iki kişi de yaralandı. 
     Alınan bilgiye göre, Balıkesir-Havran yolu Küçükşapçı Köyü yakınında meydana gelen trafik kazasında, Bursa yönüne gelen Gürhan Bektöre yönetimindeki 16 Z 2140 plakalı otomobil, aşırı hız ve hatalı sollama yüzünden Necdet Yurdakul'un 50 kullandığı 10 FA 065 plakalı minibüsle çarpıştı. 
     Çarpışmanın etkisiyle otomobil alev alarak yanmaya başladı. Kısa sürede tüm aracı kaplayan alevler nedeniyle Bodrum'daki yazlıklarından dönen Gürhan Bektöre 62 ve Nurhan Bektöre 53 , yanarak hayatlarını kaybettiler. 
     Kazada yaralanan minibüs sürücüsü Necdet Yurdakul ve oğlu Volkan Yurdakul 20 , önce Edremit Devlet Hastanesi'ne sonra da Balıkesir Devlet Hastanesi'ne kaldırıldılar. Kazayla ilgili başlatılan soruşturma sürdürülüyor. 
     
     







</TEXT>
</DOC>
