<DOC>
<DOCNO> 32646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/yazar/cemal.html </URL>
<DATE> 2001/07/18/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Çare aranacaksa, işe kabine revizyonuyla başlanmalı 
</HEADLINE>
<TEXT>

     Başbakan Ecevit iki gün üst üste basının, televizyon kameralarının karşısına çıktı. Açıklama yaptı, soruları yanıtladı. 
     Amacı, piyasaları rahatlatmaktı. 
     Panik havasını önlemekti. 
     Tabii daha önemlisi 
     Hükümete güven uyandırmaktı. 
     Ama tam tersi oldu. 
     Borsa düştü. 
     Faiz yükseldi. 
     Dolar fırladı. 
     Sayın Ecevit, en halisane niyetlerle yatıştırmak istediği piyasaları daha beter huzursuz kıldı. 
     Niçin 
     Bir tek yanıtı var 
     Hükümete güven yok da ondan... 
     Program bu yüzden dikiş tutmuyor. Sanki öylesine bir süreç işlemeye başladı ki, bu hükümet ağzıyla kuş tutsa olmuyor. 
     Peki ne olacak 
     Ekonomik programı yürütmekle sorumlu teknisyenleri aşan bir durum söz konusu. Teknisyenlerin çok fazla yapabilecekleri bir şey yok. Çünkü gerçek sorun siyasal nitelik taşıyor. 
     Şöyle denebilir 
     Bu hükümetle bu program kayalıklara doğru sürükleniyor. Koalisyon hükümetinin bugünkü yapısıyla bu işin yürümesi artık olanaksız. 
     Çünkü güven vermiyor bu hükümet. 
     Çünkü inandırıcı olamıyor. 
     Başbakan Ecevit, hükümetin uyum içinde çalıştığını, ekonomide olumlu işlerin yapıldığını, tünelin ucundaki ışığın gözüktüğünü söylüyor ama piyasalar kulak asmıyor. 
     Başbakan Ecevit, 'düzen değişikliği'nden çıkarı bozulanlara faturayı çıkarıyor ama piyasalar tınmıyor. 
     Sebep malum 
     İnandırıcı olamıyor. 
     Çünkü küresel ekonominin gerçeklerini yalnız söylemle, yani lafla etkilemek artık imkansız. "Ayinesi iştir kişinin, lafa bakılmaz " diyor piyasalar... 
     İşleri kötüye gidiyor 
     Kaotik bir durum var. 
     Evet, 'ara rejim' çare değil. 
     Bugün için seçim de çare değil. 
     İlginç 
     Bu hükümete git de diyemiyorum, kal da... Doğru dürüst muhalefeti, yani siyasal alternatifi olmayan demokratik bir rejim olur mu Belki de Türkiye'nin asıl çıkmazı burada düğümleniyor. 
     Peki ya çare nedir 
     Öncelik hükümet revizyonunda... 
     Hükümette bir an önce değişikliğe gidilmesinin doğru bir tercih olduğunu düşünüyorum. Bu değişikliğin çok daha önce yapılmasıydı doğru olan. 
     Olmadı. 
     Ancak bundan sonra hala bir güven tazelemesi isteniyorsa, bugün 35 sandalyeden oluşan Bakanlar Kurulu'nu, bakan sayısını azaltarak - Kemal Derviş'i koruyarak - yeniden oluşturmaktır isabetli tercih... 
     MHP buna yanaşır mı Yine yanaşmazsa, hükümet dışı bırakılabilir mi 
     Uzun lafın kısası 
     Bu hükümetle bu programın gidebileceği yerin kalmadığı anlaşılıyor. Tümüyle kayalara bindirmek istemiyorsak, kabine revizyonu şart. 
     Bunu bugün göze alamayan koalisyon ortakları, yarın Türkiye'yi çok daha güç tercihlerle karşı karşıya bırakabilirler. 
     Son söz 
     Enis Öksüz'ün istifası üzerine... 
     Ne diye en baştan yapılacak şeyleri bu kadar gecikerek yapıyoruz ki .. 
     
     







Koalisyon 


Refe - dans 


Öksüz'ün istifası 


Çare aranacaksa, işe kabine revizyonuyla başlanmalı 


Pansuman... Ameliyat... 


Eylülde sınav hakkı 


Kur panik yaratmamalı 


Postmodern Lale Devri 


Aman, bunaldık... 


Konuşmak ve konuşmak... 


Kadri Baba, çooookk kan akıtacak, çoooookkk .. 


Eğitim sisteminden kim memnun 


Nazmiye Hanım, taa 1969'da söylemiş 


Piyasa laf ile yatışmıyor "eylem" bekliyor 


</TEXT>
</DOC>
