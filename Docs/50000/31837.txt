<DOC>
<DOCNO> 31837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/yazar/pulur.html </URL>
<DATE> 2001/07/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Halk kime oy verir 
</HEADLINE>
<TEXT>

     DEMİREL, Hasan Cemal'e "Halk yakışıklı diye oy vermez " demiş... 
     Halkın yakışıklı diye oy vermeyecekleri kimler 
     Kemal Derviş ile Tayyip Erdoğan'mış... 
     
     EEEE, bunca yılın tecrübesi konuşuyor, bunca yılın başbakanı, cumhurbaşkanı, askerlerin iki defa aşağı indirdiği Demirel konuşuyor... 
     O bilmeyecek de kim bilecek 
     Peki, halk kime oy verir 
     
     HALK, memleketi 70 sent'e muhtaç edene, oy verir. 
     HALK, "Sokaklar yürümekle aşınmaz " diyene oy verir. 
     HALK, "Benzin vardı da biz mi içtik " diyene oy verir. 
     HALK, Hazine'nin parasını kaptırınca "Verdimse verdim " diyene oy verir. 
     HALK, "Dün dündür, bugün de bugün" deyip, sırtındaki sorumluluk küfesini kaldırıp atana oy verir. 
     
     HALK, devlet kavramını Saidi Nursi'nin bir sözüyle açıklayıp "Devlet hadisesini bunun kadar güzel izah eden, çok az şey vardır " diyene oy verir. 
     HALK, "1924 Anayasası'nda, devletin dini İslamdır denildiğine göre, devlet de bir İslam Cumhuriyeti'dir" diyene oy verir. 
     HALK, işine gelince bunları söyleyene, işine gelmeyince de, klasik Batı müziği konseri dinleyip "İşte laiklik" diye coşana oy verir. 
     
     HALK, "Oy insanın namusudur " deyip sıkışınca da "Oyunuzu bir defalık bize ödünç verin " diyene oy verir. 
     HALK, "Birbirimizi yemeyelim, birbirimizi yiyerek karnımızı doyuramayız " diye nasihat edip, kızınca da "Sandık bunlara mezar olacak... Gömün bunları, gömün " diyene oy verir. 
     HALK, kendisine, partisine söveni, partiye alana, "Bu nasıl iş " diye sorulunca "Bundan sonra bizim yanımızda durur karşımızdakilere söver " diyene oy verir. 
     
     HALK, "Evren'in oturduğu Çankaya'ya çıkar mısınız " diye sorana celallenip "Dağa çıkarım, oraya çıkmam " diyene, koltuğun ucu görününce de tıpış tıpış çıkıp, topuk çarparak "saygılarını arz edene" oy verir. 
     
     EVET, halk, aynen böyle, böyle, böyle diyene oy verir hatta onu bağrına basıp "Kurtar bizi baba " diye taşır, sonra da "Yaktın bizi baba " diye feryadı basar. 
     Oysa "Baba" bir babanın asli görevini yerine getirmiştir. 
     "Baba"nın doğal görevinin de ne olduğunu her baba bilir 
     
     







Yapısal değişim ve emperyalizm 


Bu da "baz" ağacı 


Devlet benim 


2 metrelik duvar 


Sivil toplum örgütleri nerede 


Arjantin’de tango, Türkiye’de çiftetelli 


Kriz nasıl çözülür 


Açıkçılar her yerde aynı 


Yurtdışındaki komisyon hesapları ve kamu bankaları 


Halk kime oy verir 


Kimyasal ölüme soruşturma 


Bir Demirel klasiği 


CRM muhalefet 


Dosya kalemde muhafaza edilir 


"Döviz fiyatı" ile yatar kalkar hale geldik 


</TEXT>
</DOC>
