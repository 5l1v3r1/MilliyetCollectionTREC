<DOC>
<DOCNO> 32216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/ekonomi/eko07.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin örneği bizden farklı 
</HEADLINE>
<TEXT>

Önemli olan kur sisteminden ziyade güven ortamının oluşturulması, politik istikrarın sağlanması 
     Arjantin’in etkisinin yabancı yatırımcıyı piyasalarda çekimser kıldığını hatırlatan Kurtul, "Arjantin’de dalgalı kur sistemi uygulanmıyor. Programın bizde iyi uygulandığını gördükleri zaman yabancı yatırımcının Türkiye’ye ilgisi artacaktır" dedi. 
     Cari işlemler fazlası ve döviz girişinin arttığı yaz aylarıyla birlikte dövizde stabilizenin sağlanacağına dikkat çeken Kurtul, "Bu ortamda kurun fazla yükselmemesi lazım" dedi. İç borç takas operasyonun başarılı olduğunu hatırlatan Kurtul, takas sonrası dövizde stabilizasyon sağlanamasının gerekçelerini ise şöyle açıkladı "Piyasa takas operasyonunu bekledi, döviz stabilize olacak diye. Böylece ertelenmiş bir döviz talebi vardı. Takastan sonra büyük şirketlerin ithalat işlemleriyle ilgili döviz talebi oldu. Şirketler daha önce genelde döviz kredilerini haziran vadeli aldılar. Çünkü geçen programda temmuzda bant sistemine geçilmesi öngörülmüştü. Dolayısıyla vadeleri haziranda kapatmak istediler. Banka sendikasyonlarıyla beraber bu da bir talep getirdi." 
     
     Problemli olanlar tasfiye edilmeliydi’ 
     Üst Kurul’un, bazı bankaları sermaye artırmaları için uyardığını hatırlatan Kurtul, "Bazıları bu talebi yerine getiremediler. Önümüzdeki dönemde bu nasıl gelişir bilemiyorum. Önemli bir reform hareketi var. Fakat problemli bankaların Fon’a devredilmesi doğru değil. Problemli bankanın direkt tasfiye edilmesi lazım. Zaten 50 milyar liraya kadar mevduat güvencesi var" şeklinde konuştu. 
     



 EKONOMİ 

















</TEXT>
</DOC>
