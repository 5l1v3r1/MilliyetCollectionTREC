<DOC>
<DOCNO> 30197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/guncel/gun01.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Çağlarlar'ın hayali ihracat davasında skandal 
</HEADLINE>
<TEXT>
Bravo Savcı Bey 
Sahte fatura düzenleyen Çağlarlar hakkındaki davanın açılması aylarca geciktirilince, zamanaşımına uğrayan dava düştü 
     EKONOMİ SERVİSİ 

     Cavit Çağlar'ın oğlu Mustafa Çağlar ve dayısı Şükrü Şankaya'nın da suçlandığı hayali ihracat davası büyük bir skandalla sonuçlandı. 165.8 milyar liralık hayali ihracat davasında sanıklar, "suçun zamanaşıma uğradığı" gerekçesiyle kurtuldular. Sahibi olduğu Sifaş İplik tarafından 1996 yılında 165 milyar 827 milyon liralık KDV içeren sahte faturalar nedeniyle görülecek davanın açılması aylarca geciktirilince, mahkeme zamanaşımı süresi aşıldığı için davayı düşürdü. 
     
     Suçlamalar düştü 
     Bursa 3. Ağır Ceza Mahkemesi'nde pazartesi günü yapılan ilk duruşma, sanıklar hakkındaki suçlamaların düşmesiyle sonuçlandı. Davanın göz göre göre zamanaşımına uğratılmasına uzanan olaylar şöyle gelişti. Baş Hesap Uzmanı Celalettin Şahin başkanlığında Özer Ermumcu, Hakkı Koçak ve Fazıl Çiftçi'den oluşan dört kişilik hesap uzmanları ekibi, iki yılda hazırladıkları raporu 17 Ekim 2000'de bitirdiler. 
     Rapor 5 Kasım 2000 tarihinde savcılığa gönderildi. Ekleriyle birlikte 2 bin 500 sayfa tutan hesap uzmanları raporunda, toplam 1.7 milyar dolarlık 2.2 katrilyon lira hayali ihracat gerçekleştirildiği, en fazla işlemin Cavit Çağlar Grubu şirketleriyle yapıldığı belirtildi. Raporda, Cavit Çağlar bağlantılı hayali ihracatın 695.6 milyon doları bulduğu iddiası da yer aldı. 
     28 Kasım 2000 tarihinde Milliyet'in manşetinden duyurduğu rapordaki suçlamalara ilişkin dava ise, Cumhuriyet Savcısı Mehmet Dalgalı tarafından tam 5 ay sonra, Mart 2001 tarihinde açıldı. Mahkeme, suça konu olan faturaların 26 Ocak 1996 tarihinde kesildiğini, davanın ise 5 yıllık zamanaşımının dolduğu 26 Ocak 2001 tarihinden sonra, Mart 2001'de açıldığını belirterek, davanın ortadan kaldırılmasına karar verdi. 
     Sanıkların "hayali ihracat" suçunu nasıl işledikleri anlatılan mahkeme kararında, iddia makamı olan savcılığın ceza yerine, "olayın zamanaşımına uğradığı" gerekçesiyle davanın düşürülmesini talep etmesi şöyle anlatıldı 
     "Sifaş şirketi tarafından düzenlenen ve toplam 165 milyar 826 milyon 463 bin 42 lira tutarında KDV içeren sahte faturaları Nergis Holding A.Ş. tarafından kullanılıp aynı miktarda vergi ziyanına sebebiyet verdiği... 
     
     Haksız KDV iadesi aldı 
     KDV vergilerinin eksik ödendiği veya devlete haksız KDV iadesi alındığı, üretim ve satışı yapılmayan bir mal ihracatı yapılmış gibi gösterildiği cihetle, sonuç olarak sanıkların KDV ziyanına sebebiyet verdiklerinden bahisle ... cezalandırılmaları istemiyle kamu davası açılmış ise de, sanıkların üzerlerine atılı suçun subutu halinde, 26. 1. 1996 tarihinde bu suçu işlemiş sayılacaklarından, bu tarihten itibaren 5 yıldan fazla bir süre geçtikten sonra Mart 2001 tarihinde kamu davası açıldığından ve olay 5 yıllık zamanaşımına tabi olduğundan, zamanaşımı nedeniyle sanıklar haklarında açılan kamu davasının... ortadan kaldırılmasına karar verilmesi talep ve mütalaa olunur, dedi." 
     
     Oybirliğiyle karar 
     Mahkeme kararında daha sonra şöyle dendi "Sanıklar Şükrü Şankaya, Mustafa Çağlar, Şenol Şankaya, Mustafa İlker Yeğin, Necmi Yeşilova, Şükrü Esat Erkuş haklarında 213 sayılı Vergi Usul Kanunu'na muhalefetten açılan kamu davasının TCK 102 4 maddesi uyarınca zamanaşımı sebebiyle ortadan kaldırılmasına ... oybirliği ile karar verildi. 
     
Hesap uzmanları Zamanaşımı dolmadı...      NEDİM ŞENER 

     Hesap Uzmanları Kurulu yetkilileri, davanın düşmesinin TCK ile Vergi Usul Kanunu VUK arasındaki zamanaşımı sürelerinin farklı olmasından kaynaklandığını belirttiler. Zamanaşımının başlangıç süresi için TCK'da naylon faturaların kesildiği ve hayali ihracatın yapıldığı tarihin VUK'ta ise fatura kesildikten, hayali ihracat yapıldıktan bir yıl sonraki tarihin esas alındığını kaydeden yetkililer, şöyle konuştular 
     "Bu olayda işlem 1996 yılında gerçekleşmiş. Dolayısıyla TCK'ya göre açılan kamu davasının zamanaşımı 2001'de doluyor. Ancak VUK'ta zamanaşımı süresi 1997'den başlar. Bu olayda fatura 1996'da da kesilmiş olsa, zamanaşımının başlangıç süresi 1997, bitişi 2001'dir. Biz de buna dayanarak davayı açtık. H kim TCK'ya göre karar verdi." 
     
     Sekiz ilde dava açıldı 
     Aynı şirket ve bu dosyayla beraber incelenen diğer şirketler hakkında 1997 ve 1998 yıllarına ilişkin de kamu davaları açıldığını ve açılacak davalar olduğunu söyleyen yetkililer, yeni davalarla ilgili raporların da savcılıklara iletildiğini dile getirdiler. Vergi cezalarıyla ilgili devletin hiçbir kaybının olmadığına dikkat çeken yetkililer, "Hayali ihracat ve naylon fatura davaları sürüyor. Zaten Orhan Aslıtürk'e bağlı olarak gerçekleşen hayali ihracatlara ilişkin Bursa dışında sekiz ilde kamu davası açıldı. Bursa'daki karar raporun tümünü olumsuz etkilemez" diye konuştular. 
     
Birbirinden ünlü isimler vardı      Maliye Bakanlığı Hesap Uzmanları Kurulu'nun hazırladığı Orhan Aslıtürk ile ilgili rapor, naylon fatura, hayali ihracat ve banka içini boşaltma üçgenini ayrıntıları ile ortaya çıkarmıştı. 
     1994 - 1998 yılları arasında Türkiye'de gerçekleştirilen vurgunun romanı olma özelliğini de taşıyan raporda, naylon fatura ile hayali ihracat gerçekleştiren şirket sahipleri arasında ünlü isimler yer almıştı. 
     Kuzeni Yahya Demirel gibi ilk işi hayali ihracat olan ve sahibi olduğu Egebank'ın içini boşaltan Murat Demirel de Aslıtürk'ten naylon fatura aldı. Aslıtürk'ten naylon fatura alanlar arasında Sümerbank'ın eski sahibi Hayyam Garipoğlu, Yurtbank’ın eski sahibi Ali Balkaner, Egebank'ın Murat Demirel’den önceki sahibi Hüseyin Bayraktar gibi isimler de bulunuyor. Ayrıca Transtürk Holding'in sahibi ve Galatasaray Futbol Kulübü Başkanı Faruk Süren ile Susurluk raporunda da adı geçen Emin Cankurtaran da Aslıtürk dosyasında yer alan isimler arasında. 
     
Uzman görüşü Savcı her dosyayı bekletemez      BELMA AKÇURA İstanbul 

     Ünlü hukukçu uzmanlar, Devlet eski Bakanı ve işadamı Cavit Çağlar'ın naylon fatura davasının ilk duruşmada zamanaşımından düşmesini değerlendirdi. İşte görüşler 
     
     Prof. Dr İbrahim Kaboğlu Anayasa Hukukçusu 
     "Savcı makul bir süreden sonra bekletemez. Yani dosyayı tekemmül tamamlama ettirdiği andan itibaren hemen h kime intikal ettirmek durumundadır. Aksi halde görevi kötüye kullanması olarak nitelendirilebilir. H kimler ve Savcılar Yüksek Kurulu'nun düğmeye basıp ilgili savcı hakkında gerekli soruşturmayı başlatma yetkisi var. Adalet Bakanlığı'na bağlı müfettişler yoluyla yargı organları her zaman denetlenebilir. Bunun bir yaptırımı da var. Sorun şurada Dosya tekemmül ettikten sonra mı bekletiliyor, yoksa dosyanın tamamlanması için bilemediğimiz birtakım yazışmalar yapılmış mı Savcının kasten bu dosyayı elinde tuttuğu saptanırsa zamanaşımının işlememesi gerekir." 
     
     Prof. Dr Uğur Alacakaptan Ceza Hukukçusu 
     "Zamanaşımına düşecek davaların bir an önce mahkemelere gönderilmesi gerekir. Ama buna rağmen savcı dosyayı göndermemişse bu vazifeyi ihmal, görevi savsaklama suçudur. Tabi burada şu husus çok önemlidir Eğer savcının elinde imk n yoksa, yapılması gereken birçok iş varken dava eğer mahkemeye intikal etmişse savcıyı bundan sorumlu tutamazsınız. H kimler ve Savcılar Yüksek Kurulu tahkikatını yapar, eğer suçu varsa dava açılır. Böyle bir davada savcı suçlu bulunursa TCK'nın 230. maddesinden yargılanır. Burada verilecek ceza savcılar ve h kimler için biraz daha fazladır. Türkiye bu tip davalarla çok karşılaştı." 
     
     Turgut Kazan Ceza Hukukçusu 
     "Gerçekte bu konu Türkiye'de çokça rastlanan hem soruşturma sistemimizin hem de yargılama mekanizmasının bir yarası. Açılmış, önünüze konmuş bir dosyada işlem yapmamak, görevi ihmal ve kötüye kullanmaktır. Her savcının gerekli duyarlılığı göstermesi ve sanıklar için artı ya da eksi karara götüren mekanizmayı mutlaka işletmesi gerekir. Savcılık aşamasında zamanaşımı bir ihmalden doğmuşsa, o zaman bu hesabın sorulması gerekir. Bağımsızlık tarafsızlık gibi şeyler başına buyruk demek değildir. Soruşturma açılır. Görevi kötüye kullanmanın her kamu görevlisine olduğu gibi savcı için de bir cezası vardır." 
     



 GÜNCEL 















</TEXT>
</DOC>
