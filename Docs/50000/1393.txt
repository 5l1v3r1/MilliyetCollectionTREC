<DOC>
<DOCNO> 1393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/son/sontur14.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz "Askeri yönetim gelse daha büyük yolsuzluklar olur" 
</HEADLINE>
<TEXT>

     ANAP Genel Başkanı, Devlet Bakanı ve Başbakan Yardımcısı Mesut Yılmaz, partisinin TBMM Grup toplantısında yaptığı konuşmada, ''Siz zannediyor musunuz ki Türkiye'de demokrasi kalksa, askeri yönetim gelse yolsuzluk olmayacak '' sorusunu yönelterek şöyle konuştu 
     ''Daha büyük yolsuzluklar o zaman olacak. Çünkü, o zaman karanlık olacak. Yolsuzlukları dünyada önlemenin bir tek yolu var, o da aydınlıktır, şeffaflıktır. Ne kadar şeffaflığı sağlarsanız, yolsuzluklarla o kadar etkili mücadele edersiniz. Ne kadar karanlığı getirirseniz, yolsuzlukları o kadar teşvik edersiniz. Bugün yolsuzlukların üzerine cesaretle, kararlıkla, karşılarına kendi arkadaşları bile çıksa gitme cesaretini gösteren parti ANAP'tır. Genelde siyaset kurumuna, özelde ANAP'a yönelik yıpratma gayretlerinin sonuçsuz kalacağına inanıyorum.'' 
     Yolsuzlukla mücadelenin birçok zorlukları bulunduğunu belirten Yılmaz şöyle konuştu 
     "Şimdi bazıları, Enerji Bakanlığı'nda yürütülen operasyonda, eskiden ANAP'ta görev yapmış arkadaşımızın olmasını ön plana çıkarıp bunu sanki ANAP'a karşı bir suçlama vesilesi olarak ve ANAP'ın imajını bozmak için büyük bir fırsat olarak değerlendirmektedir. Bu çevrelere söylenecek olan şudur Operasyonu yapan bizim bakanlığımızdır. İçişleri Bakanlığı. Operasyon yapılan bizim bakanlığımızdır. Enerji Bakanlığı. O halde bu operasyonda, eskiden bir tarihte bizimle beraber olan bir arkadaşımızın tesadüfen sanık veya şüpheli olarak ortaya çıkması ne ifade eder Bunu bize karşı kullanmak isteyenler birşeyi unutuyorlar biz Türkiye'de eski bakanını değil, görevdeki bakanını yolsuzluk nedeniyle Yüce Divan'a göndermiş ilk partiyiz.'' 
     
     
     
     



</TEXT>
</DOC>
