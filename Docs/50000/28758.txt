<DOC>
<DOCNO> 28758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/son/sonspo15.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın kamp programı belli oldu..İlk maç Grasshopers ile.. 
</HEADLINE>
<TEXT>

     Galatasaray'ın, 2001-2002 Sezonu öncesinde yapacağı yurt dışı hazırlık kamplarının programı belli oldu. 
     Sarı-kırmızılı kulüpten yapılan açıklamaya göre, 27 Haziran Çarşamba günü toplanıp, sağlık kontrolünden geçecek olan sarı-kırmızılıların İsviçre'de yapılacak ilk etap kampı, 30 Haziran Cumartesi günü başlayacak ve Galatasaray burada Liestal kentinde konaklayacak. 
     Galatasaray, ilk hazırlık maçını 4 Temmuz Çarşamba günü Basthal kentinde, saat 20.30'da Grasshopers Zürih takımıyla yapacak. 
     Sarı-kırmızılılar 6 Temmuz Cuma günü is Souleure kentinde, saat 19.00'da Dinamo Zagrep ve FC Souleure takımlarının yer alacağı 3'lü mini turnuvaya katılacak. 
     Buradan, Lausanne'ye geçecek olan ve kamp sonuna kadar burada kalacak olan sarı-kırmızılılar, 8 Temmuz Pazar günü de, saat 19.00'da başlayacak ve AJ Auxerre, Birleşik Arap Emirlikleri Milli Takımı'nın da katılacağı mini turnuvada mücadele edecek. Her iki turnuvada da, karşılaşmalar 45'er dakika olarak oynanacak. 
     Galatasaray ilk etap hazırlık kampında son maçını ise 10 Temmuz Salı günü Olypique Lyonnais takımı ile saat 19.30'da yapacak ve 11 Temmuz Çarşamba günü İstanbul'a dönecek. 
     
     İkinci etap 
     Galatasaray'ın ikinci etap hazırlık kampı 15-21 Temmuz tarihleri arasında Almanya'da gerçekleştirilecek. 
     Almanya'da Bodensee-Benefiz Turnuvası'nda 16-18 ve 20 Temmuz tarihlerinde 3 maç yapacak olan Galatasaray, 21 Temmuz Cumartesi günü İstanbul'a gelecek. 






</TEXT>
</DOC>
