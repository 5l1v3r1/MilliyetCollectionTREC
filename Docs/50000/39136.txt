<DOC>
<DOCNO> 39136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/ekonomi/eko08.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsizliğe çözüm için eylül zirvesi 
</HEADLINE>
<TEXT>

300’ü aşkın işçi ve işveren sendikası işsizliğe çözüm için buluşuyor 
     Ekonomide yaşanan krizin ardından Türkiye’nin başlıca sorunlarından birisi haline gelen işsizlik için 300’ü aşkın işçi ve işveren sendikası başkanı 5 Eylül’de İstanbul’da bir araya gelecek. İşçi ve işveren konfederasyonları istihdam sorunu ve işsizliğe çözüm bulmak için son olarak temmuzda bir araya gelmişti. Bu zirvenin ardından koordinasyon kurullarının oluşturulması ve işsizliğin nedenlerinin ortaya çıkarılması için çalışmaların başlatılması istenmişti. Kurul, işletmelerin krizle birlikte karşılaştığı sorunları ve ne gibi tedbirler alınabileceği, işçilerin niye işsiz kaldığı yönünde soruların yer aldığı bir anket çalışması yapıyor. Bu anket çalışmasının ardından sosyal kurumların bu ortamda nasıl bir inisiyatif üstlenebilecekleri üzerinde durulacak. 
     



 EKONOMİ 















</TEXT>
</DOC>
