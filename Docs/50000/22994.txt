<DOC>
<DOCNO> 22994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/son/sonspo05.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Stadı yine yıkılıyor, kapasite 65 bine çıkıyor 
</HEADLINE>
<TEXT>

     Fenerbahçe Kulübü Başkanı Aziz Yıldırım, önümüzdeki Pazartesi gününden itibaren Rüştü Saraçoğlu Stadı'nda inşaata başlanacağını ve seyirci kapasitesinin 65 bine çıkartılacağını açıkladı. 
     Yıldırım, Fenerbahçe'nin 94 yıllık tarihinde büyük başarılar kazandığını ifade ederek, ''Son 30 yılda ise büyük bir tesisleşme atağı başladı. Faruk Ilgaz bu atağı başlattı. Ali Şen ilk kez çim sahayı yaptı. Metin Aşık ilk kez kamp tesisi inşa etti. Ayrıca rahmetli Hasan Özaydın'ın emeklerini unutmamalıyız. Benim dönemimde de daha önce başlatılan Samandıra Tesisleri tamamlandı, Dereağzı Tesisleri altyapıya verildi'' diye konuştu. 
     Fenerbahçe Şükrü Saracoğlu Stadı'nın kapasitesini 42 bine çıkardıklarını kaydeden Yıldırım, 28 Mayıs Pazartesi gününden itibaren maraton tribününü yıkıp kapasiteyi 60-65 bine çıkarmayı planladıklarını da ifade etti. 






</TEXT>
</DOC>
