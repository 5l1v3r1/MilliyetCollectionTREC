<DOC>
<DOCNO> 19962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/son/sondun08.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de homoseksüellerin hakları için çalışan rahibeye ödül 
</HEADLINE>
<TEXT>

     ABD'de, Vatikan yönetiminin susturma çabalarına rağmen homoseksüel hakları için çalışmalarda bulunan rahibe Jeannine Gramick'e ödül verildi. 
     Rahibe Gramick, gay ve lezbiyenler için düzenlenen sempozyumda homoseksüel sivil hakları için çaba gösteren kişilere geleneksel olarak verilen ''Tom Stoddard Ulusal Rol Modeli'' ödülünü törenle aldı. 
     Gramick, törende yaptığı konuşmada, baskılar nedeniyle Roma Katolik kilisesi adına gay ve lezbiyen toplumundan özür diledi. 
     Gay ve lezbiyenlere adalet sağlanması için konuşmaya devam edeceğini belirten 58 yaşındaki rahibe, ''Gelenekçi liderler özür dilemek isterdi sanırım, ama önyargılı insanları incitmemek için bu özürü saklamak isteyebilirler'' dedi. 
     Gramick ve yıllarca beraber çalıştığı Robert Nugent adlı papazın çalışmaları, homoseksüelliği kınamayı reddedip, Katolik kilisesi topluluğunu incittikleri ve Katolikler arasında karışıklığa neden oldukları için Vatikan tarafından yasaklanmıştı. 
     Vatikan'ın talimatını dinlemeyen Gramick, geçen yıl ülkeyi dolaşarak homoseksüel hakları ve Vatikan'ın kendisini durdurma çabaları hakkında konferanslar vermişti. 
     
     







</TEXT>
</DOC>
