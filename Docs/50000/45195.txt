<DOC>
<DOCNO> 45195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/yasam/yas00.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturyalı Silvia’ydım...’ 
</HEADLINE>
<TEXT>

Muhabirimiz Ayten Görgün, bir hipnoz seansıyla eski hayatına gitti’. Beyinde açılan bir ekranla başlayan bu yolculuk, sonunu’ görmesiyle bitti... İşte adım adım, bu tüyler ürperten deneyim... 
     İkinici Hayatlar - 2 
Ayten Görgün 

     Londra’daki Horoscope of Art Okulu’nda okült bilimini’ inceleyen ve Magnetizma Hipnoz’ adı verilen bir teknikle 1 dakikada hipnoz eden Esin Uzer, beni de uyuttu. 
     Seans öncesi biraz tedirgindim. Bazı arkadaşlarım böyle bir deneyimi yaşamamı doğru bulmuyordu. Esin Hanım önce kolay uyup uyumayacağımı test etti, ardından auramı’ açacağını söyleyerek, Hindistan’dan getirdiği bitkilerden hazırlanmış aurosomat isimli mis gibi kokan bir koku gezindirdi üzerimde. 
     Bir koltuğa uzandım. Elime bir tür manyetik dalga yayan rose quartz isminde açık pembe renkli bir kristal verdi. Yeşim taşıyla ellerimi ovdu. Esin Hanım, çakralarımda bir sorun olmadığını, uzun yıllar yaşayacağımı söyledi. Elini başıma koyup manyetik enerji dediği enerjiyi taç şakramdan vererek uyuttu. 
     
     Önce renkler geldi..’ 
     Gözümün içinde bir ekran açıldı ve orada kare şeklinde üzerime doğru gelen renkler gördüm. Sırasıyla kırmızı, mavi ve yeşil. Ve sonra seans başladı 
     
Göbek bağını gördün mü 
     Evet. 
     
Nasıl hissediyorsunuz 
     Yalnızım, sessiz bekliyorum. 
     
Huzurlu bir bekleyiş mi bu 
     Evet. 
     
Şimdi geçmiş yaşamında geriye geri geri gidiyoruz... 
     Bir malikane var. 
     
Nerede bu 
     Avusturya olabilir. 
     
Peki o ev size mi ait 
     Hayır. 
     
Kime ait 
     Sahibi var, bilmiyorum. 
     
Evle bağlantınız ne 
     O malikanede yaşıyorum. 
     
Ne yapıyorsunuz 
     Hizmetçiyim. 
     
     Beni satıyorlar’ 
Adınız nedir 
     Silvia. 
     
Peki aileniz nerede 
     Yoklar orada. 
     
Hangi şehirdeler, siz hangi şehirde doğdunuz 
     Getirildim sanki oraya. 
     
Bunu anlatır mısın lütfen 
     Herhalde oraya satıldım. 
     
Kim tarafından 
     Tüccar tarafından. 
     
Peki zenci misiniz 
     Beyazım. 
     
     Kocam çiftçi’ 
Kaç yaşına kadar oradasınız 
     18 yaşıma kadar.. 
     
Hep o evde mi yaşadınız 
     Ayrıldım. 
     
Nasıl 
     Evlendim. 
     
Kiminle 
     Çiftçiyle. Şimdi küçük bir evde oturuyorum, yine oraya yakın. 
     
Çocuklar 
     İki tane. 
     
İsimleri nedir 
     Dante ve Christin. 
     
Ne kadar yaşadınız 
     65 yaşıma kadar.. 
     
65 yaşına kadar hep aynı evde hizmet ettiniz öyle mi 
     Çiftlikte 18 yaşına kadar oradaydım, sonra evlendim kendi evimdeyim. 
     
Kendi evinizde hayatınız nasıl bir hayattı 
     Çiftlik hayatıydı. 
     
     Ve ölüyorum..’ 
Hayvanlar falan mı var 
     Hayvan görmüyorum. 
     
Hayatınız nasıl geçiyordu 
     Mutfaktayım, iş yapıyorum. 
     
Nasıl bir kadınsın 
     Zayıf, uzun boylu. 
     
Yüzün 
     Daha bir Avrupalı, yani şey, daha bir kumral. 
     
Peki nasıl öldün 
     Kaya düştü. 
     
Nasıl oldu anlatır mısın 
     Ben kayanın altındaydım. 
     
Ne yapıyordun orada 
     Yol, yürüyorum. 
     
Yürüyorsun, kaya düşüyor 
     Evet. 
     
Karnına mı isabet etti 
     Evet, ama gencim yani 65 yaşında değilim. 
     
Nasıl öldün diye soruyorum. 
     Karnıma düştü kaya parçası. 
     
Ama 65 yaşında öldüm dedin .. 
     Ama ben şimdi İstanbulda’yım. 
     
Efendim 
     Yani, kaya İstanbul’da. 
     
Geçmiş yaşamında Silvia olarak nasıl öldüğünü soruyorum... 
     Şimdi dağlar, kayalar var, yol var. Yoldan gidiyorum kaya düşüyor. 
     
Kaç yaşındasın 
     Kendimi genç görüyorum, yani 35’lerinde falan. 
     
     Hiç acı çekmiyorum..’ 
35 yaşında mı öldün yani Silvia kaç yaşında öldü 
     Aslında ben Silvia’nın yaşlılığını görmüyorum, Silvia hep genç. 
     
Seni kim buldu 
     Köylüler geliyorlar. 
     
Kaya bir yerini ezdi mi 
     Karnımı ezdi. 
     
Sonra .. 
     Kalkamadım. 
     
Eve mi götürdüler 
     Eve götürdüler. 
     
Çok acı çekiyor musun 
     Hiçbirşey hissetmiyorum. 
     
Peki ölüm anı nasıl bir duygu Acı birşey mi 
     Hiç acı değil. 
     
Peki öldükten sonra seni herhangi biri karşıladı mı 
     Ben yataktayım etrafımda çocuklar ve komşular var. 
     
     Yukarısı nasıl ’ 
Bedenden ayrılma. Peki var mı bununla ilgili bir hatıra 
     Ben bakıyorum şimdi. 
     
Bedenine dışarıdan bakıyorsun.. Ne hissediyorsun 
     Hiç, şey yani rahat. 
     
Rahatladın. Sonra peki 
     Yukarı. 
     
Yukarı doğru giderken spiritüel bir varlık var mı 
     Yok. Görmüyorum.. 
     
Yukarısı nasıl bir yer 
     Bulutlu yağmur yağacak gibi. 
     
Ölüm acı bir deneyim mi 
     Değil. 
     
Diyeceğin birşey var mı 
     Elimdeki taş çok büyük. 
     
Anlayamadım hangi taş 
     Şu an tuttuğum taş büyüdü. 
     
Tamam enerji büyüdü onun için. Şimdi aç gözlerini Uyan uyan uyan... 
     Yeniden doğdum..’ 
     
     Ve uyandım. Yarım saat boyunca sanki her an uyanabilecek gibi hissettim kendimi ama gözlerimi de açamıyordum. Rüya gibiydi. 
     Hipnoz altında gördüklerim deneyim mi, hayallerim mi bilemiyorum. Esin Hanım’a göre ben tecrübeli bir ruhmuşum, yani birçok hayatım varmış. Kafam epey karıştı. Tek bildiğim, seans sonunda parmağımı kaldıracak enerjim kalmamıştı. Ve o gece deliksiz bir uyku çektim, tıpkı yeni doğmuş bir bebek gibi... 
     
İslamiyet’e göre reenkarnasyon’      Kur’anı Kerim’de insanın ruh ve beden bütünlüğü esas alınıyor. İnsan ruh ve beden olarak yaşamı bir bütün şeklinde yaşayıp, ölümden sonra da yine ruh ve beden bütünlüğünde ahirete gidiyor. 
     Ancak Bakara ve Mü’min surelerindeki ayetler nedeniyle bazı araştırmacılar İslam’da reenkarnasyonun olduğunu ileri sürüyorlar. 
     Bakara Suresi’nin 28. ayetinde "Allah’ı nasıl inkar edersiniz. Siz ölüler idiniz, O sizi diriltti, sonra öldürecek ve yine diriltecektir, sonunda O’na döndürüleceksiniz", Mü’min Suresi’nin 11. ayetindeyse, "Rabbimiz bizi iki kez öldürdün ve iki kez dirilttin" deniyor. 
     Araştırmacıların "İslam’da reenkarnasyon vardır" iddialarına gerekçe olarak da "Siz ölülerdiniz" ifadesi gösteriliyor. 
     Ancak Kur’anı Kerim’de, bu surelere rağmen tekrar bedenlenmenin olmayacağına dair ayetler de bulunuyor. 
     Mü’minun Suresi 99 ve 100. ayetleri "Diriltilecekleri güne kadar arkalarında geriye dönmekten alıkoyan bir engel vardır" diyor. 
     
     Dönen, yasağa döner...’ 
     Yine En’am Suresi’nin 27 ve 28. ayetlerinde de dünyaya geri dönmek isteyenler için şunlar söylenmiş 
     "Eğer geri döndürülseler, yine kendilerine yasak edilen şeylere dönerler. Doğrusu onlar yalancılardır." 
     İncil’de ise, öldükten sonra kişilerin herhangi bir yoldan eski evlerine ya da kentlerine geri gelemeyeceği hususu açıkça ifade ediliyor. İncil’de ruhlar ve reenkarnasyondan bahseden Arasöz 12’ye göre, insanın ölümden sonra diğer bir kişi ya da hayvanın bedeninde yaşamaya devam etmesi söz konusu değil. 
     
     Mini dizi sözlüğü 

</TEXT>
</DOC>
