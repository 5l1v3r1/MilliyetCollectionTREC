<DOC>
<DOCNO> 11954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/18/son/soneko01.html </URL>
<DATE> 2001/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Lüks oto satışları kriz takmadı 
</HEADLINE>
<TEXT>

     Türkiye'de 2 önemli finansal krizin yaşandığı son 4 ayda, BMW, Mercedes ve Porsche gibi lüks otomobil markalarının satışları büyük ölçüde arttı. 
     İthal Otomobilleri Türkiye Mümessilleri Derneği verilerine göre, 2000 yılının Kasım ayı ile geçtiğimiz Şubat ayı arasında, bir önceki aynı döneme oranla BMW'nin satışları yüzde 37,6 artarak 1.684 adede yükseldi. BMW, önceki döneme oranla 460 adet daha fazla araç satma başarısını gösterdi. 
     Mercedes satışlarında artış oranı yüzde 15.4 olarak belirlendi. 4 ayda önceki döneme göre 157 otomobil daha fazla satan Mercedes, bin 174 adetlik satış sayısına ulaştı. Hız tutkunlarının gözdesi Porsche de aynı dönemde satışlarını yüzde 53.8 oranında artırdı. Porsche'nin satışları, bu dönemde 13'den 20'ye çıktı. Ferrari'nin satışları ise bu dönemde sadece bir adet azaldı. Ferrari'nin satışları kriz döneminde 6'dan 5'e geriledi. 




</TEXT>
</DOC>
