<DOC>
<DOCNO> 34892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/son/sondun03.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kabil'de deprem oldu ancak ölçüm cihazı olmadığı için ölçülemedi 
</HEADLINE>
<TEXT>

     Afganistan'ın başkenti Kabil ve civarında büyüklüğü henüz tespit edilmeyen bir deprem meydana geldiği bildirildi. 
     Kabil'deki tanıklar, yerel saatle 9 30'da TSİ 8 30 meydana geldiğini söyledikleri depremden sonra insanların hızla evlerini terkettiğini belirtti. 
     Tanıklardan biri saniyelerce süren depremde ''evlerin hareket etmeye başladığını'' söylerken, bölgede sismoloji merkezi olmaması nedeniyle depremin büyüklüğü ve merkez üssünü tespit etmenin zor olduğu kaydediliyor. 
     Komşu Pakistan'ın sismoloji bürosundan yapılan açıklamada ise sabah saatlerinde Afganistan'da iki sarsıntı tespit edildiği belirtildi, ancak orta şiddette olduğu bildirilen depremlerin büyüklüğü hakkında bilgi verilmedi. 
     Kabil ve civarındaki depremin, kuzeydeki Hindukuş bölgesinde de hissedildiği kaydedildi. 
     Afganistan'da 1998 ve 1999 yıllarında meydana gelen iki şiddetli depremde 8 bin kadar kişi ölmüştü. 
     
     







</TEXT>
</DOC>
