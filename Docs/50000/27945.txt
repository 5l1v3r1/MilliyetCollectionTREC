<DOC>
<DOCNO> 27945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/ekonomi/eko06.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Küsüp gitmeyeceğim’ 
</HEADLINE>
<TEXT>

TOBB’un Başkanı Hisarcıklıoğlu, yeniden yapılanma arayışında olduklarını belirterek, Bunu yaparken kırıp, dökmeyeceğiz’ dedi 
     Türkiye Odalar ve Borsalar Birliği TOBB Başkanı Rifat Hisarcıklıoğlu, son zamanlarda Odalar Birliği’nde yaşanan tartışmalara, ’TOBB’u demokratik bir yapıya kavuşturarak, kanununu çıkarak ve herkesi kucaklayarak nokta koyacaklarını’’ bildirdi. 
     Hisarcıklıoğlu, önceki günkü TOBB Deniz Ticaret Odaları DTO Konseyi’nin kendisini başkan olarak tanımayacağı açıklamanın kızgınlıkla yapıldığını ve bu kızgınlığın geçeceğini belirterek, TOBB olarak bütün konseyleri kucaklayacaklarını söyledi. Yönetim kurulu olarak şeffaf, katılımcı, demokratik bir yapıyı TOBB’da hakim kılacak bir yeniden yapılanma arayışında olduklarını belirten Hisarcıklıoğlu, "Bunu yaparken kırıp, dökmeyeceğiz, küsüp gitmeyeceğiz" dedi. 
     
     Yasasız Birlik olmaz’ 
     5590 sayılı yasayı en kısa sürede hazırlayarak, yasasız bir Odalar Birliği’nden çağdaş bir yasaya sahip, dinamik bir Odalar Birliği’ne gitmek gerektiğini kaydeden Hisarcıklıoğlu, hükümetle ilişkiler konusunda da "Kapı arkasında hükümeti destekleyip, kapı dışında farklı konuşmayı, tabanımıza yapılan bir haksızlık olarak değerlendiririm" dedi. 
     
Miras İcraatım denetlensin      TOBB eski Başkanı Fuat Miras, "Şu anda beklemedeyim, dinlemedeyim" dedi. Miras, Deniz Ticaret Odaları Konseyi’nin Hisarcıklıoğlu’nu tanımayacağına ilişkin kararını, konsey üyesi olması nedeniyle değerlendirmesinin doğru olmayacağını söyledi. 
     Karşı karşıya kaldığı durumun yasal olup olmadığının, önümüzdeki günlerde belli olacağını ifade eden Miras, şöyle dedi "Üç tane başkan vekili var. Doğrudan doğruya Hisarcıklıoğlu, herkese mektup yazıyor. Böyle bir etik, ahlak kurallarına sığan bir uygulama değil." 
     Kendi dönemindeki işlemlerin denetime açık olduğunu da belirten Miras, şöyle konuştu "Arkadaşlar diyor ki Belge yırtıldı’. Eğer bunlar varsa Sanayi Bakanlığı müfettişleri gelirler bizim icraatımızı araştırırlar. Olmazsa, Başbakanlık Teftiş Kurulu’na müracaat edeyim. O da olmuyorsa Cumhurbaşkanlığı Devlet Denetleme Kurulu’na müracaat edeyim." 
     
     



 EKONOMİ 























</TEXT>
</DOC>
