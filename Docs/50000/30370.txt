<DOC>
<DOCNO> 30370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/ekonomi/eko10.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Liberalleşmeye altın hisse engeli 
</HEADLINE>
<TEXT>

     Avrupa Komisyonu’nda, Avrupalı devletlerinin özelleştirmelerde ellerinde tuttukları, eski devlet şirketlerine ait altın hisselerin, piyasaların tam liberalleşmesinin önünde engel yarattığı belirtiliyor. 
     Şirket birleşmelerinde, hükümetlerin veto etme hakkının var olmasının, değişen ekonomik şartlara ayak uydurmaya ve rekabet kabiliyetini yükseltmeye çalışan şirketleri zor durumda bıraktığı belirtiliyor. 
     Bu hakkın kaldırılması konusunda Avrupa Parlementosu’na yönerge verdiklerini belirten komisyon üyeleri, yönergenin bugünlerde oylanmasını bekliyorlar. 
     
     Almanya ve İngiltere’ye dava 
     Bu arada, Avrupa Parlementosu’nun Alman üyelerinin, altın hisselerin devletin kendi insiyatifine bırakılması ve istenmeyen tekliflerin devlet tarafından veto edilebilmesi yönünde lobi faaliyeti yürüttükleri belirtiliyor. 
     Avrupa’da birçok şirket hükümet aleyhinde davalar açmış durumda. Örneğin İngiltere’ye British Airways’teki hissesi, Almanya’ya da Volkswagen’deki hissesi yüzünden davalar açıldı. Uzmanlar 2010 yılında dünyanın rekabet edilebilirliği en yüksek ekonomisi olma öngörüsü içinde olan AB’nin, bu konuda adım atmasının gerektiğini kaydediyorlar. 
     



 EKONOMİ 


































</TEXT>
</DOC>
