<DOC>
<DOCNO> 5364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/son/sontur11.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
FP lideri, milletvekilinin ölümüne yolaçan "iç tüzük" tartışmasını Köşk'e taşıyor 
</HEADLINE>
<TEXT>

     FP Genel Başkanı Recai Kutan, DYP Şanlıurfa Milletvekili Fevzi Şıhanlıoğlu'nun ölümüyle sonuçlanan olaylara neden olan TBMM İçtüzük değişikliğinin geri çekilmesine destek istemek için Salı günü Cumhurbaşkanı Ahmet Necdet Sezer ile görüşeceğini bildirdi. 
     Kutan, FP il başkanları ve il müfettişleri toplantısında yaptığı konuşmada koalisyon ortaklarının muhalefetin sesini kesmek için içtüzük değişikliğinin getirildiğini, kendilerinin uyarılarına rağmen ısrar etmeleri sonucu da Şıhanlıoğlu'nun ölümüyle sonuçlanan olayların çıktığını anlattı. Kutan, TBMM'de böyle bir olay hiç olmamalıydı. Bundan dolayı üzüntümüz büyüktür. Ama bu üzüntümü artıran DSP ve MHP'nin Meclis'te sergiledikleri terörün ardından Şıhanlıoğlu'nun ölümünde muhalefeti suçlayabilmesidir" dedi. 
     Başbakan Bülent Ecevit ve TBMM Başkanı Ömer İzgi ile içtüzük değişikliğinin geri çekilmesi için yaptığı görüşmelerden sonuç alamadığını belirten Kutan, "Bunun üzerine sayın Cumhurbaşkanından randevu talebinde bulundum. Salı günü bu konuyu görüşmek için sayın Cumhurbaşkanımızı ziyaret edeceğiz" diye konuştu. 




</TEXT>
</DOC>
