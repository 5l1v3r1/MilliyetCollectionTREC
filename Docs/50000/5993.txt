<DOC>
<DOCNO> 5993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/ekonomi/eko04a.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransızlar tankta da kaybedecekler... 
</HEADLINE>
<TEXT>

Milli Savunma Bakanlığı ve Genelkurmay Fransa'nın 5 katrilyon liralık tank üretim ihalesinden dışlanmasını benimsendi 
     UTKU ÇAKIRÖZER Ankara 

     Fransa Cumhurbaşkanı Jacques Chirac'ın Ermeni yasasının Fransa Parlamentosu'nda kabulünden sonra gönderdiği mektup, Türkiye'nin yaptırım kararını etkilemedi. Hükümet, "helikopterimizi almadılar" gerekçesiyle Ermeni yasasına itiraz etmediği ileri sürülen Chirac'a, Fransız tankı Leclerc katrilyonluk tank ihalesinden eleyerek yanıt verecek. Kararı Başbakan Bülent Ecevit ve Genelkurmay Başkanı Orgeneral Hüseyin Kıvrıkoğlu birlikte açıklayacak. 
     Milli Savunma Bakanlığı ile Genelkurmay'da cuma gününden bu yana yapılan üst düzey toplantılarda Fransa ile yürütülen 13 proje ile Fransız firmalarının teklif verdiği 10 ihale tek tek değerlendirildi. Son olarak dün Genelkurmay İkinci Başkanı Orgeneral Yaşar Büyükanıt başkanlığında yapılan toplantıda "anlaşmaları imzalanıp yürürlüğe giren" 13 projeye dokunulmaması, "ihalesi süren" 10 projede ise rekabeti etkilemeyecek şekilde Fransız firmalarının dışlanması kararı alındı. 
     
Önce tank      Toplantılarda en önemli karşı hamle olarak Fransa'nın 7 milyar dolarlık 5 katrilyon Türk lirası tank üretim ihalesinden dışlanması benimsendi. 
     Silah alımlarında son söz sahibi Savunma Sanayi İcra Komitesini oluşturan Başbakan Bülent Ecevit, Genelkurmay Başkanı Orgeneral Hüseyin Kıvrıkoğlu ve Milli Savunma Bakanı Sabahattin Çakmakoğlu önümüzdeki günlerde bir araya gelerek, dev projede Fransız tankı Leclerc'in elendiğini açıklayacak. Fransız tankının elenmesinden sonra ihale ABD, Almanya ve Ukrayna tankları ile devam edecek. 
     
Chirac'a özel tepki      Genelkurmay'daki toplantılar sırasında Fransa Cumhurbaşkanı Chirac'ın saldırı helikopteri ihalesinde ülkesinin teklifinin tercih edilmemesinden duyduğu rahatsızlık nedeniyle Türkiye'nin Ermeni yasası için yaptığı itirazlara "kulak tıkadığı" değerlendirmesi gündeme geldi. 
     Toplantılarda Bakan Çakmakoğlu ve askeri yetkililerin "Madem helikopter ihalesinde elenince böyle davranıyor, biz de en büyük beklentilerini iptal ederek karşılık verelim" görüşünü savundukları ileri sürüldü. 
     
Adı bile kondu      Katrilyonlarca liraya mal olacak dev proje ile TSK elindeki M - 48 tankları yerine yeni nesil tanklar üretmeyi hedefliyor. Üretilecek tankların yeni adı "ATAM" olarak belirlenmesine rağmen iki senedir uygulanan tasarruf programı nedeniyle karar erteleniyor. 
     İlk aşamada 250 tank üretimi için açılan 2.5 milyar dolarlık ihalede Fransızların elenmesinden sonra şu ortaklıklar kalacak 

</TEXT>
</DOC>
