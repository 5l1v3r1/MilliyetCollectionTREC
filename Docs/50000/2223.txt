<DOC>
<DOCNO> 2223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/guncel/gun03.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Turancı satanistler 
</HEADLINE>
<TEXT>

Satanist dergileri izleyen Şeytan Aletleri’ kitabının yazarı Altay Öktem, Türkiye'de satanistlik ve Turancılık iç içe geçmiş’ diyor 
     Şeytanın çocukları DERLEYEN Ayşegül Sönmez FOTOĞRAFLAR Yurttaş Tümer 

     Satanist alt - gruplar Batı'daki çağdaşlarını mı taklit ediyor Satanistlerin aynı zamanda Turancı oldukları doğru mu "Şeytan Aletleri" kitabının yazarı Altay Öktem, incelediği satanist dergilerden edindiği izlenimlerini anlatıyor. 
     Modern satanistlerin birçok görüşten, inançtan, öğretiden kendilerine yeni bir öğreti kurduğunu, underground hareketleri yakından izleyen Altay Öktem de gözlemlemiş. Öktem, Türk black - metal gruplarındaki faşist - satanist anlayışa dikkat çekiyor. En çok bilinen satanist fanzin Ölüm ve Cenaze'nin Turancı Türkçü politik yapısının altını çizerek, şunları kaydediyor 
     Tek çıkış yolu şeytan.. 
     "Türkiye'deki satanist underground hareket, diğerlerinde olduğu gibi ithal. Yani ülkenin toplumsal yapısıyla doğru orantılı gelişen bir hareket değil. Piyasada satanist diyebileceğimiz fanzinlerden, mesela Ölüm ve Cenaze çıkış yolu olarak şeytana sığınmayı öneriyor. Yıldızsız gecelerden gelen karanlık bir dergi bu. Sloganı böyle yani. Black - metal gruplarıyla yapılan söyleşiler, büyüler, büyücüler cinler gibi mistik konuları da sık sık işleyerek satanist bir çizgi izliyor. Dergi Türkçü Turancı bir yapıya sahip. Yani faşistsatanist anlayışın yayın organı." 
     
BLACK-METAL Türklüğün özü ’      Rotting Christ konseri öncesi imza günü kuyruğundayız. Erdal Hamam, Rotting Christ için İstanbul'a gelen yüzlerce gençten sadece biri. "Black metal dinliyorum. Müzikleri özellikle sözleri çok şahane. Konsere gidemiyorum ama imza gününe bedava olduğu için geldim" diyen Afyonlu Hamam, bu müziğin Türkler'in güçlü karakterini yansıttığını söylüyor. 19 yaşındaki Murat Aytekin de imza kuyruğunda. Aytekin, blackmetal'i şöyle tarif ediyor "Melodik ve kara işte. El emeği." Arkadaşı Murat Yılmazer ise "Ben hem türkü hem de black metal dinliyorum. Sonuçta ikisinde de hep özümüze ait hikayeler var" diyor. 
     
Dimitrou'dan nefret ediyorlar      Black - metal müziği, heavy metalden daha farklı, daha karanlık bir içerikle Norveç'te 90'ların başında çok dinleyici toplamaya başladı. Yunanlı grup Rotting Christ, bu türün en iyi temsilcilerinden. Hepsi Angela Dimitrou'dan nefret ediyor. İstanbul'da her yerde "Magapay" şarkısını duymaktan gruba gına gelmiş. Rotting Christ'ten Themis, satanizmi şöyle tanımlıyor "İçinde yaşadığın düzene, aykırı olmak. Bunun içinde din de var. Kendi kurallarınla kendinde en karanlık taraflarını aydınlatacak gücü bulmak." 
     
Beyazperde şeytansız yapamıyor      Ya sinema şeytanı ya da şeytan sinemayı besliyor. Şeytanlı filmler yıllardır hasılat rekorları kırıyor. Blair Cadısı'nın vizyona giren ikinci bölümünün büyük ilgi görmesi de bu iddiayı destekleyen güncel bir örnek. Roman Polanski de bu tür filmlerin babası olarak son filmi Dokuzuncu Kapı'da şeytanı başrole yerleştirmeyi ihmal etmiyor. Polanski, 1966 yılında çektiği Rosemary'nin Bebeği adlı filminde, danışman olarak satanizm ve Satan Kilisesi kurucusu Anton Szador Lavey'in görüşlerinden faydalanmıştı. Şeytanın Avukatı adlı filmde son dönemde akıllarda yer eden bir şeytan filmi oldu. 
     


 GÜNCEL 















</TEXT>
</DOC>
