<DOC>
<DOCNO> 32698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/son/soneko18.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti... 
</HEADLINE>
<TEXT>

     İMKB Ulusal-100 Endeksi, dünkü kapanışa göre 624.84 puan artışla 1. seansı 9,313.43 puandan tamamladı. 
     Hisse senetleri ortalama yüzde 7.19 oranında değer kazandı. 
     Ulaştırma Bakanı Enis Öksüz'ün istifası Borsa'da olumlu karşılanırken, piyasada hızlı bir yükseliş yaşandı. Seans 8,933 puan seviyesinde alıcılı açıldıktan sonra hızla 9 bin seviyesinin üzerine çıktı. İlk etapta 9,056 puanı gören Endeks, bu seviyelerde kısa bir süre soluklandı. Ardından, alımlarla yeniden yükselişe geçen Endeks, ilk bir saati 9,307.77 puanla geçti. 
     İkinci yarıda hisse bazı kar realizasyonlarıyla dalgalı bir seyir izleyen Endeks, en yüksek 9,415 seviyesini gördü. Ulusal-100 Endeks, seansı 9,313.43 puanla tamamladı. 
     Kapanışta mali endeks 990.52 puanlık artışla 12,974.34 puana, hizmet endeksi 288.49 puanlık artışla 5,057.00 puana, sınai endeksi de 402.54 puanlık artışla 7,834.91 puana yükseldi. 
     Böylece mali grup hisseler, önceki kapanışa göre ortalama yüzde 8.27, hizmet grubu hisseler yüzde 6.05, sınai grubu hisseler de yüzde 5.42 oranında değer kazandı. 
     1. seansta işlem gören toplam 280 hisse senedinden 266'sı değer kazandı. 5 hisse senedi değer yitirirken, 9 hissenin fiyatında ise değişiklik olmadı. 
     Seansta 264 trilyon 270 milyar 837 milyon liralık işlem hacmi oluştu. 
     1. seansta Yapı Kredi Bankası, Garanti Bankası, Vestel, Sabancı Holding ve İş Bankası C en yoğun işlem gören hisseler oldular. 






</TEXT>
</DOC>
