<DOC>
<DOCNO> 11033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/son/sonspo06.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız basını "Galatasaray PSG maçından çok Hagi ile ilgileniyor" 
</HEADLINE>
<TEXT>

     Fransa'da yayınlanan L'Equipe gazetesine göre Galatasaray, Avrupa Şampiyonlar Ligi'nde yarın oynanacak Paris Saint Germain PSG maçından çok yıldız oyuncusu Hagi'nin Futbol Fedarasyonu'ndan alacağı ceza ile ilgileniyor. 
     Fransız gazetesi, Hagi'nin Türkiye Birinci Futbol Ligi'nde Gençlerbirliği maçında hakem tarafından oyundan atılmasına ve sahalardan en az üç ay uzak kalacağı yorumlarına ilişkin haberlere geniş yer ayırdı. Gazetenin haberinde, yarın oynanacak maçın ne taraftarları, ne basını, ne de takım yöneticilerini çok fazla heyecanlandırmadığını belirtilerek, turistik bir deplasmandan öte geçmeyecek maç için takımın sadece üç yöneticisini görevlendirdiğine dikkati çekildi. Öte yandan, PSG'de sakatlığı henüz tam geçmeyen milli takım oyuncusu Anelka'nın yarın yapılacak maçta forma giyip giyemeyeceğinin henüz kesinlik kazanmadığı bildirildi. 




</TEXT>
</DOC>
