<DOC>
<DOCNO> 30877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/son/sonspo06.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de Rapajç sorunu büyüyor.. 
</HEADLINE>
<TEXT>

     Fenerbahçe, yeni sezon hazırlıklarını bugün yaptığı idmanla sürdürdü. 
     Teknik Direktör Mustafa Denizli yönetiminde, Samandıra Tesisleri'nde gerçekleştirilen idmanda sarı-lacivertli futbolcular, bir buçuk saat boyunca kondisyon çalışması yaptı. Antrenmana sağ adalesinde çekme olan ve bugün MR'ı çekilen Lazetiç ile hafif bir sakatlığı bulunan Ceyhun katılmadı. 
     Bu arada, sarı-lacivertli takımda Rapaiç sorunu da sürüyor. Geçen hafta içinde İstanbul'a gelmesi beklenen, ancak rotar yapan Hırvat futbolcu, bugün de İstanbul'a dönmedi. Rapaiç'in gelişinin gelecek hafta içine kaldığı öğrenildi. 
     Fenerbahçe yönetiminin yanı sıra, teknik direktör Denizli'nin de bu futbolcuya büyük bir ceza vereceği bildirildi. 
     
     Akşam idmanı iptal 
     Teknik Direktör Denizli, yoğun çalışma programında futbolcuların yorulması ve hafif sakatlıklar geçirmeleri nedeniyle, akşam yapılacak antrenmanı iptal etti. 
     Sarı-lacivertlilerin, yarını da dinlenerek geçirecekleri ve pazartesi gününden itibaren yeni sezon hazırlıklarını sürdürecekleri kaydedildi. 
     
     Sağlık kontrolleri 
     Öte yandan, Fenerbahçeli futbolcular 2 grup halinde sağlık kontrolünden geçecekler. 
     Bir grubun bugün öğleden sonra, diğer grubun ise yarın Özel Acıbadem Hastanesi'nde kontrolden geçecekleri açıklandı. 
     
     Kocaeli ile hazırlık maçı 
     Fenerbahçe, ilk hazırlık maçını Süper Birinci Lig ekiplerinden Kocaelispor ile yapacak. 
     Sarı-lacivertlilerin, 12 Temmuz Perşembe günü saat 20.00'de, İzmitİsmetpaşa Stadı'nda Kocaelispor ile özel maçta karşı karşıya geleceği bildirildi. 
     
     

</TEXT>
</DOC>
