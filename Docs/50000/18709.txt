<DOC>
<DOCNO> 18709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/ekonomi/eko01.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Nisan enflasyonu da yüzde 10’u bulacak 
</HEADLINE>
<TEXT>

Ekonomistler nisan enflasyonunu, tüketici fiyatlarında yüzde 9, toptan eşyada yüzde 12.4 düzeyinde bekliyor 
     EKONOMİ SERVİSİ 

     Ödemeler sistemindeki krizin ekonominin geneline sıçraması sonrasında, kurların serbest bırakılması ve birbiri ardına gelen zamlarla yönünü yeniden yukarı çeviren enflasyon oranının nisan ayında da yüksek çıkması bekleniyor. 
     CNBCE’nin 18 banka ve aracı kurum ekonomistleri arasında yaptığı ankete göre, nisan ayında tüketici fiyatları artışının TÜFE yüzde 9, toptan eşya fiyatları artışının TEFE ise yüzde 12.4 çıkması bekleniyor. 
     Ankete katılan banka ve aracı kurum ekonomistleri, kamu zamlarının da etkisiyle fiyatlarda nisanda da yükselişin gözleneceğini öngörürken, piyasalardaki işlerliğin yeniden kazanılması ve dış destekle sistemin yeniden işletilmeye başlanmasıyla sonraki aylarda enflasyondaki artışın hızını keseceğini görüşündeler. 
     
     Tüketici düşük kalıyor 
     Fiyat artışlarında toptan eşyadaki yüksek artışın, tüketici fiyatlarına daha düşük oranda yansıması ve önümüzdeki aylarda da bu alanda hızlı yükselişin önlenecek olmasındaki en önemli gerekçe de tüketimin zayıflaması olarak tanımlanıyor. Bu aşamada, akaryakıt fiyatlarında yapılacak ayarlamalar, enflasyonist etkinin devamını sağlayacak en önemli unsur olarak görünüyor. Ankete katılan banka ve aracı kurum ekonomistleri, özel imalat sanayi fiyatlarındaki artış oranını ise yüzde 11.8 olarak belirttiler. Enflasyon tahminleri arasında en yüksek TEFE tahmini yüzde 15’le Körfezbank tarafından yapılırken, en yüksek TÜFE tahmini yüzde 12 - 13’le Yapı Kredi Bankası’na ait bulunuyor. 
     
     Martta da yüksekti 
     Kurların dalgalanmaya bırakılmasının ardından yaşanan devalüasyonun makro rakamlara yansımasıyla martta TEFE yüzde 10.1, TÜFE yüzde 6.1 artış göstermişti. 
     
Nisan ayı enflasyon tahminleri Kurum adı TEFE TÜFE Ata Yatırım 13.5 11.0 Alfa Menkul 11.1 7.1 Bayındır Menkul 14.0 10.0 Demir Yatırım 14.8 8.8 Dışbank 11.0 7.5 Eczacıbaşı Yatırım 12.2 7.7 Ege Yatırım 11.9 6.9 Finans Yatırım 13.3 9.1 Garanti Bankası 10.4 10.9 Garanti Yatırım 12.9 8.3 HSBC 11.3 8.5 İktisat Yatırım 11.5 8.5 Kentbank 11.2 8.0 Kent Portföy Yön. 13.2 - Körfezbank 15.0 11.0 Osmanlı Bankası 12.5 8.5 Raymond James 11 - 12 8.5 - 10 Yapı Kredi Bankası - 10 - 12 Ortalama 12.4 9.0 Maksimum 15.0 11.0 Minimum 10.4 6.9      
     



 EKONOMİ 


















</TEXT>
</DOC>
