<DOC>
<DOCNO> 7798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/spor/spo03.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
PRESE KARŞI PRES 
</HEADLINE>
<TEXT>

Deportivo, Cim - Bom’u kendi silahı ile yıkmayı planlıyor 
     Mehmet Çiftçi 

     DEPORTİVO Teknik Direktörü Javier Irureta, Galatasaray’ın La Coruna’dan puan çıkaramayacağını iddia etti. Deportivo’yu, Barcelona’nın ünlü Nou Camp Stadı’nda 31 maç sonra galibiyete taşıyarak tarihi bir zafere imza attığı karşılaşmanın ardından Milliyet’in sorularını yanıtlayan Irureta, "Aklımızda İstanbul’da bıraktığımız üç puan var. Oynadığımız futbolla bu sonucu hak etmemiştik. Rövanşta puan kaybına tahammülümüz yok" diye konuştu. 
     LA Coruna’daki Galatasaray ve Paris Saint Germain maçlarından altı puan hedeflediklerini belirten teknik direktör Irureta, "Galatasaray yenilgisi taraftarımızı da kamçıladı. Büyük bir beklenti var. Stadımız dolacak. Galatasaray bizim izlediğimiz eski maçlarındaki gibi pres uygulamıyor. Yine bu oyunla çıkarsa kesin üç puan alırız" dedi. İspanyol takımının kaptanı Frank da Galatasaray’ı kendi silahı olan presle yıkacaklarını ileri sürdü. 
     FRANK, "Rakibimiz son yılların en flaş takımı. Bu nedenle ilk maçtaki yenilgiyi normal karşılıyorum. Ama aynı futbolla La Coruna’dan puan çıkaramazlar. Barcelona zaferi bize büyük moral verdi. Galatasaray’a hiç şans tanımıyorum" dedi. Tüm kozlarını bu maçta sahaya süreceklerini ve beraberliği bile akıllarından geçirmediklerini vurgulayan Frank, "Gönlüm iki takımın da çeyrek finali bulması. Çünkü bunu hak ettiler" ifadelerini kullandı. 
     
Aslan ağır yaralıBülent de Deportivo maçında oynamayacak 
     Erhan Telli 

     GALATASARAY’da Teknik Direktör Lucescu’nun korktuğu 
     başına geldi. Samsunspor maçı öncesi sakatlıklardan çekindiğini belirten Rumen teknik adam, Bülent’le şok oldu. Şampiyonlar Ligi’ndeki Deportivo La Coruna maçında oynamayacak olan Bülent, 15 gün sahalardan ayrı kalacak. 
     
     Ümit de oynamıyor 
     SARI kart cezalıları Hasan Şaş ve Emre’ın dışında Hakan ile Bülent’in de oynamayacak olması Lucescu’yu zor durumda bıraktı. Sakatlığı süren Ümit de kadrodan çıkartıldı. Sarı - Kırmızılı takım, İspanya’ya bugün gidecek ve son çalışmasını maçın oynanacağı stadda yapacak. 
     


 SPOR 

































</TEXT>
</DOC>
