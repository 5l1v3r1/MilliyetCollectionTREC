<DOC>
<DOCNO> 13359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/guncel/gun06.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum'dan üç belge istendi 
</HEADLINE>
<TEXT>

     TOLGA ŞARDAN Ankara 

     Beşiktaş Teknik Direktörü Christoph Daum'un, Futbol Federasyonu aracılığıyla yaptığı ikamet izni başvurusu beklemeye alındı. Emniyet Genel Müdürlüğü'nün, federasyonun geçen hafta gönderdiği sözleşme ve ikamet izni talebi yazısına verdiği yanıtta, Yabancılar Daire Başkanlığı'nın, Daum'un başvurusu için Alman makamlarından "doktor raporu, mahkeme kararı ve adli sabıka kaydı" getirmesinin gerektiği kaydedildi. Yazıda, Daum'un belgeleri getirmesinden sonra ikamet başvurusunun "değerlendirileceği" ifade edildi. 
     Milliyet'e bilgi veren yetkili, "Olumlu evrak getirse bile Daum'un Türkiye'de kalmasında ülke yararı olup olmadığını değerlendirip karara bağlayacağız. Üç belgenin olumlu olması, ikamet izninin verileceği anlamına gelmez" dedi. 
     


 GÜNCEL 


















</TEXT>
</DOC>
