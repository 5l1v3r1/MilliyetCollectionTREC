<DOC>
<DOCNO> 48722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/yazar/asik.html </URL>
<DATE> 2001/10/25/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Bayram fırsatı 
</HEADLINE>
<TEXT>

     Cumhuriyet Bayramını Afganistan'da geçirmek ister misiniz Cennet Tur size olağanüstü bir fırsat sunuyor. İşte program 
     27 Ekim 2001 Mardin' den otobüsle hareket. Yolda sürekli animasyon ve de şarkılar. 
     28 Ekim 2001 Celalabad Ulusoy Tesislerine varış. Şirketten Paştun çayı. Animasyonlara devam. Sürekli kahkaha.. 
     29 Ekim 2001 Kaldahan. Doğa mucizesi. Gacık usatalarından enfes dinleti. Hoşgeldin füzeleri.. Akşama, uçaksavar gösterisi. Mağaralarda saklambaç eğlentisi. İsteyen dostlarımız ücretsiz, tank ile çöl gezintisine katılabilirler. 
     30 Ekim 2001 Mezar-ı Şerif' e varış. General Dostum' la öğle yemeği. Hindukuş dağlarında, bomba şöleni. Sınırsız toz ve de eğlence. Arzu eden dostlarımız, havan atabilir ücretsizdir. 
     31 Ekim 2001 Sağ kalmayı başarabilen dostlarımızla, vatana dönüş. Yolda, kaybettiklerimiz için, mevlid-i şerif okutulacaktır, katılım ücretsizdir. 
     Gelirken mutlaka yanınızda bulundurmanız gerekenler 
     3 adet antipersonel mayın, bir adet k-67 kalaşnikof , yeterli mermi ve carcör, bir adet çelik yelek, 3 adet taaruz tipi el bombası 
     Vasiyet yazılması zorunludur, lütfen fotokopisini yanınızda bulundurunuz.. 
internetten 
     
     
     Olanaksızı isteyerek, olası en iyiyi elde ederiz. 
     İtalya atasözü 
     
O gün bu gün...      İlk padişah Sultan Osman Sultan Osman’dan Kalmış bize yadigar bu vatan İleri ileri arş ileri İran seferi Bağdat seferi Girit seferi Estergon kalesi bre dilber aman Niş Kosova Çaldıran Altım toprak üstüm yaprak İleri ileri arş ileri Kırım seferi Rus seferi Irak seferi Pasarofça Karlofça Kaynarca İleri bre kardeşim ileri İnebahtı Pireveze Pilevne Ilgıt ılgıt kanım damlar çimene İleri ileri Mısır seferi Yemen seferi Kanal seferi Tanzimat Meşrutiyet Cumhuriyet Dayan hey dizlerim dayan Viyana Sevr Lozan Ve dünya kadar nutuk Ve dünya kadar ferman Yine köylümüzün elinde kara saban Yine halkımız yarı aç yarı tok Perişan... 
     Oktay Rifat 

     
     
Günün fıkrası...      Akıllı bir füze, Taliban’la ilgisi olmayan, sivil bir Afganlı vatandaşa isabet ederek yaralamış. Afganlı, inleyerek sitem etmiş 
     -Bak, adından belli ki sen akıllı bir füzesin... Yakışır mı sana, benim gibi suçsuz bir insanı vurmak 
     Akıllı füze, mahcup bir şekilde boynunu bükmüş 
     - Doğru söylüyorsun, ben akıllıyım ama ne yazık ki sahibim akılsız 
     Can Ozan 
     
     
Laforizma      İGDAŞ soygunu gösteriyor ki, Tayyip Bey her an "patlayabilir " Çünkü üzerinde doğalgaz kaçağı var .. 
     Cihan Demirci 

Ne insaniyet ama      Amerika'nın Afgianistan bombardımanı on binlerce zavallı insanı yuvalarından çıkarıp sınırlara doğru püskürttüğü gibi en az 600 masumu öldürdü... İkiz Kulelerde vurulan masum insanların onda biri oranında masum öldürüldü şimdiden. Ne var ki dünya kamuoyu suskun... Arada Amerika'nın ne kadar insani bir operasyon yürüttüğünden söz ediliyor. Malum bunun adı "Humanitarian bombing" yani "İnsancıl bombardıman"... Çünkü Amerika ekmek arası bomba, pardon bomba arası ekmek atıyor. Amerikalı yazar William Blum bu insancıllığa şapka çıkartırken soruyor 
     - Teröristler İkiz Kulelere çarparken New York'a yiyecek paketleri içinde pastırmalı sandviç atsa tepkimiz bugünkünden hafif olacak mıydı 
     xxx 
     Hürriyet gazetesinin Amerikan Newsweek Dergisinden önceki gün aktardığı haber 
     "Bin Ladin'in yeri 30'a 30 belirlendi" 
     Habere göre Bin Ladin'in gizlendiği 30'a 30 yani 900 kilometrelik alan belirlenmişti. Okuyunca "Hah dedik artık bombardıman bu bölgede yoğunlaşacak"... Ama nerede Ajanslar yine Kabil'in, Kandahar'ın, Celalabad'ın bombalandığını ve bu arada isabet alan bir hastanede 100'e yakın insanın öldüğünü geçiyor... 
     ABD Bin Ladin'in yerini bulduğuna göre neden sivilleri bombalamaya devam ediyor 
     Yoksa hedef Bin Ladin değil mi 
     Amerikalı kimi yazar ve strateji uzmanlarının belirttiği gibi Bin Ladin bahane olup Saddam bahanesiyle Körfez'e yerleşen ABD'nin amacı bu defa da Bin Ladin bahanesiyle Hazer Denizi'nin çevresine yerleşmek mi 
     Saptırıcı haber ve yorum trafiğinin en yoğun olduğu bir dönemde gerçeklere aklımıza kullanarak ve sürekli soru sorarak ulaşmak zorundayız. 
     
     







'Güven' sorunu 


Bayram fırsatı 


Çankaya - Meclis uzlaşması 


Yazık değil mi bu ülkenin insanına 


Suna Kıraç'a sevgi çemberi... 


Trevi çeşmesine 


Susurluk kalkanı 


Londra yaklaşımıyla İstanbul çözümü 2 


Türkiye için çifte misyon 


İz peşinde 


Susurluk davası neden bozuldu 


Şiirin sahibi bulundu... 


Medeni Yasa ve kadın hakları 


Bir nükleer tehlike kusur kalmıştı 


Yasa değişmedi 


Dolar bir kapıdan giriyor, öbür kapıdan çıkıp gidiyor 


</TEXT>
</DOC>
