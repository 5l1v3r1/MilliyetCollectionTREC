<DOC>
<DOCNO> 19959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/son/sondun05.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya'da ilk yasal eroin enjekte odası açıldı 
</HEADLINE>
<TEXT>

     Avustralya'nın Sydney kentinde, ilk yasal eroin enjekte odası açıldı. 
     Yetkililer, uyuşturucu kullanım odasının kentin Kings Cross bölgesinde dün akşam açıldığını belirtti. Odayı şu ana kadar kaç eroin bağımlısının kullandığı açıklanmadı, ancak günde 150-200 bağımlıya hizmet verilmesi amaçlanıyor. Yetkililer, böyle bir merkezi açmanın tek amacının bağımlılıların gözetim altında eroin enjekte etmesinin yanı sıra danışma hizmeti vermek de olduğunu kaydetti. Federal hükümet ve hatta Vatikan'ın karşı çıktığı oda, 18 aylık deneme süresince faaliyet gösterecek. Vatikan yönetimi, odada görev yapacak rahibelerin çalışması için izin isteyen Avustralya Kiliseler Birliği'ne olumsuz yanıt vermişti. Verilen hizmetle, King Cross bölgesinde aşırı dozdan ölümlerin azaltılması amaçlanıyor. 







</TEXT>
</DOC>
