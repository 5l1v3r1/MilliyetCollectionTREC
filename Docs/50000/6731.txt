<DOC>
<DOCNO> 6731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/son/sonspo11.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İbrahim Kutluay takımını tek başına yenilgiden kurtardı 
</HEADLINE>
<TEXT>

     Yunanistan'ın AEK takımında oynayan Türk basketbolcu İbrahim Kutluay, dün akşam Selanik kentinde Yunan Makedonikos takımı ile yapılan ve 86-80 AEK'in galibiyetiyle son bulan maçta, sergilediği üstün performansla geceye damgasını vurdu. 
     Atina'da yayımlanan Elefteros Tipos Gazetesi, maç süresince sergilediği performansla, Kutluay'ın takımını sırtında taşıdığını ve kaydettiği 18 sayıyla karşılaşmaya imzasını attığını yazdı. Elefteros Tipos, Kutluay'ın maça durgun havada giren takımını sürpriz bir mağlubiyetten kurtardığını vurguladı. 
     Karşılaşma sonrasında basına bir açıklama yapan Makedonikos AntrEnörü Sulis Markopulos, ''Kutluay, kişiliği olan, büyük bir oyuncu. Oyuncularım üstünden sarkarken, sayı kaydetmeye devam ediyordu'' dedi. 




</TEXT>
</DOC>
