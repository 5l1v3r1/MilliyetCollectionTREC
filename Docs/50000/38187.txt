<DOC>
<DOCNO> 38187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/spor/spo06.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevgiler Ankara 
</HEADLINE>
<TEXT>

Başkent nihayet özlemine kavuştu. Yıllar sonra tribünler doldu. Futboldan zevk aldı, gole doydu. Devam Ersun hoca, devam başkan Cemal Aydın... 
     GÜREL YURTTAŞ 

     Geçen sezon atılmıştı temelleri görmedik. Ersun Yenal ve Ankaragücü gerçeği tam önümüzdeydi, görmemezlikten geldik. 
     Fenerbahçe’ye "Efsane", Daum’a "Dahi", Galatasaray’a "Dünya devi", Trabzonspor’un Brezilyalıları’na bir haftada "şahane" derken, diğer 14 takımı geri plana attık. 
     Onların ligde "figüran" gibi gösterilmesine sessiz kaldık. Kendi değerlerine güvenmeyen, insanını küçük gören, yabancıya "Dahi" diye sarılan insanların başka da bir şey yapması zaten beklenemezdi. 
     Dört büyüklerden biri, herhangi bir takıma deplasmanda 8 gol atsaydı, günlerce konuşur, hocasını göklere çıkarır, futbolcularına sarılırdık. 
     Ama atan Ankaragücü mü "Tesadüf canım gelir geçer" görüşüne kapıldık. 
     İşte bir hafta sonra... Ankaragücü’nün "Tesadüf" diyenlere verdiği yanıtı çok geçmeden aldık 
     Ankaragücü 6-Malatyaspor 0. 
     Diğer takımlar, bu son uyarıdır 
     
     Ne oldu Ankaragücü’ne, ne değişti Nasıl böyle gol canavarı kesildi 
     Önce mantalite... Galatasaray’da Fatih Terim’e tanınan yetkilerin eksiksiz tamamını Ersun Yenal’a tanıdı, başkan Cemal Aydın. 
     Başkanın adaşı, Milliyet Ankara spor şefimiz Cemal Ersen anlattı 
     "Ersun hoca takımın her şeyi. Zaten çekirdek kadroyu geçen sezon kurmuştu. Gençlerle ve bir yabancıyla takviye yaptı. Futbolcuların beyninde devrim yaptı. Bir örnek vereyim Antalyaspor maçından sonra futbolcularının fazla neşeli, hatta havaya girmiş olduklarını görünce bir toplantı yaptı. Açtı ağzını, yumdu gözünü. Siz kendinizi ne sanıyorsunuz Havaya mı girdiniz Lig mi bitti Her şey daha yeni başladı’ dedi. Hafta boyunca aynı ciddiyetle çalışmaya devam ettiler. Ve sonuç Malatya karşılaşması." 
     Ankaragücü’nün öne çıkan bir özelliği daha var kondisyonu. 
     Sanki 70. dakikadan sonra maç onlar için yeni başlıyor. Zaten iki haftada atılan goller de bunu gösteriyor. 
     
     Yıllar sonra ilk kez 12, 13 bin seyirci geldi Ankara’da Ankaragücü’nün bir maçına... 
     Zevk aldı. Gole doydu. 
     Başkent, sonunda özlemine kavuştu galiba... 
     Devam Ersun hoca... Devam sayın başkan. 
     Gollerin gücü adına... Sevgiler Ankara 
     



 SPOR 




























</TEXT>
</DOC>
