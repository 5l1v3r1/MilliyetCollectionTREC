<DOC>
<DOCNO> 33376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/ekonomi/aeko.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendi gitti, borcu kaldı 
</HEADLINE>
<TEXT>

Beşiktaş’ta teknik direktörlük yaptığı 1.5 yıl içinde yaklaşık 1.5 milyon dolar gelir sağlayan Toshack da vergi yüzsüzü çıktı 
     NEDİM ŞENER 

     İstanbul Defterdarlığı’nın açıkladığı vergi yüzsüzleri’ listesi, ünlüler geçidi gibi. Listede, Türkiye’de kaldığı 1.5 yılda 1.5 milyon dolar kazanan Beşiktaş’ın eski çalıştırıcısı Toshack da var. 
     Defterdarlık listesine göre, İstanbul’da, 20 milyar liranın üzerinde vergi borcu olan ve Maliye’ye toplam yükü 3 katrilyon lirayı bulan 5 binden fazla vergi yüzsüzü bulunuyor. 
     Listede kamuoyunun yakından tanıdığı birçok ünlü isim arasında, halen zaman zaman Türkiye’ye gelen, Beşiktaş’ın eski çalıştırıcısı, 8570036035 vergi numaralı J. Benjamin Toshack da Mecidiyeköy vergi dairesine toplam 42.4 milyar liralık vergi borcu ile vergi yüzsüzleri’ listesinde yer alıyor 
     
     Yine onlar 
     Toshack dışında Beşiktaş Spor Kulubü eski yöneticilerinden Ahmet Hamoğlu’nun işlettiği Kız Kulesi Turistik Tesisleri de 81 milyar lira borçla listede bulunuyor. 1980’li yılların ünlü hayali ihracatçısı Hasbi Menteşoğlu’nun şirketi de 500 milyar lira vergi borçlusu. 
     Eski Devlet Bakanı ve hayali ihracat suçlamasıyla tutuklu bulunan Cavit Çağlar’ın dünürü Hema Dişli’nin sahibi Emin Hattat da 35 milyar vergi borcuyla bu ünlülerin arasında. 
     Yurtdışında çalışan Türklerden topladığı paralarla batan Jet - Pa’nın sahibi Fadıl Akgündüz, sahibi olduğu dönemde Bank Ekspres’in içini boşaltmakla suçlanan Korkmaz Yiğit, Eska Holding’in sahibi Selim Edes gibi isimler de yer alıyor. 
     Korkmaz Yiğit şahsi olarak 1 trilyon, inşaat şirketi üzerinden de 1.3 trilyon vergi borçlu bulunuyor. Bankacılık Düzenleme ve Denetleme Kurumu BDDK tarafından faaliyetleri durdurulan Park Yatırım Bankası da 68 milyar lira vergi borcuyla listede. 
     
     Cin Atilla’ da listede 
     Michael Jackson ve Maddona gibi birçok ünlüyü Türkiye’ye getiren organizatör Ahmet San’ın da 636 milyar lira vergi borcu var. Sinema sanatçısı Halil Ergün 33.7 milyar lira ile vergi borçluları listesinde yer alırken, 1994 yılında yaşanan ekonomik kriz ile birlikte batan ve mevduat sahiplerini zor durumda bırakan TYT, Marmarabank ve İmpexbank da vergi yüzsüzler listesinde bulunuyor. 
     Marmarabank’ın sahibi Cin Atilla’ lakaplı Atilla Uras’ın da iki parçada toplam 2 trilyon lira vergi borcu var. 
     Yakamoz Operasyonu’yla tutuklanan Özkan Akaygil’in sahip olduğu Garibaldi Tekstil’in de 57 milyar liralık vergi borcu bulunduğu belirlendi. 
     
Bunlar da ünlü yüzsüzler Borçlu adı Vergi borcu TL Korkmaz Yiğit İnş. 1.324.412.860.000 Korkmaz Yiğit 1.0558.579.181.000 Kavala Dış Tic. 956.508.839.000 Ahmet San 636.019.394.000 Ekinciler Demirçelik 530.512.170.000 Menteşoğlu İhr - İth 498.000.000.000 Zarakol Halkla İlişkiler 331.115.240.000 Jet - Pa Holding 297.822.843.000 İhlas Holding 244.127.975.000 İmpeksbank 220.319.678 Ali Üstay 215.127.024.000 Eska İnşaat 108.247.237.000 Kız Kulesi Turizm 81.698.791.000 Meksa Menkul 78.421.429.000 TYT Bank 78.211.852.000 UM denizcilik 69.919.000.000 Jet - Pa Sınai Ürn. 67.867.526.000 Garibaldi Tekstil 57.105.425.451 Eska Holding. 48.977.848.000 UM Holding 48.519.000.000 J.Benjamin Toshack 42.453.000.000 Hema Dişli Makina 35.614.701.000 Halil Ergün 33.752.000.001      



 EKONOMİ 





















</TEXT>
</DOC>
