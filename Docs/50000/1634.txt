<DOC>
<DOCNO> 1634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/spor/spo04.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon daha istekli’ 
</HEADLINE>
<TEXT>

Tekelioğlu, idari ve teknik kadro değişikliğinin oyunculara yansıdığını söyledi 
     ERGUN ATA 

"Heyecanı canlı tutmalıyız"      TRABZONSPOR Teknik Direktörü Sadi Tekelioğlu, "Vazgeçilemeyecek futbolcu yoktur. Bana göre kaliteli ve yaratıcı oyuncu vardır. Eğer futbolcu bu özelliklerini sahaya yansıtırsa vazgeçilmez olur" dedi. Bordo - Mavili futbolcuların, idari ve teknik kadrodaki değişikliğin yansıması olarak ikinci yarıya daha bir istekli ve arzulu hazırlandıklarını belirten Tekeloğlu, "Bu heyecanı uzun süre canlı tutarsak sonuca ulaşırız" diye konuştu. 
     
"Kimsenin taklidi değilim"      TEKELİOĞLU, hiç kimsenin taklidi olmadığını, kendisine has bir kişilik taşıdığını da söyledi. Yeni hoca, "Bugün Fatih Terim sadece kendisi olduğu ve birilerini taklitten kaçındığı için bu kadar büyüdü" ifadelerini kullandı. Trabzonspor takımını kendisinin kurmadığını da kaydeden Tekelioğlu, "Fakat bunu bir mazaret olarak ileri süremem. Zaten adama Madem bu takıma güvenmiyor ve inanmıyordun neden başına geçtin’ diye sorarlar" yorumunu yaptı. 
     
"Yarış çekişmeli olacak"      TRABZON’un hocası, takım içinde ilk on bir için yarışın çok çekişmeli olacağını da belirtti. Ve şöyle devam etti "Kadro içinde kalite olarak birbirine denk oyuncuların sayısı fazla. Çok zor seçim yapacağız. Bu bizim için dezavantaj değil, avantajdır. Takım içerisinde oynatmak zorunda kalacağımız oyuncu olmayacak. Hak eden formayı giyecek. Şu ana kadar 4-5 futbolcunun diğer arkadaşlarından daha önde olduğunu söyleyebilirim." 
     
Amatörlüğe dönüş’      TRABZONSPOR eski Başkanı Mehmet Ali Yılmaz, yeni yönetimin uygulamak istediği politikayı eleştirdi. Yılmaz, "Yıldız futbolcu almayacaklar, harcamaları kısacaklar, sonra başarıya ulaşacaklar. Mümkün değil. Bu, Trabzonspor’un amatörlüğe dönüş içinde olduğuna işarettir" dedi. Yılmaz yönetimin parasızlığı bahane edemeyeceğini de dile getirirken, "Ekonomik tabloyu biliyorlardı. Karşılarına farklı bir şey çıkmadı. Şikayette bulunmaya hakları yok" ifadesini kullandı. 
     
Lange’nin inadı      TRABZONSPOR’UN Norveçli golcüsü Lange, "Ülkeme başarısız bir futbolcu olarak dönmeyeceğim" dedi. İlk yarıda beklenen performansı gösteremediğini belirten Lange bu yarıda beş olan gol sayısını en az ikiye katlamak zorunda olduğunu ifade etti. Lange, "Ligde ve kupada attığım gollerle moralim biraz olsun düzeldi. Beklentilere karşılık vermek için çok çalışıyorum" diye konuştu. 
     


 SPOR 

























</TEXT>
</DOC>
