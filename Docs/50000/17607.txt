<DOC>
<DOCNO> 17607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/spor/spo15.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Milli mesai      A Milli Takım, hazirandaki Azerbeycan ve Makedonya maçlarının son provasını çarşamba günü Gaziantep'te Arnavutluk önünde yapacak. Şenol Güneş'in açıkladığı 20 kişilik aday kadro bugün kampa girecek. Ogün kadrodan çıkarılırken, yerine Gaziantep'ten Mehmet Polat alınacak. 
     
Hollanda virajı      U 16 Genç Futbol Milli Takımı, Avrupa Şampiyonası'nda ilk ciddi sınavını bugün Hollanda karşısında verecek. Karşılaşma TSİ 18.30 başlayacak. 
     
Dostluğa darbe      8. Uluslararası Nazım Canca Judo Turnuvası'nda "dostluk" unutuldu. Yunanistan, KKTC'nin de yer alması üzerine organizasyondan çekildi.Yunanistan, KKTC bayrağının salondan indirilmesi talebinin kabul edilmemesi üzerine yarışmalardan ayrıldı. 
     
Lewis çöktü      G.Afrİka'ya Dünya Boks Konseyi WBC ve Uluslararası Boks Federasyonu IBF kemerlerini taşıyarak gelen Lennox Lewis, büyük şok yaşadı. Brakpan'daki karşılaşmada ABD'li müslüman yumruk Hasim Rahman, Lewis'i beşinci raundda yere sererek ağır sıklet unvanlarını eline geçirdi. 
     
Ay'dan rekor      YUNANİSTAN'IN Astros şehrindeki 2. Balkan Yürüyüş Kupası'nda Yeliz Ay, Bayanlar 20 kilometrede Türkiye rekoru kırdı. Ay, 5 ülkeden 10 atletin mücadele ettiği yarışta 5. olurken, 1.45.50 ile kendisine ait rekoru 1.41.53 ile yeniledi. 
     
Davids’de doping      JUVENTUS’UN Hollandalı yıldızı Davids’in doping yaptığı ortaya çıktı. La Gazzetta Dello Sport gazetesindeki habere göre Davids’ten 4 Mart’taki Udinese maçı sonrasında alınan idrar örneğinde steroid nandrolone maddesine rastlandı. 
     


 SPOR 



























</TEXT>
</DOC>
