<DOC>
<DOCNO> 46693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/son/sonspo05.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yimpaş Yozgatspor bunalımlı günler yaşayan Beşiktaş'a hazır 
</HEADLINE>
<TEXT>

     Yimpaş Yozgatspor, Beşiktaş ile yarın kendi sahasında yapacağı maçın hazırlıklarını tamamladı. 
     Dünkü idman sonrasında kendi tesislerinde kampa alınan kırmızı-siyahlı ekibin futbolcuları, Beşiktaş'ı bu kez Yozgat'tan puansız göndermeye kararlı olduklarını söylediler. 
     Teknik direktör Bahri Kaya, kadroda sakat ve cezalı futbolcunun bulunmadığını belirterek, ''22 kişiden oluşan kadromuzdaki tüm futbolcuları kampa aldık. Hepsi formda. Beşiktaş karşısında iyi bir skorla 3 puanı alacağımıza inanıyorum'' dedi. 
     Hafta boyunca forvette görev yapacak olan Preko, Mustafa Kocabey, İsmail ve Gürçay'a özel antrenman programı uygulayan teknik direktör Kaya, ''Pozisyona giriyoruz ama sonuçlandıramıyoruz. Bu sorun Beşiktaş maçında ortadan kalkacak. 1 hafta boyunca bunun üzerinde durduk. 
     Antrenmanlardaki performansın sahaya da yansıyacağına inanıyorum'' diye konuştu. 
     Beşiktaş karşısına 3-5-2 oyun anlayışıyla çıkacak olan Yimpaş Yozgatspor'un, sahada muhtemelen şu 11 ile yer alması bekleniyor 
     Diallo, Gökmen, Selim, Cihat, Hüseyin, Yaw, Cengizhan, İlyas, Cem, Mustafa Kocabey, Preko. 
     






</TEXT>
</DOC>
