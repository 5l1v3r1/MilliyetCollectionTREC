<DOC>
<DOCNO> 25551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/son/sondun08.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Temel İçgüdü 2'den vazgeçildi...Sharon Stone ise öfkeli 
</HEADLINE>
<TEXT>

     The Metro Goldwyn-Mayer MGM film stüdyosunun, ''Temel İçgüdü'' filminin ikinci bölümünü çektekten vazgeçtiği, filmin başrol oyuncusu Sharon Stone'un da yapımcılara dava açtığı bildirildi. 
     ''Temel İçgüdü 2''yi geri çekme konusundaki karar, dün MGM Başkanı Alex Yemedinciyan tarafından yapılan bir basın toplantısıyla açıklandı. 
     Daily Variety'nin haberine göre, Yemenidciyan ''Maalesef bu gerçekleşmeyecek'' dedi, ancak kararın nedenini açıklamadı. 
     Projeden vazgeçildiğinin resmen açıklandığı gün, filmde Catherine Trammel rolünü oynayacak Sharon Stone, Los Angeles'ta şirket aleyhine dava açtı. 
     Stone'un, filmin yapımcıları Andy Vajna ve Mario Kassar'la, film çekilmese de kendisinin 14 milyon dolar alacağı konusunda sözlü anlaşma yaptıklarını belirterek, davada yapımcıları suçladığı belirtildi. 
     Davada ''öde ya da oyna'' şekilindeki anlaşmanın, Stone'un vizyona girmesi halinde elde edilecek brüt hasılatın yüzde 15 kadarını alacağının garanti edildiği belirtiliyor. 
     Stone davada, bu film üzerine anlaşma yaptığı için diğer film tekliflerini kabul etmediğinden zarara uğradığını iddia ediyor. 






</TEXT>
</DOC>
