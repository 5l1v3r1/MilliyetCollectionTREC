<DOC>
<DOCNO> 15412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/09/son/sonspo06.html </URL>
<DATE> 2001/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği kupaya gözünü dikti 
</HEADLINE>
<TEXT>

     Gençlerbirliği Teknik Direktörü Samet Aybaba, Gençlerbirliği camiasının Türkiye Kupası'nı almak için kenetlendiğini belirterek, ''Kupa finalinde Fenerbahçe'yi yenerek, kupayı müzemize götüreceğiz'' dedi. 
     Gençlerbirliği, 11 Nisan Çarşamba günü Kayseri'de oynanacak Türkiye Kupası finali öncesi Nevşehir'de kamp çalışmalarını sürdürüyor. Sabah ve akşam saatlerinde iki antrenman ile kupa finaline hazırlanan Gençlerbirliği'nde futbolcuların Samsunspor galibiyeti sonrası yüksek moralli oldukları gözleniyor. 
     Samet Aybaba, takımının 1986-87 sezonunda da Türkiye Kupası'nı kazandığını anımsatarak, şunları söyledi 
     ''Gençlerbirliği camiası bu kupayı yeniden almak için kenetlendi. Futbolcularım bu önemli karşılaşma öncesi motivasyon sorunu yaşamıyor. Ankara'daki taraftarlarımız, Kayseri'deki futbolseverlerin de desteği ile bu zorlu mücadelede gülen taraf biz olacağız. Kupa finalinde Fenerbahçe'yi yenerek, kupayı müzemize götüreceğiz.'' 
     
     




</TEXT>
</DOC>
