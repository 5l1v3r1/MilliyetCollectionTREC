<DOC>
<DOCNO> 25005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/son/sontur03.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizbullah'a büyük operasyon...Gaffar Okan suikastı aydınlanıyor... 
</HEADLINE>
<TEXT>

     Diyarbakır'ın Bağlar Beldesi'nde bir apartman dairesine düzenlenen operasyonda, terör örgütü Hizbullah mensubu biri kadın 10 kişinin yakalandığı bildirildi. 
     Edinilen bilgiye göre, Emniyet Müdürlüğü Terörle Mücadele Şubesi ekiplerince, 1 Haziran 2001 tarihinde, Bağlar Beldesi Fatih Mahallesi 19 Sokak Işıklar Apartmanı'nın 3. katındaki daireye gece geç saatlerde operasyon düzenledi. Terörle Mücadele Şubesi'nin aldığı istihbari bilgiler çerçevesinde düzenlenen operasyonda, terör örgütü Hizbullah mensubu biri kadın 10 kişi yakalanarak gözaltına alındı. 
     Evde yapılan aramalarda, 5 kaleşnikof marka tüfek, 4 tabanca, mühimmat, örgütsel dokümanlar, Ali Gümüş ve Yılmaz Özer adına düzenlenmiş sahte kimlikler ele geçirildi. 
     Ele geçirilen silahların 24 Ocak 2001 tarihinde, Şehitlik Semti Sezai Karakoç Bulvarı'nda 5 polis memuru ile birlikte şehit edilen emniyet müdürü A. Gaffar Okkan suikastı ile 3 köy korucusunun öldürülmesi, 4 korucunun yaralanması, 2000 yılında Bağlar Beldesi'nde bir eve düzenlenen operasyonda çıkan çatışma sonucu polis memuru Adem Bayrakçı'nın şehit edilmesi saldırılarında kullanıldığı bildirildi. 
     







</TEXT>
</DOC>
