<DOC>
<DOCNO> 40510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/ekonomi/aeko.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Şantajın nedeni karapara 
</HEADLINE>
<TEXT>

İş Bankası’na yönelik medya terörünün altından karapara çıktı 
     Uzan Grubu, İş Bankası’ndan ABD’ye transfer etmek istediği 2.5 milyon doları karapara soruşturmasına takılınca karalama kampanyası başlattı. Gazetesiyle, televizyonuyla ve radyolarıyla İş Bankası’na saldıran Uzanlar’ın istediklerini yaptıramayınca’ İş Bankası ve yöneticilerine karşı iftira kampanyasına giriştiği ortaya çıktı. 
     Her şey bir ay önce Uzanlar’ın 2.5 milyon dolarlarını ABD’deki bir bankaya transfer etmek istemeleriyle başladı. Uzan Grubu bu işlemi İş Bankası’nın Mecidiyeköy Şubesi’nden yapmak istedi. Ancak paranın havale edilmek istendiği ABD’deki banka, Uzan Grubu’nun Amerikan bankalarının kara para listesinde’ yer aldığını belirtip, bu parayla ilgili karapara araştırması istedi. İş Bankası Mecidiyeköy Şubesi yetkilileri durumu Uzanlar’a bildirip bu araştırma bitmeden paranın transferinin mümkün olmadığını anlattı. 
     Uzanlar bunun üzerine paralarını alıp Türkiye’de bir süre önce Tasarruf Mevduatı Sigorta Fonu’ndan banka satın alan yabancı bir bankadan, transferi yapmak istedi. Ancak bu banka da Uzanlar’dan aynı araştırmayı talep etti. Bunun üzerine Uzanlar yeniden İş Bankası’nın Mecidiyeköy Şubesi’nin yolunu tuttu. Bankanın yetkililerine bu paranın başlangıç olduğu, devamının da aynı şubeden transfer edileceği, böylece şubenin maddi olarak kazançlı’ çıkacağını söylediler. Ancak İş Bankası yetkilileri böyle bir yola başvuramayacaklarını bildirdiler. Uzan Grubu’nun önde gelen isimleri bu kez İş Bankası Genel Müdürlüğü’nden üst düzey yetkililere ulaşıp Yasal olmayan isteklerini’ kabul ettirmeye çalıştılar. Ancak yine red’ cevabı aldılar. 
     
     Tehdit, olmadı iftira 
     Bunun üzerine Uzanlar, İş Bankası’na karşı tehdit ve yıldırma kampanyasına girişti. Ancak bu karalama kampanyası, Uzanlar’ın parasının kaynağının araştırılmasının önüne geçemedi. İş Bankası yetkilileri, Türkiye’deki karapara hareketlerini araştıran Mali Suçları Araştırma Kurulu’na MASAK Uzanlar’ın para hareketleriyle ilgili durumu bildirdi. Şimdi bu kurul Uzanlar’ın parasının karapara’ olup olmadığının peşinde. 
     
Karapara ajanları peşlerinde      Mali Suçları Araştırma Kurulu 1996’da kabul edilen Karapara Aklanmasının Önlenmesine Dair Kanunun 3 üncü maddesinde tarif edilen görevleri üstlenmek üzere kuruldu ve 1997’de faaliyete geçti. MASAK’ın görevleri arasında karaparayı önlemeye yönelik olarak, veri toplama ve değerlendirme, inceleme, uygulama, denetleme, düzenleme ve koordinasyon fonksiyonları yer alıyor. 
     MASAK, "Karapara aklamayla mücadele için suç kaynaklı olduğundan şüphelenilen gelirlerle ilgili veya ulusal mevzuatın ya da düzenlemelerin gerektirdiği, kendisine bildirilen mali bilgileri alan, analiz eden ve ilgili makamlara tevzi eden merkezi ulusal bir istihbarat birimi" olarak görev yapıyor. 
     MASAK kuruluşundan bugüne kadar, bin 100 dosyayı incelemeye aldı, parasal büyüklüğü 200 milyon dolar olan 42 dosyayı savcılıklara intikal ettirdi. 95 kişilik bir ekibi bulunan MASAK, karaparaya karşı, araştırma desteği sunan alt gruplarla birlikte bin 500 kişilik bir ekiple mücadele ediyor. 
     



 EKONOMİ 



















</TEXT>
</DOC>
