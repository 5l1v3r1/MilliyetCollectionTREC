<DOC>
<DOCNO> 28275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/son/soneko23.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin Etiyopya'nın 123 milyon dolarlık borcunu sildi 
</HEADLINE>
<TEXT>

     Çin'in, çok borcu bulunan fakir ülkelerin borçlarını azaltacağı ya da sileceği yönündeki açıklamasının ardından, Etiyopya'nın borcunun yaklaşık 123 milyon dolarlık bölümünü sildiği bildirildi. 
     Etiyopya Ekonomi ve Kalkınma Bakanlığı tarafından yapılan açıklamada, iki ülke hükümetinin, kısmi borç ertelemesi konusunda anlaşmaya vardığını bildirdi. Açıklamada, silinen 122.56 milyon dolarlık borcun 105 milyonunun Etiyopya'ya 1971 yılında, geri kalanının da 1988-1990 yılları arasında verildiği anımsatıldı. Çinli ve Etiyopyalı yetkililer, Addis Ababa yönetiminin Pekin'e halen ne kadar borcu olduğunu açıklamayı ise reddettiler. Çin, Pekin'de geçen yıl Ekim ayında yapılan Çin-Afrika işbirlği konferansı sırasında çok borcu bulunan fakir Afrika ülkelerinin bu borçlarını azaltma ya da silme taahhüdünde bulunmuştu. 







</TEXT>
</DOC>
