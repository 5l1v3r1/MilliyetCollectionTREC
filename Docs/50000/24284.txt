<DOC>
<DOCNO> 24284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/son/soneko06.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümerbank satışta... 
</HEADLINE>
<TEXT>

     Hisselerinin tamamı Tasarruf Sigorta Fonu'na TSMF ait olan Sümerbank A.Ş. teklif almak suretiyle satışa çıkarıldı. 
     TSMF'nun konuya ilişkin ihale duyurusu, Resmi Gazete'nin bugünkü sayısında yayımlandı. Duyuruya göre banka ile ilgilenen yatırımcılar teklif mektuplarını, iştirakleri dahil ve hariç şeklinde hazırlanarak 22 Haziran 2001 tarihinde mesai saati sonuna kadar Sümerbank Yönetim Kurulu'na verecekler. Teklifler 25 Haziran 2001 tarihinde mesai saati sonuna kadar bankanın yönetim kurulu tarafından değerlendirilecek ve görüşlerle birlikte TSMF'na bildirilecek. Buna göre 28 Haziran 2001 tarihinde yine mesai saati sonuna kadar teklifler TMSF tarafından da değerlendirmeye alınacak ve Bankacılık Düzenleme ve Denetleme Kurulu'nun BDDK kararı alındıktan sonra sonuçlar açıklanacak. Banka sahibi olacaklarda aranan koşulları taşıyan yatırımcılarla gizlilik anlaşması yapılacak ve Sümerbank'da 21 Haziran 2001 tarihine kadar inceleme yapmalarına da izin verilecek. 







</TEXT>
</DOC>
