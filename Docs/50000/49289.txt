<DOC>
<DOCNO> 49289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/son/sonspo08.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor ligin flaş ekibi İstanbulspor'u 1-0 yendi 
</HEADLINE>
<TEXT>

     Birinci Süper Futbol Ligi'nde Gaziantepspor, ligin flaş ekibi İstanbulspor'u sahasında 1-0 yendi. 
     48. dakikada Gaziantepspor'da Romashenko, yerini Sezar'a 
     bıraktı. 
     57. dakikada Mehmet'in pasında Batista ceza alanı içinde kaleci 
     Zdravkov ile karşı karşıya kaldı. Bu futbolcunun aşırtma vuruşunda top, az farkla yandan auta gitti. 
     62. dakikada İstanbulspor'da Güven'in yerine Bülent Üçüncü oyuna girdi. 
     63. dakikada Kemal'in pasında ceza alanında topla buluşan Hasan 
     Özer'in vuruşunda, meşin yuvarlak kaleci Zdravkov'da kaldı. 
     66. dakikada ceza alanında Sezar'ın pasında topla buluşan Kemal'in 
     sert şutunda, top savunmaya çarparak kornere gitti. 
     73. dakikada İstanbulspor'da, Bushaj'ın yerine Ferdi oyuna 
     girdi. 
     77. dakikada Gaziantepspor'da Hasan Özer, yerini Mustafa 
     Şahintürk'e bıraktı. 
     78. dakikada İstanbulspor'da, Niyazi'nin yerine Andre oyuna 
     dahil oldu. 
     84. dakikada Selçuk'un yaklaşık 25 metreden sert şutunda, top 
     direğin dibinden auta çıktı. 
     88. dakikada Gaziantepspor'da Batista, yerini İbrahim'e bıraktı. 
     89. dakikada Kemal'ın pasında Mustafa Şahintürk ceza alanı dışında 
     topla buluştu. Kaleci Zdravkov ile karşı karşıya kalan bu futbolcu, ceza alanına girmeden kalecinin sağından topu filelere göndererek, takımını 1-0 öne geçirdi. Bu dakikadan sonra başka gol olmayınca Gaziantepspor, son dakikada attığı golle rakibini 1-0 yenip, İstanbul deplasmanından 3 puanla ayrılmasını bildi. 
     






</TEXT>
</DOC>
