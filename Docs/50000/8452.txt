<DOC>
<DOCNO> 8452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/ekonomi/eko06.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İş dünyasına 30 milyar dolarlık fatura çıktı 
</HEADLINE>
<TEXT>

     EKONOMİ SERVİSİ 

     Türkiye Odalar ve Borsalar Birliği TOBB Başkanı Fuat Miras, sivil iniisiyatifin mutabakatı olmayan bir programa destek vermeyeceklerini söyledi. Miras, dalgalı kur politikasıyla ilgili olarak da "Bu, nazik bir ifadeyle devalüasyondur. Sabahleyin 850 bin lira olan dolar, 1 milyon 250 bin liraya yükselmiştir. Bununla birlikte 30 milyar dolarlık bir yük getirilmiştir. Bu yükü kim getirdiyse bu görevden çekilmelidir" dedi. Miras, bu sözlerle başarısız bürokrat ve bakanları kastettiğini belirtti. 
     
     TÜSİAD revizyon istedi 
     Türk Sanayicileri ve İşadamları Derneği TÜSİAD ise piyasalara güven verecek, ekonomiden sorumlu bir başbakan yardımcısının eksikliğinin, programın başarısızlığında en önemli rolü oynadığını bildirdi. TÜSİAD’dan yapılan açıklamada hükümette revizyon gerekliliği de ifade edilerek, "Hükümet, ekonominin yönetimini yeniden örgütleme hazırlıkları yaparken, mali piyasaları makul kur ve faiz düzeylerinde istikrara kavuşturmalıdır’’ denildi. 
     
     İhracatçı da endişeli 
     Türkiye İhracatçılar Meclisi Başkanı Okan Oğuz ise dalgalı kur sistemine geçişin ihracat için iyi olacak gibi gözükse de, programın bütünü ve Türkiye adına bunun neye mal olacağı konusunda biraz daha detay bilgiye ihtiyaç bulunduğunu söyledi. 
     


 EKONOMİ 


















</TEXT>
</DOC>
