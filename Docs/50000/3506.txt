<DOC>
<DOCNO> 3506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/yazar/akyol.html </URL>
<DATE> 2001/01/23/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Savaş psikolojisi 
</HEADLINE>
<TEXT>

     YARGITAY eski Başsavcısı Vural Savaş, kendini bir savaş psikolojisine kaptırmış farklı olan her şeyin ardında hainane bir tertip en azından siyasi bir kötü niyet keşfediyor, "200 bin hainin" her yere sızdığını düşünüyor, farklı hukuki içtihatları bile Savaş aynı kafayla suçluyor. 
     Tam bir MacCarthy psikolojisi... 
     Zaten Sayın Savaş'ın ideolojisinin "militan", yani 'mücahid' bir ideoloji olduğunu biliyorduk Hukukun literatürüne, vakarına yakışmayan söz ve davranışları medyatik olma merakından çok, bir psikolojik savaş harekatı idi... 
     Fakat Ceviz Kabuğu'nda görüldü ki, üst üste atanmamış olması, Sayın Savaş'ı, kendi deyimiyle "63 yaşından sonra acıyı tattırmak" suretiyle çok öfkelendirmiş... 
     "Militan" bir ideolojiyle taşkın bir öfke birleşince, Savaş Cumhurbaşkanı'na da, Anayasa Mahkemesi'ne de, Meclis'e ve hükümete de açtı ağzını, yumdu gözünü. 
     
     CUMHURBAŞKANI da, Anayasa Mahkemesi de elbette eleştirilebilir. Ama eleştiri dilinin hukuki ve makul olması lazımdır. Halbuki Savaş, rejimin devamı ve ülkenin bütünlüğü konusunda duyarsız davranmakla suçluyor Korkunç bir suçlamadır bu 
     Sezer, mahkeme başkanı iken, Haşim Kılıç'ın Başkanvekilliği için oy kullanmış Savaş Kılıç'a çamur atıyor, 'tarikatçı' diye... Kılıç'ın karşı oy yazıları çağdaş liberal hukuk felsefesinin en düzeyli örneklerinden biridir halbuki... 
     Tabii asıl amacı Kılıç değil, kendisini atamayan Sezer'i vurmak 
     Sezer, Şerafettin Elçi'nin DKP'sinin kapatılmaması yönünde de oy kullanmış imiş Aynı yönde oy kullanan dört üye daha var halbuki... Ve üstelik bu karar, demokrasinin nasıl birleştirici olabileceğinin bir göstergesidir. 
     Diyanet'in devlet bünyesinden çıkarılıp din hizmetlerinin topluma bırakılmasına gelince... Bu yöndeki DBH partisi kararında Yekta Güngör Özden'in de, Haşim Kılıç'ın da imzası vardır. 
     Savaş, HADEP'in seçimlere sokulmaması yönündeki talebinin reddedilmesinden dolayı da Sezer'i suçladı Halbuki bu karar ittifakla alınmıştır, yani Savaş'ın "Atatürkçüler" diyerek hukuk biliminde ve mahkeme heyetinde oluşturmaya çalıştığı 'kategori'de kimler varsa onların da oylarıyla... 
     
     HUKUKUMUZ liberalleşme sürecindedir, çağdaşlaşmanın yeni aşamasıdır bu. Anayasa Mahkemesi'nde de bu yönde içtihat değişmeleri oluyor. 
     Savaş, çağdaş hukuktaki gelişmeleri bilmiyor değil, daha kötüsü, bu felsefi gelişmelere "savaş psikolojisi" ile bakıyor, "düşman" görüyor. 
     Anayasa Mahkemesi'nin çeşitli kararları veya karşı oy yazıları elbette hukuken eleştirilebilir ama bunları rejime ve ülke bütünlüğüne duyarsızlıkla suçlamak, akıl almaz bir tavırdır dehşet vericidir. 
     Sayın Savaş artık soğukkanlılıkla düşünmelidir Savaş'ın "militan" fikirleri Türkiye'yi birleştirmiyor, aksine kamplaştırıyor. "Keskin sirke küpüne zarar verir." Militanlığı iyi olan fikir yoktur militanlaşan her fikir yobazlaşır 
     Ahmet Necdet Sezer'in bütün partilerin ittifakıyla seçilmesi ve kamuoyunda da en yüksek güvenilirliğe sahip olması, Türkiye'de barışçı, birleştirici fikir ve tavırların nasıl olması gerektiği yönünde çok önemli bir sosyolojik göstergedir. 
     
     





Savaş psikolojisi 


"Cehalet kuvvettir" 


Neden bu telaş 


'Savaş'ın sözleri SADECE İFTİRA' 


Aliyev ve İshak Bey’in k rhanesi 


Duyguyla içgüdüyle değil, akıl ve mantıkla... 


Çok cephede 


Özgür balık, Billy 


Marsilya'da ağaç dikmek yerine... 


Sezer ve hukuk 


Fransızcayı boykot 


İngiltere ne yapacak 


Meslek sorumluluğu 


Çiller Bakan çekilmeli 


Üç ilgisiz olay 


Çankaya davetinden gecikmiş notlar 1 


Maaş miras değildir 


Soruşturma var, hüküm yok, sanık var, suçlu yok 


Tayyip Erdoğan GELİYOR 


</TEXT>
</DOC>
