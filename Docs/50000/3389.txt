<DOC>
<DOCNO> 3389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/son/sonspo01.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ikinci ve üçüncü lig maçları da erteleniyor 
</HEADLINE>
<TEXT>

     Spor Toto Teşkilat Müdürü Erdanay Oflas, Gençlik ve Spor Genel Müdürlüğü’nün GSGM , Futbol Federasyonu’na bir yazı göndererek, birinci ligin yanı sıra ikinci ve üçüncü lig maçlarının da ertelenmesini istediğini bildirdi. 
     Oflas, Ankara’da düzenlediği basın toplanısında, GSGM’nin Futbol Federasyonu’na bugün bir yazı göndererek, maçların ertelenmesini talep ettiğini söyledi. 
     Genel Müdür Kemal Mutlu imzasıyla gönderilen yazıda, "Teşkilatımıza herhangi bir bilgi verilmemekle beraber basın organlarında çıkan haberlerden anlaşıldığı üzere birinci lig maçlarının naklen yayınında çıkan sorunlar nedeniyle ertelendiği, aynı tarihlerde oynanacak ikinci ve üçüncü lig maçlarının ertelenmediği anlaşılmaktadır" denildi. 
     Mutlu yazısında ayrıca, lig müsabakaları ertelendiği için Spor Toto ve Süper Gol kuponlarında yer alan karşılaşmalarla ilgili oyunların oynandığını, ancak erteleme nedeniyle bunların geçersiz duruma düştüğünü hatırlattı. 
     Kemal Mutlu, teşkilatın, hukuken telafisi mümkün olmayan bir durumla karşı karşıya kalacağını belirterek, ikinci ve üçüncü lig karşılaşmalarının da ertelenmesini istedi. 
     




</TEXT>
</DOC>
