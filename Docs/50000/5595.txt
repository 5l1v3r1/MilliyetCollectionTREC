<DOC>
<DOCNO> 5595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/yazar/pulur.html </URL>
<DATE> 2001/02/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Affın başı, ortası, sonu... 
</HEADLINE>
<TEXT>

     Bir af geldi, geçti... 
     Lakin nasıl geldi, nasıl geçti 
     Af öncesini avukat Kani Ekşioğlu, soyut bir olayla anlatır, belki de somuttur 
     "Cumhuriyet savcısınca iddianame yazılıp kamu davası açılalı tam bir yıl olmuş. Yargılama bütün hızıyla sürüyor. Duruşma araları fazla değil, altı ay Tutanaktan anlaşıldığı kadarıyla sanığın daha önce CMUK'a göre m. 138 ifadesi alınmış. Yargıç tutanağı görmezlikten gelip sanığı yeniden ihzar ediyor. Sanık geliyor, ifadesini yineliyor, dosya tekemmül etmiş, araştırılacak başka husus yok Hüküm kurulacak diye bekliyor, müdahil - mağdur. Yargıç dosya sayfalarını hızla karıştırıyor. Belli ki bir aradığı var, ya da aradığı bahane... Bu kez mal bulmuş mağribi gibi sanıkların nüfus ve adli sicil kayıtlarının istenmesine karar veriyor. İşlerin çokluğu nedeniyle bizzarur duruşmayı altı ay sonrasına şutluyor. Yargıç dingin, o günkü görevini tamamlamış olmanın erinciyle yatıyor." 
     
     PEKİ, nedir, ne oluyor, yargıç niye böyle yapıyor 
     Kani Ekşioğlu anlatıyor 
     "Yargıç yargılamıyor, oyalıyor Sanığa zaman kazandırıyor. Sanık işlediği suçun tadını çıkarıyor, zil takıp oynuyor. Af tasarısı Meclis'te bekliyor. Hesap açık ve ortada. Yargılama af tasarısına bağlanacak. Uzadıkça af yasası ile buluşması kolaylaşacak Mağdurun mağduriyeti arttıkça artıyor. Müşteki olduğuna bin pişman. Keşke kendi hukukunu kendi eliyle sağlasa. Yani sanığı kendisi bağışlasa bari. Belki bu türlüsü daha iyi olacak. Peki ya hukuk devleti O evrensel Anayasa'nın 2'nci maddesinde oturuyor. Kira bedel ödemeden yan gelmiş yatıyor. Yatsın " 
     
     BU satırlar af öncesi .. 
     Ya af sonrası 
     Hikmet Altundal da onu anlatıyor 
     "Ben demir ticareti yapıyorum 1998 yılında birine demir verdim, vadesi geldi ödemedi, beş ay bekledim, sırası geldi alay etti, sırası geldi dalga geçti. Dava açtık, karşılıksız çekten mahkum oldu, temyize gitti. 
     Bugün avukatıma sordum, affa girdi, dedi. 
     Bu nasıl adalet 
     Ben iki buçuk yıldır, kiramı, elektrik paramı, çoluk çocuğumun nafakasını esnaf kooperatifinden aldığım krediyle ödüyorum. 
     Devlet bu adamı nasıl affeder 
     Hiçbir alacağını affetmeyen, faiziyle alan devlet bana borcu olan, beni perişan eden adamı nasıl affeder 
     Aynı şehirde yaşıyoruz, o sokaklarda, bankalarda başı dik geziyor, karşılaştığımızda bana alay eder gibi selam veriyor. 
     Bu ülkede dolandırıcı olmak mı gerekiyor, yoksa vergisini ödeyen ve adalete güvenen insan mı olmak gerekiyor " 
     
     AFFIN başı, affın ortası, bu da affın sonu 
     Acaba, yeni af ne zaman 
     
     





Bir sadrazam 


Öndenetim 


Metin Bey’e saygıyla 


TV ve kadın... 


Depresyon geçirmek ayıp mı 


Tanıdık simalar, zıt kutuplar 


Koçaryan'ın beyanları 


Bush Bush'u yalanlıyor 


Affın başı, ortası, sonu... 


Marka ol, 60 dolara hela fırçası sat 


Dairesi hasar görenler 1 


ABD mi kazanır, Avrupa mı 


Üretim artmadan kimsenin geliri artmaz 


</TEXT>
</DOC>
