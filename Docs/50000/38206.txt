<DOC>
<DOCNO> 38206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/yasam/yas08.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Nur topu gibi bir bilgisayarımız oldu 
</HEADLINE>
<TEXT>

İsrailli uzmanlar çocuk gibi yetiştirilebilen bir bilgisayar geliştirdi. Şimdi 18 aylık olan Hal’, yakında her şeyi bilen yetişkin olacak 
     DIŞ HABERLER 

     O da akranı olan diğer 18 aylık bebekler gibi oyuncaklara, muz gibi meyvelere ve parkta oyuna bayılıyor... Uykudan önce söylenen bir ninni derin uykuya dalmasını sağlıyor. Ancak diğer çocuklar gibi etten kemikten değil algoritmalar zinciri’nden oluşuyor. 
     İsrailli bilim adamlarının geliştirdiği Hal’ adlı bilgisayar programı, çocuk gibi yetiştirilebiliyor, deneysel öğrenme yoluyla konuşması sağlanabiliyor. 
     
     Yeni yeni öğreniyor 
     Kendisini Hal’in annesi olarak tanımlayan Doktor Anat Treister Goren çocuğunu "oldukça meraklı ve zeki" sözleriyle tanımlıyor. Goren, bir anne gibi çocuğuna renkleri, gıdaları ve hayvanları öğretiyor öyküler okuyor. 
     İsrail’deki Artificial Intelligence Yapay Zek -AI kurumunda eğitim bölümünün başkanı olan Goren, Hal ile doğrudan konuşma yoluyla ona da konuşmayı öğretebiliyor. 
     
     Agu bugu’ yok 
     Ancak Hal’in 18 aylık bir bebeğe nazaran oldukça geniş bir kelime haznesi var 200 kelimenin anlamını biliyor, 50 kelimeyi de kısaltarak konuşabiliyor. Kurduğu cümlelerse dağınık olmasına rağmen başarılı "Top şimdi, park anne" gibi... 
     Hal’in bilgisayar dünyasında bir çığır açacağına inanan bilim adamları yakın gelecekte bilgisayar kulanabilmek için mouse ve klavyeye ihtiyaç kalmayacağını, yapay zek nın gelişmesiyle insanların doğrudan bilgisayarlarıyla sözlü iletişime geçebileceğini söylüyor. 
     



 YAŞAM 

























</TEXT>
</DOC>
