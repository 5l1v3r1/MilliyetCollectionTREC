<DOC>
<DOCNO> 30085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/son/sondun01.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Miloşeviç avukat istemiyor 
</HEADLINE>
<TEXT>

     Hollanda'nın Lahey kentinde bugün yargılanacak Yugoslavya'nın eski Devlet Başkanı Slobodan Miloşeviç, uluslararası savaş suçları mahkemesi yetkililerine, ilk duruşmada ''bir ya da birden fazla'' avukat tarafından temsil edilmek istemediğini bildirdi. 
     Lahey'deki uluslararası savaş suçları mahkemesi sözcüsü Christian Chartier tarafından Fransız haber ajansı AFP'ye yapılan açıklamada, Miloşeviç'in bugünkü ilk duruşmada avukat istemediğini söylediğini açıkladı. Chartier, ''Miloşeviç, mahkemeye, yarın yerel saatle 10.00'da başlayacak ilk duruşmasında kendi kendini savunacağını bildirdi, ama Miloşeviç fikir değiştirebilir'' diye konuştu. Belgrad'dan Lahey'e gelen Miloşeviç'in avukatlarından Zdenko Tomanoviç de Miloşeviç ile Lahey'deki cezaevinde görüştükten sonra bir açıklama yaparak, ''Kendisiyle 2 saat 10 dakika boyunca konuştuk'' dedi ve Miloşeviç'in iyi olduğunu söyledi. 







</TEXT>
</DOC>
