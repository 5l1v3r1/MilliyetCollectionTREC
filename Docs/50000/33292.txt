<DOC>
<DOCNO> 33292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/spor/spo01.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
DAUM'UN YENİ SLOGANI 
</HEADLINE>
<TEXT>

Alman Teknik Direktör, planlarını anlattı, bu sezon "Nouma bizi diskoya götür" tezahüratlarını, "Beşiktaş bizi diskoya götür" diye değiştireceklerini söyledi 
     YALÇIN UYGUN 

     "Sözüm senettir" 
     BEŞİKTAŞ Teknik Direktörü Christoph Daum, Başkan Serdar Bilgili’nin kalması halinde sözleşmesini uzatabileceğini açıkladı. 2002’de mukavelesinin bittiğini hatırlatan Alman hoca, "Sözüm senettir. Bu seneyi başarıyla kapatacağım. Bir yerde kendime olan borcumu ödeyeceğim. Çok teklif aldım, hatta beni almak için mahkemenin sonuçlanmasını bile bekleyenler var. Sözleşmemi uzatabilmem için Bilgili’nin başkan olarak kalıp, kalmayacağını bilmem gerek" dedi. 
     
     Futbolculara eleştiri 
     DAUM, Siyah - Beyazlı futbolcuları da net bir dille eleştirdi. Ünlü hoca, "Ümit’in biraz daha akıllı oynamasını sağlarsak büyük futbolcu olur. Nihat inanılmaz yetenek. H l düz ve kıvrak değil, topla telaşlı. Erman’a, hayattaki en iyi arkadaşının top olduğunu öğretmemiz şart. Fevzi iyi kaleci. Ama psikolojik açıdan sağlam noktaya getirmemiz gerekir. İbrahim inanılmaz istekli. Türk futbolunun gelişmesini sağlamak müthiş hoşuma gidiyor" diye konuştu. 
     
     Traş bıçağında dans 
     KULÜPTEKİ parasal sorunlara da değinen Daum, "Yine de bu takımla şampiyonluğu yakalamaya çalışacağım" ifadesini kullandı. Alman Teknik Direktör, bonservis bedeli olmayan oyuncuların peşinde koştuklarını, genç ve yetenekli Türk futbolcuları aldıklarını ekledi ve "Ama bu yapmış olduğumuza, traş bıçağının üzerinde dans etmek denir. Defansımızdaki oyuncu sayımız yeterli değil. Erman sakat. Bir kişi daha sakatlanırsa elimde üç kişi kalıyor" dedi. 
     
     "Takım alkışlanacak" 
     ALMAN hoca, Nouma konusunda da şunları söyledi "Benden özür dilemesine gerek yok. Farklı noktalarda sorunları var. Kendisiyle konuştum, bunları açıklamam doğru olmaz. Seksüel anlamdaki sorunlarını da anlattı. Sebep biz değiliz. Kendisini antrenmanlara çağırdık, gelmedi. Nouma bizi diskoya götür’ sloganını kişisellikten çıkarıp, takıma yayacağız. Birey olarak değil, takım olarak alkışlanacağız. Yeni slogan Beşiktaş bizi diskoya götür olacak." 
     
" Yedeklik mi, bir daha asla"      KARTAL YİĞİT 

     KÖLN maçında ikinci yarıda oyuna giren ve ortaya koyduğu futbolla alkış toplayan Yasin, "Yedek kalmak beni hem üzüyor, hem de hırslandırıyor" dedi. Genç futbolcu "Ama pes etmeyeceğim. Hocamızın ligde sahaya süreceği ilk on birde yer alacağım, kimsenin kuşkusu olmasın. Sahaya yedek çıkmak uykularımı kaçırıyor. Beşiktaş’ta yedek kalmak bana yakışmıyor" diye konuştu. 
     DAUM’DAN da övgüler alan Yasin şöyle devam etti "Hocam beni oynatmıyorsa bir bildiği vardır. Sonunda formayı yeniden alacağım. Takıma yeni katılan arkadaşlarımız var. Onlara şans verilmesi çok doğal. Ancak Daum’un yeniden bana döneceğine inanıyorum. Geçtiğimiz sezon 30’un üzerinde maç oynadım. Medyada üzerime geldi. Gönderileceğimi bile ileri sürdü." 
     
Almanya’da son prova      ALMANYA kampını bugün noktalayacak Beşiktaş, son provasını M.Gladbach karşısında yapacak. Münch’ün de yer alacağı karşılaşma TSİ 19.00’da başlayacak. Bu arada ameliyat olan Tamer’in ikinci gün çalışmalara başlaması doktorları şaşırttı. Kulüp Doktoru Ayhan Optur, "Bünyesi çok kuvvetli. Bu şekilde devam ederse daha önce futbola döner" dedi. 
     
Letchkov sürprizi      BEŞİKTAŞ, 1997 - 98 sezonunda transfer ettiği Bulgar Letchkov’dan sürpriz gelir elde etti. Futbolu bıraktığını açıklayan bu oyuncudan üç yıl sonra para kazanan Siyah - Beyazlı takım, transfer olduğu CSKA Sofya’dan 200 Mark 120 milyar lira alacak. Bu arada kaleci antrenörü İmmel, dördüncü kaleci arayışını Türkiye’de sürdüreceklerini açıkladı. 
     



 SPOR 























</TEXT>
</DOC>
