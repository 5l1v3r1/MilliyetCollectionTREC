<DOC>
<DOCNO> 38219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/yazar/pulur.html </URL>
<DATE> 2001/08/21/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Onlar artık üniversite şehri olmak istiyor... 
</HEADLINE>
<TEXT>

Zonguldak'ı ayakta tutan kömür. Ama Zonguldaklı, zarar etmesi önlenemeyen kurumda bir gün akan suların kesileceğini iyi biliyor 
     Deprem'in insanları ne hale getirdiğini anlamak için, bir gün arayla Gölcük, Adapazarı, Düzce'den sonra Zonguldak'ı görmek gerek... 
     Zonguldak'ta pahalılık yok mu Paranın pul gibi eriyişi yok mu Partilerden umudunu kesen yok mu "Ne olacak bu memleketin hali " diye sızlananlar yok mu 
     Olmaz olur mu, var 
     Ama insanlar cıvıl cıvıl, öfkeleriyle, sorgularıyla, sevgileriyle, eleştirileriyle, şakalarıyla cıvıl cıvıl... 
     
ZARARIN NEDENİ SİYASETÇİ      Zonguldak kömür memleketi, kömür Zonguldak'ı ayakta tutuyor, 17 bin kömür işçisi, memuru kazandığını Zonguldak ekonomisine katıyor, kısacası Türkiye Taşkömürü Kurumu TTK Zonguldaklı için çalışıyor ve ne yazık ki, ülke ekonomisini de deyim sivri olsa da sömürüyor. 
     Çünkü bu işletme zarar ediyor. 
     "Kömür ocaklarını kapayalım, içine su doldurup somon balığı yetiştirelim " diyenlerle, "Hiç çalıştırmadan işçilere bütçeden para ödeyelim " diyenlerin ekmeklerine yağ sürüyor 
     Niye bu işletme zarar ediyor 
     Kime sorsanız tek cevap var 
     "Siyasetçiler, politikacılar yüzünden " 
     Her politikacı, her dönem, TTK'ya adam sokmuş, giren bir daha çıkmamış, bugün işletmenin 17 bin işçisi ve ayda 1 milyara varan ücret alan kıdemliler var. 
     Peki, bu işçilerin kaçı maden ocağına inip kazma sallıyor 
     6 bini 
     Gerisi yer üstünde... 
     En düşük aylık 400 milyon lira, diyorlar. 
     
'İSTER ÇALIŞ, İSTER ÇALIŞMA'      TTK, bazı kuyuları özel sektöre devretmiş, onlara diyor ki 
     "Al bu saha senin, senden yılda misal, 100 bin ton kömür isterim, çıkaramazsan, tamamlarsın, parasını alırım." 
     Özel sektör, bu işçilere ayda ne veriyor biliyor musunuz 
     280 milyon lira, sendika filan da yok, ister çalış, ister çalışma, lütfedip sigortalı yapmışlar 
     TTK'nın zararı, sadece işçi ücretlerinden, işçi güvenliği için alınan önlemlere verilen harcamalardan mı 
     Evet demek "insafsızlık" olur. 
     Hele, her an ölümle burun buruna olan yeraltı işçileri için. 
     
TURİZMDE BİLE UMUT VAR      Zonguldaklı bunun böyle gitmeyeceğini bir gün akan suyun kesileceğini düşünüyor, "kömür şehri" değil, "üniversite şehri" olmaya gayret ediyor, hatta turizmden bile umutlu olanlar var. 
     Zonguldak Karaelmas Üniversitesi'nin, ilçelerdeki fakültelerini içeriye çekmek istiyorlar. 
     Zonguldak'ta işsizlik yok mu 
     Vardır elbette, ama öyle toplu bir işsizlik yaşanmıyor çünkü TTK kimseyi işten çıkarmamış ki 
     Zonguldak'a girdiğim gün şehir "Hoş geldin Zeki Çakan" afişleriyle donatılmıştı, yeni Enerji Bakanı gelip gitmiş, afişler yadig r kalmıştı. ANAP'lılar milletvekili ve hemşerilerine bağlılıklarını gösteriyorlardı. 
     Ateşli bir DSP'li - demek h l var - yakamıza yapıştı 
     "Sorun bakalım, gece yarılarından sonra havaya atılan fişeklerin parasını kim ödemiş ANAP'lılar mı, yoksa bizim vergilerimiz mi " 
     Elçiye zeval olmaz, soruyoruz... 
     
     







Ulusal güvenlik ve AB 


Bostancıoğlu’nun koltuğu sarsıldı 


Ata’yı kopyalasınlar 


Tevbih günü 


TIR'da dış politika 


Ulusal güvenlik ve MGK toplantısı 


Onlar artık üniversite şehri olmak istiyor... 


Depremin vurduğu gençlik 


Krizin uğramadığı kent 


Ölçü üretim ve istihdam 


İşte at işte meydan 


Dost acı söyler 


</TEXT>
</DOC>
