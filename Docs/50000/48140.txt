<DOC>
<DOCNO> 48140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/spor/ymese.html </URL>
<DATE> 2001/10/22/ </DATE>
<TIME>  </TIME>
<AUTHOR> BİLAL MEŞE  </AUTHOR>
<HEADLINE>
Tarihi fark 
</HEADLINE>
<TEXT>

     Galibiyet için herşey vardı Beşiktaş adına... Muhteşem bir taraftar ve 90 dakika bitmeyen destek... Maçın iki kader anı vardı bize göre. Biri, Galatasaray’ın daha ilk dakikada Emre ile kazandığı gol. Ne var ki, hakem vermedi. İkincisi ise Ronaldo’nun ikinci yarıda kaçırdığı fırsat. Bomboş kale. Ronaldo topu auta gönderirken, Beşiktaş’ın da kaderiyle oynuyordu. 
     Kartal, yarışta var olmanın galibiyetten geçeceğini biliyordu. Maçın geneline bakacak olursak, Beşiktaş özellikle ilk yarıda rakibi Galatasaray’ı perişan etti. Orta sahada duvar ören Siyah - Beyazlılar, bu alandan süratli oyuncularla rakip kaleye yüklendi. Bayram’la ilk golünü buldu. Emre de Beşiktaş’a yardımcı oldu İşte bu yarıda Beşiktaş o kadar gol kaçırdı ki, saymakla bitiremeyiz. Tayfur, Baya, Nihat bu fırsatları gole çeviremediler. 
     Galatasaray, ikinci yarıda oyundan düşmedi... Hırs küpüydü Sarı - Kırmızılılar. Fevzi’ye kimsenin kızmaya hakkı yok. Galatasaray’ın attığı iki golde yine savunma, yine bireysel hatalar ön plandaydı. 
     Beşiktaş kötü oynamadı. Ama şans faktörü de hiç onların yanında olmadı. Khlestov’un, Bayram’ın, Nihat’ın ve İlhan Mansız’ın çabaları, üç puanı getirmedi. 
     Beşiktaş, şampiyonluk yarışında bir yara daha aldı. Bu yara kapanır mı, kapanmaz mı, bilemeyiz. Ama bilinen bir gerçek var ki, kaybedilen puanlar, Kartal’ı bu yarışın uzağında tutacak. 
     İlk kez böylesine bir maç izledik, bol sarı kartı olan. Toplam dokuz sarı kartın çıktığı derbide Muhittin Boşat’a iyimser gözle bakamayız. Galatasaray’da futbol dışı sertlikler ön plandaydı. Ne var ki Boşat, Galatasaray’daki sarı kartları kırmızıya çevirmemek için müthiş bir özen gösterdi . 
     



 SPOR 





























</TEXT>
</DOC>
