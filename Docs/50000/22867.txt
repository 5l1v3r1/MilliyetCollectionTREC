<DOC>
<DOCNO> 22867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/guncel/gun05.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ERUH’TA ASKER - YASAK İLİŞKİ - TACİZ - CİNAYET’ SKANDALI... 
</HEADLINE>
<TEXT>
Binbaşı, müebbetle yargılanıyor 
Ömür boyu hapsi istenen binbaşı iddialar için, "İftira" dedi. Davacı korucu ise suçladı "Eşimle ilişki kurup zehirledi" 
     Namık DURUKAN DİYARBAKIR DHA 

     Siirt’in Eruh ilçesine bağlı Bayraklı köyündeki birlikte Tabur Komutanı olarak görev yapan Binbaşı Harun Çapur, köyde ilişki kurduğu Fatma Sarın’ı zehirleyerek öldürdüğü iddiasıyla ömür boyu hapis istemiyle yargılanıyor. 
     Siirt Ağır Ceza Mahkemesi’nde görülen davanın iddianamesine göre, Bayraklı’da korucu olan Mehmet Salih Sercan’ın, yaşı küçük olduğu için nik hsız yaşadığı eşi Fatma Sarın ile cinsel ilişkiye giren Çapur, sık sık evi ziyaret etti. Çapur, bu ziyaretlerin sonunda Sarın’ın evinde cinsel ilişkiye girdikten sonra genç kadını zehir verip öldürdü. Mehmet Sercan ile yakınları, korkularından olayı adli makamlara bildiremediklerini söyledi. 
     Aile, binbaşı Çanakkale’ye tayin edilince savcılığa başvurdu. Cinayet suçlamasıyla bir süre tutuklu kalan Çapur, daha sonra tutuksuz yargılanmak üzere bırakıldı. 
     Siirt’teki son duruşmada tanıklık yapan Fatma Sarın’ın annesi Hayriye Erdal, olay gecesi Çapur’un gece geç saatlerde evden çıktığını gördüğünü ve bu sırada kendisine "sus" işareti yaptığını anlattı. Erdal, dünürü Rahime Sercan ile eve girdiğinde kızının ağzından köpüklü kan geldiğini ve çenesi üzerinde tırnak izi gördüklerini söyledi. 
     
Korucu koca Korktum      Fatma Sarın’ın nik hsız eşi Mehmet Sercan da, korktuğu için binbaşıyı şik yet edemediğini, köyden gidince yasal yollara başvurabildiğini anlattı. Sercan, "Çocuklarım ve yeğenlerim korucuydu. Doğruyu anlatırsam binbaşının bunları öldüreceğini düşündüğümden bir şey söylemedim" dedi. Sercan’ın annesi Rahime Sercan da, "O gün binbaşı ile evin holünde karşılaştık. Sus, oğlunu da öldürürüm’ dedi. Binbaşı gelinim ile telefonla konuşup faturaları öderdi" diye konuştu. 
     Köy korucularından Abdulkerim Dayan da, şunları anlattı "Binbaşının, ölen Fatma’yı tabura ait ambulansa bindirip bir saat dolaşarak geri geldiğini gördüm. Ayrıca halı kursundaki başka kızları da ambulansa bindirip çevrede gezdiriyordu. Ancak köylüler korkudan bir şey söyleyemiyordu." 
     Binbaşı ise, köylülerin iftiralarda bulunduğunu, Fatma Sarın’ı da başkasıyla ilişkisi nedeniyle, kayınvalidesi Rahime Sercan’ın zehirleyerek öldürdüğünü öne sürdü. 
     



 GÜNCEL 


















</TEXT>
</DOC>
