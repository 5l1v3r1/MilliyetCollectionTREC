<DOC>
<DOCNO> 31639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/yasam/yas06.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolun açık olsun Gülin 
</HEADLINE>
<TEXT>

365 günde devrialem’ dün başladı... Gezinin Türk kahramanı Gülin Aköz, yolculuğun ilk ayağında dünyayı keşfinden’ önce kendini keşfetme hik yesini anlattı... 
     31 yaşında bir Türk kızı, Gülin Aköz... Daha önce karşılaşmadığı, sadece maillerden tanıdığı 3 kişiyle birlikte çıkacağı dünya turunun ilk ayağı hareket etti. Dün saat 19.20’de kalkan Emirates Havayolları’nın uçağına binen Gülin Aköz, bu sabah Güney Afrika'nın Johannesburg şehrinde olacak. Zambia'ya sefer olmadığı için tüm gününü havalimanında geçirip, sabah da Zambia'ya uçacak. Ancak tüm bunları yapmadan önce Milliyet'e yazacağı yazıların ilkini gönderdi... Dünyayı keşfetmeden önce kendini keşfini anlattı... 
     Hik ye şöyle başlıyor... Kendimi çok mutsuz hissediyordum. Üstelik bunun ilelebet süreceğini zannediyordum Baktım, ne bir şey okuyabiliyor ne de yazabiliyorum, gidecek güzel film de kalmamış. Kafamı dağıtır, insanlar ne yapıyor, bakar oyalanırım’ diyerek lonelyplanet’in travel companion’ sayfasına girdim. Bir sürü abuk subuk yazı okuduktan sonra Jeff'in ilanını gördüm. Adresine girip daha önce yaptıklarını ve dünya turu projesini okuduğumda "Bu tam istediğim şey. Mutlaka bu takıma girmem gerekiyor " dedim ve o günden beri hayatımın en keyifli günlerini geçiriyorum... 
     
     İlk gezi, ilk heyecan 
     3 yıl önce, hayatta en mutlu olduğum anların peşine düştüğümde bulduğum yanıtların ikisi de seyahatle ilgiliydi. Herkes Avrupa’ya gider, ben ilk olarak Mısır’a gitmiştim. Uçak havaalanına indiğinde yerdeki görevlilerin kravatlarının uçuştuğunu fark etmiş, haziranda tedbir olsun diye yanıma aldığım tek hırkayı 1 hafta boyunca giymek zorunda kalacağımı düşünmüştüm. Halbuki uçaktan dışarı ilk adımımı attığımda ılık bir rüzg r karşılamıştı beni. İlk ülke, ilk sürpriz Rüzg r diğer memleketlerde başka esiyormuş meğer. Ve sonra El-Gezirah Sheraton’ın penceresinden Nil’e baktığımda resmen yerimde zıpladığımı hatırlıyorum. İnsan hayatında kaç kere duyar ki böyle bir coşkuyu 
     Ya sonra Sonra Şubat 1997’de Güney Afrika’ya gittim. Biraz komikti Tunus’tayken öğrenmiştim THY’nin promosyonu olduğunu. O meşhur akşamüstü eve gelip "Anne, ben bu akşam gideyim mi " diye sordum. Zavallı annem, Taksim’e filan diyeceğimi sanmıştı, "Nereye " diye sorarken... Ve ben Tunus’tan döndükten 2 gün sonra, hiç hesapta yokken, 1 saat içinde hazırlanıp 3 saat sonra uçağa binmiştim. 
     
     Üç çiçek bir böcek 
     Eğer bir şeyi fazla düşünürseniz yapamazsınız. Yapmamak için mantıklı bir yığın sebep üretmek kolaydır çünkü. Bahaneler hep oradadır. Ben çok kararsız biriyim ama güzel bir yöntem geliştirdim. Mesela, bu dünya turu hik yesinde, önce onlar beni takıma kabul etsinler, ben sonra düşünürüm demiştim, seçilince de haliyle o karar otomatik olarak verilmiş oldu. Tabiri caizse, beni takıma almaları için onları kandırdım. Daha doğrusu Jeff’i... Kendisi hem rehberimiz hem kahraman liderimizdir , Aynı zamanda aramızdaki tek böcek Biz kalanlar üç kızız da Halbuki Makine Mühendisliği’nden döneminin tek bayan mezunu olarak ben bunun tam tersine alışığım. Jeff'e dedim ki,"Dünyada iki kıta üzerinde bulunan tek şehir İstanbul’dan size çok farklı bir bakış açısı getireceğim." 
     Ve bu geziyi neden istediğimi, ne umduğumu, ne beklediğimi oturup yazdım. İkna edebilmiş olmalıyım, aferin bana Hik yenin biraz daha başına dönecek olursak, üniversitede köreldiğimi hissetmeye başlamıştım artık. Makine Mühendisliği pek bana göre bir bölüm değildi. Maalesef hiç bilinçli bir seçim yapmamıştım. Bana kalsa turizm, psikoloji, felsefe, arkeoloji filan okurdum herhalde, ama Robert Kolej’den mezun olup matematik ve fenden anlayınca, neresi yüksek puanla alıyorsa oraya girmeniz bekleniyor sizden. 
     
     15 kilometrekarelik hayatlar.. 
     Bir de benim ailemde akademisyen çok. Dayı uçak mühendisi profesör, amca inşaat mühendisi profesör, teyze genetikçi profesör, bölüm başkanı. Eh durum böyle olunca, bir bayan için çok güzel bir meslek, onu da kabul ediyorum, herkes bir şekilde beni akademisyen olmaya yöneltti. Gerçi hiç pişman değilim geçen yıllara. Her sene 60 küsur genç insan tanıyorsunuz, onları biraz da çocuklarım olarak görüyorum. En yakın arkadaşlarım arasında eski öğrencilerim var. Bu da çok güzel bir şey ama aynı işi 10 sene yapmak yeterli. Biraz farklı bir şeyler denemek, asıl önemlisi kendi seçimlerimi yaşamak istiyorum. Benim isteklerim de standart hayatın dışında bir şeyler. Velhasılı kelam, hayat 15 kilometrekarede geçmemeli. 
     Ve işte uzunca bir süre üniversitede kaldıktan sonra hayatımı değiştirmeye karar verdim. Tabii bunca zaman sonra farklı ve yeni bir şeylere atılmak heyecan verici ama aynı zamanda da biraz korkutucu. 
     
     Kaçırılırsak sigortamız var 
     Geçenlerde komik bir olay oldu. Yemekte gittiğimiz yerlerin tehlikeli olduğunu söyleyince kardeşim "Bizim kaçırılma ve fidye sigortamız var" dedim. Kardeşim gülerek bakıyor yüzüme. "Ne oldu " dedim. "Sen ne olacağını sanıyorsun onun " diye sordu muzip bir gülümsemeyle. "E fidyeyi ödeyip bizi kurtaracaklar" dedim gayet masum. Meğer öyle olmuyormuş, geride kalanlara ödeniyormuş o para. Aksi, terörü desteklemek olurmuş. Hımmm... 
     Neyse, n’apalım Ben biraz kaderciyimdir. Eğer başıma bir şey gelecekse burada da gelebilir. Bu yolculuğu sağ salim tamamlayıp tek parça halinde dönersem mutlu olacağım tabii. 
     Sonuçta ciddi ve kalıcı bir zarar görmedikçe tüm sıkıntılar, zorluluklar unutulur sadece hoş bir macera ve değerli anılar kalır geriye. Sonuçta her şeyin avantajları ve dezavantajları var. Özgürlük güzel ama insan bazen de bilinenin rahatlığını ve bunun insana verdiği güven duygusunu da özlüyor. Bazıları benim çok şey istediğimi söylüyor ama istemezseniz elde edemezsiniz, öyle değil mi 
     



 YAŞAM 


















</TEXT>
</DOC>
