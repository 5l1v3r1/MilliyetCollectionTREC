<DOC>
<DOCNO> 48463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/dunya/tur.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Bomba yağdı 133 ÖLÜ 
     DIŞ HABERLER SERVİSİ 

     Amerikan uçaklarının Afganistan'daki bombardımanı dün K bil çevresinde yoğunlaştı. Taliban Enformasyon Bakanlığı sözcüsü, K bil'e yönelik hava saldırılarında 25, Herat kentinde ise bir camide 15 sivilin öldüğünü açıkladı. El Cezire televizyonu ise haberinde, Kandahar yakınlarındaki Çukar köyüne bomba düştüğünü ve 18’i aynı aileden 93 sivilin öldüğünü, 40 sivilin de yaralandığını bildirdi. 
     
     Yunan kabinesine ılımlı’ bakan 
     YORGO KIRBAKİ Atina 

     Yunanistan Başbakanı Kostas Simitis, Savunma Bakanlığı'na Türkiye'ye karşı olumsuz tutumuyla bilinen, şahin görüşlü Akis Çohacopulos'un yerine "ılımlı" Yiannos Papandoniu'yu atadı. Mütevazı ve sakin olarak bilinen Papandoniu, ekonomik krizde, Türkiye'ye yardım gerektiğini söylemişti. 
     
     Clinton Savaştan nefret ediyorum 
     DIŞ HABERLER SERVİSİ 

     ABD'nin eski Başkanı Bill Clinton, "Bin Ladin ölüm müptelası. Onun yok edilmesi çok hayat kurtaracaktır" dedi. Clinton yaptığı açıklamada, şunları söyledi "Afganistan'da olandan devam eden ABD operasyonundan nefret ediyorum. Çocukları yaralıyor. Ama mecbur kaldık. Onu Ladin ve örgütünü yok etmezsek, çok sayıda masum insan ölecek." 
     
     Ladin’li afişler reklam panolarında 
     ABD'de bir reklam şirketi, halkı yatırıma teşvik etmek amacıyla, Ladin'in portrelerini kullanmaya başladı. New York sokaklarında boy gösteren ilanlarda, Ladin portresi ve bunun altında, "Hisse senetlerinizi satmanızı istiyor..." sloganı yer alıyor. Reklamda halka "Siz Bin Ladin'in istediğinin tersini yapın, hisse senedi alın" mesajı veriliyor. 
     



 DÜNYA 














</TEXT>
</DOC>
