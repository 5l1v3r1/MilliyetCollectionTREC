<DOC>
<DOCNO> 31448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/spor/spo04.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gurbette örgüt 
</HEADLINE>
<TEXT>

Trabzonspor Yönetimi, Almanya’daki Karadenizli iş adamlarına dernek kurduracak, gelir akışı isteyecek 
     ALMANYA’DA yeni sezon hazırlıklarını sürdüren Trabzonspor’un yöneticileri, bu ülkedeki Karadenizli iş adamlarını bir araya toplamak için kolları sıvadı. Bu amaçla Almanya’da bir dernek kurmayı planlayan Bordo - Mavililer, çeşitli kentlerde yemekli toplantılar düzenleyip, hem kulübe kazanç sağlayacaklar hem de Trabzonspor’un ününü tüm Avrupa’ya duyuracaklar. 
     TRABZONSPOR formasını yıllardır giyen Osman, en büyük korkusunu yanlış anlaşılmak olduğunu söyledi. Tecrübeli futbolcu iki gün geç imza attığı için arkasından söylenmedik sözün bırakılmadığını da hatırlattı ve "Benim herhangi bir talebim yok. Zaten görev istenmez, alınır. Trabzon’a hizmetten başka bir amacım yok, iyli ya da kötü" ifadesini kullandı. 
     
     Cep harçlığı 
     TRABZONSPOR’DA oyunculara toplam 34 bin dolar tutarında ödeme yapıldı. Yaklaşık iki haftadan bu yana Almanya kampını sürdüren Bordo - Mavililer’de, para oyunculara elden verildi. Bu gelişme nedeniyle Mannheim maçının moral bozukluğunu üzerinden atan futbolcuların neşesi de yerine geldi. 
     
     Hami’ye görev 
     TRABZONSPOR Teknik Direktörü Sadi Tekelioğlu Mannheim önünde forma giydirmediği Hami, Osman ve Erman gibi oyunculara yarınki Teplice sınavında görev vermesi bekleniyor. Tekelioğlu, "Çek takımının karşısına değişik bir kadro ile çıkacağız. Amacım tüm oyuncuları denemek ve en iyi verimi almak" dedi. 
     



 SPOR 
























</TEXT>
</DOC>
