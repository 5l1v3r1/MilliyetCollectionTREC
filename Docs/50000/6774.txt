<DOC>
<DOCNO> 6774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/ekonomi/eko08.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, Renault’u bıraktı, şimdi Hanedan’a biniyor 
</HEADLINE>
<TEXT>

     Fransa’da Ermeni Soykırım Tasarısı’nın kabul edilmesiyle birlikte Türkiye’de Fransız mallarına uygulanan boykotlar sürüyor. Başbakan Bülent Ecevit’in de dün Renault marka arabasını Hyundai ile değiştirmesi "Ecevit’in Fransa’ya boykotu" yorumlarına yol açtı. 
     Başbakan Ecevit, bir yıldır kullandığı Fransız "Renault - Safrane" marka aracı Güney Kore malı Hyundai’nin "Dynasty" modeli araçla değiştirdi. 
     Hyundai tarafından makam aracı olarak üretilen ve "Hanedan" anlamına gelen Dynasty markalı otomobil, 1997 yılında Başbakanlığa hibe edilmişti. 
     Hyundai Assan’dan alınan bilgiye göre, 1997’de İzmit’te Assan’la ortaklaşa olarak fabrika kuran Hyundai Motors, açılış günü biri Başbakanlığa diğeri de İzmit Valiliğine olmak üzere iki adet Dynasty model makam aracı hediye etmişti. 
     Piyasa fiyatı 100 bin dolar yaklaşık 68 milyar TL olan Dynasty, zırhlı olmasının yanısıra üst düzey konfor ve güvenlik özelliklerine sahip bir otomobil. 
     


 EKONOMİ 




















</TEXT>
</DOC>
