<DOC>
<DOCNO> 6106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/son/sondun16.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Konseyi'nden Şaron'a "Barış sürecini tekrar başlat" 
</HEADLINE>
<TEXT>

     Avrupa Konseyi Genel Sekreteri Walter Schwimmer, İsrail'de seçimleri kazanan Ariel Şaron'a, Ortadoğu barış sürecini tekrar başlatması çağrısında bulundu. 
     Schwimmer, Avrupa Konseyi olarak seçimi kazanan Şaron'dan tüm enerjisini öncelikle askıda bulunan barış görüşmelerinin başlatılması için harcamasını beklediklerini söyledi. 
     Avrupa Konseyi'nin başta insan hakları konusu olmak üzere Ortadoğu'daki tüm gelişmeleri yakından izlemeye devam edeceğini kaydeden Genel Sekreter Schwimmer, İsrail ve Filistin ile yakın ilişkileri sürdürme konusunda kararlı olduklarını belirtti. Schwimmer, Avrupa Konseyi Parlamenterler Meclisi'nden AKPM bir heyetin Mart ayında yapacağı ziyaretten sonra, kendisinin de İsrail'e gitmeyi planladığını bildirdi. İsrail, 1957 yılından bu yana AKPM'nin çalışmalarınına ''özel davetli'' statüsünde katılıyor ve şu ana kadar Avrupa Konseyi'nin çeşitli sözleşmelerine tek taraflı imza atmış durumda. 




</TEXT>
</DOC>
