<DOC>
<DOCNO> 23836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/yazar/akyol.html </URL>
<DATE> 2001/05/29/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Derviş ve hükümet 
</HEADLINE>
<TEXT>

     KEMAL Derviş'le hükümet arasındaki ilişkilerde bir gerginlik görülüyor. Ecevit - Derviş ilişkileri eskisi gibi sıcak değil. MHP'nin rahatsızlığı da artıyor. 
     Hükümet dağılmaz, ama bu görüntüler ekonomiyi olumsuz etkiler. 
     Derviş'in de kusurları var, özellikle siyasi bakımdan... Gösterişli Anadolu gezileri en azından zamanlama itibariyle yanlıştı. 
     Derviş de bunu görmüş olmalı ki, çevresine şunları söylüyor 
     - Denizli'ye yapacağım geziyi bir süre erteleyeceğim. Giderken de yanıma ekonomi bürokratlarını alacağım... 
     Hatta Derviş bu kararını Hazine Müsteşarı Faik Öztrak'a da söylemiş. 
     İsabetli... Derviş "amacım siyasi mesaj vermek değildi" diyor ama Gaziantep ve Adana gezileri gerçekten "politik" olarak algılanmıştır. Bürokratlarla birlikte ekonomik programı anlatmak ise daha "teknik" bir görüntü verir. 
     Program hala bıçak sırtındadır. Derviş, hükümet içi ilişkileri zorlaştıracak siyasi görüntüler vermekten sakınmalıdır. 
     
     MHP tarafına gelince... Şu sözler de Bahçeli'nin en yakın çevresine söyledikleri 
     - Ekonomik programın en ağır yükü bizim bakanlara ve bizim tabanımıza düşüyor. 
     Doğru... Telekom dolayısıyla Ulaştırma Bakanlığı... Esnaf dolayısıyla Ticaret Bakanlığı... Köylü dolayısıyla Tarım Bakanlığı... 
     Bahçeli, "buna rağmen, programı destekliyoruz, Derviş'e daima destek veriyoruz" diyor ama şikayetini de belirtiyor 
     - Tavırları yanlış. Bakan arkadaşlarımızla uygun üslupla diyalog kurmuyor. Sadece dördüncü parti gibi değil, rakip parti gibi davranıyor. 
     Bahçeli, Derviş'in "diyalogla çözümlenebilecek konularda dayatmaya kalkışmasını" da eleştiriyor. 
     Derviş'in koalisyon ortaklarıyla diyalog konusunda daha fazla özen göstermesi gerektiği bir gerçektir. Belirli aralıklarla koalisyon liderleriyle görüşmelidir mesela... 
     
     KÖYLÜLÜĞÜN ne ölçüde destekleneceği, Türkiye'nin asırlık sorunudur En önemli üç sorunumuzu saymak gerekirse, biri mutlaka budur. 
     Şimdi de hububat fiyatları, Derviş'le MHP'yi karşı karşıya getirdi. 
     Türkiye temel bir politik tercih yapmak zorundadır Elimizdeki 1 lirayı, 3 lira getirecek olan tarıma mı, 10 lira getirecek olan sanayi ve hizmet sektörlerine mi yatırmalıyız 
     Elbette hububat fiyatları tartışılabilir ama temel tercih, daha verimli olan sanayi ve hizmet sektörlerinin geliştirilmesi olmalıdır. 
     Tarımsal nüfus gelişmiş ülkelerde yüzde 5, bizde yüzde 45'tir Krizin de hızlandırmasıyla, önümüzdeki yıllarda milyonlarca köylü vatandaşımız şehirlere göçecektir 
     Milyonlarca insana kentsel altyapı, eğitim, sağlık, iş imkanlarını nasıl yaratacağız Böylesine bir "toplumsal deprem"in yol açacağı sosyal, ideolojik ve politik sorunları, çalkantıları bir düşünün 
     Bu dev sorunu çözmek için, Türkiye'nin sanayi ve hizmet sektörünü hızla geliştirmeye, siyasette de "yöneten demokrasi"ye ihtiyacı vardır. 
     Bugüne bakarsak, Derviş'in eldeki kaynakları öncelikle sanayi ve hizmet sektörlerine yöneltmek istemesi prensipte haklıdır. 
     
     







Derviş ve hükümet 


Festival food 


Bahçeli ve Derviş 


Çocuk Kemal Derviş ve annesinin gözleri 


Günü değil geleceği kurtarmak... 


Bir bardak suda... 


Bir mendil niye kanar 


İstifa edecekler 


İki çatı örgütü 


Samimiyet 


Rektör isyanı 


Dağlarca ve dolardan TL'ye dönüşün şiiri 


Kamulaştırmada değişiklik var 


Satarken dünya, alırken Türk fiyatı 


</TEXT>
</DOC>
