<DOC>
<DOCNO> 28578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/son/sondun19.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Batı Şeria'ya inen İsrailli paraşütçüye Filistinlilerden çay... 
</HEADLINE>
<TEXT>

     Şiddetli rüzgar yüzünden sürüklenerek Batı Şeria'ya inmek zorunda kalan İsrailli paraşütçü, İsrailli yetkililere teslim edildi. 
     Filistinli güvenlik yetkilileri, dün paraşütçü Adi Ben-Yusuf'u sorgulamak yerine, ona çay ikram etti ve evine gitmesine izin verdiler. 
     İsrail'in kuzeyindeki Megiddo bölgesinden havalanan üç paraşütçüden biri olan Ben-Yusuf'un, Cenin kasabası yakınındaki Filistin köyü El-Yamun'a inmek zorunda kalırken, diğer paraşütçüler İsrail ordusuna ait bir kontrol noktası yakınına indi. 
     Cenin'de görevli Filistinli güvenlik yetkilisi Ebu el-Fatih, ''Ona nazik ve insanca davrandık, ailesinin yanına sağ salim dönmesi için koruma önerdik. İsrail ordusunun bize olan düşmanlığına rağmen, bu bizi İsrail vatandaşlarını korumak ve onlara yardım etmekten alıkoyamaz'' dedi. 
     İsrail helikopterleri, geçen ay Lübnan'dan kalktıktan sonra İsrail topraklarına giren sivil bir uçağı düşürmüş ve olayda pilot ölmüştü. 






</TEXT>
</DOC>
