<DOC>
<DOCNO> 13080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/siyaset/siy01.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Lobilere değil millete gideriz’ 
</HEADLINE>
<TEXT>

MHP lideri Bahçeli, bazı kişilerin siyaseti kötülediğini ve sihirli formül’ pazarladığını belirterek, "Sorun çözmek için müracaat edilecek yer millettir" dedi. 
     Başbakan Yardımcısı Devlet Bahçeli, geçmişte benzeri çabalarının sonuç vermediğini bilmelerine karşın bazı çevrelerin yine "sihirli siyasi formül ve reçete" pazarlamaya başladıklarını belirterek, "Hiç kimsenin, kendini Türk toplumundan daha akıllı ve kararlı zannederek, durumdan vazife çıkarmasına gerek yoktur. Milletimiz sağduyuludur" dedi. 
     Antalya’da yapılan MHP’nin "3. Bölge İstişare Toplantısı"na katılan Bahçeli, ekonomik krizi bulunmaz fırsat olarak algılayanların, topluma ve siyasete değişik elbiseler dikmek için "siyaset terzisi" misyonuna soyunmaya başladıklarını kaydetti. 
     Şu anda hayatiyet arz eden mesele, ekonomik sıkıntıların bir an önce aşılması, piyasaların şiddetle ihtiyaç duyduğu güven ortamına kavuşması gerektiğini vurgulayan Bahçeli, ülkenin önünü tıkayan engelleri aşabilmek için siyaset kurumunu kötülemenin çözüm olmadığını belirterek sözlerini şöyle tamamladı 
     "Sorunların çözüm yolu, siyasetin itibarını yükseltmekten geçer. Son zamanlarda suni arayışlar ve gelişi güzel eleştiriler şeklinde bir anlayışın, tekrar tedavüle sokulmaya çalışıldığı görülmektedir. Bu ülkemiz için çıkmaz bir sokaktır. Ülke so-runlarına çözüm bulunamadığında müracaat edilecek yer bellidir. Bu yer, her zaman milletin kendisi ola-caktır. Dolayısıyla bu yer, hiçbir zaman bazı lobiler ve çevreler olmayacaktır." 
     


 SİYASET 















</TEXT>
</DOC>
