<DOC>
<DOCNO> 6156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/son/sontur24.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzincan'da operasyon devam ediyor 
</HEADLINE>
<TEXT>

     Erzincan Valisi Halil İbrahim Altınok, Kemah ilçesi kırsal alanında güvenlik güçlerinin teröristlere yönelik operasyonunun devam ettiğini belirterek, 10 kişilik bir terörist grubun olduğunun tespit edildiğini bildirdi. Vali Altınok A.A muhabirine yaptığı açıklamada, güvenlik güçleri ile teröristler arasındaki çatışmanın sabah başladığını, operasyonun Tunceli ile Erzincan sınırında bulunan Munzur Dağı eteklerindeki Acemoğlu vadisinde yoğunlaştığını söyledi. Güvenlik güçlerinin, teröristlerin söz konusu alanda konuşlandığı duyumu üzerine başlattığı operasyonun devam ettiğini belirten Vali Altınok, şimdiye kadar 4 teröristin ölü ele geçirildiğini kaydetti. 




</TEXT>
</DOC>
