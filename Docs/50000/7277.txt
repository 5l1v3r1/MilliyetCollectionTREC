<DOC>
<DOCNO> 7277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/ekonomi/eko02.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Dayanamayan gider 
</HEADLINE>
<TEXT>

Rahmi Koç, Türkiye’nin uygulanan programdan başka sansı olmadığını belirtirken, Bu sıkıntı çekilecek’ dedi 
     EMİNE TÜRKER İstanbul 

     Koç Holding Yönetim Kurulu Başkanı Rahmi Koç, sıkıntılar çekilmeden enflasyonun düşmeyeceğini belirterek, "Bu sıkıntı çekilecek. Buna dayanma gücü olanlar dayanacak, dayanacak olmayanlar tasfiye olacak" dedi. 
     İstanbul Büyükşehir Belediye Başkanı Ali Müfit Gürtuna’yı ziyaret eden Koç, gazetecilerin soruları üzerine, hükümetin uyguladığı istikrar programının dışına çıkılmasının hem IMF ile olan ilişkileri bozacağına, enflasyonu tekrar körükleyebileceğine işaret ederek, "Bu son şansımızdır" dedi. Koç şöyle devam etti "Bu şansımızı da kaybedersek, bir daha kolay kolay hiperenflasyondan geri gelemeyiz. Tabii bunda ince ayarlar olacaktır. Fakat aşağıya doğru inme trendine girmiş olan enflasyonu tekrar yukarıya çıkarmak, son derece sevimsizdir." 
     "Enflasyon yüzde 20’nin altına inmez de yüzde 22 olur. Bizim için hiçbir mahsuru yok" diyen Koç, enflasyonun düşmesinin "piyasadan paranın çekilmesi, işlerin yavaşlaması, talebin durgunlaşması’’ ile ancak olabileceğini söyleyerek, şöyle dedi "Bu sıkıntı çekilecek. Çekilmeden enflasyon düşmez. Buna dayanma gücü olanlar dayanacak, dayanma gücü olmayanlar tasfiye olacak. Hep beraber başımızı suya sokacağız. Hangimizin nefesi daha uzunsa, daha uzun dayanabilecek, nefesi olmayan başını dışarıya çıkaracak." 
     
     Marketlerin taşınması zor’ 
     Koç Holding Tüketim Grubu Başkanı Cengiz Solakoğlu da, sorular üzerine marketlerni şehir dışına taşınmasına ilişkin yasa teklifini değearlendirdi. Solakoğlu, "Bu konuda hazırlanan kanun teklifinde çok eksiklikler var. Şehirden 5 kilometre uzağa taşınması meselesi var. İstanbul’un 5 kilometresi nereden başlıyor İstanbul, İzmit ve Tekirdağ’a kadar uzanıyor. Esnafın sıkıntısının kaynağı süpermarketler değil, bizim kanaatimize göre mevcut ekonomik koşullar" dedi. 
     
     2000’de net 43.5 trilyon k r 
     Koç Holding 2000 yılı net karını açıkladı. 1999 yılında 42.3 trilyon lira net kar elde eden Koç Holding’in 2000 yılı net karı 43.5 trilyon lira oldu. Koç Holding, toplam aktiflerinin 242.8 trilyon lira olduğu 2000 yıl sonu bilançosunu genel kurulun onayına sunacak. Koç Holding İdare Meclisi, 2000 yılı net karından 21 trilyon lira temettü dağıtılmasını kararlaştırdı. Koç Holding’den borsaya gönderilen açıklamaya göre, temettü tutarının 6 trilyon 410 milyar 220 milyon lirasının nakden 1000 liralık hisseye 100 lira , 14 trilyon 589 milyar 780 milyon liranın sermayeye eklenerek kardan bedelsiz hisse senedi şeklinde verilmesi genel kurula teklif edilecek. Koç Holding genel kurulu ile A grubu imtiyazlı pay sahipleri genel kurulu 20 Mart’ta toplanacak. 
     


 EKONOMİ 


















</TEXT>
</DOC>
