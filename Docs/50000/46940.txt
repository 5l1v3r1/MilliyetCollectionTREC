<DOC>
<DOCNO> 46940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/yazar/theper.html </URL>
<DATE> 2001/10/15/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Hata uygulayıcılarda 1 
</HEADLINE>
<TEXT>

Benim hakkımda bir dergide yazı çıktı, yazı içeriğinde aşağılayıcı hükümler vardı. Bunun için tazminat talep edebilir miyim 
R. F. - İstanbul 

     Size iki türlü yanıt vereceğim, birincisi olması gereken, ikincisi olagelen. 
     Bir kere hemen ifade edeyim hiç kimse bir başkasını aşağılayamaz, kişilik haklarına saldırıda bulunamaz. Bu halde hem düzeltme ve tekzip gibi Basın Kanunu'ndan doğan hakları vardır hem de Medeni Kanun'un 24. maddesinden doğan hakları vardır. Düzeltme ve tekzip haberin düzeltilmesi ve bu şekilde yeniden yayımlanması demektir. Medeni Kanun hükümleri ise, pek bilinmemektedir. Maddeler şöyledir. Önce bir tarif vardır tarif şu 
     "Şahsiyet hakkı ihlal edilenin rızasına veya üstün nitelikte bir özel ya da kamu yararına veya kanunun verdiği bir yetkiye dayanmayan her tecavüz hukuka aykırıdır." 
     Bu hukuka aykırılığın tarifi. Sonra da önlenmesi için yapılacaklar sıralanır. 
     Şahsiyet hakkı hukuka aykırı olarak tecavüze uğrayan veya bir tecavüz tehlikesi karşısında bulunan kişi, tecavüze son verilmesini veya tecavüz tehlikesinin önlenmesini talep edebileceği gibi, sona ermesine rağmen etkisi devam eden tecavüzün hukuka aykırılığının tespitini ve gerekiyorsa kararın yayımlanmasını talep edebilir. 
     Maddi ve manevi tazminat davaları açma hakkı ile birlikte bu tecavüzden elde edilen kazançları vekaletsiz iş görme hükümleri uyarınca talep etme hakkı saklıdır. 
     Görüldüğü gibi tecavüz tehlikesi için dahi hukuki önlem almak mümkün, ancak Günümüzdeki durumu yarın anlatacağım. 
     
     







Medeniyetler Çatışması 


Gürcistan için işbirliği 


Terör ve özgürlükler 


Fukaralık ve Afgan halkı 


Ekonomi bitti, yaşasın savaş 


Memurlar, Ali Paşa uzatmalı onbaşı 


Bekaa niye vurulmadı 


Savaş okumak istemezsin di mi 


Hata uygulayıcılarda 1 


Krizi kendi birikimimizle aşabiliriz 


Senaryo faiz dışı fazla’ üzerine kuruluyor 


</TEXT>
</DOC>
