<DOC>
<DOCNO> 28292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/son/sonspo21.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Milan'da 15 futbolcu satış listesinde... 
</HEADLINE>
<TEXT>

     Teknik direktörlüğüne Fatih Terim'i getiren Milan'da 15 futbolcunun satılık listesine konulduğu bildirildi. 
     İtalyan gazetelerinin haberlerine göre, aralarında Bierhoff, Boban, Chamot, Sala, Ba gibi futbolcularında bulunduğu satılık listesindeki isimlerin transferlerinden, kulübe 60-70 milyar İtalyan Lireti yaklaşık 30-35 milyon dolar gelir beklediği yazıldı. 
     Ayrıca Milan'ın satılık listesinde Aldegani, Aliyu, Beloufa, Brncic, Daino, Damoraud, Graffiedi, Guglielminpietro, Maccarone ve Teodoranic'in de isimlerinin bulunduğu bildirildi. Bu arada basında yer alan haberlerde, Juventus ile Milan kulüplerinin İnzaghi konusunda 70 milyar İtalyan Liretine 35 milyon dolar anlaştığı ve bu futbolcunun kırmızı-siyahlılarla imza atacağı belirtildi. La Gazzetta Dello Sport Gazetesi, Terim'in, eski oyuncusu Rui Costa'yı getirmekte çok ısrarlı olduğu haberini manşetine çıkartırken, AC Milan'ın Fiorentina'ya Comandini ve para teklifi götürmeye hazırlandığını iddia edildi. Rui Costa'ya daha önceden 90 milyar İtalyan Lireti 45 milyon dolar teklif eden Lazio'ya ''hayır'' cevabı veren Fiorentina Kulübü ise yaptığı açıklamada, halen sözleşmesi devam eden Rui Costa'yı her ne olursa olsun satmayacağını duyurdu. 







</TEXT>
</DOC>
