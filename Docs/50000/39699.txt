<DOC>
<DOCNO> 39699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/son/sontur02.html </URL>
<DATE> 2001/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan'dan Yenilikçilere mesaj "Elbet birgün buluşacağız" 
</HEADLINE>
<TEXT>

     Saadet Partisi SP Genel Başkanı Recai Kutan, kapatılan Fazilet Partisi kadrolarının yeniden SP çatısı altında biraraya geleceklerini söyleyerek, ''Açıkça ifade ediyorum ki, bu çok sürmeyecek. Birliğimiz, beraberliğimiz, bütünlüğümüz en kısa zamanda inşallah gerçekleşecek'' dedi. 
     Kutan, Bursa'nın İnegöl ilçesinde, partisinin genişletilmiş ilçe divan toplantısında yaptığı konuşmada, FP'nin kapatılmasının ardından ''milli görüşçülerin'' yenilmişlik pisikolojisi içinde yok olacağını umanların yanıldığını söyledi. 
     İl ve ilçelerdeki parti teşkilatlarının 40 gün gibi kısa sürede yeniden oluşturulduğunu anlatan Kutan, şöyle devam etti 
     ''Bu muhteşem tabloyu gördükten sonra emin olun bazı arkadaşlarımız adına fevkalade üzüldüm. Niçin bu kadronun arasında değiller Niçin ayrılıkçı yola girmişler Maalesef yine bazılarının telkinleri, bazılarının temennileri gerçekleşti. Ancak, açıkça ifade ediyorum ki, bu çok sürmeyecek. Birliğimiz, beraberliğimiz, bütünlüğümüz en kısa zamanda inşallah gerçekleşecek.'' 
     Recai Kutan, ekonomik krizin ülkeyi ekonomik ve sosyal açıdan çöküşe sürüklediğini, her üç kişiden birinin açlık sınırının altında yaşadığını ifade ederek, kurtuluşun milli görüş kadrosunun iş başına gelmesiyle gerçekleşeceği görüşünü dile getirdi. 
     
     







</TEXT>
</DOC>
