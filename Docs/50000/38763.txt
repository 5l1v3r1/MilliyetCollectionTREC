<DOC>
<DOCNO> 38763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/son/sondun02.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrailli Bakan'dan terörist teklif "Komandoların yakınlarını öldürelim" 
</HEADLINE>
<TEXT>

     Ortadoğu'daki şiddetin tehlikeli bir boyut kazanmasından çekinen ABD, İsrail hükümetinden, İsrail Sivil Güvenlik Bakanı Ezra Gideon'un, ''Filistinli intihar komandolarının yakınlarını öldürelim'' teklifini dikkate almamasını istedi. 
     ABD Dışişleri Bakanlığı yetkilisi, İsrail'in, böyle bir teklifi değerlendirmeyeceği düşüncesinde olduklarını, intihar komandolarının ailelerine yönelik bir tehdidin saldırganlığın belirtisi olacağını söyledi. 
     İsrailli Bakan Ezra Gideon, geçen hafta televizyonda yaptığı açıklamada, Filistinli intihar komandolarının yakınlarının öldürülmesini teklif etmişti. 
     Ezra, intihar saldırısında bulunan Filistinlilerin ceset parçalarının, hayvan derisi içinde gömülmesi gerektiğini söylemişti. 
     
     







</TEXT>
</DOC>
