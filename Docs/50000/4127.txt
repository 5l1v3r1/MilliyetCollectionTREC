<DOC>
<DOCNO> 4127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/ekonomi/eko03.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç yöneticileri ABD'ye internet eğitimine gidiyor 
</HEADLINE>
<TEXT>

İş süreçlerinin internete taşınmasını öngören 'elektronik dönüşüm projesi' için Koç'un üst düzey yöneticilerini Cisco Systems tarafından eğitilecek 
     EKONOMİ SERVİSİ 

     Koç Topluluğu ile dünyanın en büyük internet şirketlerinden Cisco Systems işbirliğiyle "Koç Elektronik Dönüşüm 2003 Projesi"ni başalttı. 
     Koç Topluluğu Bilgi Grubu Yürütme Komitesi Başkanı Ali Koç, ''devrim'' olarak nitelendirdiği projenin en önemli hedefinin, zaman ve para tasarrufunun yanı sıra verimlilik patlaması olduğunu söyledi. Koç, farklılık yaratmayan iş modelleri ve marka yerine altyapıya önem verdiklerini belirterek, ''Projenin en önemli hedefi, verimlilik patlaması'' dedi. 
     Cisco Systems ile yedi yıldır çalıştıklarını ve Koç Sistem'in Cisco'nun Türkiye'deki en büyük temsilcisi olduğunu belirten Koç, projenin ilk olarak Koç Holding, Arçelik ve Beko Elektronik'te uygulanacağını bildirdi. Koç, bu şirketlerin internet ve e - ticaret teknolojilerine ne derece yatkın olduklarının belirlenmesi için test uygulanacağını kaydetti. 
     Cisco'nun yapacağı değerlendirmenin ardından, çalışma grupları ile teknolojik ihtiyaçların tespit edileceğini belirten Koç, buna uygun iş planının hazırlanmasından sonra da bütün üst düzey yöneticiler ile başkanların Cisco merkezinin bulunduğu San Francisco'da eğitime tabi tutulacağını söyledi. 
     Koç Holding CEO'su Güçlendirilmiş Genel Koordinatör Temel Atay ise projenin Koç Topluluğu'nun kültür değişimini organize edeceğini ifade etti. Atay, 2003 yılı sonuna kadar uygulanabilir hale gelecek projenin yürütülmesi için üç başkanın görev alacağı bir yürütme komitesi kurduklarını bildirdi. 
     Cisco Systems Türkiye Genel Müdürü Suat Baysan ise Koç Topluluğu ile yapılan işbirliği anlaşması çerçevesinde, tüm iş süreçlerinin internet ortamına taşınmasını sağlayacaklarını kaydetti. 
     


 EKONOMİ 

























</TEXT>
</DOC>
