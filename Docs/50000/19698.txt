<DOC>
<DOCNO> 19698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/son/sondun03.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Şantaj mektubunu fotokopicide unutunca yakayı ele verdi 
</HEADLINE>
<TEXT>

     İngiltere'de bir süpermarket zincirine şantaj yapmayı planlayan bir İngiliz, süpermarket yetkililerine göndereceği mektubu fotokopi çektirdiği yerde unutunca yakayı ele verdi. 
     Daily Telegraph gazetesinin haberine göre, 50 yaşındaki Robert Dyer, Tesco süpermarketler zincirine bir mektup göndererek, kendisine otomatik para çekme makinelerinde kullanabileceği bir kart gönderilmemesi halinde süpermarketi havaya uçuracağı tehdidinde bulunmayı tasarladı. 
     Mektubu, fotokopi çektirdiği gazete bayiinde unutan Dyer yakalandı. 
     Dyer'in ''işinde'' başka hatalar da yaptığı belirtiliyor. Gazeteye göre, Dyer'in el yapımı bombaları, paketlere yeterli tutarda pulu yapıştırmaması nedeniyle hiçbir zaman gönderilmesi gereken yere ulaşmamış. 
     Haberde, Dyer'in evine geri gönderilen bombalı paketlerinden birinin patlaması sonucu bir kişinin yaralandığı da belirtildi. 






</TEXT>
</DOC>
