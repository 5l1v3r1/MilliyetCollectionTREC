<DOC>
<DOCNO> 33813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/son/soneko22.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa yatırımcısı son bir ayda arttı 
</HEADLINE>
<TEXT>

     Borsa'da son 1 ay içinde yatırımcı sayısı 14 bin 843, içinde hisse senedi bulunan bakiyeli hesap sayısı da 2 bin 457 arttı. 
     Takasbank verilerine göre, 20 Temmuz tarihi itibariyle üye bazında açık hesap sayısı 2 milyon 158 bin 998'e ulaştı. İçinde hisse senedi bulunan bakiyeli hesap sayısı da 1 milyon 324 bin 203 olarak belirlendi. 
     Bu durum, 26 Haziran 2001 tarihinde açık hesap sayısına göre yüzde 0.69, bakiyeli hesap sayısında ise yüzde 0.18 artış gösteriyor. 
     Bu arada, açık hesap ve bakiyeli hesapların müşteri dökümlerine bakıldığında büyük bankaların menkul değer şirketlerinin ön sıralarda olduğu görülüyor. 
     İlk sırada yer alan İş Bankası'nın 746 bin 490 açık hesap, 502 bin 708 bakiyeli hesap müşterisi bulunuyor. Bu durumda, yaklaşık her 3 borsa yatırımcısından birinin İş Bankası üzerinden işlem yaptığı ortaya çıkıyor. 
     Ak Yatırım Menkul Değerler A.Ş. 154 bin 463 açık hesap, 90 bin 785 bakiyeli hesap müşterisiyle İş Bankası'nı izledi. 






</TEXT>
</DOC>
