<DOC>
<DOCNO> 43245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/son/sonspo08.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Temsilcilerimiz 'Ofsayt'a düştü... 
</HEADLINE>
<TEXT>

     Avrupa Şampiyonlar Ligi'nde oynanan ikinci hafta maçlarında, Türk takımları Galatasaray ve Fenerbahçe'nin fuktbolcuları bolca ofsayta düştü. 
     Ligde 2. hafta maçlarını iki takım da yenilgiyle kapatırken, en çok ofsayta düşen takımlar sıralamasında ilk sıralarda yer aldılar. 
     Deplasmanda Hollanda'nın PSV Eindhoven takımına 3-1 yenilen sarı-kırmızılılar, bu maçta tam 9 kez ofsayta düşerken, 2. hafta maçlarında 32 takım içinde ilk sıraya yerleşti. Bu ligde mücadele eden diğer Türk takımı Fenerbahçe'nin futbolcuları ise FC Barcelona maçında tam 5 kez ofsayta düştü ve FC Manchester United ile FC Olympiakos'tan sonra en çok ofsayta kalan ekip oldu. 
     
     9'ar şut 
     Şampiyonlar Ligi 2. hafta maçlarında Fenerbahçe kaleyi bulan 3, Galatasaray ise 4 şut attı. 
     Fenerbahçe, İspanyol rakibi karşısında, toplam 9 şut atarken, bunlardan sadece 3'ü kaleyi buldu. Galatasaray da PSV Eindhoven karşısında 9 şuat atarken, bunlardan 4'ü kaleyi tuttu. 
     Avrupa Şampiyonlar Ligi 3. hafta maçlarında 27'şer şut atan CF Real Madrid ile Sportak Moskova ilk sırayı alırken, İspanyol ekibinin 16 şutu kaleyi buldu. 
     
     İki takımın istatistikleri 
     Avrupa Şampiyonlar Ligi'nde haftayı yenilgiyle kapatan ve Birinci Süper Lig'de hafta sonunda karşılaşacak ezeli rakipler Fenerbahçe ile Galatasaray'ın, İspanyol ve Hollandalı rakipleri karşısındaki istaktistikleri şöyle 
İstatistik Fenerbahçe Galatasaray Toplam şut 9 9 Kaleyi bulan şut 3 4 Dışarı giden şut 6 5 Korner 4 4 Faul 10 19 Ofsayt 5 9      






</TEXT>
</DOC>
