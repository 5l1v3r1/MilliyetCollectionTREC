<DOC>
<DOCNO> 6381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/siyaset/siy01.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Türbanı kaşımak yok 
</HEADLINE>
<TEXT>

Meclis’ten beklenmedik sağduyu Türban Komisyonu’ndan vazgeçildi 
     SALİHA ÇOLAK Ankara 

     FP’lilerin üniversitelerdeki türban yasağına ilişkin bir alt komisyon kurulması önerisini tartışan TBMM İnsan Hakları Komisyonu, alt komisyonun görev alanını öğretim üyeleri ve öğrencilerin örgütlenme sorunlarını da kapsayacak şekilde genişletti. 
     İşte Komisyonun konuyu ele aldığı ilk toplantısında tutanaklara yansıyan türban tartışması ve sağduyu çağrısı 
     Mahmut Nedim Bilgiç DYP Bir komisyon kurar, üniversitelere gönderirsek, üniversitelerdeki çocukları sokağa dökeriz. Üniversite bahçeleri yine polislerle öğrenciler arasında olaylara sahne olur. 
     Hasan Macit DSP Böyle bir komisyon kurarsak üniversitelerde gençlerimizi tekrar sokağa dökmek veya hoş olmayan olaylara sebebiyet vermenin sorumlusu biz oluruz. 
     Kadir Bozkurt DYP Komisyonun sağduyulu olması lazım. Türkiye’de tekrar bir kargaşa yaşanmasını istemiyoruz. 
     Ömer Vehbi Hatipoğlu FP İnandığı gibi yaşamak isteyenlere gelince hassasiyetler ortaya çıkıyor. Bu konuyu es geçmemiz mümkün değildir. 
     Mahmut Nedim Bilgiç DYP Konu marjinal soldan marjinal sağa kadar geldi. Ancak çocukları copun altına bir daha mı sokacaksınız arkadaşlar Her üniversiteye gideceksiniz, çocuklar bunu duyacak. Çocukları copun altına itiş kakışa sokmayalım. Bunun üzerinde siyaset yapmak isteyenler çıkacak. Bizim çocuklarımız ezilecek. 
     


 SİYASET 











</TEXT>
</DOC>
