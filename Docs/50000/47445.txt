<DOC>
<DOCNO> 47445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/siyaset/siy03.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Kıbrıs’ın AB üyeliği hukuk dışı’ 
</HEADLINE>
<TEXT>

İngiliz Profesör, BM Güvenlik Konseyi için rapor hazırladı 
     ANKARA Milliyet 

     Dışişleri Bakanlığı, İngiliz Profesör Mendelson'ın raporuna dayanarak Güney Kıbrıs Rum Yönetimi'nin GKRY AB'ye üyelik başvurusunun durdurulması isteğini yineledi. 
     
     Ciddi sorunlar doğar 
     Dışişleri Bakanlığı'nın yazılı açıklamasında, GKRY'nin hukuk dışı üyelik sürecini ileriye götürmesi halinde ciddi sorunların doğacağı vurgulandı. Uluslararası Hukuk Profesörü Maurice H. Mendelson'ın GKRY'nin Avrupa Birliği'ne tek taraflı üyelik başvurusunun hukuki yönlerini inceleyen ve Birleşmiş Milletler Genel Kurulu ile Güvenlik Konseyi belgesi olarak da yayımlanan çalışması, Türkiye'nin Kıbrıs konusunda savunduğu tezlerin geçerliliğini ve haklılığını teyit ediyor. 
     Mendelson'ın raporunda yer alan unsurlar şöyle 
     1- Güney Kıbrıs Rum Yönetimi'nin Avrupa Birliği'ne katılım başvurusu Garanti Anlaşması'na aykırıdır. Anlaşma, Kıbrıs'ın Türkiye ile Yunanistan'ın birlikte üye olmadıkları siyasi ve ekonomik birliklere katılımını yasaklamıştır. 
     2- Garantör ülke olan İngiltere ve Yunanistan'ın, Güney Kıbrıs Rum Yönetimi'nin Avrupa Birliği üyeliğinin gerektirdiği faaliyetleri önleme yükümlülüğü vardır. 
     3- AB üyesi ülkeler de hukuk dışı müracaatın engellemesi hususunda aynı sorumluluğu taşımaktadırlar. 
     



 SİYASET 















</TEXT>
</DOC>
