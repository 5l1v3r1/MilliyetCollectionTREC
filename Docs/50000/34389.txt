<DOC>
<DOCNO> 34389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/spor/yaks.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Takımı ateşlemek 
</HEADLINE>
<TEXT>

     FEVZİ AKSOY 

     Lucescu, "Aman bu küçük takımların motivasyonu çok iyidir, sürpriz yaparlar" demiş. Doğru da söylemiş. Zira, küçük devletlerin, küçük takımlarında renk aşkı daha paraya ve profesyonelliğe mahkum olmamıştır. 
     Motivasyonu, siz ne derseniz deyin, biz gençliğimizde takım ruhu diye adlandırırdık. Takım renkleri ve şuuru vardı o zamanlar... Şimdilerde ise renkler ve ruh, satılır ve alınır hale geldi. Parayı alan sporcu yeni takımının formasını giyince boy boy pozlar veriyor. Aldığı paranın hakkını vereceği anlamında yeni üniformasının neferi olacağını bağıra bağıra söylüyor. Gelecek bahara kadar... 
     İşte bugünkü teknik direktörün bu çeşitli yönlerden gelen oyuncuları ateşlemek için psikolojik yönden otoriter yeni motivasyon teknikleri bulması gerekir. Fatih Terim’in başarısı işte bu teknikleri en iyi bilen adam olmasındadır. Bu yazının sonunda sevgili kardeşim İslam Çupi’yi rahmetle anmalıyım. Çünkü o bu tip yazıları en iyi yazan, unutulmaz adamdır. 



 SPOR 


























</TEXT>
</DOC>
