<DOC>
<DOCNO> 42831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/son/soneko16.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Stanley Fischer "Türkiye'deki, 90'lı yılların krizlerine benziyor" 
</HEADLINE>
<TEXT>

     IMF eski Birinci Başkan Yardımcısı Stanley Fischer, Türkiye'de sabit döviz kuru uygulaması nedeniyle çıkan ekonomik krizin, 1990'lı yıllardaki krizlere daha çok benzediğini söyledi. 
     Fischer, IMF Survey dergisinde yayınlanan demecinde, Türkiye'nin, kriz sonrası esnek döviz kuruyla sorunları gidermeye çalıştığını belirtti. 
     Brezilya'daki krizin farklı olduğunu vurgulayan Fischer, bu ülkenin, esnek döviz kuruna rağmen kriz yaşadığını, ama IMF'nin kriz derinleşmeden, krizi önleyici bir kredi vermeye hazır olduğunu kaydetti. 
     Fischer ayrıca, Arjantin'deki krizin Brezilya'ya bulaşma riskinin büyük olduğunu, fakat bu krizlerin, diğer piyasalar bulaşma riskinin ise 1990'lı yıllardaki krizlere oranla daha düşük olduğunu ifade etti. 
     IMF'nin, 1990'lı yıllardaki krizlere oranla daha hazırlıklı olduğunu belirten Fischer, 1990'lı yıllardaki krizin nedeni olan sabitdöviz kuru uygulayan ülkelerin de fazla kalmadığını, ancak yine de ihtiyatlı olunması gerektiğini vurguladı. 






</TEXT>
</DOC>
