<DOC>
<DOCNO> 37237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/son/sondun17.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'da 100 yaşının üstünde 917 kişi var 
</HEADLINE>
<TEXT>

     Belçika İstatistik Enstitüsü INS , 2000 yılı verilerine göre, 10 milyon nüfuslu ülkede 917 kişinin 100 yaşın üstünde olduğunu açıkladı. 
     Hayattaki en yaşlı 2 Belçikalının 111 yaşında olduğunu bildiren INS, 2050 yılında ülkede 30 bin kişinin 100 yıldan fazla yaşayacağı tahmininde bulundu. 
     Louvain Üniversitesi doktorlarından Christian Swine, ABD'de 2050 yılında bir milyon kişinin 100 yaşın üzerinde olacağını, bunun nüfusun binde 3'ünü simgeleyeceğini belirtti. Swine, yaşam koşullarının iyileşmesi, tıptaki gelişmeler, beslenme yöntemlerindeki değişiklikler ve hastalıklara erken müdahale olanaklarının artmasıyla doğru orantılı olarak, yaşlıların sayısının da arttığını, geleceğe yönelik sosyolojik planlarda bu gerçeğin gözardı edilmemesi gerektiğini anlattı. ''İnsanların genetik potansiyellerinin, 125 yaşına kadar yaşamalarına müsait olduğunu'' anlatan uzmanlar, Belçika'da bugünkü yaşama süresi ortalamasının kadınlarda 81, erkeklerde 75 yıl olduğunu, bu rakamların her geçen yıl iki aylık artış gösterdiğini belirttiler. 







</TEXT>
</DOC>
