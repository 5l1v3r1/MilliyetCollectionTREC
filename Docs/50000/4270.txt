<DOC>
<DOCNO> 4270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/guncel/gun01.html </URL>
<DATE> 2001/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazetecilere küfretti 
</HEADLINE>
<TEXT>
Zevk-i Sefa aslanı 
Babası kırmızı bültenle aranan Mustafa Çağlar barda haykırdı Bİzde para bİtmez, ben aslanlar gİbİ eĞlenİyorum’ 
     YAŞAR ÇAKMAK 

     Kırmızı bültenle aranan Devlet eski Bakanı ve işadamı Cavit Çağlar’ın oğlu Mustafa Çağlar’ın dili, alkolü kaçırınca çözüldü. 
     Mustafa Çağlar, önceki gece bir kız arkadaşıyla birlikte gittiği Zevk - i Sefa’ya gazetecilerin alınmamasını istedi. Oldukça alkollü olduğu gözlenen Çağlar, barın sahibi ve güvenlik görevlilerine, "Gazetecileri içeri almayın. Gönlümüzce eğlenelim" demesine karşın, basın mensuplarını karşısında görünce küplere bindi. Gazetecilerin fotoğraf makinesiz ve kamerasız içeri alınmasına bile tepki gösteren Çağlar, şunları söyledi 
     "Babamı siz yaktınız. Olmayan şeyleri gerçek gibi yazdınız. Bizde para bitmez. Bakın, babam yurtdışında. Ben aslanlar gibi eğleniyorum. Eskiden eğlenceye ne kadar para harcıyorsam, şimdi de aynı harcamayı yapıyorum." 
     Hızını alamayıp, basın mensuplarına da küfreden Çağlar’ı, yanındakiler sakinleştirip bardan çıkardı. 
     Kaçak işadamının çapkın oğlu, gece yaşamına olan düşkünlüğüyle tanınıyor. Haftada en az dört gece İstanbul’un gözde eğlence mekanlarına tura çıkan Çağlar’ın tercihi, genelde Şamdan, Zevk - ü Sefa, Cilveli 13 ve Laila. İki korumanın sürekli takip ettiği Çağlar, aralarında bayanların da yer aldığı gruplarla dolaşıyor. 
     
Ön masa istiyor      Gittiği her yerde en ön masada oturmayı tercih eden Çağlar, sahneye çıkan şarkıcılara şampanya göndermekten de geri kalmıyor. Bir gecede birkaç mekan dolaşan Çağlar, gittiği her yerde 200 - 400 milyon lira hesap ödüyor. Sevgili portföyünde Ayşe Hatun Önal, Ebru Yaşar, Özlem Savaş ve Pınar Eliçe gibi ünlüler de yer alan Çağlar, Michael Jackson gibi starların kullandığı minibüsünü park ettiği eğlence mekanlarının otoparkçılarına bol bol da bahşiş dağıtıyor. 
     Çağlar, bar turlarına çıkmadığı geceleri de, yakın arkadaşlarıyla birlikte, ailesine ait Plaza Otel’de eğlenerek geçiriyor. Fasıl heyetiyle eğlenen Çağlar ve arkadaşlarının partilerinin oldukça renkli geçtiği iddia ediliyor. Balmumcu’daki otelin Boğaz manzarasında geç saatlere kadar süren partiler, içeri gazeteci alınmadığı için medyaya yansımıyor. Bir dönem özel uçağıyla Bursa’dan eğlenmek için İstanbul’a geldiği için babasıyla arası açılan Çağlar, her şeye karşın, yaşam standartlarında bir değişme olmadığını söylüyor, "Hala dimdik ayaktayız" diyor. 
     


 GÜNCEL 




















</TEXT>
</DOC>
