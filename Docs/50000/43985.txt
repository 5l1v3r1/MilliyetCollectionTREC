<DOC>
<DOCNO> 43985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/27/yazar/bila.html </URL>
<DATE> 2001/09/27/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Deklarasyon 
</HEADLINE>
<TEXT>

     Anayasa değişikliğini görüşmekte olan Meclis'te hareketli günler yaşanıyor. 
     Ortaya bir deklarasyon metni çıktı. 
     Hükümeti ve sistemi eleştiren bir deklarasyon. Ancak, bu metnin altında henüz imza yok. Bu bakımdan şimdilik deklarasyon niteliği kazanmış değil. 
     Bu metne ANAP'lı Işın Çelebi sahip çıktı ve savundu. 
     DSP'den Rıdvan Budak ve Uluç Gürkan ise metinde imzaları olmadığını ancak içeriğine katıldıklarını ifade ettiler. 
     Metni destekleyenlerden DSP'li Sema Pişkinsüt ise partisinden istifa ettiğini açıkladı. 
     Metni savunan ve sözcü konumunda hareket eden Işın Çelebi, 81 milletvekilinin ortak hareket ettiğini belirtti. 
     Henüz imza altına alınmamış bu girişim bir muhalefet hareketi, yeni bir hükümet veya erken seçim arayışının ürünü mü Ne anlam taşıyor, neyi hedefliyor 
     Bu soruları dün Işın Çelebi'ye yönelttik. Çelebi, deklarasyon metninin basına erken sızdığını, bu nedenle imza altına alınmadığını, ancak yeni bir çalışma yapıldığını açıkladı. Işın Çelebi, amaçlarının bir muhalefet hareketi olmadığını vurgulayarak şöyle dedi 
     - Bizim amacımız, Milliyet TIR'ının yaptığı gezilerde de saptandığı gibi halkın sorunlarına çözüm üretmek, bu amaçla Meclis'in daha etkin çalışmasını sağlamak. 
     Çelebi'ye sorduk 
     - Bu metni 81 milletvekilinin desteklediğini söylediniz. Ancak metnin altında imza yok. Eğer 81 milletvekili destekliyorsa, bu sayı hükümeti dahi düşürebilir. Böyle bir amacınız var mı 
     - Hayır. Yok. Aksine biz hükümetten destek bekliyoruz. Bizim dediğimiz şu Gelin 29 Eylül'e kadar Devlet İhale Yasası, Seçim Yasası ve Siyasi Partiler Yasası'nı çıkaralım, Türkiye'nin önünü açalım. Biz, bu metni destekleyen milletvekilleri Meclis'te sabahlara kadar nöbet tutmaya bu temel yasaları çıkarmaya hazırız. 
     Işın Çelebi, şimdilik metni destekleyen arkadaşlarının isimlerini veremeyeceğini belirtiyor. Belki ikinci bir metin çalışması gerekebileceğini kaydediyor ve ekliyor 
     - Bizim girişimimiz yapıcı bir girişim. Hatta deklarasyon metnini destekleyen bakanlar var. Bunu gelip bize söylediler. 
     - Bu girişimle hükümeti düşürmeyi amaçlamadığınızı söylediniz. Peki bir erken seçim için teklif vermeyi düşünüyor musunuz 
     - Hayır. Onu da düşünmüyoruz. Dediğim gibi biz yasaların çıkmasını istiyoruz. Meclis'in etkinlik kazanmasını istiyoruz. 
     - Peki partilerinizden istifa etmeyi düşünüyor musunuz 
     - Hayır. Düşünmüyoruz. Herkes partisinde kalacak. Bizim partilerimizle veya liderlerle bir sorunumuz yok. 
     - Bu hareketiniz bir siyasi parti kurma girişimini de içeriyor mu 
     - Hayır. Öyle bir niyetimiz yok. Ama ileride ne olur bilemem. 
     Işın Çelebi'nin verdiği bu bilgiler, metni ortaya çıkan ancak arkasındaki imzalar görünmeyen hareketin, üç temel yasayı çıkarma amacı güttüğünü gösteriyor. Hükümeti değiştirmek, partilerden istifa etmek, erken seçim istemek gibi bir amaçları görünmüyor. 
     "Peki" diyerek Işın Çelebi'ye soruyoruz 
     - Hükümetten istediğiniz nedir 
     - Bize destek vermelerini istiyoruz. Bu yasaları 29 Ekim'e kadar çıkaralım. 
     Buna hükümetin bir itirazı var mı 
     Sanmıyoruz. Hükümet de başta Anayasa değişikliği olmak üzere Meclis'teki yasaları bir an önce çıkarmak istiyor. 
     Bu haliyle deklarasyonla ortaya çıkacak milletvekillerinin, Çelebi'nin dediği gibi, "partileri ve liderleriyle sorunları yoksa" hükümet açısından da sorun yok demektir. 
     Yok, eğer bu milletvekillerinin partileriyle ve liderleriyle sorunları varsa, o zaman, girişim, Çelebi'nin tarif ettiği mecraya uymaz. 
     O da yakında belli olur... 
     
     







Pakistan'da İslam 


Çok tehlikeli... 


Deklarasyon 


Takke düştü kel göründü 


Hayber Silah, uyuşturucu, fuhuş ve açlık 


Sağduyu vitesi 


Yaz bitti 


AB'nin tavrı değişir mi 


Bir resmin kalmış bende 


Karapara 2 


Terör ile yeni savaş mı 


Demokrasiye "inanmıyorum " 


Siyasal kulelere bildiri atağı 


Dolarda patronlar 'uzun', şirketler 'kısa' 


Mesut Yılmaz ekonomi ile daha fazla ilgilenmek zorunda 


Esnaf böyle konuşur’ 


</TEXT>
</DOC>
