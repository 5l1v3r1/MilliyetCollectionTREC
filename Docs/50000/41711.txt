<DOC>
<DOCNO> 41711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/yazar/gunes.html </URL>
<DATE> 2001/09/12/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Manyaktan kaynaklanan afet 
</HEADLINE>
<TEXT>

     ABD’de her yer yangın içinde. Dünyanın en dev ülkesi kaosa girmiş durumda. Tahribat düzeyi hakkında da bilgiler tam değil. Ölü ve yaralı konusunda hiçbir bilgimiz yok. Üstelik olaydan saatler sonra bile. Ne olduğu, kimin planlandığı henüz bilinmiyor. Tıpkı İzmit depremi gibi. O zaman da günlerce bilgi kopukluğu olmuştu. Ama o bir doğal afetti. Bu ise insandan daha doğrusu manyaktan kaynaklanan afet 
     Televizyonlarda yorumcular türlü senaryolar kurgulayıp değerlendiriyor. Bu tür uluslararası terör eylemleri, belli bir odak üstlenmediği sürece, hemen çözülemez. Bu nedenle gerçeğin anlaşılması zaman alacaktır. 
     
Siyasal intiharda katliam vahşettir      Gerçi görülen manzara bunun çok büyük bir organizasyon olduğunu şimdiden gösteriyor. Düşünün ABD’nin havaalanından bir uçak kaçırılıp daha sonra çok uzaklarda intihar saldırıları yapılıyor. Uçakların izi bile sürülemiyor. Olacak iş değil Ve bu kaçırma olayları sürüyor. Ciddi bir stratejik desteğin olduğu aşik r. Çok uzun süreli bir ön hazırlığın da yapıldığı anlaşılıyor. Dikkat edilirse, bu uçaklar kalktıkları noktadan son derece profesyonel biçimde saldıracakları noktaları bulabiliyorlar. Ve çakılıyorlar. 
     Siyasal intihar iki güdüyle yapılır. Birincisi, amacınıza iman edeceksiniz. Adeta köreleceksiniz. Çünkü kendi yaşamınıza son veriyorsunuz. İkincisi de, bilerek başka insanların yaşamına son verildiğine hele hele masum insanlar katledildiğine göre, bayağı manyak, yani vahşi olmak gerekir. 
     ABD’de bugün bütün piyasalar kapalı olacak. Bu nedenle doların uluslararası piyasalarda fiyatı çok kısa erimli veya sığ bir alanda gerçekleşecek. Dolar paritesinin bir miktar düşmesi gözlenebilir. Ama bu da mutlak ve kalıcı olmayacaktır. Amerika büyük bir ülkedir ve bu ülkenin parası ancak ekonomisindeki gelişmelerle kalıcı olarak düşebilir. Petrol fiyatlarındaki tırmanış ise daha kalıcı olabilir. Ancak bu da gelişmelere bağlı. Petrol fiyatları Batı’nın Orta - Doğu politikasında değişiklikler yaptığı takdirde kalıcı değişiklikler gösterir. Oysa henüz olayların kaynak ve ayrıntısı bilinmiyor. 
     
Piyasaların sakin olmasında yarar var      Ülkemizde birkaç gün piyasalarda çok ciddi dalgalanma olabilir. Ancak bunlar geçici olacaktır. Bu nedenle sakin olmak gerekir. Makro - ekonomik dengelerde bir değişiklik olmadığına göre, geçici ve sığ dalgalanmalarda hareketler riskli olur ve ciddi zararlara neden olabilir...Böylesine dışsal dalgalanmalarda soğukkanlı olmak gerekir. 
     Şunu açıkça belirtelim, terör insanlık suçudur. Yaser Arafat’ın, Filistin’deki bazı aşırı gösterilere rağmen, Amerika’daki gelişmeleri lanetlenmesi olumludur. İnsan haklarından bahsetmek için teröre bulaşmamak gerekir. 
     Ve hatırlayalım. Dünya lehine kafa tutmanın yolu terör değildir. ABD’nin bunun karşısında çok büyük bir ders vereceğine kimsenin kuşkusu olmasın. 
     
     







Denizli reel kent 


Dünya düzeni sarsılırken 


Teröre karşı, insanlık adına, çifte standartsız savaş 


CIA çarmıha 


Hep aynı kafa 


Manyaktan kaynaklanan afet 


Sadece eğitim sistemi mi 


Yeni tür savaş 


Yazmayı hiç istemediğim bir yazı 


Orhan Aslıtürk’ün sahte pasaportu varmış 


2 telekom şirketinin borcu, Türkiye’nin dış borcundan fazla 


İnsana kıymet verelim 


Çözüm ihracat 


Aman Tanrım, cennetteyim 


</TEXT>
</DOC>
