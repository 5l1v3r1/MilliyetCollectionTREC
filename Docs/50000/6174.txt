<DOC>
<DOCNO> 6174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/ekonomi/eko02.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Batan küçük ortak hesap soracak 
</HEADLINE>
<TEXT>

SPK, zarar gören hissedarların, işleme kapalı bulunan 18 şirketin yöneticileri hakkında dava açabileceğini bildirdi 
     EKONOMİ SERVİSİ 

     Sermaye Piyasası Kurulu SPK , işleme kapatılan hisse senetleri yatırımcılarının durumuna açıklık getirdi. SPK’dan yapılan açıklamada, halen 18 şirketin işlem sırasının kapalı olduğu belirtilerek, yasal koşullar oluştuğunda, işlem sırasının kapatılmasında sorumluluğu bulunan ilgili ortaklığın yönetim kurulu üyelerine karşı, zarar gören yatırımcılar tarafından dava açılabileceği bildirildi. 
     Açıklamada, borsada işlem gören bir şirketin işlem tahtası, yatırımcının menfaatinin korunması amacıyla kapatıldığı vurgulandı. 
     SPK açıklamasında, yasal zorunluluklar hariç Bankalar Kanunu uyarınca hisse senetlerinin mülkiyeti Fon’a geçen Yaşarbank, Esbank, Demirbank hariç , işlem sıralarının, "mali tabloların gerçeği yansıtmaması, ortaklık sermayesinin 2 3’ünün kaybedilmesi, ortaklık hakkında başlatılan hukuki işlemlerin belirsiz olması, bağımsız denetim raporunun şartlı görüş içermesi, ortaklığın finansman sıkıntısı içine düşmesi gibi" nedenlerle kapatıldığı hatırlatıldı. 
     
     Şeffaflık zorunlu olacak 
     Açıklamada, mevzuat uyarınca işlem sıralarının açılmasının, şeffaflığı ortadan kaldıran bu durumların giderilmesi ve veya gerekli açıklamaların yapılması halinde mümkün olduğu vurgulandı. 
     İMKB, Emsan Paslanmaz ile Emsan Beşyıldız’ın iflaslarına karar verilmesi nedeniyle, Gözaltı Pazarı’nda işlem sıraları geçici olarak kapalı bulunan hisse senetlerinin 17 Ekim 2000 tarihinde işlem sıraları sürekli olarak kapattı. İşlem sırası Ulusal Pazar’da geçici olarak kapatılan Mudurnu Tavukçuluk hisseleri ise 31 Ocak 2001’de Gözaltı Pazarı’nda işlem görmeye başladı. 
     
Kapalı hisselerdeki yatırımcı sayısı Hisse adı Kapanma tarihi Yatırımcı sayısı İntermedya 10 Kasım 1998 2.267 Nergis Holding 9 Şubat 1999 2.843 Sifaş 9 Şubat 1999 4.193 Polylen 9 Şubat 1999 4.723 Köytaş 31 Mayıs 1999 10.212 Söksa 24 Haziran 1999 2.501 Esbank 21 Aralık 1999 5.144 Yaşarbank 21 Aralık 1999 17.079 Emsan Paslanmazı 18 Şubat 2000 3.016 Emsan Beşyıldız 18 Şubat 2000 906 Sevgi Özel Hast. 10 Mart 2000 3.480 Aktaş 16 Haziran 2000 12.700 Çukurova Eliktrik 29 Haziran 2000 10.316 Kepez Elektrik 29 Haziran 2000 3.859 Metaş 29 Haziran 2000 4.448 Apeks Dış T. 11 Ağustos 2000 2.497 Sabah Yayıncılık 27 Ekim 2000 15.113 Sabah Pazarlama 27 Ekim 2000 5.172 Medya Holding 27 Ekim 2000 16.545 Demirbank 5 Aralık 2000 13.673 Toplam  140.677      
     


 EKONOMİ 




















</TEXT>
</DOC>
