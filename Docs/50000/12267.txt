<DOC>
<DOCNO> 12267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/son/sontur21.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da Deniz Otobüslerine zam 
</HEADLINE>
<TEXT>

     İstanbul Büyükşehir Belediyesi'ne bağlı hızlı feribot ve İstanbul Deniz Otobüsleri'nin İDO taşıma ücretlerine ortalama yüzde 11 oranında zam yapıldı. 
     İstanbul Büyükşehir Belediyesi'nden yapılan yazılı açıklamada, son günlerde ülke genelinde yaşanan ekonomik kriz ve buna bağlı olarak akaryakıt fiyatlarında meydana gelen artışlar nedeniyle taşıma ücretlerinde yeni düzenlemeler yapıldığı kaydedildi. 
     Düzenlemeye göre, Kartal-Yalova hattında fiyat değişikliği yapılmazken, diğer hatlarda taşıma ücretleri ortalama yüzde 11 oranında artırıldı. 
     Uygulamaya başlanan yeni zamlı tarifeye göre, İstanbul-Mudanya, İstanbul-Armutlu ve İstanbul-Küçükkumla arasındaki yolcu taşıma ücretleri tam 6 milyon 500, indirimli 5 milyon liraya yükseltilirken, Armutlu-Mudanya arasında yeni ücret 1 milyon 500 bin lira olarak tespit edildi. İstanbul-Avşa-Marmara hattındaki yeni ücret ise tam 12 milyon, indirimli 7 milyon 500 lira olarak belirlendi. 
     Öte yandan, Yenikapı-Yalova ve Yenikapı-Bandırma hattında çalışan hızlı feribot seferlerindeki araç taşıma ücretleri de çeşitli oranlarda zamlandı. 




</TEXT>
</DOC>
