<DOC>
<DOCNO> 45320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/dunya/dun06.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’den yeni terör listesi 
</HEADLINE>
<TEXT>

25 grubun isminin yer aldığı listede PKK da var 
     ABD Dışişleri Bakanlığı, yabancı terörist örgütlerin gözden geçirilmiş yeni listesini yayımladı. 25 grubun isminin bulunduğu listede, terör örgütü PKK’ya da yer verildi. ABD’deki saldırıların bir numaralı zanlısı olarak gösterilen Usame bin Ladin’in El Kaide Örgütü’nün başta olduğu listede, HAMAS, Hizbullah ve diğer Filistinli örgütler de yer alıyor. 
     Dışişleri Sözcüsü Richard Boucher, listede yer alan grupların hepsinin geçen iki yıl içinde de terörist eylemlerine devam ederek, masum insanları öldürdüğünü bildirdi. Listede HAMAS, Filistinli İslami Cihad grubu, Sri Lanka’daki Tamil Kaplanları, Kolombiya’daki Kolombiya Devrimci Silahlı Güçleri FARC , Bask bölgesinde faaliyet gösteren ETA da bulunuyor. 
     Boucher, Mısır’daki Cihad ve İslami Cemaat gruplarının Bin Ladin’in El Kaide’sine doğrudan destek sağladığını ifade etti. 
     
     Powell PKK eylem hazırlığında 
     ABD Dışişleri Bakanı Colin Powell, listenin yenilenmesi ve PKK’yla ilgili yöneltilen soru üzerine, bakanlığın yeni listesinde PKK’ya da yer verildiğini belirterek, "PKK daha az aktif ancak muhtemel terör eylemlerinin plan ve hazırlıklarını sürdürüyor" dedi. 
     
     



 DÜNYA 














</TEXT>
</DOC>
