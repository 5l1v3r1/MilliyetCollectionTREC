<DOC>
<DOCNO> 24344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/son/sontur08.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Havalar iyice ısınacak 
</HEADLINE>
<TEXT>

     Hava sıcaklıkları yarından itibaren 6-8 derece artacak. Buna göre, yarın ve hafta sonunda en yüksek hava sıcaklıkları yurdun iç kesimlerinde 30-35, güney bölgelerde ise 35-40 derece ulaşacak. 
     Devlet Meteoroloji İşleri Genel Müdürlüğü'nden yapılan ''Meteorolojik Değerlendirmeye'' göre, halen normalleri dolayında seyreden hava sıcaklıkları yarından itibaren hissedilir 6-8 derece artarak, yurdun büyük bir bölümünde normallerinin üzerine çıkacak. Yapılan son tahminlere göre, sıcak hava yarın bütün yurtta etkili olacak. Hafta sonunda kuzey kesimlerde görülecek sağanak yağış nedeniyle Marmara ve Karadeniz'de hava sıcaklığı biraz azalacak, ancak sıcak hava özellikle güney, iç ve doğu bölgelerde etkisini sürdürecek. Bu değerlendirmeye göre, yarın ve hafta sonunda en yüksek hava sıcaklıklarının yurdun iç kesimlerinde 30-35, güney bölgelerde ise 35-40 dereceye ulaşacağı tahmin ediliyor. 







</TEXT>
</DOC>
