<DOC>
<DOCNO> 14231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/son/sondun08.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da sol koalisyon hükümetinde çatlak 
</HEADLINE>
<TEXT>

     Fransa'da sol koalisyon hükümetinde huzursuzluk giderek artarken, Komünist Parti ve Yeşiller, Sosyalist Parti'yi sert biçimde eleştirmeye başladı. 
     Yerel seçim sonuçları ile ilgili olarak Komünist Parti ve Yeşiller bu hafta sonu yaptıkları toplantılarda, Başbakan Lionel Jospin'i doğrudan hedef alan eleştirilerde bulundular ve hükümetin 2002 yılında yapılacak genel seçimler öncesi politikalarını gözden geçirmesini istediler. 
     Jospin, hükümet üyeleri ile hafta sonu yaptığı toplantı sonucunda, genel politikalarda değişikliğe gitmeyeceklerini, ancak bazı ''düzenlemelerde'' bulunacaklarını bildirmişti. Yeşillerin önemli isimlerinde Noel Mamere, Jospin'in bu sözleri üzerine, sol koalisyon hükümetinin, düzenlemeden çok daha fazla köklü tedbirlere ihtiyacı olduğunu söyledi. 
     Öte yandan, Yeşillerin Paris Belediyesi'nde çevreden sorumlu Başkan Yardımcısı Yves Contassot, Sosyalist Partisi'nin belediye başkanlığı seçimleri öncesi yapılan anlaşmalara uymaması halinde, partisinin iktidardan ayrılıp muhalefete katılacağı tehditinde bulundu. 
     Komünist Parti'nin hafta sonu yapılan kongresinde de Sosyalist Parti ile gelecek seçimlerde yapılacak listelerle ilgili düzenlemelerin vakit geçirilmeden düzenlenmesi istendi. Komünist Parti, yerel seçimlerde oy oranını önemli ölçüde düşürürken, Yeşiller başarılı sonuçlar elde etmişti. İktidarın büyük ortağı Sosyalist Parti ise Paris ve Lyon gibi iki büyük kentte iktidarı ele geçirirken, taşrada sağın hezimetine uğramıştı. 




</TEXT>
</DOC>
