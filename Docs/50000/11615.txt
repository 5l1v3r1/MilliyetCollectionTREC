<DOC>
<DOCNO> 11615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/spor/spo02.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Johnson nesesi 
</HEADLINE>
<TEXT>

Nijerya milli maçında grip olduğu için forma giyemeyen Ganalı futbolcunun sağlam geri gelmesi Sarı - Lacivertlileri sevindirdi 
     YUSUF KOBAL 

     FENERBAHÇE’DE ısrarla milli takımına çağrılan Johnson’un son Nijerya karşılaşmasında forma giymediği ortaya çıktı. Kadroya giremeyen Ganalı oyuncu grip olduğu için karşılaşmada yeralmazken sağlam dönmesi teknik heyeti sevindirdi. Bu arada Nijeryalı Uche’nin de Gana maçında yedek kaldığı belirtildi. 
     SARI - Lacivertliler, Çaykur Rizespor maçı hazırlıklarını dün yaptığı tek antrenmanla sürdürdü. Sakatlıkları devam eden Rüştü, Ali Güneş, Mustafa ve Mert Meriç düz koşu ile antrenmanı tamamladılar. Serhat, Andersson ve Abdullah ise salonda çalıştı. Milli takımından dönen Johnson da idmana çıktı. 
     
İsrail Revivo’ya kilitlendi      FENERBAHÇE’NİN yıldız futbolcusuna ülkesinde ilgi günden güne artarken, İsrailli televizyoncular ilginç bir teklif ile Türkiye’ye geldi. Revivo’nun maçlarını naklen yayınlamak isteyen Canal Sport televizyonu Digitürk yetkililerinden yardım istedi. 
     
Fener’e cennet koy      ANTALYA’nın en bakir kıyı kesimlerinden birisi olan, tarihi Olimpos kentine komşu Adrasan beldesinin belediyesi, Çavuşköy’de Fenerbahçe’ye toplam 126 dönümlük arazi tahsis edebileceğini duyurdu. CHP’li Belediye Başkanı Mustafa Taşgın, Fenerbahçe’nin beldelerinde rahat edeceğini bildirip, turistik özelliği de bulunan kentin daha bir hareketlilik kazanacağını ileri sürdü. 
     
Balic’e Deportivo kancası      FENERBAHÇE’nin Boşnak yıldızına İspanya’nın Deportivo kulübünün, menajerler aracılığıyla transfer teklifinde bulunduğu açıklandı. Şampiyonlar liginde çeyrek finale yükselen Deportivo, Balic’in menajeri Dodo ile görüşerek sezon sonunda Boşnak oyuncuyu transfer etmek istediğini duyurdu. Balic ise, "Teklif gelmesi elbette beni sevindirdi. Ancak, buna karar vermek için çok erken. Şampiyon olursak, seneye de Fenerbahçe’de kalmak istiyorum" diye konuştu. Bu arada Boşnak futbolcu, Avusturya maçı nedeniyle milli takımına çağrıldı. 
     


 SPOR 


























</TEXT>
</DOC>
