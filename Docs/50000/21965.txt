<DOC>
<DOCNO> 21965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/son/soneko12.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada 1. seans böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 19.05 puan artışla 1. seansı 12,392.52 puandan tamamladı. 
     Hisse senetleri ortalama yüzde 0.15 oranında değer kazandı. 
     Borsa'da, günün ilk seansında temkinli bir görünüm sergileyen piyasa, son dakika alımlarıyla yükselişle kapandı. Seans, 12,353 puandan açıldı. İlk dakikalarda 12,476 puana kadar çıkan Endeks, daha sonra satışlarla hızla 12,202 seviyesine kadar geriledi. Yatay seyre giren Endeks, ilk bir saati 12,277 puanla geçti. 
     İkinci yarıda temkinli hareket eden piyasa, 100 puanlık bantta dalgalı bir seyre girdi. Kapanışa doğru kısa süreli bir satış dalgasıyla 12,165 puanı gören Ulusal-100 Endeks, tepki alımlarıyla yine aynı hızla toparlandı ve seansı 12,392.52 puandan tamamladı. 
     Kapanışta mali endeks 95.42 puanlık artışla 17,862.99 puana, sınai endeksi 20.78 puanlık artışla 9,371.86 puana yükselirken, hizmet endeksi 31.15 puan kayıpla 7,036.46 puana geriledi. Böylece mali grup hisseler, önceki kapanışa göre ortalama yüzde 0.54, sınai gurubu hisseler de yüzde 0.22 oranında değer kazanırken, hizmet gurubu hisseler yüzde 0.44 oranında değer yitirdi. 
     1. seansta işlem gören toplam 293 hisse senedinden 159'u değer kazandı. 55 hisse senedi değer yitirirken, 79 hissenin fiyatında ise değişiklik olmadı. 
     Seansta 218 trilyon 428 milyar 871 milyon liralık işlem hacmi oluştu. 1. seansta Yapı Kredi Bankası, Garanti Bankası, Akbank, Sabancı Holding ve Tüpraş en yoğun işlem gören hisseler oldular. 






</TEXT>
</DOC>
