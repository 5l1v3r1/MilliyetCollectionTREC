<DOC>
<DOCNO> 4220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/yazar/sazak.html </URL>
<DATE> 2001/01/27/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Meclis ve Hizbullah 
</HEADLINE>
<TEXT>

     Gaffar Okkan'ın Hendek'te son yolculuğa uğurlandığı saatlerde TBMM'de izahı güç bir olay yaşandı ve "Diyarbakır suikastı"nın ardındaki "örgüt" olduğu düşünülen Hizbullah'la ilgili araştırmanın takvime bağlanacağı Danışma Kurulu'na iktidar grupları katılmadı. 
     Önerge geçen yılki Beykoz operasyonunun ardından Diyarbakır'dan Konya'ya, Mersin'den Ankara'ya uzanan "mezar evler"deki "Hizbul - vahşet" üzerine verilmiş ancak toplumsal belleğimizin bilinen zaafı sonucu küllenmişti. Oysa bu tür siyasal cinayetlerde, zamanında iz sürülüp "sıcağı sıcağına" üzerine gidilmezse, "fail"lere bir gün ulaşılsa bile arkasındaki örgütlenme açığa çıkarılamıyor. 
     Uğur Mumcu cinayetinin "çözüldüğü" açıklandı tetikçiler Ankara'da yargılanıyor, aynı kişilerin Ahmet Taner Kışlalı'nın arabasına bombayı koyanlar olduğu belirlendi ama "poliste ayrı mahkemede ayrı telden çalan" sanık ifadelerine bakarak cinayetlerin niçin işlendiğinin aydınlatıldığı söylenebilir mi 
     Diyarbakır'daki "ölüm timi"ni açığa çıkarmak devletin namus borcudur. Ancak bu söylev yetmez, Türkiye açısından önemli olan kimi "boşluk" anlarında kastettikleri canlarla toplumu şok eden "profesyonel"lerin ardındaki güçleri tespit edebilmektir. 
     Nedense suikastların "siyasi" boyutu her defasında ikinci plana itilir. Gerçeklerden ürkülür 
     Gaffar Okkan'ı ve 5 arkadaşını katleden tetikçilerin "kimlikleri" belirlenmiş, yakalanmalarının an meselesi olduğu haber veriliyor. Camiden ateş edildiğini söyleyen de var, "polis süsü vererek kaçtıklarını" ihbar eden de .. Katillerin ele geçirilmesi acıları hafifletecek. Diyarbakır'ı Türkiye ile buluşturan cenaze töreninde terörü lanetleyen kitlelerin İspanya benzeri dayanışması, gözü yaşlı insanların tesellisi oldu. 
     İtalya'da "Temiz Eller" operasyonunda da benzer kararlılık sergilenmiş, mafyanın savcılara yönelik kanlı eylemlerinin ardından onlarca, yüzlerce yargıç, soruşturmaların takipçisi olmuş, sonuna kadar gidilmişti. 
     Susurluk skandalı da gösterdi ki, Türkiye'nin sicili "Gladio" türü organizasyonları açığa çıkarmada parlak değil. 
     TBMM Danışma Kurulu'nun dünkü toplantısına iktidar gruplarından kimse katılmayınca FP'li Bülent Arınç, "Meclis buna el koymayacak da sadece taziye mesajlarıyla mı yetinecek Hizbullah terörünün araştırılması anayasal bir görevdir. Ne gariptir ki, iktidar ortakları toplantıya gelmeyerek, adeta bunu sabote ettiler" diye tepki göstermiş. 
     Ömer İzgi, pazartesi günü Danışma Kurulu'nu yeniden toplayacak. 
     FP gibi DYP de, Hizbullah araştırmasının salı günü Meclis gündemine getirilmesinden yana. 
     Peki TBMM bu arada neyle meşgul 
     İçtüzüğü değiştirerek, yasa yapılırken "maddeler üzerindeki müzakereler"in kaldırılması gündemde. Meclis TV'de olduğu gibi "muhalefetin sesi"ni kısmak amaçlanıyor. DYP Grup Başkanvekili Turhan Güven, "Atatürk, İstiklal Savaşı'nda bile TBMM'nin gücünü zayıflatmadı, üstelik o zaman yasalar iki defa müzakere edilirmiş" sözleriyle isyan ediyordu. 
     Sahi, Hizbullah terörünün "karanlık yüzü" şimdi değilse, ne zaman araştırılacak 
     
     





Milat... 


Özlenen üniversite 


Kazığın böylesi 


Sorular... 


Yalanlamak için de olsa İsmail Bey aradı 


Davos'ta Türkiye - Avrupa oynaşması... 


Parmak izleri 


Şansınızı zorlayın 


Dış borç eşittir yolsuzluk 


Başarı ölçütü 


Mucize 


Demokrasi feda edilmez... 


Rizelilerin "enerji" takıntısı... 


Arşiv açık internet kapalı 


Meclis ve Hizbullah 


Nedensiz sonuçla kahrolmak 


Hintliler ABD'yi de Davos'u da zaptediyor 


Ot üreterek de para kazanılıyor 


</TEXT>
</DOC>
