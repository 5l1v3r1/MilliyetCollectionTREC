<DOC>
<DOCNO> 48498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/siyaset/siy01.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Derin’ karar duyacağız 
</HEADLINE>
<TEXT>

4 yıl devam ettikten sonra 12 Şubat’ta DGM'nin mahk miyet kararıyla sonuçlanan 'Susurluk davası'nda son söz bugün 
     ANKARA Milliyet 

     Yargıtay 8’inci Ceza Dairesi, çete-devlet-siyaset ilişkisini gün ışığına çıkaran Susurluk kazasının ardından eski Özel Harek t Dairesi Başkan Vekili İbrahim Şahin ile eski MİT görevlisi Korkut Eken'in 6'şar yıl, 12 sanığın da 4'er yıl hapis cezasına çarptırılmasına ilişkin davayla ilgili kararını bugün açıklayacak. 
     Yargıtay Cumhuriyet Başsavcılığı'nca hazırlanan tebliğnamede, İstanbul 6 No'lu DGM'nin verdiği kararın "usul ve yasaya uygun" olduğu belirtilerek, onanması istendi. 
     Yargıtay 8. Ceza Dairesi, sanıklar hakkındaki mahk miyet kararını onarsa, sanıkların olağanüstü kanun yolu olarak bilinen 'karar düzeltme' isteminde bulunma hakları var. Ancak bu istemin öncelikle Yargıtay Cumhuriyet Başsavcılığı'nca kabul edilmesi gerekiyor. 
     4 yıl süren davayı 12 Şubat 2001'de karara bağlayan İstanbul 6 No'lu DGM, Şahin ve Eken'i, 'Cürüm işlemek amacıyla teşekkül oluşturmak ve bu teşekkülü yönetmek'ten 6'şar yıl hapis cezasına çarptırdı. Şahin ve Eken, ömür boyu kamu hizmetlerinden men edilerek, haklarında yurtdışına çıkış yasağı konuldu. 
     Mahkeme ayrıca, eski özel timci polisler Ayhan Çarkın, Ayhan Akça, Oğuz Yorulmaz, Enver Ulu, Mustafa Altunok, Ercan Ersoy ve Ziya Bandırmalıoğlu ile Şanlıurfa Milletvekili Sedat Edip Bucak'ın şoförü Abdülgani Kızılkaya, 'katliam hükümlüsü' Haluk Kırcı, 'uyuşturucu kaçakçısı' Yaşar Öz, Ömer Lütfü Topal'ın ortakları Sami Hoştan ve Ali Fevzi Bir'i de 4'er yıl hapis cezasına mahk m etti. Bu sanıklar da 3 yıl kamu hizmetinden men edildi. 
     



 SİYASET 












</TEXT>
</DOC>
