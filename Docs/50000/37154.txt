<DOC>
<DOCNO> 37154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/ekonomi/eko07.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya, para politikasını gevşetti 
</HEADLINE>
<TEXT>

     Japonya Merkez Bankası, ekonomiden gelen olumsuz sinyallerin artması üzerine, dün açıkladığı sürpriz bir kararla para politikasını gevşetti. 
     Kısa vadeli faiz hadlerini zaten sıfıra yakın düzeyde tutan Merkez Bankası, açıkladığı yeni önlemlerle mali sisteme daha fazla para enjekte etmeyi hedefliyor. İlk uygulama, ticari bankaların Merkez Bankası’nda tuttuğu mevduat miktarının 5 trilyon yenden 41 milyar dolar 6 trilyon yene 49 milyar dolar çıkarılması oldu. Merkez Bankası, ayrıca uzun vadeli devlet tahvili alımlarını bir aylığına 400 milyar yenden 3.3 milyar dolar 600 milyar yene 4.9 milyar dolar çıkardı. Her iki önlem de, banka sistemine para girişini artırmayı ve böylelikle kuramsal olarak işletmelere verilecek kredileri de artırarak ekonomik hayatı canlandırmayı hedefliyor. 
     
     Borsa coştu, yen geriledi 
     Kararlar Tokyo Borsası’nı coşturdu. Tokyo Borsası’nda önceki gün son 17 yılın en düşük düzeyinde kapanmış olan Nikkei Endeksi dün yüzde 4 yükseldi. Yen ise dolar ve Euro karşısında geriledi. ABD’de 122.45 yenden kapanan dolar, Uzakdoğu’da 123 yene kadar yükseldi. 
     



 EKONOMİ 



















</TEXT>
</DOC>
