<DOC>
<DOCNO> 29060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/yasam/yas04.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce mutluluk sonra çocuk 
</HEADLINE>
<TEXT>

Kısırlık başlıbaşına bir stres nedeni... Ancak stres de gebe kalamama nedenleri arasında yer alıyor. Mutlu ve kaygısız çiftler daha kolay bebek sahibi oluyor... 
     Kısırlık Kader Değil Semra Kardeşoğlu - 3 

     Kısırlığın erkekten kaynaklanması’ fark etmiyor, tüp bebek uygulamalarında da tedavinin yükünü kadınlar çekiyor. Tıpkı hamilelikte olduğu gibi... Tedavi süresi uzadıkça kaygı ve stres artıyor. Bu noktada da kadına düşen pay daha büyük oluyor. Uzmanlar bu durumun tedavinin olumlu sonuç vermesine engel olabileceği uyarısında bulunuyor. 
     
     Şimdi 3 çocuğumuz var’ 
     "Stres hamile kalma olasılığını da etkiliyor." Çocuğuna zarar verebileceği gerekçesiyle isminin açıklanmasını istemeyen bir kadının anlattıkları da bu iddiayı destekliyor "15 yıl kısırlık tedavisi gördüm. Umudumuzu yitirince bir kız çocuğu evlat edindik ve tedaviyi kestik. Çok mutluyduk. Çocuk yapma stresi üzerimizden kalkmıştı. Evlat edindiğimiz çocuk 2 yaşına geldiğinde adetim kesildi. Doktor Hamilesin’ dedi. İnanamadık. Ve bir hamilelik daha. Üçünü birarada büyüttük." 
     Prof. Dr. Mustafa Bahçeci de kısırlık başgösterdiğinde kadına düşen görevlerin zorluğuna değiniyor... Ve bugün de, kadınlara yönelik kısırlık konusundaki sorulara yanıt veriyor... 
     
     Kafeine dikkat 
Doğum kontrol yöntemi olarak kullanılan Rahim İçi Araçlar RİA ve kürtaj kısırlığa neden olabilir mi 
     Olabiliyor. Bu nedenle RİA’yı doğum yapmamış kadınlara önermiyoruz. Kürtaj da sonraki gebeliği riske sokabilir. Çünkü kürtaj sırasında enfeksiyon, rahim kanallarında kapanma sözkonusu olabilir. 
     
Diabet olan biri, çocuk sahibi olabilir mi 
     Olabilir. Hastalarda öncelikle diabetin tedavi edilmesi ve kan şekerinin iyi ayarlanması gerekir. 
     
Merkezinizde çocuk sahibi yaptığınız kişiler arasında en büyükleri kaç yaşındaydı 
     44 yaşında anne, 60 yaşında baba olanlar oldu. 
     
Alkol ve sigaranın üremeye etkisi var mı 
     Alkol kullanımı erkekde sperm sayısını düşürür, kadında da bebeğin doğumsal anamoli riskini arttırır. Sigara kullanımı da yine erkek sperm sayısını azaltır kadında ise düşük ihtimali, prematüre doğum riskini arttırır, yumurta sayısını azaltır. Kafein ise kadın doğurganlığını azaltıp, düşük riskini arttırır. 
     
     Adım adım tedavi seçenekleri 
Bir kez gebelik geçirdiği halde ikinci kez gebe kalamama neden kaynaklanır 
     Sekonder kısırlık’ dediğimiz sorun, yaşla birlikte kadında yumurta sayısının azalması, infeksiyon hastalıklar, geçirilmiş operasyon ve kürtaj gibi nedenlerle oluşabilir. 
     
Sonradan oluşan nedenlere bağlı kısırlığı önlemek için ne yapılabilir 
     Üreme organlarında hasara neden olan hastalıkları önlemek için seks alışkanlıklarımızı düzeltmek. Olumsuz etki yaratan dış faktörlerden ve erkekte kısırlığa neden olabilen kabakulağı önlemek. 
     
Kısır bir çiftin ne tür tedavi seçenekleri var 
     Nedene göre yöntem değişir. Kadına bağlı faktörlerin büyük bölümü ilaçla ya da ameliyatla tedavi edilebiliyor. Erkeğe bağlı faktörlerde ise ilaç, ameliyat ve mikroenjeksiyon gibi teknikler kullanılır. 
     
İlaç ve ameliyatla tedavi edilemiyorsa ne yapılır 
     Aşılama, tüp bebek ve mikroenjeksiyon başarıyla uygulanan yöntemlerdir. 
     
20 milyarlık bebekler...      Karmen ile Asadur Gündüz çifti de 8 sene tedavi sonrası ikizleri Nadin ve Daniel’e kavuşmuşlar. Şimdi 7 aylık ikizleri ile çocuk peşinde koştukları yılların acısını çıkarıyorlar. Pek çok tedavi yöntemi deneyen ancak bir türlü çocuk sahibi olamayan çift, tüp bebek yöntemini denemeye karar vermiş. Bugüne kadar 20 milyar lira harcayan çift ilk tüp bebek denemesinden başarılı çıkmış. Şimdi neye mal olursa olsun, çocuklu bir aile olmanın mutluluğunu yaşıyorlar. 
     
Kadın neden kısır olur      Kadına bağlı kısırlıkta etkenler çeşitli... En yaygın kısırlık etkenleri ise şöyle sıralanıyor 

</TEXT>
</DOC>
