<DOC>
<DOCNO> 21734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/son/sondun03.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan casus uçağının mürettebatına madalya verilecek 
</HEADLINE>
<TEXT>

     Çin uçağıyla çarpıştıktan sonra Haynan Adası'na zorunlu iniş yapan Amerikan EP-3 casus uçağının mürettebatı ''kahramanlık madalyası'' ile ödüllendirilecek. 
     ABD Savunma Bakanlığı yetkililerinin verdiği bilgiye göre, Washington dışındaki Andrews Hava Kuvvetleri üssünde Cuma günü yapılacak törende mürettebatın madalyaları Savunma Bakanı Donald H. Rumsfeld tarafından sunulacak. 
     Ayrıca, uçağın pilotu yüzbaşı Shane Osborn'un, olağanüstü uçuşlarda gösterilen kahramanlık ve başarı nedeniyle verilen ve Deniz Kuvvetleri madalyaları arasında oldukça itibarlı yeri olan ''Seçkin Uçuş Haç''ı madalyasıyla ödüllendirilmesi kararlaştırıldı. Savunma Bakanlığı yetkilileri, halen Haynan Adası'nda tutulan ve ABD ile Çin arasında krize neden olan uçağın nakledilmesi için diplomatik yollardan görüşmelere devam edildiğini belirttiler. 







</TEXT>
</DOC>
