<DOC>
<DOCNO> 35419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/son/sondun03.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Jeep Cherokee'lerin vites kutusu sorunlu mu 
</HEADLINE>
<TEXT>

     Son yılların popüler otomobil markalarından ''Jeep Cherokee''lerin vites değiştirme aksamında arıza bulunduğu sanılıyor. 
     Konu ile ilgili olarak Amerika'da 144 şikayetin yapıldığı, arızanın bir kişinin ölümüne neden olduğu açıklandı. Bazı otomobil sahipleri, park halindeyken aniden kendi kendine vites değiştirerek ilerleyen arabanın karşısına çıkan ilk engele çarptığını belirttiler. 
     Amerika Federal Emniyet Ajansının konu ile ilgili soruşturma başlattığı bildirildi. Arızanın, 1995-1999 yılları arasında piyasaya sürülmüş olan 1 milyon 300 bin arabada bulunduğu sanılıyor. Jeep Cherokeelerin, ABD dışında dünyanın bir çok ülkesinde de kullanıldığı biliniyor. Şimdiye kadar park halindeyken hareket eden Jeep Cherokeeler yüzünden meydana gelen 100 kazada 40 kişinin de yaralandığı bildirildi. Los Angeles Times gazetesinde yer alan habere göre, aracın imalatçısı firması DaimlerChrysler aleyhine şimdiye kadar 4 tazminat davası açıldı. DaimlerChrysler yetkilileri, konunun kendileri tarafından da incelendiğini bildirdi. Firma sözcüsü, oto sahiplerinin paniğe kapılmamalarını ve araştırmanın sonucunu beklemelerini istedi. 







</TEXT>
</DOC>
