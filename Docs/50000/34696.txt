<DOC>
<DOCNO> 34696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/yasam/yas06.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Satranç Şampiyonu’na karşı 
</HEADLINE>
<TEXT>
Bakalım kim mat olacak 
Türkiye Satranç Şampiyonluğu’nu beş kez üst üste kazanan Can Arduman, internette Türkiye’ye karşı oynuyor. Arduman’ın ilk hamlesi, serinkanlı ve romantik. Türkiye’nin ise kontrollü ve ürkek 
     GÜRKAN AKGÜNEŞ 

     İşte şampiyon rakip 
     "SIKI bir satranç oyuncusuyum ama dişime göre rakip yok" diyorsanız işte size şampiyon bir rakip. Beş yıl üst üste Türkiye Satranç Şampiyonluğu’nu kazanan Can Arduman, www.tsf.org.tr adresinde "Türkiye’ye karşı" oynuyor. 
     
     İlk hamle d4 
     TÜRKİYE Satranç Federasyonu’nun başlattığı oyunda Arduman ülkenin her yöresinden en çok oylanan hamleye karşı oynuyor. Karşı hamleye karar vermesi bazen 5 dakika, bazense yarım saati buluyor. Arduman maçın açılışını d4 ile yapmış. 
     
     Hamleler ne diyor 
     TÜRKİYE’NİN hamlesi ise d5. Türkiye Satranç Federasyonu Başkanı Ali Nihat Yazıcı şöyle diyor "D4 açanlar durgun, serinkanlı, duygusal ve romantiktir. Türkiye’ninki romantik, durağan, kontrollü ve ürkek bir hamle." 
     



 YAŞAM 
























</TEXT>
</DOC>
