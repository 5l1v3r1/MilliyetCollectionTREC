<DOC>
<DOCNO> 11995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/ekonomi/eko04.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsanın oksijeni Ankara’da 
</HEADLINE>
<TEXT>

Gerçek bir yükselişi, IMF ile imzalanacak çerçeve anlaşmasının göreceği destek ve sağlanacak dış kaynak miktarı belirleyecek 
     SONGÜL HATISARU 

     Haftanın son iki günü programı satın aldığı görülen borsada, trendin yukarı dönmesi için programa siyasal desteğin oluşması ve IMF’in sağlayacağı kaynağın büyüklüğü önemli olacak. Piyasalar 21 Mart’taki 2.8 milyar dolarlık iç borç geri ödemesinin ise hasarsız atlatılacağı görüşünde. Ancak borsanın olumlu tepki vermesi durumunda dahi 9.500 seviyelerinde k r realizasyonları gelebilir. İçinde bulunduğumuz seviyeler bir çok uzman tarafından dip olarak olarak görülüyor. Ankara’dan gelen gelişmelere endekslenecek piyasada, 8.500 - 10.700 üst limitinde dalgalı seyir bekleniyor. 
     
Kademeli alım fırsatı      Kemal Derviş, IMF ve Dünya Bankası bürokratlarının hazırladığı programın çerçevesi bugün açıklanacak. Finansal piyasalardaki kilitlenmenin aşılması ve dış yardım sağlanması durumunda borsada gerçek bir yükseliş yaşanabileceği kaydediliyor. Merkez Bankası’nın piyasaya geri dönmesiyle dolarda da durulma beklenirken, mali piyasalardaki dalgalanmanın azalması bekleniyor. Fiyatlar uzun vadeli düşünen yatırımcılar için uygun görünüyor. Beklentilerin olduğu her dönemde, piyasaların olumlu tepki verdiği unutulmadan hisse bazında seçici alım yapılabilir. 
     
Erhan Topaç Gedik Men. Değ. Gen. Müd. Olumsuzluklar satıldı      Genel olarak kısa vadede piyasaların ve reel ekonominin dibe vurduğu inancındayım. Bu nedenle artık borsa da olumlu gelişme bekliyorum. Faiz ve döviz de bir stabilize sağlanacaktır. Çarşamba günü ödenecek 2.8 katrilyonluk büyük itfanın salı günü ihaleleri yapılacak. Hazine 1 - 1.5 katrilyon civarında borçlanıp kalanı MB’de ki hesabından karşılayabilir. IMF’den de yardım geleceği açıklanırsa piyasa da olumlu hava esebilir. Programın aşamalarının hızla devreye sokulması ve uygulamaların görülmesi gerekiyor. Bunlar yapılırsa ekonomi büyük bir krizden geri dönmüş olur. Kısa dönemde oluşabilecek iyimser havada yatırımcının yararlanmasını öneriyorum. Çok ters birşey olmazsa 10.700 üst limiti olan bir endeks bekliyoruz. 
     
Atila Köksal Demir Yatırım Gen. Müd. Seçici alım öneriyorum      Program piyasalar tarafından satın alındı. Geçen hafta bazı hisselerde yüzde 60 oranında yükselişler yaşandı. Borsanın yükselmesi için gelecek yardımların büyüklüğü ve politikacıların desteği önemli olacak. Yukarı doğru sert bir hareket beklemiyorum. Daha çok hisse bazlı hareketler olacak önümüzdeki günlerde. Hisseler döviz bazında ucuzladı, doların biraz düşmesiyle fiyatlar tekrar pahalı hale gelecek. Şirket performansları bu yıl yüksek değil. Bu nedenle dikkatli olmak gerekiyor. Trend yukarı doğru dönmedi daha. Dolar 1 milyon seviyesinde biraz oyalanıp 900 - 950 bin aralığına gelecek. Faizlerin bu seviyelerde dengelenmesini bekliyorum. Yatırımcıya seçici alım alım öneriyoruz. 
     
Murat Aktaş Yaşar Yatırım Gen. Müd. Beklentiler olumluya dönüyor      Programın netleşmesini piyasaların önünün açılmasını bekliyorum. Piyasalar hareketli bir döneme giriyor. Kısa vadeli direnç 9.500’de. Ana destek noktası ise 0.80 cent seviyesinde. Bu seviye dip olarak görülüyor. Bütün olumsuz-lara karşın endeks bu seviyenin altına gerilemedi. 
     


 EKONOMİ 

















</TEXT>
</DOC>
