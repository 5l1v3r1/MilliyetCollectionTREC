<DOC>
<DOCNO> 18604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/siyaset/asiy.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İKİ EŞ, İKİ KAMPANYA 
</HEADLINE>
<TEXT>

Türkiye’nin acı gerçeği’ değişsin      Cumhurbaşkanı’nın eşi Semra Sezer, "Ulusal Eğitime Destek Kampanyası" startını 19 Mayıs’ta veriyor 
MESUT HASAN BENLİ Ankara 
     Cumhurbaşkanı Ahmet Necdet Sezer adına emekli öğretmen eşi Semra Sezer "Ulusal Eğitime Destek Kampanyası" projesinin startını 19 Mayıs’ta veriyor. 
     Semra Sezer, Cumhurbaşkanlığı Genel Sekreterliği aracılığıyla 4 Nisan’da valiliklere gönderdiği yazıda, okuma - yazma bilmeyen ve bugüne kadar eğitim olanağından yaralanamayan, başta kadın ve genç kızlar olmak üzere herkesin proje kapsamına alınmasını istedi. Yazıda ülke çapında yeni bir eğitim kampanyası başlatıldığına dikkat çeken Semra Sezer, resmi kurumlar, sivil toplum örgütleri ve gönüllü kişilerin katkılarını beklediklerini vurgulayarak, şunları söyledi 
     "Türkiye’de sosyoekonomik bakımdan yoksulluk içinde bulunan ve öncelikle okuma yazma bilmeyen genç kız ve kadınlar olmak üzere, gerekli eğitimi alamamış, zorunlu öğrenim çağını geçirmiş yetişkin nüfusun tamamının proje kapsamına alınması gereklidir. Türkiye kadınının ekonomik, sosyal ve siyasal alanlarda kendini kanıtlama çabalarının istenen düzeye ulaştığı söylenemez. Bu bir Türkiye gerçeğidir. Bu durumun değiştirilmesi için toplumun tüm kesimlerinin duyarlı olmalarını istiyoruz." 
     
Neler öğretilecek      Proje kapsamında katılımcılara Milli Eğitim Bakanlığı’nca denenmiş ve uygulanakta olan şu programlar verilecek 
     İşlevsel yetişkin okuma yazma programları, 
     Kolaylaştırılmış okuma yazma programları, 
     Televizyon aracılığıyla okuma yazma programları, 
     Gelir getirici beceri ve meslek kazandırma programları, 
     Okul çağında olup okul dışında kalan çocukların okula devamını sağlayabilmek için aile ve toplumun duyarlılığını artırmak, 
     Okuma - yazma bilmeyen yetişkinleri saptamak, bu konuda eğitime katılmayı güdüleyici ve özendirici önlemler almak, 
     Kişilerin beceri ve meslek kazanmalarına ortam hazırlamak 
     Temel sağlık, hijyen, iletişim, beslenme, çocuk bakımı ve çevre programları konusunda halkı bilinçlendirmek. 
     
Doğu’nun eksiği doğum kontrolü      Genelkurmay Başkanı’nın eşi Olcay Kıvrıkoğlu, "Asker eşleri Güneydoğu için seferber" dedi 
UTKU ÇAKIRÖZER Ankara 
     Genelkurmay Başkanı Orgeneral Hüseyin Kıvrıkoğlu’nun eşi Olcay Kıvrıkoğlu, Doğu ve Güneydoğu Anadolu’nun geri kalmışlığında en önemli faktörün "aile planlaması eksikliği" olduğunu söyledi. 
     Milliyet’e görüşlerini aktaran Olcay Kıvrıkoğlu, şunları söyledi 
     DOĞUM KONTROLÜ Doğu’da yaşanan sıkıntıların kaynağındaki sorunların en önemlisi aile planlaması eksikliği. Doğum kontrolü mekanizması hiç işlemiyor. Nasıl bakarız demeden 10, 20 hatta geçende televizyonda gösterdiler, 40 tane doğuran aileler var. Biz niye bir iki tane yaptık Bakabilelim diye. Oralarda da aile planlamasının bıkmadan, usanmadan mutlak anlatılması lazım. 
     KOCALARA ANLATALIM En başta kocalarına anlatmak lazım. Kadınların sesi çıkmıyor. Bir gezide 30 yaşında bir kadınla karşılaştım, o kadar çok doğum yapmış ki 60 yaşında gibi gözüküyor. Bir de üstüne üstlük evin gelirini de onlar sağlıyor. Erkekler kahvede otururken, kadınların büyük çoğunluğu başka evlere temizliğe gidiyor. 
     ASKER EŞLERİ Devlet her şeye ulaşamıyor, yetemiyor. O nedenle de eşlerimizin yanı sıra, bize de büyük iş düşüyor. Biz Sarıkamış’tayken asker eşleri olarak yanımıza birliğin doktorunu alıp kapı kapı sağlık kontrolü yaptık. Okulları modernize ettik. Biz oradan geleli kaç yıl oldu, h l bölgede görev yapan tüm asker eşleri sağlık için eğitim için seferberdir. 
     Ama yine de yetmiyor. Orada h l çocuklar okullara koltuklarının altında bir odun parçasıyla gidiyor. Okulun ısıtması o çocuğun görevi değil ki. Ama maalesef yetemiyoruz. 
     YOL, SU ASKERDEN Geçen yıl Genelkurmay Başkanı, kuvvet komutanları ve eşleri hep birlikte bir gezi sırasında Kars’taki bir sınır karakoluna gittik. 5 - 6 köylü üzerimize koşup öpmek için ellerimize sarıldı. Yollarını asker yapmış, sularını asker getirmiş. Üstüne üstlük tabur komutanının eşi ilkokulda öğretmenmiş, çocuklara okuma yazma öğretiyormuş. 
     



 SİYASET 














</TEXT>
</DOC>
