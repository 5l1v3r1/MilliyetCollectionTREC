<DOC>
<DOCNO> 46377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/son/sontur05.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
76 araştırmacıya yurtdışından burs... 
</HEADLINE>
<TEXT>

     Kültürel ilişkiler çerçevesinde 11 ülke, 76 Türk vatandaşına araştırma, sanat ve dil bursu verecek. 
     Milli Eğitim Bakanlığı'ndan alınan bilgiye göre burslar, ilgili ülkede bir üniversite veya araştırma kurumunda, kendi konularında bilimsel çalışma yapmak isteyen 4 yıllık fakülte mezunu Türkiye Cumhuriyeti vatandaşlarına verilecek. 
     Bursu veren ülkeye gidiş-dönüş yol giderlerini, adaylar veya kurumları karşılayacak. Sadece 2002 - 2003 öğretim yılını kapsayacak burslar, bir sonraki akademik yıla ertelenmeyecek. 
     Bu unsurların dışında ülkelerin belirlediği özel şartlar ve burs miktarları "www.meb.gov.tr" sitesinden öğrenilebilecek. 
     Bursların başvuru süresi başlarken, bu burbları verecek ülkeler de şöyle 
     İsviçre, İsrail, Finlandiya, Norveç, Slovakya, Hırvatistan, Meksika, Moğolistan, Suriye, Ürdün ve Kuveyt. 
     Başvuruda bulunmak isteyenler, öncelikle başvuru formunu dolduracak. Herhangi bir yerde görevli olanlar ya da herhangi bir kuruluşa mecburi hizmetle yükümlü bulunanlar, bursa başvurmalarında sakınca olmadığına ve bursu kazandıkları takdirde izinli sayılacaklarına dair "izin verme yetkisine sahip olan en üst makamdan" belge alacaklar. Bursa başvuracak adaylar ayrıca, son öğrenim durumunu gösteren belge, özgeçmiş, ilgili makama hitaben yazılacak en az iki profesör veya amirden alınacak tavsiye mektubu, başvuranın ilgili ülkede gerçekleştirmek istediği çalışma programı ve nüfus cüzdanı sureti alacak. Bu 5 belge, istenen yabancı dilde ve Türkçe olarak birer adet, adayın bağlı bulunduğu kurumu, üniversitesi veya noter tarafından onaylanıp başvuruya eklenecek. Şartları taşıyan adaylar, başvurularını doğrudan veya bağlı oldukları kuruluş kanalıyla MEB Dış İlişkiler Genel Müdürlüğü'ne yapacak. 
     






</TEXT>
</DOC>
