<DOC>
<DOCNO> 33724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/siyaset/siy07.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis işkenceyi izlemeye aldı 
</HEADLINE>
<TEXT>

     ANKARA ANKA 

     Kötü muamele ve işkence suçu nedeniyle bir yıl içinde çok sayıda polis hakkında adli ve idari işlem başlatılırken, jandarmanın polise göre daha az işkence yaptığı ortaya çıktı. 
     Emniyet Genel Müdürlüğü’nün verilerine göre, 2000 Ocak-2001 Nisan arasında bin 472 emniyet mensubu hakkında kötü muamele suçundan, 159’u hakkında ise işkence suçundan adli işlem başlatıldı. Kötü muamele suçundan adli işlem başlatılanlardan 71’inin yargılaması devam ederken, 444’ü beraat etti, 113’ü hüküm giydi, 487’si hakkında men’i muhakeme kararı verildi, 357’si hakkında ise takipsizlik kararı alındı. İşkence suçundan adli işlem yapılan 159 emniyet mensubundan 10’unun yargılaması devam ederken, 82’si beraat etti, 29’u hüküm giydi, 10’u hakkında men’i muhakeme kararı verildi, 28’i hakkında ise takipsizlik kararı alındı. 
     Jandarma Genel Komutanlığı’nın verilerine göre ise, 2000-2001 tarihlerinde 39 jandarma muhakeme altına alınırken, 3’ü hüküm giydi, 13’ü beraat etti, 44’ünün mahkemesi ise devam ediyor. 
     



 SİYASET 
















</TEXT>
</DOC>
