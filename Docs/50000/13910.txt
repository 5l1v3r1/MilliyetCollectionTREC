<DOC>
<DOCNO> 13910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/yasam/ayas.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Milenyum Viking'i 
</HEADLINE>
<TEXT>

Kürekli bir tekneyle Peru'dan Pasifik Okyanusu'na açılan çılgın denizci, 9 ay sonra Sydney'de son anda boğulmaktan kurtuldu ve 'kumsalı öpmeyi' başardı 
     DIŞ HABERLER SERVİSİ 

     Olacak iş değil ama oldu Jim Shekhdar adlı 54 yaşındaki İngiliz, kimsenin yardımı olmadan, küçücük bir tekneyle Pasifik Okyanusu'nu geçmeyi başardı. 
     274 gün denizde kalan ve 13 bin kilometre yol kat eden Shekhdar, Haziran'da Peru'dan başladığı yalnız yolculuğunu dün Avustralya'nın Sydney kenti sahillerinde noktaladı. 
     Ne varki, çılgın kürekçi Avustralya sahiline 50 metre kala 'Shark' Köpekbalığı adlı teknesinin alabora olması yüzünden uzun yolculuğunun son metrelerini yüzerek tamamlamak zorunda kaldı. 
     
Köpekbalıkları saldırdı      9 ayı aşan maceralı yolculuğu sırasında büyük zorluklar yaşadığını ifade eden İngiliz kürekçi, 10 metrelik teknesiyle azgın dalgalar ve sert rüzgarlarla boğuştuğunu, köpekbalıklarının saldırısına uğradığını, bir tanker tarafından batırılmaktan kıl payı kurtulduğunu belirtti. Erzağı tükendikten sonra balık tutarak hayatta kalan Shekhdar'ın hayli zayıfladığı görüldü. 
     Peter Bird adlı bir başka İngiliz kürekçi de, 1983'te San Francisco'dan Avustralya'ya, Pasifik'i kürekle geçmiş ancak Tahiti'de yiyecek ve su ikmali yapmıştı. 
     


 YAŞAM 
























</TEXT>
</DOC>
