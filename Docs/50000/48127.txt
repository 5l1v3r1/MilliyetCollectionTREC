<DOC>
<DOCNO> 48127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/spor/spo01.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum Tarihi farkı kaçırdık 
</HEADLINE>
<TEXT>

     BEŞİKTAŞ Teknik Direktörü Christoph Daum, Galatasaray karşısında tarihi farkı kaçırdıklarını söyledi. Alman hoca, "İlk yarıda mükemmel oynadık ve iki gol bulduk. Bu gollerin sayısı daha da fazla olurdu ama Mondragon’a takıldık. İkinci yarıda son 30 dakika içinde oyundan düştük. Defansta inanılmaz hatalar yaptık. Tarihi fark yapacağımız maçtan defans hataları nedeniyle beraberlikle ayrıldık" diye konuştu. 
     
Ronaldo şaşkın      60. dakikada boş kaleye kaçırdığı golle belki de takımını galibiyetten eden Ronaldo, "20 kez aynı pozisyonla karşılaşsam gol atardım. O anda kötü vurdum, ben de şaşırdım. Kaçırmamam gerekiyordu. Çok üzgünüm" dedi. 
     
Almanlar kapıştı      DAUM’UN basın toplantısını izleyen bir Alman gazetecinin, kokain davası ile ilgili "Bu dava uzun sürebilir. Bu arada takımla nasıl ilgileneceksiniz sorusuna Daum, "Sen falcı mısın. Nerden biliyorsun ne kadar süreceğini" yanıtını verdi. Bu kez gazeteci, "O zaman sen de falcısın" deyince Alman hoca çok sinirlendi. 
     
Yazık oldu’      TAYFUR, fark yapacakları maçtan beraberlikle ayrıldıklarını söyledi. Tecrübeli oyuncu, "60. dakikadan sonra basit hatalar yaptık. Daha 25 hafta var. Her şey olabilir. Mücadeleyi elden bırakmayacağız" dedi. 
     
Nihat pazarlığı      BEŞİKTAŞ yönetimi, Galatasaray maçı nedeniyle geçici olarak dondurduğu Nihat pazarlığına bugün yeniden başlayacak. Yönetim, R.Sociedad’ın renklerine bağlamak istediği futbolcuyu ikna etmek için uğraş verecek. 
     
Yeni başkan Antik      ÜSKÜDAR Beşiktaşlılar Derneği’nin dün sabah yapılan genel kurulunda başkanlığa Metin Antik getirildi. Antik’in yönetiminde 13 asil, 5 yedek üye bulunuyor. 
     
Daum gidiyor      ALMAN Der Spiegel Dergisi, son sayısında Beşiktaş Teknik Direktörü Christoph Daum’a geniş yer ayırdı. Dergi, "Yeni ve eski Daum" başlığı ile verdiği haberinde, ünlü hocanın Siyah - Beyazlı ekibi çalıştırdığı 1994 - 1995 yıllarındaki tavırlarından şimdi eser bulunmadığını yazdı. Alman hocanın hırs, kazanma arzusu ve çılgın davranışlarını kaybettiği belirtilirken, yeni halinin sakin ve çok bakımlı olduğu ifade edildi. Spiegel, Daum’un 63 kez kokain kullandığı gerekçesiyle yarın yargılanacağı davadan ağır karar çıkması ve Alman Futbol Federasyonu’nun antrenörlük lisansını iptal etmesi halinde Türkiye’den de ayrılmak zorunda kalacağını ileri sürdü. Bu arada Alman hoca, mahkemesi için bugün ülkesine gidecek. 
     
Botaş kızdırdıYıldırım Demirören karşılaşma sonunda, orta hakemin odasına kadar giderek hesap sordu. Menajer Sinan Engin ise Boşat’ın üzerine yürürken engellendi 
     BEŞİKTAŞ Asbaşkanı Yıldırım Demirören maç sonunda hakemlerin odasına gitti ve Muhittin Boşat’a "Ayıp olmuyor mu hocam " diyerek, tepki gösterdi. Boşat ise Demirören’e, "Bu tavırlar, size hiç yakışmıyor" yanıtını verdi. Menajer Sinan Engin de bitimde Muhittin Boşat’ın üzerine yürürken güçlükle yatıştırıldı. Engin, "Önümüzdeki hakeme Galatasaraylı futbolcuların hepsi hakaret yağdırdı. Muhittin Boşat duymasına rağmen görmezlikten geldi. Biz itiraz ediyoruz, sarı kart görüyoruz. Onlar hakaret ediyor, hiçbir şey görmüyor" dedi. 
     SİYAH - Beyazlı diğer yöneticiler de hakemi hedef aldılar. İbrahim Altınsay, "Nedense Türkiye’de Galatasaray’ın farklı yenilmesi garip karşılanıyor. Hakem ilk sarı kartlarda oldukça cömert, ancak ikincilerde cimri davrandı. Korkaklar Süper Lig’e çıkmasın. Türkiye’de futbolu katletmeye kimsenin hakkı yok" dedi. Hasan Gocay da "Biz hakemlerden yardım değil dürüst yönetim istiyoruz" ifadesini kullandı. Yöneticiler ayrıca, kaçan tarihi farktan sonra gelen beraberlikle şampiyonluk şanslarının azaldığını söylediler. 
     
Nasıl oynadılar      FEVZİ İlk devre sıkıntı çekmedi. İkinci yarıda o kurtardı, defans seyretti. Sergen'in iki şutunda da oldukça başarılıydı. 
     ERMAN Rakip ataklarda özellikle yüksek gelen toplarda paniklei ve beceriksizdi. Tek top yerine "dan dunu" seçti. 
     RONALDO Savunmada fazla sırıttığını söyleyemeyiz. Özellikle rakibin yan toplarında etkiliydi. Kaçırdığı gol yakışmadı. 
     İBRAHİM Hem defansta, hem de ileri çıkışlarda etkili bindirmeler yaptı. İkinci yarıda gergindi, ama iyilerin arasına girdi. 
     KHLESTOV Beşiktaş'ta ayakta kalan ve sivrilen isimdi. Hem sağ kulvarı iyi kullandı, hem de savunmasına sürekli yardım etti. 
     NİHAT O da ilk yarıda Beşiktaş'ı atağa kaldıran isimdi. Kanat bindirmeleriyle sağ kulvarda büyük işler yaptı. Olumlu not aldı. 
     YASİN Orta alanda oyun kuruculuk görevini üstlendi. Zaman zaman ofansa çıkarak pozisyon üretti. Takımda sırıtmadı. 
     BAYA Geldiği günden bu yana tam bir yalan rüzgarı. Ne iş yaptığı belli değil. Hırsıyla insanları hep kandırıyor, o kadar. 
     TAYFUR İyi oynadı. Özellikle ataklarda rakip savunmayı zorlayan, hatta goller kaçıran isimdi. Ama elinden sadece bu kadar geldi. 
     BAYRAM Çıkıncaya kadar sol kulvarı çok iyi kullandı. Gizli golcüydü, işini iyi yaptı. Bazı pozisyonlarda dikkatli olmalıydı. 
     İLHAN MANSIZ Vedat'ın markajında oynamasına karşın, çarpraz koşularla savunmayı yıpratan, ancak günü golsüz kapatan isimdi. 
     TÜMER Oyuna neden geç alındığını anlayamadık. Yedek olduğuna göre sakat değil. Geç sokulması bizce büyük bir hataydı. 
     STAVRUM Gönderilecek, ama o hala yedekte. Oyuna geç girdi. Isınamadan maç bitti. Zaten ısınsa da kapasitesi yoktu ki. 
     



 SPOR 





























</TEXT>
</DOC>
