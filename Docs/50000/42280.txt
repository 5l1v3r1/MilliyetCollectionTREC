<DOC>
<DOCNO> 42280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/yasam/yas09.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Gecekonduda facia 
</HEADLINE>
<TEXT>

Ankara’da bir kısmı yıkılan gecekondu duvarı, oyun parkı olmadığı için yıkıntılarda oynayan üç çocuğa mezar oldu 
     YILDIZ YAZICIOĞLU Ankara 

     İhbar telefonu kimden 
     NUPEL Lale 5, Dilan Akdursun 4 ve Mahmut Mücahit Genç 4 yaşındaydı. Ankara Dikmen’de oturuyorlardı. Önceki gün aileleri, çocuklarının kaybolduğunu söyleyerek polise başvurdu. Akşam saatlerinde, polisler tarafından yıkımı yarım bırakılan bir gecekondunun duvarı altında ölü bulundu. Ailelere, göre polis bir ihbar telefonu almış, doğrudan duvar yıkıntısına bakmış ve çocuklarının cesetlerini bulmuştu. 
     
     Çocukları ölüme terk ettiler 
     NUPEL’İN babası Metin Kaya, "Bu duvardan müteahhit ve arsa sahibi suçlu. Yıkmaya başlıyorlar, yarı yıkık bırakıyorlar" derken, polise ihbarı yapan kişilerin, çocukları bile bile ölüme terk ettiğini ileri sürdü. Dilan’ın dedesi Müslim Akdursun ise yıkıntıların bulunduğu yerde bazı kişileri gördüğünü anlattı. Arsa sahibi ve yıkımı yapan müteahhide ulaşıldığı ve araştırmanın sürdüğü öğrenildi. 
     



 YAŞAM 















</TEXT>
</DOC>
