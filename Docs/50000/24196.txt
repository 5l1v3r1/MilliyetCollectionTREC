<DOC>
<DOCNO> 24196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/siyaset/siy01.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Fazİlet’te YENİLİKÇİLERDEN YÖNETİME sürprİz temas 
</HEADLINE>
<TEXT>
Bölünmeyelim’ teklifi 
Yenilikçiler adına Kutan’ı ziyaret eden Cemil Çiçek, "Birleştirici olun" mesajını iletirken, Kutan cevabında "Bir bakalım" dedi 
     ABDULLAH KARAKUŞ Ankara 

     FP’de parti hazırlığındaki yenilikçiler, sürpriz bir temas gerçekleştirerek, Genel Başkan Recai Kutan’a "bölünmeme" teklifi götürdü. Yenilikçiler adına Kutan’ı ziyaret eden Cemil Çiçek, "Birlik içinde olmamız ve bölünmememiz için sizin adım atmanız lazım. Birleştirici olun" mesajını iletti. 
     İstanbul eski Büyükşehir Belediye Başkanı Recep Tayyip Erdoğan yeni partiye yönelik turlar atarken, yenilikçi milletvekilleri, FP camiasından kopmamak için çeşitli temaslara başladı. Yenilikçilerin ağır toplarından Çiçek, bir süre önce Kutan’ı ziyaret ederek, parti içindeki kavgaları konuştu. Yönetimin kendilerine karşı tavrını eleştiren Çiçek, Kutan’a şunları söyledi 
     "Kongreden sonra parti içi yanlışlar arttı ve sıkıntılar büyüdü. Bizim listede yer alanlara haksızlık yapıldı. Teşkilatları feshettiniz. Görevlendirmelerde yanlışlar oldu. Bütün partiler yüzde 10’un altına düşmüş. Giden gitsin’ denirse, kalanlarda da zaten bir şey yok. Bu partinin birliğini ve bütünlüğünü önemsiyorsak, bazı adımların atılması gerekir. Çünkü bütünlüğü sağlamak görevi, genel başkan olarak sizdedir. AP ve ANAP’taki sıkıntılarda zamanla bölünme olduysa, bunun nedeni parti içi iktidarı elinde bulunduranların yeterli gayreti göstermemesidir." 
     
Olağanüstü kongre olabilir      Kutan Çiçek’e, "Haklısınız. Bu söylediklerinize bir bakalım" yanıtını verirken, gelenekçi kanattan yöneticilerin de, yenilikçi milletvekilleriyle yaptıkları görüşmelerde, "Bölünmeyelim, kapatma olmazsa olağanüstü kongreye gidebiliriz" dediği kaydedildi. 
     Ancak yenilikçilerde, "Kongreye gidebiliriz diyorlar ama hala birleştirici bir şey yapmadılar. Kongrede samimi olmayabilirler. Önce bir adım atmaları lazım" düşüncesi öne çıktı. 
     
Hoca ve seçmenleri      ŞAHİSMAİL GEZİCİ Elazığ DHA 

     Siyasi yasaklı Necmettin Erbakan, uzun aradan sonra ilk çıktığı Anadolu gezisinde Elazığ’da beklediği ilgiyi göremedi. Anadolu turuna FP’li 15 milletvekiliyle birlikte Elazığ’dan başlayan Erbakan, havalimanında "Hocaya uzanan eller kırılsın", "Hocaya itaat şerefimizdir" sloganlarıyla karşılandı. Daha sonra konvoyla kent merkezinde bir tur atan Erbakan’a karaçarşaflı kadınlar tezahüratta bulundular. FP’li belediye tarafından astırılan "Özlem bitiyor, Türkiye seni bekliyor", "Seni çok özledik", "O geliyor" yazılı afişler de dikkati çekti. Erbakan, Belediye Başkanı Hamza Başkan Yanılmaz’ın evinde il yöneticileri ve belediye başkanlarıyla toplantı yaptı. 
     



 SİYASET 


















</TEXT>
</DOC>
