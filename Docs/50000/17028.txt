<DOC>
<DOCNO> 17028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/yazar/cankat.html </URL>
<DATE> 2001/04/19/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Milletvekili giremez 
</HEADLINE>
<TEXT>

     Amerikan barlarında "Zenciler ve köpekler giremez" diye yazarmış vakti zamanında. Derler ki, Amerikalı zenci şarkıcı Josephine Baker, çalıştığı gece kulübünün kapısına "Beyazlar ve köpekler girebilir" diye yazdırmış. 
     Tunalı Hilmi Caddesi’nde, bazı dükk nların vitrininde bir yazı MİLLETVEKİLİ GİREMEZ. Yine Ankara’da, birçok taksinin camında aynı yazı Milletvekili binemez. 
     
     DYP Kayseri Milletvekili Sevgi Esen dostlarına "Milletvekili olduğu için, otomobilini tamir ettiremediğinden" dert yanıyordu. 
     Yine DYP’li Turhan Güven, her pazar yumurta aldığı pazarcı tarafından uyarıldı "Abi, ben seni severim, ama dikkatli ol. Vatandaş milletvekillerine iyi gözle bakmıyor 
     Halkın, Cumhurbaşkanı Ahmet Necdet Sezer’e ve Devlet Bakanı Kemal Derviş’e sempati duymasının, destek vermesinin asıl sebebi, politikacı olmayışları. 
     Bunları anlatıyorum da hoşuma gidiyor sanmayın 
     Anayasa hukukçusu bir büyüğümün uyarısını da ekliyorum 
     Geçmişte bir siyas partiye, onun mensuplarına, hük mete, bazı bakanlara tepki duyulduğu oldu. Ama bugünkü gibi, bütün siyas kadrolara, topluca nefret duyulduğuna, ben şahit olmadım. Tepkiler haklı olabilir. Ama bu yıpranma ve yıpratılmanın sonucunun, bugün tukaka ettiğimiz siyas düzeni bile aratır gelişmelere sebep olmasından endişe ederim. 
     
ZOR TOPLADIM ONLARI      Vatandaşın politikacılara olan muhabbeti, sadece vitrinlere, taksi camlarına yansımıyor tabii... 
     Halkın en büyük silahı -bence oydan bile etkili- fıkralar. 
     İşte, dünkü politikacı fıkrasının bir yenisi 
     " Azrail, koltuğunda oturan kaptan pilota görünmüş 
     Haydi, demiş, zaman geldi gidiyoruz 
     Aman etme demiş pilot ben gelirim de... uçakta seçim gezisine çıkmış iki yüz politikacı var. Bana inişe kadar olsun izin ver... 
     Sen ne diyorsun be, demiş Azrail bu herifleri aynı uçakta toplayacağım diye anam ağladı benim " 
     
Fikri Sağlar kemer sıktı      Solda bir parti kurma çalışmalarını sürdüren Fikri Sağlar, "vitrini" de ihmal etmedi. Eşi Serap Hanım’ın protein rejimini uygulayarak on kilo vermeyi başardı. Derler ki, Ankara’da herkes bu mucize rejimin formülünü ele geçirmeye çalışıyormuş. Bu arada, Fikri Bey o kadar inceldi ki, lostra salonuna gidip, belindeki kemere bir iki delik daha açtırdı. "Hayrola Fikri Bey " diyenlere de, gündeme uygun espriyle cevap veriyor 
     Eee, Kemal Derviş’in programıyla halk kemer sıkacak... Ben herkesten önce davrandım 
     
Mademki öyle      Sosyete güzeli Siren Ertan’la ilgili haberde bir isim vermemiştim, ama Yasin Kadri Ekinci düzeltme gönderme ihtiyacı duymuş. Tamamını kullanamıyorum, yazdığını düzeltmeye vaktim olmadı Kolay iş de değildi . 
     Ekinci, "Yazınızda isim vermediniz, ama benzer dedikoduları ben de duyduğum için, tarif edilenin ben olduğunu anladım" diyor. 
     Ve ekliyor "Bu hanımı tanımam, kendisiyle bir ilişkim yoktur". 
     
     





MHP ve hükümet 


Lalesiz devir... 


İşçiden fedakarlık 


Milletvekili giremez 


Çanlar, Galatasaray için çalıyormuş 


"İsterseniz hilafeti bile getirebilirsiniz .." 


Iskalanan artılar 


Önce insan 


KKTC’de aynı dert 


"Bankacılık sırrı " 


Ucuz popülizmin miras yedileri 


Aslolan hayattır 2 


JFK operasyonu 


Artık 3 Türkiye var 


Davanızı takip edin 


Morali bozulan köylü "Sana" bile almaz oldu 


</TEXT>
</DOC>
