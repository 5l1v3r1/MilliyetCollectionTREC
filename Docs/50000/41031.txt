<DOC>
<DOCNO> 41031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/dunya/tur.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Ölen oğlumuzu klonlattık’ 
     DIŞ HABERLER SERVİSİ 

     İnsan kopyalama çalışmalarına gizli bir laboratuvarda başladıklarını açıklayarak dünyada büyük yankı uyandıran Raelian tarikatının Clonaid isimli kuruluşunun ilk müşterisi olan ABD’li çift, ilk kez medya önüne çıkarak "Evet. Ölen çocuğumuzu kopyalattık" dedi. 10 aylık bebekleri kalp yetmezliğinden ölen Mark ve Tracy Hunt ölen çocuklarını klonlattıklarını ve klonlanmış hücrelerin donmuş olarak laboratuvarda beklediğini açıkladı. Batı Virginia’daki Clonaid laboratuvarının çalışmaları için para döken Mark ve Tracy Hunt, yasal engeller yüzünden çalışmalara ara verildiğini ancak umutlarını yitirmediklerini söylediler. Hunt çifti, ilk kez Amerikan ABC televizyonunda yayımlanan röportajlarında, "Andrew’yu bir gün eve geri getirebileceğimizi umuyoruz" dediler. 
     



 DÜNYA 











</TEXT>
</DOC>
