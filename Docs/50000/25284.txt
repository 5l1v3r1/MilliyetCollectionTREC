<DOC>
<DOCNO> 25284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/magazin/amag.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sertab turuncu’ bulutlara uçtu 
</HEADLINE>
<TEXT>

Sertab Erener, son albümü Turuncu’ için "Olgunluk dönemimi yansıtıyor" diyor ve ekliyor Müziğimle, insanları hayata bağlamak istiyorum... 
     BİRSEN ALTUNTAŞ 

     Müzik yolculuğuna Sezen Aksu’nun kanatlarında uçarak başlayan Sertab Erener’i, bu kez eski manken Merve İldeniz’in eşi, manken ve fotoğrafçı Serdar Önal uçurdu. Erener, Önal’ın çektiği, son albümü Turuncu’yu süsleyen nefis pozlar için bir hafta spor yapıp, trambolinde zıpladı. Ve popun güçlü sesi, bakın Milliyet’in sorularını nasıl yanıtladı 
     
Albümün ismi neden Turuncu’ 
     - Turuncu, bir renk olmanın ötesinde pozitif enerjiyi temsil ediyor. Albümüm de neşeli, sıcak, pozitif bir enerji taşıyor. İnsanı bunalıma sokan ya da hayata bağlayan kasetler vardır. Ben insanları hayata bağlayan bir albüm yaptım. Çünkü çok büyük sağlık sorunlarım olduğu, çok sıkıştığım dönemlerde bile hayata hep pozitif bakmayı tercih ettim. 
     
     Bence Tarkan bitmedi’ 
Bu albümü nereye koyuyorsunuz 
     - Müzikal açıdan, en iyi albümümün bu olduğunun söylenmesini çok istiyorum. Turuncu’, daha da olgunlaştığımı gösteren bir albüm. Daha önceki albümüme Sertab Gibi’ adını koymamın sebebi de bu. Bir yolculuğa çıktım ve üçüncü albümünde artık bir yerlere vardığımı ortaya koyuyorum. 
     
Tarkan, Tarık çekişmesi ve rekabet 
     - Rekabet olması gereken bir şey. İnsan sınırlarını zorluyor, ama kendimi bir kulvara koyup yarış içinde görmüyorum. Tarkan’a gelince öyle bir albüm yapacak ki, bitti söylentilerini silip atacak. Tarık’ın albümünü özel olarak alıp dinlemedim. Ama bestelerini seslendiriyor, satış grafiği iyi ne güzel. 
     
     Barlarda söylemem’ 
Yeni görünümüzde neyi ön plana çıkardınız 
     - Daha doğaya yakın, çiçekli, beni enerjik, romantik, pozitif gösteren giysiler tercih ediyorum. Öyle imaj danışmanım yok. Imagemaker’ lafına fena halde kızıyorum. Nasıl giyineceğime modacı Arzu Kaprol ile karar veriyoruz. 
     
Yaz döneminde neler yapacaksınız 
     - Bar çalışması yapmayı her zaman olduğu gibi yine düşünmüyorum. Olabildiğince konser vermeyi istiyorum. Ayrıca yurtdışı için hep hayalini kurduğum kasetimin çalışmalarına hız vereceğiz. 
     
Çocuk doğurma planlarınız ne durumda 
     - Her zamanki gibi çok istiyorum. Şartlarım uygun olduğu anda, evli olmasam da yapacağım... 
     



 MAGAZİN 














</TEXT>
</DOC>
