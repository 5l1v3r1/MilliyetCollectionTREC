<DOC>
<DOCNO> 4241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/son/sonspo05.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Lange için Fifa'ya gidiyor 
</HEADLINE>
<TEXT>

     Trabzonspor Kulübü Başkanı Özkan Sümer, dün sabah kenti terkederek, bordo-mavili takımın idmanlarına katılmayan Lange için FIFA'ya başvuruda bulunduklarını söyledi. 
     Özkan Sümer, Lange'nin Belçika Ligi takımlarından Club Bruges ile anlaşmak üzere olduğunu öğrendiklerini de belirterek, ''Lange'nin transferi konusunda kulübe herhangi bir talep gelmedi. Ancak Club Bruges takımı Lange ile anlaşırsa, bizimle temasa geçmeli. Trabzonspor, Lange üzerinde tüm haklarını yitirmiş değil'' diye konuştu. 
     Lange'nin sözleşmesinde Eğer futbolcuya 45 gün içinde bir ödeme yapılmazsa serbest kalır koşulunun bulunduğunu da kaydeden Sümer, şöyle devam etti 
     ''Biz, yeni yönetim olarak, göreve geldikten sonra Lange'nin alacaklarını faizini de üzerine koyarak, bu futbolcunun hesabına yatırdık. Bunun yanında bu futbolcu eski ve yeni yönetime parasını almak istediği konusunda bir uyarı yapmadı. Anlaşma maddesindeki serbest kalma olayı da bedelsiz olarak gideceği anlamına gelmez. Bunun yanında yeni yönetimin göreve gelmesinden sonra, Lange'nin parasını ödemesi de bir haklılıktır. Bunun için Trabzonspor, Lange üzerinde hakkını yitirmiş değil. Bonservis bedeli konusunda, bu futbolcunun anlaştığı kulüpten bir isteğimiz olacak. Bunu artık FİFA çözecek.'' 
     
     



</TEXT>
</DOC>
