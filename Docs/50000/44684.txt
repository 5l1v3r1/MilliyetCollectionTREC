<DOC>
<DOCNO> 44684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/son/sondun23.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak da Amerikan saldırısına karşı hazırlanıyor 
</HEADLINE>
<TEXT>

     Irak Başbakan Yardımcısı Tarık Aziz, ABD'nin 11 Eylül'deki saldırılar nedeniyle Irak'a yönelik olası bir harekatına hazır olduklarını söyledi. 
     Saddam Hüseyin'in doğum yeri Tikrit'te Filistin intifadasıyla ilgili bir konferansın açılışında konuşan Aziz, ''Irak, onların yeni bir saldırıda bulunmayacaklarını umuyor, ancak beklenmedik gelişmelere de hazırız'' dedi. 
     Tarık Aziz, ayrıca ''onların tehditlerinden'' korkmadıklarını söyledi. 
     Irak, ABD'de 11 Eylül'de düzenlenen saldırıları kınamış değil. 
     Ancak Aziz, Irak'taki yaptırımlara karşı çıkan Amerikalı bir gruba başsağlığı mesajı göndermişti. 
     Bağdat, ABD'nin ''terörizme destek veren ülkeler'' listesinde yer almasına rağmen, ABD Başkan Yardımcısı Dick Cheney, Irak'ın saldırılarla ilgisi olduğuna dair kanıt bulmaktan uzakta olunduğunu açıklamıştı. 
     






</TEXT>
</DOC>
