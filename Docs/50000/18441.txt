<DOC>
<DOCNO> 18441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/dunya/tur.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Çapkınlığı Arnold’u adaylıktan caydırdı 
DIŞ HABERLER SERVİSİ 
     Hollywood’un önümüzdeki günlerde siyaset dünyasına bir aktör daha transfer etmesini "çapkınlık" engelledi. California valiliğine aday olmaya hazırlanan aktör Arnold Schwarzenegger, adaylığını koymasına bir gün kala eski bir çapkınlığının su yüzüne çıktığını öğrenince adaylıktan çekildi. 
     New York Post gazetesinin haberine göre Schwarzenegger, 1989 ile 1996 yılları arasında, evli olduğu halde, kendisi gibi vücut geliştirmeci olan Maria Shriver ile ilişkiye girdi. Ancak 96’da biten bu ilişkisini uzun yıllar saklamayı başardı. 
     Olayı geç de olsa öğrenen New York Post muhabirleri aktörün avukatını arayarak bu yönde bir haber hazırladıklarını belirtti ve avukatın fikrini sordu. Tabii haber hemen Schwarzenegger’in kulağına ulaştı. Evliliği konusundaki muhafazak r tutumuyla ve eşine bağlılığıyla tanınan aktör de daha bir gün öncesine kadar kararlı olduğu California valiliği adaylığından çekildiğini açıkladı. 
     Schwarzenegger gerekçe olarak da 3 ve 11 yaşlarındaki çocuklarının vali olduğu takdirde babasız büyümek zorunda kalacak olmalarını gösterdi. Ancak asıl gerçek bir gün sonra gazetede patladı. 
     



 DÜNYA 










</TEXT>
</DOC>
