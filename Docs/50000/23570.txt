<DOC>
<DOCNO> 23570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/son/sontur07.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Recai Kutan yenilikçilere mesaj gönderdi "Bizde bütünlük var" 
</HEADLINE>
<TEXT>

     Fazilet Partisi FP Genel Başkanı Recai Kutan, işçi memur, esnaf ve sanayicinin yanı sıra çiftçinin de kriz içinde olduğunu belirterek, ''Buğday taban fiyatı 200 bin lira olmalı'' dedi. 
     Kutan, İzmir'in Hatay semtindeki Özuysal Çim halı sahasında, FP İzmir İl Başkanlığı'nca düzenlenen halı saha futbol turnuvasının açılışını yaptı. 
     Kutan, bir gazetecinin, FP'de yeni oluşumdan söz edildiğini hatırlatması üzerine, şöyle konuştu 
     ''FP'de birlik beraberlik ve bütünlük, aynen devam ediyor. Ama siyasette yeni oluşum iddiaları var. CHP'den ayrılanlar, Mehmet Ağar ayrı bir oluşumda, Tayyip Erdoğan ayrı, hatta Karadeniz'den Haydar Baş isimli zat da ayrı bir oluşum başlatacak deniyor. TOBB öncülüğünde bir oluşumdan da bahsediliyor. Öyle bir hava esiyor. Ama şu ana kadar net bir adım atan yok. Biz de basından izliyoruz.'' 
     Recai Kutan, halı saha futbol turnuvasının açılışından önce de penaltı atışı kullandı. Kutan, FP belde örgütleri tarafından oluşturulan futbol takımlarının katıldığı turnuvanın başlama vuruşunu yaptı. 
     
     
     






</TEXT>
</DOC>
