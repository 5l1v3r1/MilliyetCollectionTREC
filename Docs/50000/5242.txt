<DOC>
<DOCNO> 5242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/guncel/gun07.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir sabah korkmak’ beraat etti 
</HEADLINE>
<TEXT>

Savcı, makalesinde "Silahlı Kuvvetlerin ülke yönetiminde olmasının kendisini korkuttuğunu" söyleyen Ahmet Altan’a ceza istemedi 
     CENNET NAR İstanbul 

     Bir sabah korkmak" başlıklı yazısında "Silahlı Kuvvetleri tahkir ve tezyif ettiği" iddiasıyla üç yıla kadar hapis cezası talebiyle yargılanan Ahmet Altan, beraat etti. 
     Altan’ın beraatini isteyen İstanbul Cumhuriyet Savcısı Nurten Altınok, "Silahlı Kuvvetlerin ülke yönetiminde söz sahibi olmasının kendisini korkuttuğunu belirten yazar, bu konudaki eleştirileri ve dileklerini dile getirmiştir. Demokrasi gereği düşüncesini açıklamıştır. Suç unsuru yoktur" dedi. İstanbul 2. Ağır Ceza Mahkemesi’ndeki duruşmaya Altan ile Aktüel Dergisi Sorumlu Yazı işleri Müdürü Murat Tunalı katıldı. 
     Savcı Altınok’un görüşüne katılan mahkeme başkanı, Altan ile Tunalı’nın beraatine karar verdi. 
     Duruşma sonrası soruları yanıtlayan Altan, savcının mütalaasından çok etkilendiğini belirterek, "Bu karar sadece bizim için değil, Türkiye için önemli bir karar. Adalete olan güvenim arttı" dedi. 
     


 GÜNCEL 

















</TEXT>
</DOC>
