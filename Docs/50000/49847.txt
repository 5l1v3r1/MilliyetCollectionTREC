<DOC>
<DOCNO> 49847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/son/sontur07.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay yıldızlı tişört satanlar serbest... 
</HEADLINE>
<TEXT>

     İzmir'in Selçuk İlçesi'nde, Türk Bayrağı baskılı tişörtlerin toplatılmasına yönelik soruşturma çerçevesinde, Efes Beldesi'nde tişört satan 6 kişinin gözaltına alındıktan sonra serbest bırakıldıkları bildirildi. 
     İl Jandarma Komutanlığı'ndan alınan bilgiye göre, Efes Beldesi'ndeki kontrollerde, Ayyıldızlı tişörtleri satarak, 2893 sayılı Bayrak Yasası'na muhalefet ettikleri belirlenen 6 kişi gözaltına alındı. Serkan Ürkmez 23 , Hüseyin Dereli 52 , Doğan Ergün 35 , Fikret Dereli 51 , Ünal Keser 57 ve Mehmet Dereli 55 adlı kişilerin sattıkları 224 tişörte el konuldu. 
     Jandarmada yasanın, ''Bayrak, elbise ve üniforma olarak giyilemez'' hükmüne muhalefet ettikleri iddiasıyla haklarında işlem yapılan 6 kişi, Selçuk Adliyesi'ne sevk edildi. Burada Savcılıkça ifadeleri alınan satıcılar, serbest bırakıldılar. 
     Selçuk Cumhuriyet Savcısı Arif Hikmet Oruç, Cumhuriyet'in 78. 
     kuruluş yıldönümü törenlerinde, Türk Bayrağı baskılı tişörtler giyen öğrencileri görünce, tişörtleri üreten ve satanlar hakkında soruşturma başlatmıştı. Yasa, bu suçu işleyenler hakkında 3 aydan 6 aya kadar hapis cezası öngörüyor. 
     






</TEXT>
</DOC>
