<DOC>
<DOCNO> 21643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/ekonomi/eko05.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurumlar Vergisi rekortmeni Akbank 
</HEADLINE>
<TEXT>

Bankalar kriz nedeniyle Kurumlar Vergisi listesinde geriledi. Özel sektörde ilk sıra 131 trilyonluk vergiyle Akbank’ın oldu 
     EKONOMİ SERVİSİ 

     Kamu tahvil ve bono faizlerinin 2000 başında hızla düşmesinin ardından kasımdaki krizle faizlerin bir anda yükselerek bankacılık sektöründe yarattığı olumsuz etki, Kurumlar Vergi’sinde rekortmenliğin Merkez Bankası’na geçmesine neden oldu. Kriz dönemindeki yüksek faizlerle de k rlılığı artan Merkez Bankası dün açıklanan Kurumlar Vergisi rekortmenleri listesinde birinciliğe yerleşti. Geçtiğimiz yılın birincisi Akbank’ı ikinci sıraya iten Merkez Bankası, böylelikle, Kurumlar Vergisi rekortmenleri listesinde en üst sıradaki mükellef oldu. 
     Yaklaşık 219 trilyon lira vergi ödeyecek olan Merkez Bankası, ikinci Akbank’tan 90 trilyon lira fazla vergi verecek. Akbank’ın ödeyeceği vergi ise 131 trilyon lira olarak belirlendi. Bu yılki listenin ilk 10 mükellefinin dördü ise özel sektör kuruluşlarından çıktı. 
     
     Sıralama değişti 
     Geçtiğimiz yıl rekor kıran ilk 10 kurumda ağırlığı bankalar oluşturuyordu. Listeye sadece iki bankacılık dışı faaliyet gösteren kurum girebilmişti. Bu yıl ise listeye Merkez Bankası dışında dört banka girebildi. İlk 10’da yer alan Akbank, İş Bankası ve Ziraat Bankası geçtiğimiz yıl da listenin üst sıralarında yer alırken, İller Bankası da dokuzuncu oldu. 
     
Kurumlar vergisinde ilk 20 Milyon TL Kuruluş Ödeyeceği vergi Merkez Bankası 218.866.461 Akbank 131.057.164 Tüpraş 103.482.501 Türk Telekom 91.711.953 İş Bankası 61.502.863 Ziraat Bankası 55.472.903 Oyak Renault 40.653.569 TPAO 38.726.406 İller Bankası 34.843.988 Arçelik 25.550.933 TMO 24.351.885 Petrol Ofisi 21.774.259 Doğuş Otomotiv 21.009.335 Halk Bankası 20.842.992 Yapı Kredi Bankası 19.731.521 Citibank 17.765.048 Ericsson 17.207.913 Posta Telgraf Teş. 17.203.138 Etibor 16.515.242 Philip Morris-SA 14.864.074      
     



 EKONOMİ 





















</TEXT>
</DOC>
