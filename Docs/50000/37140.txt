<DOC>
<DOCNO> 37140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/son/sontur33.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlık Bakanı Osman Durmuş'un konvoyunda kaza 2 yaralı 
</HEADLINE>
<TEXT>

     Ağrı'da gezi ve incelemelerini sürdüren Sağlık Bakanı Osman Durmuş'u takip eden konvoya yol vermeye çalışan bir otomobil, şarampole yuvarlandı. Kazada biri ağır, 2 kişi yaralandı. 
     Ağrı'daki incelemelerinin ardından Patnos İlçesi'ne hareket eden Sağlık Bakanı Osman Durmuş'u takip eden konvoyla aynı istikamette seyreden Mehmet Öztaş'ın kullandığı 34 US 418 plakalı otomobil, Köşköyü yakınlarında, polis eskortunun uyarısı üzerine konvoya yol vermeye çalışırken, şarampole yuvarlandı. Kazada, sürücü Mehmet Öztaş hafif yaralanırken, otomobil içinde bulanan Ayhan Başboğan 5 , ağır yaralandı. Otomobilin içinde bulunan diğer üç kişi ise kazadan yara almadan kurtuldular. Kazadan sonra makam otosundan inen Bakan Durmuş, yaralıların en yakın hastaneye götürülmesi talimatını verdi. Konvoy içerisinde bulunan bir ambulansla Posof Devlet Hastanesi'ne kaldırılan Ayhan Başboğan, tedavi altına alındı. 






</TEXT>
</DOC>
