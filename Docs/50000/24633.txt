<DOC>
<DOCNO> 24633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/yasam/yas10.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Durakta dehşet 
</HEADLINE>
<TEXT>

Alacaklı oldukları kişiyi durakta görünce silahına sarılan çılgın genç, onunla birlikte orada tesadüfen bulunan bir kadına kurşun yağdırdı 
     ÖZKAN DİKMEN Tekirdağ DHA 

     Daha 24 yaşında bir genç Aytaç Şahin. Ailesiyle Tekirdağ'da oturuyor. Aytaç, önceki gün akıl almaz bir olayın 'kahramanı' oldu. Peştemalci Caddesi'nde yürürken, birden, otobüs durağında babasından borç alan ve aldığı parayı geri ödemeyen Tuğlacılar Lisesi Müdür Yardımcısı Halit Koşar'ı 45 gördü. 
     Ve kimse ne olduğunu anlamadan belindeki 7.65 çapındaki Browning marka tabancaya sarılan çılgın genç, Koşar'a ateş etmeye başladı. Ortalık birden karıştı. Durakta bekleyen vatandaşlar panik içinde kaçmaya çalışırken bacağına isabet eden dört kurşunla yaralanan Koşar, kendisini bir köfteci dükk nına zor attı. 
     
Tesadüfen geçiyordu      Bu sırada durakta bulunlardan biri elindeki çantayla Şahin'e vurup onu yere düşürdü. Yere düşünce bu kez rastgele ateş etmeye başlayan Şahin'in, silahından çıkan kurşunlardan ikisi olay yerinden geçen 27 yaşındaki Güniz Demir'e isabet etti. 
     Silah sesleri üzerine olay yerine gelen polis, Aytaç Şahin'i gözaltına alırken, ağır yaralı olarak Tekirdağ Devlet Hastanesi'nde kaldırılan Güniz Demir, ameliyat edildikten sonra İstanbul'a sevk edildi. Kurşunların asıl hedefi olan Halit Koşar'ın ise Tekirdağ Devlet Hastanesi'nde tedavisine devam ediliyor. 
     



 YAŞAM 



















</TEXT>
</DOC>
