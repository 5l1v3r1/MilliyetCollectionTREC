<DOC>
<DOCNO> 45789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/son/sonspo03.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İdmanda Oktay ve Andersson'dan gol şov... 
</HEADLINE>
<TEXT>

     Fenerbahçe, 1 günlük iznin ardından 10 Ekim Çarşamba günü Avrupa Şampiyonlar Ligi'nde TSV Bayer 04 
     Leverkusen ile yapacağı maçın hazırlıklarını sürdürdü. 
     Teknik direktör Mustafa Denizli yönetiminde Samandıra Tesisleri'nde gerçekleştirilen idmanda futbolcular, koşu ve dar alanda pas çalışmasının ardından çift kale maç yaptı. 
     Antrenmana, ülkelerinden akşama doğru dönecek olan Zoran Mirkoviç ve Lazetiç katılmadı. PAF takımıyla yapılan maçta sakatlanan Mustafa Doğan ise koşulara başladı. 
     Milli takımdan dönen futbolcuların da katıldığı idmanda Rüştü, yalnızca koşu yaparken, Rapaiç ise koşu ve dar alanda pas çalışmasından sonra idmanı bırakarak, çift kale maçta oynamadı. 
     Bu arada Mustafa Denizli, A Milli Takım'dan dönen futbolcuları Moldova galibiyeti nedeniyle kutladı. 
     Fenerbahçeli futbolcular, TSV Bayer 04 Leverkusen maçı için bu akşam Samandıra Tesisleri'nde kampa girecek. Yarın sabah Almanya'ya gidecek olan sarı-lacivertliler, maçtan sonra 11 Ekim Perşembe günü İstanbul'a dönecek. 
     Uzun süredir gol atamayan Fenerbahçe'nin forvet oyuncuları, bugünkü çift kale maçta toplam 7 gol attı. 
     Kırmızı takımın yeşil takımı 10-5 yendiği maçta, kırmızı takımda yer alan Oktay, 4 gol atarken, yeşil takımdaki Andersson 2, Serhat da 1 gol kaydetti. Kırmızı takımın diğer golleri Yusuf 2, Abdullah, 
     Serkan, Ümit ve Johnson'dan, yeşil takımın ise Ali Akdeniz ve penaltıdan Ceyhun'dan geldi. 
     Oldukça zevkli ve çekişmeli geçen idman maçında, bir hava topu mücadelesinde Jonhson ile çarpışan Andersson bir süre sakatlık geçirdi. Sahada tedavisi yapılan golcü futbolcu, daha sonra maçı sürdürdü. 
     






</TEXT>
</DOC>
