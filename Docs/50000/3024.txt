<DOC>
<DOCNO> 3024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/ekonomi/aeko.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'ye bir mektup daha 
</HEADLINE>
<TEXT>

Türkiye, IMF ile aralıkta imzaladığı anlaşma çerçevesinde 1.4 milyar dolarlık kredi dilimi için yeni bir ek niyet mektubu daha verecek. IMF şubatta da yine denetim için gelecek 
     ANKARA Milliyet 

     Türkiye, IMF'ye bir ek niyet mektubu daha veriyor. Niyet mektubunun ardından IMF'nin 1.1 milyar doları ek rezerv kolaylığı anlaşmasının ikinci taksidi, 300 milyon doları da stand - by anlaşmasının beşinci dilimi olmak üzere 1.4 milyar dolarlık kaynak daha serbest bırakılacak. Hazine Müsteşarı Selçuk Demiralp, kur politikasından kaynaklanan bir tehlikenin bulunduğunu, bu nedenle enflasyonun hızlı bir biçimde düşürülmesinin şart olduğunu söyledi. Mali krizden sonra göstergelerin olumlu geliştiğini söyleyen IMF Türkiye Masası Şefi Carlo Cottarelli "Program yüzde 100 uygulanmalıdır" dedi. 
     Mali piyasalarda yaşanan krizin ardından verilen ek niyet mektubu kapsamında yapılan beşinci gözden geçirme çalışması sonuçlandı. IMF heyetinin bir hafta süren ziyaretinin ardından düzenlenen basın toplantısı Türkiye adına açıklamayı yapan Hazine Müsteşarı Selçuk Demiralp, 18 Aralık'ta verilen ek niyet mektubunda yer alan taahhütlerin büyük bölümünün yerine getirildiğini söyledi. Yerine getirilen taahhütleri tek tek sayan Demiralp, enflasyonda hedeflere ulaşılmasının kredibilitenin artırılmasının önemine değinerek, "Yapısal reformların yapılması programın başırısının olmazsa olmaz koşuludur. Programın başarısı yapısal reformların devamına bağlıdır" dedi. 
     Görüşmeler sonucunda Türkiye'nin ek niyet mektubu kapsamındaki gelişmeleri özetleyen 1.5 sayfalık yeni bir ek niyet mektubu vereceğini açıklayan Demiralp, mektubun IMF İcra Direktörleri Kurulu'nun 2 Şubat'taki toplantısında görüşüleceğini bildirdi. 
     Demiralp, mektubun onaylanmasının ardından ek rezerv kolayığı kapsamında 1.1, stand by anlaşması kapsamında 290 milyon dolarlık kredinin serbest bırakılacağını bildirdi. Demiralp, ek niyet mektubunda yeni bir taahhüdün yer almadığını, esas amaçlardan birinin yapılan çalışmaların kamuoyuna duyurulmasının sağlanması olduğunu kaydetti. 
     Demiralp, uygulanan döviz kuru politasının geçen Kasım'da yaşanan krizin nedeni olup olmadığı sorusu üzerine, üç ayda bir azalan sabit kur politikasının programda yeni bir krize neden olma tehlikesinin bulunduğunu belirterek, "Böyle bir tehlike nedeniyle enflasyonun en kısa sürede hedeflenen rakamlara hızla düşürülmesi gereklidir. Cari açığı 2001 yılında hedeflere düşürerek, enflasyonun düşüşünü hızlandırarak, bu tehlikenin ortadan kaldırılmasına çalışıyoruz" dedi. 
     IMF'nin Türkiye ziyaretlerinin ilk üç ayda, aylık bazda devam edeceğini kaydeden Demiralp, ''Muhtemelen Şubat ayının ortalarında tekrar gelecekler. IMF'nin regulasyonlarına göre, her kredi dilimi serbest bırakılmadan önce bir raporun yazılması gerekmektedir. Ama Şubat ayının 15'inden sonraki bir tarihte, tarihi tam karar vermedik ama tekrar burada 6. Gözden Geçirmeye gelecekler'' diye konuştu. 
     
     Banka sektörüne dikkat 
     Ek niyet mektubunda yer alan tüm vaadlerin ya yerine getirildiğini ya da getirilmek üzere olduğunu belirten Cottarelli, ocak ayında çok yoğun bir programın başarılı olarak uygulandığını ifade ederek, şunları söyledi 
     "Krizden sonra ekonomik parametreler son derece iyi bir yönde gelişmektedir. Uluslararası döviz rezervleri kriz öncesi düzeye ulaşmıştır. Bankalararası piyasa ve bono - tahvil piyasasında faiz oranları önemli ölçüde düşmüştür. Borsa son derece iyi bir performans gösteriyor. Bu nedenle, IMF Yönetim Kurulu'na 5. gözden geçirmenin sonuçlarının kabul edilmesini önereceğim. Ancak yine de tedbirli davranmak lazım. Krizden sonraki bazı rahatsız edici göstergeler küçümsenecek göstergeler değildir. Bütçe politikası, özelleştirme ve bankacılık sektörü çok önemlidir. Bunlara dikkat edilmelidir. Program yüzde 100 uygulanmalıdır." 
     Ek niyet mektubunun her gözden geçirme çalışmasından sonra verilmesi gerektiğini, bunun normal olduğunu belirten Cottarelli, mektupta gelecekte yapılması gerekenlerin yer alacağını söyledi. 
     Cottarelli, Kasım ayında yaşanan krizde IMF'nin öngörü hatası olup olmadığı konusunda ise "Hiç kimse geleceği göremez. Bu açık. Ben daha önce 2000 yılının ikinci yarısında aşırı ısınma olduğuna dikkat çekmiştim. Bankacılık sektöründeki yaşanan likidite sorunu nedeniyle bu kriz meydana geldi. Önemli olan bir daha meydana gelmemesidir" dedi. 
     
     'BDDK'nın arkasındayız 
     Heyette yer alan bankacılık grubunun başkanı ve IMF Bankacılık Bölümü Direktör Yardımcısı Carl Lindgren ise sorular üzerine Bankacılık Denetleme ve Düzenleme Kurulu'nunun BDDK satışa çıkardığı sekiz bankaya çok büyük bir ilginin olduğunu söyledi. Ancak bu ilgilin sekiz bankanın tamamı için olmadığını kaydeden Lindgren, teklif gelmeyen bankalar kapatılacak mı yoksa bir devlet bankası ile birleştirilecek mi sorusunu şöyle yanıtladı 
     "Fon bünyesindeki bankalara ilgi var ama sekizinin tamanına değil. BDDK satılmayan bankalar konusunda ne yapacağına ilişkin çalışma yapıyor. Bununla ilgili bir açıklama yapacak, Hangi süreci tercih ederse etsin, hangi yöntemi uyguluyor olurlarsa olsunlar biz IMF olarak arkalardındayız, sonuna kadar destekliyoruz. En iyi çözümü BDDK bulacaktır." 
     Bankacılığın krizden sonraki durumunun ne olduğu yönündekmi soru üzerine de Lindgren şu değerlendirmeyi yaptı 
     "Yetkililer durumu çok yakından takip ediyor, Herhangi bir durum karşısında yanıt vermeye. Herhangi bir durum karşısında anında müdahale etmeye hazırlar. Özel zayıflıklar yok. Ancak genel bazı sorunlar var. Bu sorunlar da hemen müdaheleyi gerektirecek sorunlar değil." 
     


 EKONOMİ 














</TEXT>
</DOC>
