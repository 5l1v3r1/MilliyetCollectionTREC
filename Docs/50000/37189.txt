<DOC>
<DOCNO> 37189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/spor/spo01.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi de Kouba 
</HEADLINE>
<TEXT>

Beşiktaş, kaleci arayışında rotayı Patrick Kouba’ya çevirdi. Geçen sezon Deportivo forması giyen Çek kalecinin bonservisinin elinde olduğu belirtildi 
     KARTAL YİĞİT 

     Ülkesine döndü 
     SİYAH - Beyazlılar, kaleci arayışına son hızla devam ederken, gündemin bir numarasına Çek Milli takımının da kalesini koruyan Patrick Kouba oturdu. Geçtiğimiz sezon İspanyol Deportivo Coruna’nın kadrosunda yer alan milli eldiven, bu yıl kulübüyle anlaşamayıp ülkesine döndü. Kouba’nın bonservisinin de elinde olduğu belirtildi. 
     
     Zdravkov’a ret 
     MENAJER Sinan Engin konuyla ilgili yaptığı açıklamada, "Kulübüyle anlaşamadığından dolayı ülkesine dönmüş. Kendisiyle görüşmelerimiz sürüyor. Ancak König ile de teması kesmedik" dedi. İstanbulspor’un önerdiği Zdravkov önerisini geri çevirdiklerini belirten Engin, Alman kaleci Bodo Illgner’i almaları için de menajerlerden teklif geldiğini söyledi. 
     
Başarı için savaşacağız’      CENGİZ MALGIR 

     BEŞİKTAŞ’ın Galatasaray’dan transfer ederek renklerine bağladığı yeni yıldızı Ahmet Yıldırım, "Beşiktaş’a büyük başarılar yaşamak için geldim. Başarıya açız" dedi. Siyah - Beyazlı camianın yedi yıldır şampiyonluk göremediğini söyleyen Yıldırım, "Yönetim, taraftar ve futbolcular başarıya aç. Bunun için savaşacağız" diye konuştu. 
     TAKIMDA fazla yıldız oyuncu bulunmadığını kaydeden tecrübeli futbolcu, "Ancak biz takım olarak yıldızız. Defansta problem olduğunu sanmıyorum. Hatta forma savaşı var. Kimsenin yeri garanti değil" ifadelerini kullandı. Yıldırım, Galatasaray’dan da Lucescu’nun değil yönetimin istememesi yüzünden ayrıldığını belirtti. 
     
Ahmet Dursun kızağa      TRABZONSPOR maçında kaçırdığı penaltıyla tüm şimşekleri üzerine çeken Ahmet Dursun, Daum tarafından Bursaspor maçında kulübeye oturtulacak. Alman hocanın dün akşamki çalışmada ileride Stavrum - İlhan ikilisine yer vermesi, Bursa maçına bu çiftle çıkacağının sinyallerini verdi. Daum taraftarlara da mesaj göndererek, "Bize güvensinler, elbirliğiyle şampiyon olacağız" dedi. 
     
Ali Eren’e Körfez talip      KOCAELİSPOR’un Beşiktaş’ın gözden çıkardığı Ali Eren’i almak için harekete geçtiği öğrenildi. Körfez ekibinin bu transfer için Siyah - Beyazlı takımın eski oyuncusu Serdar’a arabulucuk yaptırdığı, Ali Eren’in de olumlu yanıt verdiği belirtildi. İki kulüp önümüzdeki günlerde masaya oturacak. 
     
Sanal takip      ALMANYA’dan özel bir program getirten Teknik Direktör Daum, sezon başından bu yana futbolcuların idman ve maç performanslarını, kan, yorgunluk ve laktik testlerini bilgisayara yüklüyor. Alman hoca daha sonra verileri inceleyerek oyuncuların form grafikleri hakkında bilgi sahibi oluyor. 
     



 SPOR 





















</TEXT>
</DOC>
