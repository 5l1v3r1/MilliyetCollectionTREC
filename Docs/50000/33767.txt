<DOC>
<DOCNO> 33767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/yazar/theper.html </URL>
<DATE> 2001/07/25/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Kanun hakimiyeti var mı 
</HEADLINE>
<TEXT>

     Kiraya verdiğim evimin kira sözleşmesi ağustos başında bitiyor. Şimdi kira kanununu Anayasa Mahkemesi iptal etti. Ben kiracımdan ne kadar zam isteyeceğim 
     Z. K. - İstanbul 
     
     Şimdi bu soruyu sayısız insan soruyor. Aslında biz hukukçuların yanıt olarak şunu dememiz lazım 
     "Gidin bunun yanıtını hesapsız kitapsız ve bilinçsiz bu akılları verenlere sorun." 
     Dikkat ettiniz ise, şu iktidar döneminde çıkarılan yasalar ya Cumhurbaşkanı'ndan geri dönüyor veya Anayasa Mahkemesi tarafından iptal ediliyor. İyi ama iptal edilene kadar da yürürlükte kalıyor, tatbik ediliyor. İptal edildiğinde ise mesele hallolmuyor, bir problemler yumağı olarak karşımıza çıkıyor. Senelerce böyle bir yasanın haksız, adalete ve dolayısı ile Anayasa'ya aykırı olduğunu yazdım. Benim gibi görüş bildirenler de oldu ama 2000 yılı şubat ayından bu yana uygulanıyor. Bu yılın sonunda kendiliğinden yürürlükten kalkacaktı, yani neredeyse ömrünü tamamladı, vatandaşı zarara uğrattı, ihtilafları körükledi kalkmasına yakın bir tarihte de iptal olundu. Şimdi bu memlekette kanun hakimiyeti var, yasalara güven diyebilecek miyiz 
     Siz ne yapacaksınız 
     İptal kararı verilmiş olmasına rağmen bugün yasa yürürlükte. Resmi Gazete'de ilan edilene kadar da yürürlükte kalacak. Belki eylülde, belki ekimde Resmi Gazete'de yayımlanacak ve o zaman yürürlüğe girecek yani senelik 10 artırım şartı yürürlükten kalkmış olacak. Yine eski sisteme yani Yargıtay'ın öngördüğü indeks, hak ve nasafet kriterlerine döneceğiz. Ancak karar yayımlanana kadar sözleşmesi bitecek olanlara bir tavsiyede bulunayım. Artırım için kiracınıza ihtarname gönderin ve gerekçeli kararın yayımını bekleyin, belki o zaman tavsiyelerim olacak. 
     
     







ANAP'ta şeffaf sandık 


Küçük kabine 


Dünyayı değiştirmek istiyorum, hemen şimdi 


Ege'nin nabzı 


Farklı bir Bakan Fikret Ünlü 


Sıcak para can çekişiyor 


Ne güzelsin sen hukuk .. 


Kıbrıs için yeni atılım 


Bademli kaymaklı Türk şirketleri 


Özkan'ın isyanı, Derviş'in çalımı 


Al vergiyi gör Laila'yı... 


Günaydın'ın arşiviyle 31 yıl öncesine dönüş 


Kanun hakimiyeti var mı 


1995'ten bu yana tütün yakılmıyor 


</TEXT>
</DOC>
