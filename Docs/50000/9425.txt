<DOC>
<DOCNO> 9425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/ekonomi/eko02.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ZAM YAĞMURU 
</HEADLINE>
<TEXT>

Akaryakıt ve doğalgaz ve elektriğe yüzde 10 zam geldi. Şeker, çay ve çiçek yağı fiyatı da aynı oranda arttı. Zamlar bayramdan sonra temel gıdaya da yansıyacak 
     EKONOMİ SERVİSİ 

     Dalgalı kur sistemine girilmesinin ardından döviz fiyatlarında yaşanan artışla beklenen zamlar arka arkaya gelmeye başladı. Akaryakıt ürünleri pompa fiyatlarına dün ortalama yüzde 10 zam yapıldı. 
     Botaş yetkilileri Hazine ile varılan mutabakat çerçevesinde, konutlara gaz veren dağıtım şirketleri ile sanayi sektörüne dönük doğalgazın metreküp fiyatını, 1 Mart’tan 2001’den geçerli olmak üzere yüzde 10 artırıldığını bildirdiler. Akaryakıt ve doğalgazın ardından TEDAŞ da elektrik birim fiyatlarını yüzde 10 artırdı. 
     
     Çayın tadı kaçtı 
     2 bin toptancısıyla İstanbul kuru gıda pazarının yüzde 70’ini elinde tutan Rami’de şeker, çay ve çiçekyağına akaryakıt fiyatlarındaki artış oranında yüzde 10 zam geldi. Arçelik firması da dün bir açıklama yaparak tüm ürünlerinin peşin fiyatını yüzde 11 artırdığını bildirdi. Arçelik daha önce sattığı taksitli ürünlerinde fiyat farkı almayacak. 
     Daha önce petrole zam gelmesiyle bakliyatında zam göreceğini belirten İstanbul Toptancılar Derneği Başkanı Günay Kotil, dün gelen benzin zammının bayramdan sonra tüm ürünlere yüzde 5 - 15 seviyesinde yansıtılacağını söyledi. Günay Kotil ithal girdili ürünlerde en az yüzde 20 zam beklediklerini, şu anda Unilever ve Procter Gamble gibi ütemizlik malzemesi, deterjan ve bazı gıda maddelerini satan iki büyük firmanın da mal vermediğini belirtti. 
     
     Temel gıdaya da zam gelecek 
     Bayramdan sonra fiyatları artacak bakliyattaki son durum ise şöyle Pirinç 480 bin, yeşil mercimek 630 bin, kırmızı mercimek 610 bin, fusülye 960 bin, nohut 660 bin, banbunya 780 bin lira. 
     Piyasalardaki dalgalanma sürerken marketlerde fiyat stratejilerini belirlemeye başladılar. Tansaş, mart ayı boyunca 20 temel gıda maddesine zam yapmayacağını açıklarken Migros ise eldeki stoklar tüketilinceye kadar zam yapmayacağını bildirdi. Ayrıca firma bayram nedeniyle indirime giren 671 üründeki fiyatların 15 Mart’a kadar aynı kalacağını belirtti. Krizden sonra ise deterjan ve çocuk bezi gibi ürünlerde yüzde 20’ye yakın zam yapılacağı belirtildi. 
     
Akaryakıt tetikledi Zam gelen ürünler Ürün eski fiyat bin TL yeni fiyat bin TL zam oranı yüzde - Normal Benzin Lt Ankara 584 bin 200 643 bin 700 10 İstanbul 585 bin 700 645 200 10 - Süper Benzin Lt Ankara 609 bin 800 671 bin 200 10 İstanbul 611 bin 300 672 bin 600 10 - Kurşunsuz Benzin Lt Ankara 608 bin 700 671 bin 100 10 İstanbul 610 bin 300 672 bin 700 10 - Fuel Oil Lt Ankara 146 bin 800 161 bin 900 10 İstanbul 148 bin 800 164 bin 10 - Motorin LT Ankara 458 bin 400 506 400 10 İstanbul 453 bin 300 499 bin 100 10 - Doğalgaz - - 10 - Şeker 385 440 14 - Çay 2.150 2.400 11 - Ayçiçek yağı 2.475 2.750 10      
     
Bayramdan sonra zam gelmesi beklenen ürünler Ürün şu anki fiyat beklenen fiyat zam oranı - Pirinç Kg 480 bin 528 bin - 576 bin 10 - 20 - K.mercimek Kg 610 bin 671 bin - 732 bin 10 - 20 - Y.mercimek Kg 630 bin 693 bin - 756 bin 10 - 20 - Fasülye Kg 960 bin 1 milyon 56 bin - 1 milyon 152 bin 10 - 20 - Nohut Kg 660 bin 726 bin - 792 bin 10 - 20 - Barbunya Kg 780 bin 858 bin - 936 bin 10 - 20 - Omomatik deterjan.3 kg 5 milyon 450 6 milyon 540 20 - Cif 2 milyon 200 bin 2 milyon 640 20 - Kosla 3 milyon 890 bin 4 milyon 668 bin 20 - Yumuşatıcı 2 milyon 450 bin 2 milyon 940 20 - Dixi 1 milyon 490 bin 1 milyon 788 bin 20 - Kadın bağı 1 milyon 850 bin 2 milyon 220 bin 20 - Bebek bezi 4 milyon 990 bin 5 milyon 988 bin 20      
     


 EKONOMİ 





















</TEXT>
</DOC>
