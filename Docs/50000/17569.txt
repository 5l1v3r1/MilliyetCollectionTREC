<DOC>
<DOCNO> 17569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/ekonomi/eko06.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya’da Mevlanalı, dualı diyalog 
</HEADLINE>
<TEXT>

Panel öncesi Halit Narin ile sohbet eden Kemal Derviş, tekstil ve turizmin kur nedeniyle kolay rekabet edebileceğini söyledi. Narin ise Önce iş, sonra kur’ dedi 
     Devlet Bakanı Kemal Derviş ile işadamı Halit Narin, Kemer’de dün başlayan tekstilde rekabet konulu seminer öncesi, son ekonomik gelişmeleri esprili bir sohbet ortamında ele aldılar. 
     DervİŞ Türkiye döviz kuru nedeniyle turizm ve tekstilde daha kolay rekabet edebilir duruma geçecek. 
     Narİn Biz daha orada değiliz ki Sayın Derviş, biz iş peşindeyiz. 
     DervİŞ Ama işle kur birbirine bağlı. 
     Narİn Ama önce iş, sonra kur. 
     DervİŞ Ama kur iş yaratabilir. 
     Narİn İnsanları yeniden işe yönlendirecek hükümet politikasına ihtiyaç var. O da üç beş bakanlığın yek vücut çalışıp, alacağı süratli kararlara bağlı. 
     DervİŞ Sayın Keçeciler’le kesin birlikteyiz. Bakanlar Kurulu’nda da yanyana oturuyoruz. 
     Narİn Öyle mi Keçeciler’i kastederek Hazreti Mevlana’ya sırtını dayamıştı, sırtı yere gelmez. Bir yanda Derviş var, bir yanda Mevlana var. Dua da var. Güleryüzle, inançla her şey olur. Ona inanıyoruz. 
     DervİŞ Herşeye rağmen - çok şey düzelmedi ama - 21 Mart’ta biliyorsunuz, Hazine ihalesi yüzde 193’tü, şimdi yüzde 119. Yine çok yüksek ama dört hafta içinde belli bir düşüş var. 
     Narİn Bankalara Hazine bonosu satmayacağım desen. Bak yüzde 30’lara kuş gibi nasıl düşüyor. Halka satın. Bankaları aradan çıkarın. 
     DervİŞ Bu konuyu kolaylaştıracak şeyler yapacağız. Bir şeye dikkat etmek lazım. Bir bütüne bakmak lazım. Ama halkın doğrudan piyasaya girmesinde büyük yarar var. 
     


 EKONOMİ 



















</TEXT>
</DOC>
