<DOC>
<DOCNO> 34702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/yasam/yas11.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz ilk kez ise yaradı 
</HEADLINE>
<TEXT>

Yortanlı baraj gölünün suları altında kalacak olan antik Allianoi kenti kazı çalışmaları, kriz nedeniyle ödeneği kesilen baraj inşaatı durunca zaman kazandı 
     MUSTAFA ÇETİNKAYA Bergama 

     ANTİK Pergamon kentini İvrindi’ye bağlayan karayolunun 23 kilometre kuzeydoğusunda Yortanlı Barajı’nın gölet alanı ortasında kalan Paşa Ilıca mevkii, iki yıldır önemli bir kazı çalışmasına ev sahipliği yapıyor. Bergama Müze Müdürlüğü tarafından yürütülen kazı çalışmalarını, Trakya Üniversitesi Arkeoloji Anabilim Dalı Öğretim Üyesi Ahmet Yaraş koordine ediyor. 
     
     Antik kent ayağa kalkıyor 
     KÜLTÜR Bakanı İstemihan Talay, geçen yıl Yortanlı baraj inşaatının duramayacağını söyledi. Antik kent üç yıl içinde sular altında kalacaktı. Ancak yaşanan ekonomik kriz ilk kez bir işe yaradı. Barajın ödeneği verilmeyince inşaat yavaşladı. Philip Morris Sabancı’nın sağladığı yüz binlerce dolarlık katkı sayesinde antik kent ayağa kalkmaya başladı. 
     
     Neler çıktı 
     Kazılarda çıkanlar arasında Afrodit heykeli, iki Asklepios başı, torsolar, termal havuzlar, heykeltıraşlık parçalar, dükk nlar, çeşme, şarap imalathanesi, seramik fırınları, antik kaideler de yer alıyor. 
     
     Allianoi, tarihin bir başka adı 
     ASKLEPIOS, antik Grek mitolojisinde hasta insanlara şifa dağıtan, hekimliğin ve tıp biliminin tanrısıydı. Apollon, oğlu Asklepios’u yarı at yarı insan olan Khiron’a emanet etti. Khiron ona okuma-yazmayı ve önemli hastalıkları tedavi eden ilaçların formüllerini öğretti. Asklepios’un ünü kısa sürede yayıldı. Asklepios ölüleri de diriltiyordu. Zeus buna kızdığı için Asklepios’u öldürdü. Yunanlılar Asklepios’un adını yaşatmak amacıyla aynı isimle sağlık merkezleri yaptı. Allianoi antik kenti de bunlardan biri. Büyük olasılıkla İ.Ö. 2’nci yüzyılda kurulmuş, İ.S. 2’nci yüzyılda Hadrian döneminde hidroterapinin uygulandığı büyük bir kült merkezi görünümü kazanmış. 
     



 YAŞAM 
























</TEXT>
</DOC>
