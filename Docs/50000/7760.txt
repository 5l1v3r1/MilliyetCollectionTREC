<DOC>
<DOCNO> 7760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/ekonomi/eko12.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
20 Şubat ihalesinden tahvil ve bono alın 
</HEADLINE>
<TEXT>

PORTFÖY YAŞAR ERDİNÇ 
     Ekonominin daraldığı bugünlerde feryatlar yükselirken, aslında sokaktaki vatandaş nelerin olup bittiğini net olarak anlayabilmiş değil. 
     Bir yandan enflasyon düşüyor denilirken, O "Henüz cebime yansımadı, sen gel de bizim mahalledeki enflasyonu" gör diyor. 
     Öte yandan rutin konuşmalarda, hangi şirketten kaç kişinin atıldığı, kimlerin işsiz kaldığı ve bundan sonra daha neler olacağı tartışılıyor. Birçok kurumda, çalışanlar diken üstünde oturuyor. Telefonlarının çalıp da üstleri tarafından çağrılarak işlerine son verildiğinin söylenmesi korkusu içindeler. 
     Bir program uygulanıyor, hep üst perdeden konuşuluyor ve halk programın ne olduğundan habersiz. 
     Programın sonuçlarının kendi taraflarına yansıyan olumsuz kısmını görünce, "Bu ülke adam olmaz, zengin ülkeyiz yediler yediler bitiremediler, gemisini kurtaran kaptan" diyor. 
     
     Bütçe disiplini sağlandı 
     Bu programın başarısız olmasına ülke olarak katlanamayız ve böyle bir sonucu düşünmek bile istemiyorum. Programın kesin hedefi, enflasyonu tek haneli rakamlara indirebilmek. 
     Tüm bu sıkıntılar bu yüzden. Acı bir ilaç alıyoruz. Bu acı ilaç daha da acıtabilir. Fakat programdan ödün verilemez. Ülkenin geleceği buna bağlı. Hükümet de bunun bilincinde. Fakat çok daha dinamik ve geceyarılarına kadar çalışan bir hükümet ve meclis, programın başarı şansını artıracaktır. 
     Bu tür enflasyonu düşürmeyi hedefleyen programlar başka ülkelerde de uygulandı ve bu tür acı ilaçları oraların halkları da aldı. Ciddi can acıttı, fakat enflasyon düştü, bütçe disiplini sağlandı, ekonomik büyümede başarılı sonuçlar kaydedildi. Ancak ondan sonra reel, yani sabit yatırım amaçlı yabancı sermaye geldi. Bunu da yüksek miktarlarda yabancı sermayenin, sermaye piyasalarına kalıcı olarak gelmesi izledi. 
     
     Felaket tellallığı anlamsız 
     Şimdi okuyucu "Eee... Ne demek istiyorsun" diyebilir. Demek istediğim şu Birisi yağlıboya resim yapıyor ve siz resmi yapanın yeteneğini bilmiyorsunuz. Şu an resmin yüzde 35’i bitmiş ve resme bakıp "Böyle rezalet resim görmedim diyebilirsiniz". Ya da "Şu an birşeye benzemiyor ve rezalet görünüyor ama biraz daha bekleyelim" diyebilirsiniz. Ya da ortaya güzel bir resim çıkacağını düşünebilirsiniz. 
     Ben "Bekleyelim, umutluyum" diyenlerdenim. 
     IMF ve Hükümet, fırçaları almış eline ve bir resim yapıyor. Resim şu an için karanlık görünüyor. Ortaya daha ne gibi figürler çıkabileceği net değil. Fakat, felaket tellallığının da bir anlamı yok. Acaba, bu tür bir programın hiçbir yan etkisi olmayacağını mı düşünüyordunuz Hükümet programa başlarken bu yan etki ve sıkıntıların yaşanacağını da açık açık anlatsaydı fena olmazdı. 
     
     Döviz zarar ettirebilir 
     Peki şu an tasarrufu olan yatırımcı bu tür bir ortamda ne yapmalı 
     Siz tasarruf sahiplerine, bu tür bir ekonomik daralmaya girilmişken, bu sıralarda B tipi fon ağırlıklı portföy oluşturmanızı, ve 20 Şubat ihalesinden tahvil ve bono almanızı tavsiye ediyorum. Bankanıza başvurun, bu ihaleden size de alım yapsınlar. Dövizde kalmak bu yıl da zarar ettirebilir. Unutmayın ki, 1000 dolarını bozdurup bu ihaleden tahvil alan birisi, yıl içinde yüzde 20 devalüasyon olsa bile h l dolar bazında k rlı olacaktır. 
     


 EKONOMİ 




















</TEXT>
</DOC>
