<DOC>
<DOCNO> 24301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/son/soneko23.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalardaki mevduat bir haftada 170 trilyon arttı 
</HEADLINE>
<TEXT>

     Bankalardaki toplam mevduat, bir haftada 170 trilyon lira artarak, 18 Mayıs'ta 79 katrilyon 93.2 trilyon liraya çıktı. 
     Merkez Bankası verilerine göre, 11 Mayıs'ta toplam mevduat 78 katrilyon 923.2 trilyon lira düzeyindeydi. Bankalararası mevduat dışarıda tutulduğunda, 11 Mayıs'ta 74 katrilyon 401 trilyon lira olan toplam mevduat ise 399.4 trilyon lira artarak, 18 Mayıs'ta 74 katrilyon 800.5 trilyon liraya çıktı. 
     Söz konusu dönemde Türk Lirası mevduat 893 trilyon lira artarak, 36 katrilyon 355.7 trilyon lira oldu. TL mevduatı 11 Mayıs tarihinde, 35 katrilyon 462.6 trilyon lira idi. TL mevduatının 18 Mayıs itibariyle 20 katrilyon 305.1 trilyon lirası kamu bankalarında, 15 katrilyon 395.1 trilyon lirası özel mevduat bankalarında, 515.5 trilyon lirası da yabancı mevduat bankalarında bulunuyor. Bir haftada, bankalardaki döviz hesaplarında ise 493.5 trilyon lira azalma oldu. Bankalarda 11 Mayıs'ta 38 katrilyon 938.4 trilyon lira olan döviz hesabı, 18 Mayıs'ta 38 katrilyon 444.8 trilyon liraya indi. 







</TEXT>
</DOC>
