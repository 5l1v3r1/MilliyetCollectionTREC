<DOC>
<DOCNO> 17144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/guncel/gun02.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıvrıkoğlu 
</HEADLINE>
<TEXT>
AGSK’dan endişeliyim 
Genelkurmay Başkanı Kıvrıkoğlu "Avrupa ordusu girişimi dayanışma ve beraberliği zayıflatabilir" 
     ÜMİT BEKTAŞ Ankara 

     Genelkurmay Başkanı Orgeneral Hüseyin Kıvrıkoğlu, NATO’nun tarihteki en etkili askeri ittifak olduğunu belirterek, "NATO’nun bugüne kadar olan caydırıcılığı sadece silah gücünden değil aynı zamanda müttefiklerin dayanışmasından da kaynaklanmaktadır. Bu yüzden, bazı NATO üyelerini dışlayan Avrupa Güvenlik ve Savunma Kimliği AGSK girişiminin dayanışmayı zayıflatacağı yönünde endişelerim var" dedi. Kıvrıkoğlu, "AB üyesi olmayan NATO üyeleri, Batı Avrupa Birliği’nde olduğu gibi, AB’nin güvenlik yapısında ve faaliyetlerinde de yer alabilirler" diye konuştu. 
     Kıvrıkoğlu, Polonya Cumhurbaşkanı tarafından, Polonya’nın NATO’ya üyelik sürecindeki rolü ve iki ülke arasındaki askeri işbirliğine yaptığı katkılardan dolayı Polonya Birinci Derece Üstün Hizmet Madalyası’yla ödüllendirildi. Polonya’nın Ankara Büyükelçiliği’nde düzenlenen törende Kıvrıkoğlu madalyasını, Polonyalı meslektaşı Korgeneral Czeslaw Piatas’tan aldı. 
     


 GÜNCEL 























</TEXT>
</DOC>
