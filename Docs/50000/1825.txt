<DOC>
<DOCNO> 1825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/yasam/yas00.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Koca TÜRKSAT bir inek’ etmiyor 
</HEADLINE>
<TEXT>

ABD’li bilim adamları, yılda 1.7 milyar dolar kazandıracak inek klonladı’. TÜRKSAT 2A uydusunun Türkiye’ye getirisi ise, 15 yılda 1.5 milyar dolar 
     Klon inek martta doğdu 
     ABD’NİN Vermont Üniversitesi’nden bilim adamları, meme iltihabına dirençli inek klonladı. Önce iltihaba yol açan bakteriyi öldüren gen kopyalandı. Ardından da bu geni taşıyan inek klonlandı. Geçen mart ayında doğan bu dirençli inek sayesinde, ABD ekonomisinin yıllık 1.7 milyar dolarlık 1.16 katrilyon lira kaybı önlenecek. 
     
     Değeri zaten 300 milyon dolar 
     FIRLATILIŞI 4 kez ertelendikten sonra sonunda önceki gün yörüngeye oturtulan TÜRKSAT 2A uydusunun getirisi ise, klon inekler’ kadar bile değil. Tam 300 milyon dolara malolan ve önceki geceki fırlatılışı davul zurnayla kutlanan TÜRKSAT, 15 yılda Türkiye’ye yaklaşık 1.5 milyar dolar, yani yılda sadece 100 milyon dolar kazandıracak. 
     
     Gölbaşı’nda uydu kutlaması 
     TÜRKSAT’ın fırlatılışı büyük heyecan yarattı. Uydunun 22 dakika süren uzaya çıkışı boyunca, Türk Telekom’un Gölbaşı’ndaki istasyonunda coşkulu kutlama yapıldı.TÜRKSAT1A ve 1C’den sonra 2A’yı da uzaya gönderen Türkiye, böylece dünyada en geniş uydu filosuna sahip ilk 10 ülke arasında yer aldı. 


 YAŞAM 
























</TEXT>
</DOC>
