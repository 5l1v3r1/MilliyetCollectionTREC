<DOC>
<DOCNO> 46204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/son/sontur22.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'ye giden TÜrk irtibat subayları Florida'da görev yapacak 
</HEADLINE>
<TEXT>

     ABD'nin Afganistan'a başlattığı harekat çerçevesinde bir general ve 4 subaydan oluşan Türk ekibinin Florida'daki Tampa Üssü'nde görev yapacağı öğrenildi. 
     Edinilen bilgiye göre, operasyon kapsamında ABD'nin müttefiklerden yapacağı olası talepler doğrudan bu subaylara iletilecek. 
     ABD'nin Türkiye'den şu ana kadar bir askeri talebi olmadığı, dolayısıyla da Türkiye'nin şu aşamada asker göndermesinin söz konusu olmadığı kaydedildi. 
     Dışişleri Bakanlığı yetkilileri, ileride oluşacak koşullar çerçevesinde gönderilecek askerlerin, çatışma bölgesinde görevlendirilecek anlamına gelmeyeceğine de dikkat çektiler. 
     ABD'nin müttefiklerden şu ana kadar istediklerinin aynısını Türkiye'den de istediğini belirten yetkililer, bunlardan irtibat subaylarının gönderilmesinin yanı sıra, ikmal ve lojistik konularındaki taleplerine de yanıt verildiğini kaydettiler. 
     ABD'nin NATO'dan şu ana kadar Awacs uçakları ve donanmanın Akdeniz'e kaydırılmasını talep ettiğini belirten yetkililer, bu taleplerin de NATO tarafından yerine getirildiğini hatırlattılar. 
     






</TEXT>
</DOC>
