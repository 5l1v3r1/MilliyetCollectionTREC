<DOC>
<DOCNO> 26686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/son/sontur09.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa Mahkemesi, FP davası 2. gün görüşmelerine başladı 
</HEADLINE>
<TEXT>

     Anayasa Mahkemesi Heyeti, FP'nin kapatılması istemiyle açılan davayı görüşmeyi sürdürüyor. 
     FP'nin kapatılması istemiyle açılan davayı dün görüşmeye başlayan Anayasa Mahkemesi heyeti, bugün saat 10.00'da toplandı. 
     Anayasa Mahkemesi Heyeti, Başkan Mustafa Bumin, Başkanvekili Haşim Kılıç, üyeler Sacit Adalı, Ertuğrul Ersoy, Fulya Kantarcıoğlu, Mahir Can Ilıcak, Yalçın Acargün, Tülay Tuğcu, Ahmet Akyalçın, Rüştü Sönmez ve Ali Hüner'den oluşuyor. Mahkemenin yedek üyeleri Samia Akbulut ile Aysel Pekinel de FP davasına ilişkin görüşmelere katılıyorlar. Asıl üyelerden herhangi biri görüşmelere katılamazsa en kıdemli yedek üye olarak Akbulut heyete dahil olacak. 
     Anayasa Mahkemesi Başkanı Mustafa Bumin, mahkemeye gelişinde çalışmaların ne aşamaya geldiğinin sorulması üzerine, dün söylediklerinden farklı bir şey söyleyemeyeceğini belirtti. 






</TEXT>
</DOC>
