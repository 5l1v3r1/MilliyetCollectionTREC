<DOC>
<DOCNO> 24859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/ekonomi/eko05.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalar Yasası temelsiz 
</HEADLINE>
<TEXT>

Finans Kulüp Başkanı Turgut Telman, iki yılda dört kez değişen Bankalar Yasası’nın bir temele dayanmadığını ve sistemi düzenleyemediğini söyledi 
     KADİFE ŞAHİN 

     Bankalar Kanunu’nun ihtiyaçlara göre tekrar tekrar değiştirilen bir yasa haline getirildiğini belirten Finans Kulüp Başkanı Turgut Telman, "Kanun’un, bankacılık sistemini düzenlemekle alakası yok" dedi. 
     Başta ve şimdi çıkartılan kanunların temelsiz olduğunu belirten Telman, "Hangi kriterleri koydunuz ki yasayı uygulayacaksınız. Yasada bankayı hortumlayanla Devlete inandım da batırdım’ diyen ve Yanlış yatırım yaptım da yanıldım’ diyenlerin hepsini ayıracağız’ diyorlar. Peki kriterileri nedir Vicdana göre mi yapacaksınız " şeklinde konuştu. Krizden çıkılması için öncelikli yasanın Bankalar Kanunu olmadığını belirten Telman, "Bugüne kadar bankalar yerine üretim ve sanayi sektörü ile uğraşılsaydı ülkenin ekonomik sorunları çözülürdü" dedi. Telman, "Öncelik siyasi partiler yasasının değiştirilmesidir" diye konuştu. 
     
     Dünyaya batıyoruz dedik’ 
     Bankacılık Düzenleme ve Denetleme Kurumu’nun çok sayıda bankaya arka arkaya el koymasının yanlış olduğunu belirten Telman, "Başka ülkelerde benzeri bir şey görmedim. Halka ve dünyaya batıyoruz imajı verildi" dedi. Telman, Fon bankalarının tek tek satılması yerine birleştirilerek satışa çıkarılmasının da doğru bir yöntem olmadığını söyledi. 
     



 EKONOMİ 





















</TEXT>
</DOC>
