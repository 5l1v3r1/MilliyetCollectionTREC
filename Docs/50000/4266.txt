<DOC>
<DOCNO> 4266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/ekonomi/eko09.html </URL>
<DATE> 2001/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye için iki olumlu rapor 
</HEADLINE>
<TEXT>

Morgan Stanley Dean Witter özelleştirme hedefinin tutturulacağını, Economist Inteligence Unit de Türkiye'de siyasi kriz olmayacağını bildirdi 
     EKONOMİ SERVİSİ 

     Uluslararası finans kuruluşlarından Morgan Stanley Dean Witter MSDW ve Economist Intelligence Unit EIU de iki olumlu rapor hazırladı. 
     MSDW, Türkiye'nin bu yıl 7 milyar dolarlık özelleştirme hedefine ulaşacağını bildird. NTV - MSNBC'nin haberine göre raporda, Türk Telekom'un yüzde 33.5'lik blok satışından 4 milyar dolar sağlanacağı belirtiliyor. Raporda, Telekom'un cep telefonu lisansı "tatlandırıcı" olarak nitelendirilip bunun şirkete talebi olumlu etkileyeceğini vurgulandı. 
     Ülke riski raporları hazırlayan EIU ise Türkiye öngörülerinde, siyasi istikrarsızlık endişelerine katılmadı ve hükümetin 2001 ve 2002’de görevde kalacağını belirtti. EIU, 2002 sonunda ortalama enflasyonun yüzde 20.6 olacağını, enflasyonun 2001 sonunda yüzde 29.1'e ineceğini, büyüme hızının yüzde 3.5 olacağını tahmin etti. 2005 sonu enflasyon tahmini ise yüzde 20.5. 
     EIU'nun Türkiye'ye verdiği yatırım notu artıyor. 60 ülke arasındaki sıralamada ise geriliyor. 5.35 olan yatırım notumuz 2001 - 2005 tahmininde 6.02'ye yükseliyor. Ancak, aynı kategorideki ülkelerin yaptığı ataktan dolayı 2001 - 2005 döneminde 43’üncülükten 46'ıncı sıraya düşeceğimiz tahmini yapılıyor. 
     


 EKONOMİ 














</TEXT>
</DOC>
