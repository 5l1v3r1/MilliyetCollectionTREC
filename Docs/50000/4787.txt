<DOC>
<DOCNO> 4787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/yazar/kohen.html </URL>
<DATE> 2001/01/31/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Misilleme ile bitmez... 
</HEADLINE>
<TEXT>

     Beklenen oldu Fransa Cumhurbaşkanı Jacques Chirac da Fransız Ulusal Meclisi'nin iki hafta önce oy birliği ile kabul ettiği Ermeni soykırımı yasasını onayladı. 
     Böylece Fransa, hem yasama, hem yürütme makamlarının desteği ile, "Ermeni davası"na sahip çıkmış oldu. 
     Pratikte bunun yaratacağı sonuçlar belli Ermeniler bundan cesaret alacaklar, kampanyalarını dünya çapında yürütecekler ve başka ülkelerde de benzer kararların çıkmasına çalışacaklar... Fransa, artık Ermeni soykırımını resmen tanıyan bir yasa mevcut olduğuna göre, bunun doğru olmadığı veya tartışılması gerektiği konusundaki argümanları dikkate almayacak, hatta bu tür beyanları suç sayacak... Türk - Fransız ilişkileri gergin bir döneme girecek, ikili ve çok yanlı işbirliği alanları tıkanacak, özellikle Türkiye'de Fransa'ya sempati ve güven tamamen sarsılacak... 
     
     FRANSIZ Meclisi'ndeki milletvekillerinden Başbakan Jospin'e ve Cumhurbaşkanı Chirac'a kadar Fransız politikacıları ve liderleri, bu davranışlarının böyle olumsuz sonuçlara yol açacağını tahmin etmediler mi 
     İki ihtimal var Fransızlar ya Ankara'nın daha baştan yaptığı uyarıları ciddiye almadılar ve "nasıl olsa Türkiye fazla bir şey yapamaz" kafası ile gittiler... Veya, Türkiye'nin göstereceği tepkinin fazla önem taşımadığını ve bu krizin atlatılacağını düşündüler... 
     Birinci şık doğru ise bu, Fransa'nın çok hatalı bir değerlendirme yaptığını, Türkiye'yi iyi tanımadığını gösterir. İkinci şıkka gelince, gerçekten Fransa, Türkiye'nin reaksiyonunu hafife almışsa, bu Paris'in Türkiye'ye kendi dış ilişkilerinde ve stratejisinde hiç de önemli bir yer vermediğini kanıtlar. 
     Bir kısım Fransız politikacılarının seçim öncesi tamamen oy hesabı yaparak Ermenilerin lehinde bir tavır alması bir an için doğal karşılanabilir. Ama bu yasanın oy birliği ile kabul edilmesi, bu yetmezmiş gibi hükümetin, Başbakan'ın ve Cumhurbaşkanı'nın da buna onay vermesi, ayrıca Fransız medyasının da bu yönde yayın yapması , Fransız kafalarının "Ermeni davası" konusunda şartlanmış olduğunu, Paris'in de Ermenilerin lehindeki bir yasa uğruna Türkiye ile ilişkilerini feda etmeyi göze aldığını ortaya koydu... 
     
     TÜRKİYE şimdi birtakım misilleme hareketlerinde bulunmak zorunluğunu hissediyor. 
     Başbakan Ecevit'in belirttiği gibi Türkiye bazı önlemleri yaşama geçirirken, bunların kendisine zarar vermemesine de özen göstermek durumundadır. Yani uygulanacak "yaptırımlar" konusunda selektif davranmak, araçları ve amaçları iyi seçmek lazım. 
     Ama asıl önemli olan, şimdi sadece Fransa olayını değil, Ermeni kampanyasını bütünü ile ele alıp daha uzun vadeli stratejiler oluşturmaktır. Daha önce de yazmıştık Türkiye, Ermeni soykırımı iddialarını kabul etmeye meyledecek her ülke ile kavgalı duruma düşemez... Ankara, dış ilişkilerini siyasal ve ekonomik sırf "Ermeni meselesi"ne endeksleyemez... 
     Yeni stratejiler belirlerken dikkate alınması gereken husus, Ermenistan ile Ermeni diasporası Ermenistan dışındaki Ermeni kökenli topluluklar arasındaki ilintidir. Bunun Türkiye tarafından çok iyi incelenip tespit edilmesi gerekir. 
     Bir görüşe göre halen Ermeni kampanyasını yürütenlerin başı Ermenistan'dır. Yani düğmeye Erivan'da basılıyor. Dolayısı ile meselenin halli, ona karşı alınacak tavra bağlıdır... Kuşkusuz Erivan'ın rolü önemlidir. Ama Ermeni diasporasının yıllardan beri çok örgütlü faaliyeti ve etkinliği bazen Erivan üzerindeki etkinliği de gözden uzak tutulamaz. 
     Dolayısı ile Türkiye'nin iki yoldan çalışması ve çeşitli ülkelerdeki Ermeni kampanyasını nötralize etmesi gerekir. Bu zor bir iştir, ama artık bir yerden başlamak zamanı gelmiştir. 
     
     





Yüzleşelim 


Deniz bitti 


Hepsine PKK'lı DENEMEZ 


Haydi Süleyman Bey 


Türkiye'nin AB ile bilek güreşi... 


Mayın coğrafyası 


Fedailer'den Fazilet'e 


Postmodern yazı 


Nasıl üniversite 


Fransa ipleri kopardı... 


Misilleme ile bitmez... 


Dövüş Sanatları’ 


Aman Eti’ Holding, yaman Challenger’ faciası 


"Nisan Devrimi" 


Sosyal travma 


Bazen jandarma, bazen mafya 


İsimler makro, krediler mikro 


Ortaklığınız sürüyor 


Bir Forumda, Türkiye 


Boğaz'da inşaat başladı 


100 milyon markı dolaba koydular 


</TEXT>
</DOC>
