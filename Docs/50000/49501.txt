<DOC>
<DOCNO> 49501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/ekonomi/eko09.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdemir’in dokuz aylık zararı kur farkından 
</HEADLINE>
<TEXT>

Erdemir Genel Müdürü Macun, krizin sektörü olumsuz etkilediğini belirterek, "İlk dokuz ayda brüt k rımızı yüzde 33 artırdık" dedi 
     Ereğli Demir ve Çelik Fabrikaları Erdemir Genel Müdürü Şener Macun, "Ülkemizde yaşanan ekonomik kriz sektörümüzü olumsuz yönde etkiledi, ancak yılın dokuz ayında brüt yüzde 33 k r ettik’’ dedi. 
     Macun, şirketin zarar gösterilmesinin sebeplerinin finansman giderleri ile kur farklarından kaynaklandığını, büyük orandaki yatırımlarını da yabancı paralarla borçlanarak gerçekleştirdiklerini söyledi. 
     
     Borçlar yen ve dolar 
     Söz konusu borç paralarının büyük kısmını Japon Yen’i, dolar ve AB paralarının oluşturduğunu ifade eden Macun, şunları kaydetti ’Bilindiği gibi her ayın sonunda borçlarımız Türk lirası ile tekrar değerlendiriliyor ve aradaki fark doğrudan zarar yazılıyor. Şirketimizin yılın dokuz ayını zararla kapatmasının sebebi, dövizdeki dalgalanmalar ve kur farkıdır. 
     Ülkemizde yaşanan ekonomik kriz sektörümüzü olumsuz yönde etkiledi, ancak yılın 9 ayında brüt yüzde 33 k r ettik. Yüzde 28 oranında faaliyet k rımız var. Buna göre toplam faaliyet k rımız ise 130 milyon doların üzerinde. Biz üretiyoruz, ürettiğimizi de satıyoruz.’’ 
     Şener Macun, İskenderun Demir ve Çelik Fabrikaları’ndaki İsdemir gelişmeleri yakından takip ettiklerini belirterek, "İsdemir bizim için son derece önemli. Ancak bilindiği gibi prensip gereği borcu olmayan bilançosu temiz bir İsdemir almak durumundayız. Biz, Erdemir’in kaldıramayacağı bir yatırıma giremeyiz. Aksi takdirde doğru bir şey yapmamış oluruz ve Erdemir’i sıkıntıya sokarız. Bizi sıkıntıya sokacak bir formüle yanaşmamız söz konusu olamaz. Bu arada Karabük Demir ve Çelik Fabrikaları A.Ş Kardemir ile kesinlikle ilgilenmiyoruz. Kardemir zaten özel bir kuruluş.’’ 
     
     Toplu konut kredisi 
     Macun, Erdemir olarak şirket bünyesinde çalışan personele Toplu Konut Kredisi’ vereceklerini belirterek, ’Personelimizin ev sahibi olabilmesi için elimizden gelen gayreti göstermek isteriz. Yönetim kurulu toplantısında böyle bir yetki genel müdürlüğe verildi. Gereken şartlar kabul edilirse işçimize konut kredisi vereceğiz. Bu kredinin veriliş koşulları belediye ile görüşülüyor’’ diye konuştu. Erdemir Genel Müdürü Macun, şu anda taşeronda çalışarak sınava girenler ve takas yöntemiyle girecek olanların dışında fabrikaya işçi alımın yapılmadığını söyledi. 
     



 EKONOMİ 





















</TEXT>
</DOC>
