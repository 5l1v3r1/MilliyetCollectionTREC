<DOC>
<DOCNO> 38503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/dunya/dun02.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO hasat’ yolunda 
</HEADLINE>
<TEXT>

     GÜVEN ÖZALP Brüksel 

     NATO’nun son altı yıl içinde üçüncü kez Balkanlar’da bayrak göstermesini sağlayacak Asıl Hasat Operasyonu’na yeşil ışık yakıldı. NATO’nun verdiği onayla Makedonya’daki Arnavut militanların ellerindeki silahları toplayacak olan 3500 kişilik NATO gücünün önü açıldı. İlk birliklerin 48 saat içinde içinde bölgeye ulaşması bekleniyor. 
     NATO, Makedonya’daki operasyonu kelimenin tam anlamıyla suya sabuna dokunmaksızın gerçekleştirecek. Makedonya’daki taraflarla varılan anlaşma gereği NATO askerleri sadece kendilerine teslim edilen silahları toplamakla yetinecek. Silah toplam işlemi ise 30 gün sürecek. 
     Makedonya’nın kuzeyi ve batısında 15 toplama noktası kurup, iyimser bir hesapla, yaklaşık 2500 silah toplamayı amaçlayan Asıl Hasat Operasyonu’na aralarında Türkiye’nin de bulunduğu 12 NATO ülkesi destek veriyor. En büyük katkı İngiltere’den gelirken Türkiye’nin katkısı 150 askerle sınırlı kaldı. 
     



 DÜNYA 











</TEXT>
</DOC>
