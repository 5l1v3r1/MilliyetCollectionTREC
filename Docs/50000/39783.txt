<DOC>
<DOCNO> 39783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/yasam/ayas.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni doğum kontrol ilacı TELEVİZYON 
</HEADLINE>
<TEXT>

Hindistan’da, çiftlerin cinsel ilişkiye girmek yerine televizyon karşısında oturmalarını sağlamak için televizyon fiyatları ucuzlatıldı 
     DIŞ HABERLER SERVİSİ 

     Ya Çin gibi olursak 
     HİNDİSTAN dünyanın en kalabalık ülkelerinden olma yolunda hızla ilerliyor. Yetkililer, geçen mayıs ayındaki sayımda nüfusu 1 milyarı aşan ülkenin, Çin gibi dünyanın en kalabalık ülkesi olmasından endişe ediyor. 
     
     Yeni yöntem denendi 
     VE hükümet, nüfus artışının önlenmesi için eğlence sektöründen, özellikle de televizyondan’ medet umuyor. Yeni yöntemin amacı, çiftlerin, cinsel ilişkiye girmek yerine televizyon karşısında oturmalarını sağlamak. 
     
     Önleyici etki yaratacak 
     TIMES of India gazetesindeki habere göre hükümet, aile planlaması politikasının bir bölümü olarak, televizyon satış fiyatlarının düşürülmesine karar verdi. Tıbbi terimle televizyon, "profilactic" yani "önleyici" etki yaratacak. 
     
     Eğlence sağ olsun 
     HABERDE, Sağlık Bakanı C.P. Thakur’un, "Eğlence sektörünün, nüfus siyasetinin önemli bir parçasını oluşturduğu ve halkın televizyon izlemesini istedikleri" sözlerine yer verildi. 
     



 YAŞAM 





















</TEXT>
</DOC>
