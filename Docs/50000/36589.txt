<DOC>
<DOCNO> 36589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/son/soneko02.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankaların mevduat faiz oranlarındaki son durum.... 
</HEADLINE>
<TEXT>

     Son 3 haftada 5 banka mevduata uyguladığı faiz oranlarında değişikliğe gitti. 
     Açıklama yapan bankalardan Garanti Bankası, 1 aylık vadedeki faiz oranını yüzde 62'ye, 3 ay vadedeki faiz oranını da yüzde 63'e çekti. 
     Banka, 6 ve 12 ay vadelerdeki faiz oranlarını ise yüzde 64 olarak belirledi. Finansbank da Türk Lirası mevduatta 1 aylık vadede faizi yüzde 67'ye, 3 aylık vadede yüzde 72'ye, 6 ve 12 aylık vadede ise yüzde 79'a düşürdü. İktisat Bankası ise 1 ay vadeli faiz oranı yüzde 63, 3 ay vadeli faiz oranını da yüzde 62 olarak belirledi. Citibank, 1 ay vadeli TL faiz oranını yüzde 68, 6 ay vadeli TL faiz oranını da yüzde 78'e yükseltti. Banka, 1 yıl vadeli mevduat faiz oranını ise yüzde 65'e çekti. Pamukbank da, 3 ay, 6 ay ve 1 yıl vadeli mevduat faiz oranları yüzde 58'den 62'ye çıkardı. 







</TEXT>
</DOC>
