<DOC>
<DOCNO> 15686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/yazar/asik.html </URL>
<DATE> 2001/04/11/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Bu ne tesadüf Gazi Bey 
</HEADLINE>
<TEXT>

     Ne şehittir ne gazi, devalüsyon sonucu yılların birikimleri bir gecede oldu niyazi... Merkez Bankası Başkan Gazi Erçel başta olmak üzere yetkililerin "dolar kuru değişmeyecek" sözüne inanıp paralarını TL mevduatında tutan tüm yurttaşlar son 50 günde, yüzde 50 fakirleştiler. Senelerin birikimi bir gecede yüzde 50 eridi. 
     Uluslararası para simsarları ile Ecevit, Bahçeli, Yılmaz üçlüsünün ortak prodüksiyonu sonucu halkın hem geçmiş, hem gelecek yılları çalındı. 
     Bir ülkenin böylesi iflasa sürüklenmesi ne tesadüf, ne aymazlık, ne bilgisizlikle açıklanabilir. 
     Ecevit, Bahçeli ve Yılmaz koltuk uğruna, ülkenin uluslararası para çetelerince soyulmasına göz yumdular. Hatta destek oldular. 
     Bu süreçte Gazi Erçel'in bir büyük marifeti ortaya çıktı. 
     Gazi Bey'in Halk Bankası'ndaki 52 milyarlık mevduatı devalüsyondan üç gün önce dolara çevrilmiş. Hem de tesadüfen ve ondan habersiz Böylece Gazi Bey'in TL mevduatı "niyazi" olmaktan kurtulmuş. Dolar olmuş. Ne inandırıcı ve mutlu bir tesadüf diyeceksiniz Haklısınız... 
     Gazi Bey elbette bu tesadüften tek başına yararlanmamış, kimi dost para babalarını devalüasyondan önce uyarıp dolara yönlendirmiş olmalıdır. 
     Bu arada hiç kuşku yok... Gazi Bey'in özel bankalardaki tasarrufları da bu tesadüften bir güzel yararlandırılmıştır. 
     Bu ülkede kanun ve adalet olsa... Gazi Bey hakkında soruşturma açılır, mal bildirimleri incelenir, tesadüflerin bu zata ve yakınlarına ne tür dolar armağanları kazandırdığı bir güzel ortaya çıkartılırdı. 
     Kanun ve adalet olsa ülke bu "iflas noktasına" da gelmiş olmazdı. 
     
Shalgam kültürü      Türk Dili Dergisinde okuduk. Adana'nın alışveriş merkezi M1 Tepe'de bir şalgam suyu satıcısı dükkanın adını "Shalgam" koymuş. Bir kuruyemişçi "Yemish"... Lokantaların olduğu bölümde bir kebapçının talebasında "Kebabchi" yazıyormuş. Böyle böyle "şalgam" kültüründen Batı kültürüne geçilir mi 
     I - ıh... Ya ne olur Kültürsüzülüğün boşluğuna düşülür. 
     
Ecevit'e güven      ANAP Yozgat milletvekili Lütfullah Kayalar, partisinin geçen gün yapılan MKYK toplantısında söz alarak, Genel Başkanı Mesut Yılmaz' a 
     -Sayın Genel Başkanım dedi, kamuoyunda, devletin konsolidasyona gideceği şeklinde yoğun söylentiler var ve bu söylentiler piyasayı allak - bullak ediyor. Piyasaların rahatlaması için lütfen bir açıklama yapın da böyle birşeyin sözkonusu olmadığını söyleyin, yoksa korkarım ortalık daha da karışacaktır. 
     Yılmaz , koalisyon adabı diye birşeyin olduğunu, Başbakan dururken kendisinin böyle bir açıklama yapmasının yanlış olacağını söyleyince Kayalar 
     -O zaman, dedi, kendisinden rica edin, bunu Başbakan söylesin. 
     Yılmaz' ın bu isteğe yanıtı aynen şu oldu 
     -O hiç olmaz, çünkü Başbakan böyle birşey söylerse sonuç tam tersi olur 
     
F tipi insaniyet...      Birleşmiş Milletler'in 9 Aralık 1988 günlü Genel Kurul kararı... 
     Hapsedilen kişilerin korunması için prensipler bütünü... 
     Madde 1 
     "Herhangi bir biçimde tutulan veya hapsedilen bir kimse, insaniyetin ve insanın doğuştan sahip olduğu insanlık onuruna saygının gerektirdiği bir biçimde muamele görür..." 
     Bu kararın altında Türkiye'nin de imzası vardır. 
     Ancak ülkeyi yönetenlerin "insanlık", "saygı", "onur" gibi kavramlarla ilintisi fazla değildir. O yüzden F tipi hapishanelerdeki gençlerin teker teker ölmesini - hiçbir önlem düşünmeksizin - boş gözlerle izliyorlar. 
     Devletin para kasaları gibi "vicdan hazinesi" de tamtakır... 
     
     Ekonomik kriz nedeniyle hastalar ilaç bulamıyor. Tıbben yaşayabilecek hastayı ekonomikman ölüme terk etmek ne kötü. Dolar istikrarlı çıkışını sürdürüyor. Demek ki hükümetin de başarılı olduğu alanlar varmış.Derya Derin 
     
     
Karakol      İçinde bulunduğumuz "Polis Haftası" nda Ankara caddelerinde bir pankart 
     "Adalet karakolda başlar" 
     Ne güzel bir temenni 
     
     Hayat bisiklete binmek gibidir. Pedalı çevirmeye devam ettiğiniz sürece düşmezsiniz. 





Hükümet istifa 


Bu ne tesadüf Gazi Bey 


Miras siyaset yapıyor’ 


Hopdediks Serdar 


Çözüm yine Meclis çatısı altında... 


Eşref saati 


Kabahat kimin 


Eski düşman’, yeni dost’... 


Amerika’dan Derviş geldi İpsala’dan Hasan Mezarcı ... 


Genelkurmay, Fuat Miras’a ne demedi 


Faturalar... 


Kamuda resmi para birimi dolar 


Sözleşme yürürlükte 


Türkiye’nin Yeri 


Aşağısı sakal yukarısı bıyık 


Meslekten men edilen bilirkişi 


</TEXT>
</DOC>
