<DOC>
<DOCNO> 33308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/yasam/yas04.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Torunlarımız KAVRULACAK 
</HEADLINE>
<TEXT>

Bilim adamlarına göre 2100’de yaşayacak torunlarımız, şimdilerde bizi bunaltan sıcakları mumla arayacak’... 
     DIŞ HABERLER SERVİSİ 

     Amerikalı bilim adamları, ürkütücü bir rapor açıkladı. Rapora göre dünya çok yakın gelecekte, küresel ısınma yüzünden kavrulacak sıcaklar her yıl biraz daha yakacak’. 
     Ürkünç bulguyu açıklayan da, ABD’nin Colorado eyaletindeki Ulusal Atmosferik Araştırmalar Merkezi bilim adamları... Dünya ısısının gelecek yüz yılda çok daha fazla artacağını belirleyen ABD’li uzmanlar, 2100 yılının ortalama ısısını da hesapladı. Tahmini hesaplara göre, 2100 yılında gezegenimizin ortalama ısısı, şu andaki 1.7 santigrat dereceden, ortalama 4.9 santigrat dereceye kadar yükselecek. 
     
     Bilgisayar hesapladı 
     ABD Ulusal Atmosferik Araştırmalar Merkezi bilim adamları, dünyanın, geçen yüzyılda ortalama yaklaşık 0.6 santigrat derece ısındığını kaydediyor. 
     Bilim adamları, 2030 yılından itibaren bu ısınmanın ortalama 1.2 santigrat derece artacağını kaydediyor. Uzmanlar, 2100 yılı civarında da ısı artışının büyük olasılıkla 3.8 santigrat dereceye kadar çıkacağını ve böylece küresel ısı ortalamasının da yüzde 90 olasılıkla 4.9 santigrat dereceyi bulacağını öngörüyorlar. Amerikalı bilim adamları, bu çalışma için, sera etkisi yaratan gazlar ve atmosferi kirleten maddelere karşı önlem alınmaması durumunda, gezegende uzun sürede olabilecek ısı artışlarını hesaplayan bir bilgisayar programı kullandı. 
     



 YAŞAM 
















</TEXT>
</DOC>
