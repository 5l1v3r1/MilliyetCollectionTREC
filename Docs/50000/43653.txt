<DOC>
<DOCNO> 43653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/23/yazar/myilmaz.html </URL>
<DATE> 2001/09/23/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Bu kalp seni unutur mu 
</HEADLINE>
<TEXT>

     Şarkı "Aşkın mapusane, içinde ben mahk m" diye başlıyordu. "Saçların parmaklık, gözlerin gardiyan oldu"... 
     Ne zaman dinlesem hayalimde yeşil gözlü bir kız canlanıyor. Sarı saçlarını bir parmaklık gibi sevgilisiyle geri kalan tüm dünya arasına koyan... 
     Fikret Kızılok’un gardiyanı kimdi Bilmiyorum, zaten önemi de yok. O hayatının her döneminde kendine bir gardiyan bulmayı bilen bilge adamlardan’ biriydi. 
     Ama bildiğim bir şey var ki o bu hapishanede olmaktan mutluydu. Ben de mutluydum, böyle bir hapishaneye düşme fırsatını bulan herkes de mutlu olurdu. 
     Fikret Kızılok, önceki gün sessiz sedasız kayıp giden bir yıldız gibi dünyamızdan uzaklaştı. 
     Gelişi de böyle olmuştu, hatırlıyorum. 
     O yıllar Anadolu pop’unun yıllarıydı. Dinlerken burun kıvırdığımız türkülerin, Batılı enstrümanlarla çalınınca gelip bizi tam kalbimizden vurduğu yıllar... 
     
Gitarlı, yalnız adam      İspanyol paçalı siyah pantolonlar giyen afili delikanlılar ile uzun saçlarını dümdüz bırakıp ekose mini etekler giyen genç kızların yılları. 
     Siyah uzun saçları gözlerinin önüne düşmüş, elinde gitarıyla bir yalnız adam. Gitarının tellerinden dökülen yumuşak nağmelere eşlik eden, kadife bir ses... 
     Söyle sazım, Yeter gayrı yumma gözün kör gibi, Güzel ne güzel olmuşsun.. 
     şık Veysel ile birlikte çekilmiş bir fotoğrafı var şimdi gözümün önünde. Hafif sararmış bir fotoğraf. O yılların Hey dergisinin sayfalarında görmüş olmalıyım. Fotoğrafın sararmış olmasının nedeni Doğan Şener’in siyah beyaz fotoğrafları dubleks’ renklendirme merakından mı kaynaklanıyordu, bilmiyorum. Ama eski olduğundan değil, bundan eminim. 
     
Kadınları sevenler nesli      Sonra Vurulmuşum’ geldi Ahmed Arif’in sözleriyle Vurulmuşum, dağların kuytu bir boğazında Vakitlerden bir sabah namazında Vurulmuşum, yatarım, kanlı, upuzun.. 
     Kadınları seven erkekler neslindendi. Belki de bu yüzden hep terk edildi. Her terk ediliş bize yeni bir şarkıyı getirdi, her kavuşma yeni bestelerin habercisi oldu. 
     Bu kalp seni unutur mu ’ çaldığında uzaklarda kalmış bir aşkı hatırlamayan var mı içimizde acaba 
     "Anlamı yok tüm sözlerin Sensiz geçen gecelerin Yaşanacak senelerin Bu kalp seni unutur mu " 
     Fikret Kızılok öldü. Bir akşam vakti... "Ben gidersem ruhum sen kal dünyada" diyordu. Bu akşam onun ruhuna bir kadeh kaldıracağım. Müzik dolabında cızırtılı bir 45’lik dönerken... 
     
     







Devenin sırrı 


İşler yolunda 


Savaşın değil, sanatın çağrısı 


Sessiz Ayakkabılar Yürüyüşü 


Feda kültürü 


Anadolu yollarında 


Bu kalp seni unutur mu 


Kıssadan hisse 


Doğu'da yerel yönetimler 


Hanım kızlar kıskacında delirmek 


"Anayasa değişikliği" mi, "Anayasada değişiklik" mi 


Balık demek para demek 


HSBC, BDDK'nın kiracısı 


</TEXT>
</DOC>
