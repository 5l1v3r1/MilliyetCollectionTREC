<DOC>
<DOCNO> 12986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/25/spor/ygokb.html </URL>
<DATE> 2001/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu maçın kilosu kaça 
</HEADLINE>
<TEXT>

     BİLGİN GÖKBERK 

     Saat 14.00. Maç öncesi Caddebostan. Kısa bir sohbetçik. Naber Bilgin. İyilik. Nereye. Maça. Erken değil mi Milli maçı kastediyor. Değil, Fener maçına. Lig oynanıyor mu Fransız . Hayır basketbol maçı bu. Sonra eziyet başlıyor. Öyle mi Evet. Kiminle Efes’le. Nerede Ayhan Şahenk. Anlamadım Maslak Darüşşafaka Tesisleri. Niye orada Pekiyi kaçta 16.00. Sonrası gurur kırıcı. Bu trafikte gidilmez. Yazmam lazım. Ne yazacaksın Maçı. A aaa, ne hoş, nereye Milliyet’e. Milli maçı da yazsana bari... 
     Gereksiz gibi dursa da bu giriş oyuncuları, coachları, bu işten ekmek yiyenleri ilgilendiriyor bence. Hatta bilgilendiriyor da... İlgi, bilgi, reyting, meyting... Saat 17.45 Ayhan Şahenk. Efes - Fener maçının sonu. Maçla ilgili tek cümle. Maça bak maça, bu maçın kilosu kaça Fransız haklı. Bu maça gelen bir Allah’ın kulu bir daha niye gelmek ister diye sorun kendinize. Eğer oynayanın eşi, dostu, babası, kaynı, arkadaşı, emmisi, hasmı, dostu, vesaire değilse eğer. Hem oynatan, hem oynayanlar bu gidişle ne oynatabilecekler, ne de oynayabilecekler. 
     Evet, bu maçın kilosu kaça İki türlü bakalım. İlk bakış veya aynı kasedi teybe takış. Efes’in, zone’suz da donsuz da, hatta fonsuz da, sistemsiz, mistemsiz, hatta penetresiz, driplingsiz, Mahmudi’siz, topsuz, potasız da yenmesi gerekmez miydi hani Ya Fener Yener yenilir, fark yer, atar. Ama beş dakika kala, üstelik 14 sayı varken pes çeker mi 
     Bu maç vallahi de, billahi de bizden çok oynayan ve oynatanları ilgilendiriyor. Son ikaz. Film koparsa ...... Dört beş adam, gerisi madam. Çok merak edenlere ilk periyodun bitimine kırk saniye varken çıkan, en iyi oynayan. Ve tabii, Mustafa Abi. Asım, kenarda unutulan, Beard iskemleleri tekmeleyen, Cömert maç koptu diye oyuna girmeyen. Murat çıkmak isteyen, ama Cömert hatırına oyuna devam eden. Izic, istifası istenen. Ve Scepanovic, 14. dakikada ilk golünü atan. 
     Mahmudi kızmasın. Efes’e yenmek yetmiyor. Yenmeli, ama basketbol da oynamalı. Onlar hem kulüplerini, hem de Türk basketbolunu düşünmeli. Caddebostan’daki Fransız ne beni, ne Mahmudi’yi, ne Mula’yı, ne Efes’i, ne Ayhan Şahenk’i, ne Darüşşafaka’yı ..... tanımıyor. Sen oyna Van Damme, sen oyna... 
     


 SPOR 




























</TEXT>
</DOC>
