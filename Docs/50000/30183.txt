<DOC>
<DOCNO> 30183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/ekonomi/eko08.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine faizi bıraktı 
</HEADLINE>
<TEXT>

     EKONOMİ SERVİSİ 

     Son açtığı ihalede yüzde 92.29 faizle borçlanarak piyasalara "faiz inadından vazgeçtim" sinyali veren Hazine, dün açtığı beş ay 154 gün vadeli ihalede de yüzde 91.82 ile borçlandı. Minimum 50 trilyon liralık satış yapmayı hedefleyen Hazine, kamuya 54.4 trilyon, piyasaya 147.8 trilyon liralık bono sattı. 
     Hazine temmuz ayının ilk ihalesini dün gerçekleştirdi. Hazine, ihaledeki yıllık bileşik faizi yüzde 91.82, basit faizi yüzde 75 olarak belirlerken ihaledeki getiri yüzde 31.73 olarak hesaplandı. Temmuz ayı borçlanma programında en az 50 trilyon liralık net satış hedefleyen Hazine, dün düzenlediği ihalede 147.8 trilyon liralık satış gerçekleştirdi. Kamuya 54.4 trilyon liralık satış gerçekleştiren Hazine’nin beş aylık faiz yükü 64.2 trilyon lira oldu. 
     Hazine’nin bugün toplam 639 trilyon lira ödemesi bulunuyor. Bu ödemenin 478 trilyon lirası kamu ve Fon bankalarına, 79 trilyonu ortalamadan satışlarla satılan bono sahiplerine, 82 trilyonu da piyasaya yapılacak. 
     



 EKONOMİ 



























</TEXT>
</DOC>
