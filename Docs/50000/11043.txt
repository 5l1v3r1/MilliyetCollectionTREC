<DOC>
<DOCNO> 11043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/son/sontur02.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinnet geçiren işsiz genç, karısı ile dört çocuğunu bıçakla öldürdü 
</HEADLINE>
<TEXT>

     Gaziosmanpaşa'da cinnet getiren bir kişi, 4 çocuğu ile eşini bıçaklayarak öldürdü. 
     Karadeniz Mahallesi 1170 5 Sokak'taki 3 katlı Yavuz Apartmanı'nın 1. katında oturan Yılmaz Yavuz, cinnet getirerek eşi Telli, Gazipaşa İlköğretim Okulu 4. sınıf öğrencisi kızı Dilek, yine aynı okulun 2. sınıfına devam eden diğer kızı Melek ile 1. sınıfta eğitim gören oğlu Tolga ve 6 yaşındaki kızı Aslı Yavuz'u bıçaklayarak öldürdü. 
     Eşi ve 4 çocuğunu öldürdükten sonra saat 07.00 sıralarında bir üst katta oturan ağabeyinin kapısını çalan Yılmaz Yavuz, ''Çocukları doğradım. Kaldır onları okula gönder'' dedi. Durumun bildirilmesi üzerine olay yerine gelen polisler, bir süredir işsiz olan, ancak bugün bir konfeksiyon atölyesinde işe başlaması beklenen Yılmaz Yavuz'u gözlem altına aldı. Güvenlik kuvvetlerinin, aile faciasının yaşandığı evdeki incelemeleri sürüyor. 
     




</TEXT>
</DOC>
