<DOC>
<DOCNO> 33936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/yazar/cetiner.html </URL>
<DATE> 2001/07/26/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Kira yasası zaten çökmüştü 
</HEADLINE>
<TEXT>

     ETE, süte, cekete, pantolona, gömleğe, deterjana narh koyup, bu malları bundan böyle şu fiyattan satacaksınız diyebiliyorlar mı Koskocaman hayır Ama ne oldu musluğunun açılıp kapanması bile ellerinde olan akaryakıtın ve devletin kontrolündeki ürünlerin fiyatlarını durduramayan, habire zamlayan iktidar, hamhum şaralop bir yasa çıkarttı Kiralara birinci yıl yüzde 25, ikinci yıl yüzde 10'dan fazla zam yapılamaz dedi Mülke yatırım yapmış olanlar, emlak kirası ile geçinenler tepetaklak Doğal olarak kiralar böyle düşük tutulunca devletin vergi gelirleri de hayli azaldı Bazı dükkan, yazıhane kiracıları kazançlarına kazanç kattılar. 
     Bereket Anayasa Mahkemesi bu haksızlığı düzeltti. Ülkemizde hakimler var dedirtti. Yasa iptal edildi. Ama nedense birtakım çevrelerin popülist davranışları ortalığı bulandırmaya çalışıyor. 
     - Eyvah şimdi kargaşa çıkacak Kiracılar ile ev sahipleri birbirlerine girecekler 
     - Efendim ortalıkta kargaşa var Şimdi kiralara parametre ne olacak 
     Bazı TV konuşmacıları gözlerini aça aça öyle endişe ve umutsuzluk içinde yukarıdaki cümleleri vurguluyorlar ki, durumu bilmeseniz siz de bu lafların girdabına kapılıp gideceksiniz 
     Ekonomi hocalarından biri nihayet söyleyiverdi. 
     - Yahu bu yasa zaten çökmüştü deyiverdi 
     
İyi ki Anayasa Mahkemesi var      İnsafsız mülk sahipleri olduğu gibi, insafsız kiracılar çooook Ama genelde, anlaşmalar akılcı çizgide buluşuyor. Enflasyon oranının biraz altında. Dolar veya mark fiyatı ile başa baş. DİE endekslerine göre gibi çeşitli yollar, ölçüler var. Olmazsa mahkemeler herkesi insaf ölçülerine çekiyor, genellikle kiracılar lehine kararlar çıkıyor. 
     Şimdiden sonra da bu böyle olacak ama bugün mülk sahipleri de, kiracılar da nakavt durumunda Doların dalgalanmaya bırakıldığı şu ortamda narhlı kira fevkalade ağır bir haksızlık olacaktı. Anayasa Mahkemesi oybirliği ile aldığı kararla hem adaletin hükmünü yerine getirdi hem de bir başka tür kargaşayı önlemiş oldu. 
     
Telekom'un 118 numarası      Bir dostumun telefon numarasını unutmuşum, Telekom'un 118'inden sorayım dedim, bulamadılar. Bir daha bir daha aradım zaten geç çıkıyor nihayet ismi aldılar yine yok Övünçle ilan ettikleri servislerin hizmetlerini insan gerek duydukça arıyor fakat nedense geç ve güç cevap veriyorlar, kusura bakmasınlar, meğer işin içinde iş varmış 
     Gelen faturalara detaylı şöyle bir baktım. 118'i ilk arayışım 45 saniye sürmüş 217 bin 626 lira. Arkadan ikincisi 81 saniye sürmüş 398 bin 911 lira. Sonra diğer aramalarıma bakıyorum. Borsayı, dolar fiyatlarını veren 8080... Dolar, mark kaça diye sormuşum 242 bin yazmış, sonra herhalde bilgi alamamışım ki, bir daha sormuşum, bu kez 349 bin 134 lira fatura kesmişler. Yani cevaplar geciktikçe, şirketin karı büyüyor, saniyeler, trilyonları yaratıyor. Böylece görülüyor ki, cep faturaları dolar gibi dalgalanmada 
     Bu hizmet çok pahalı bence. Parayı veren düdüğü çalıyor Neredeyse nefes aldığımız için para ödeyeceğiz yahuu 
     
     







Sansür bayramı 


Derviş yemekleri 


Tayyip'e soru sormak günah mı .. 


Kira yasası zaten çökmüştü 


Dalgalı istikrarlı 


Yoksulların gözleri 


Bravo komşuya 


"Beşi bir yerde" 


Hortumcuya gün doğdu, yaşasın adalet... 


Mizah üzerine... 


Pişkinsüt fezlekesi 


Uğur Mumcu’dan Soy - sop kredileri’ 


Uygulanacak kanun farklı 


TL ile fazla oynanırsa "dolar"a kaçar 


Mavisine, beyazına, nalına, mıhına 


</TEXT>
</DOC>
