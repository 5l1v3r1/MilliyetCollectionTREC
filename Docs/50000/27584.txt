<DOC>
<DOCNO> 27584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/ekonomi/eko12.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin’de işsiz ayaklanması 2 ölü 
</HEADLINE>
<TEXT>

İşsizlerin protesto gösterisi polisin müdahalesiyle çatışmaya dönüştü. İki kişi öldü, 36 kişi yaralandı 
     EKONOMİ SERVİSİ 

     Arjantin’de işsizlerin yaptığı gösterilere polisin müdahalesi sonucu çıkan çatışmalarda en az iki kişi öldü, 36 kişi de yaralandı. 
     CNBC - E’nin haberine göre, Başkent Buenos Aires’in bin 600 kilometre kuzeyindeki Salta bölgesinde işsizlerin protesto gösterisi çatışmaya dönüştü. Hükümetten taleplerine olumlu yanıt alamayan işsizler, anayola kurdukları barikat güvenlik görevlileri tarafından kaldırılmak istenince direnişe geçti. Haftalardır barikatta bekleyen göstericilerin dağılmaması üzerine polis ve jandarma göz yaşartıcı gaz kullandı. Direnişçilerin barikat kurduğu bölgede bulunan benzin dolu tankların da güvenlik görevlilerinin hassasiyetini artıyor. Yetkililer içlerinde yaklaşık 5 milyon litre benzin depolanan tankların çatışmanın yaşandığı bölgeye 50 metre uzaklıkta olduğunu belirtiyor ve tanklarda meydana gelecek bir patlamanın felaket olacağını söylüyor. 
     Arjantin’de işsizlik sigortası ve daha iyi çalışma şartları isteyen göstericiler aylardır yolları keserek eylem yapıyor. 
     



 EKONOMİ 
































</TEXT>
</DOC>
