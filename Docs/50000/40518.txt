<DOC>
<DOCNO> 40518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/ekonomi/eko09a.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
1 TL 1 Euro olsun istiyorum 
</HEADLINE>
<TEXT>

Bakan Derviş, Türkiye’nin enflasyonu yenmesi halinde TL’nin Euro’ya eşitlenmesini istediğini söyledi 
     ANKARA Milliyet 

     Devlet Bakanı Kemal Derviş, dalgalı kur rejiminin ekonomik konjonktür nedeniyle zorunluluk olduğunu ifade ederek, gönlünün 1 TL’nin 1 Euro’ya eşit olduğu bir döviz rejiminden yana olduğunu belirtti. 
     Derviş, Ankara Ticaret Odası ATO Başkanı Sinan Aygün’ü ziyareti sırasında "Üç beş yıl sonra Türkiye enflasyonu yenerse sıfırları atalım. Benim gönlümdeki 1 TL, 1 Euro kadar olsun bitsin. Bir daha da enflasyon menflasyon görmeyelim" dedi. 
     Finansal krizin bittiğini de söyleyen Derviş, önümüzdeki yıllarda yeni krizler olmasını beklemediğini belirtti. Ağustos’ta ihracatın yüzde 21.7 artmasının çok önemli bir gelişme olduğunu kaydeden Derviş, "İnşallah yıl sonunda yüzde 15 gibi bir artışı tuttururuz" dedi. 
     
     Brundi’den iyiyiz’ 
     ATO Başkanı Aygün’ün TL’nin değerinin dünyada 214’üncülüğe gerilediğini söylemesi üzerine Derviş, "Allaha şükür her şeye rağmen Afganistan’dan, Brundi’den çok daha iyi durumdayız. Fakat 30 yıllık bir enflasyon sonunda paramız bu hale geldi" dedi. Derviş, Aygün’ün, "2002’de ek vergi var mı " sorusuna karşılık "Oran olarak bazı zorluklar yaşanabilir. Gerçekten verginin yüksek olduğu alanlar var. Ve dar bir kesimden alınıyor. Bunun tabana yayılması lazım" diye konuştu. 
     



 EKONOMİ 



















</TEXT>
</DOC>
