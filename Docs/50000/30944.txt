<DOC>
<DOCNO> 30944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/siyaset/siy02.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip’in yasağı yok 
</HEADLINE>
<TEXT>

Prof. Dr. Kayıhan İçel cezanın erteleme süresince kişinin haklarını kullanabileceği yönünde Danıştay’ın kararı olduğunu açıkladı 
     İHSAN YILMAZ İstanbul 

     İstanbul Üniversitesi Hukuk Fakültesi Öğretim Üyesi Prof. Dr. Kayıhan İçel, FP’nin kapatılmasından sonra partileşme sürecine hız veren Recep Tayyip Erdoğan’ın siyasi yasağının kalktığını savunarak, "Anayasa Mahkemesi’nin kuruluş yıldönümünde yapılan sempozyumda bu konuda bir tebliğ sundum. Anayasa Mahkemesi üyeleri de bizim görüşümüzü uygun mütalaa ettiler" dedi. 
     "Anayasa Hükümleri Mahkemelerin Kararları Çerçevesinde Af, Şartla Salıverme ve Ertelemeye İlişkin Yasal Düzenlemelerin Yasaklanmış Haklar Üzerindeki Etkileri" başlıklı tebliği 25 Nisan’da sunduğunu hatırlatan İçel, Anayasa Mahkemesi’nin Erdoğan ve onun durumundakiler için bir karar alacağını vurguladı. İçel, şöyle dedi "Erdoğan 312. maddeye muhalefetten mahk m olup infaz edildi. Bu arada basın ve yayın yoluyla işlenen suçlara erteleme getiren 4454 Sayılı Kanun çıkarıldı. Anayasa Mahkemesi, bu kanunun kapsamını genişleterek, sadece basın yayın yoluyla yapılan açıklamaları değil, miting, sempozyum, kongre, açık oturum gibi yollarla işlenen suçları da kapsama aldı. Bu yasada Erdoğan’ı ilgilendiren bir durum var. Erdoğan’ın cezası infaz edilmiş, böyle olduğu halde o kanun kapsamına girer mi Girer, çünkü TCK’ya göre lehte olan hükümler eskiye uygulanır." 
     
     İçel şöyle devam etti 
     "Hürriyeti bağlayıcı ceza ertelendiğine göre, ceza mahk miyetinin neticeleri de ertelenmiş sayılır. Çünkü ceza demek, sadece hürriyetin bağlanması, yani cezaevinde yatmak değil. Alınan cezaya bağlı olarak yasaklanan haklar var. Seçme, seçilme hakkı var. Ceza ertelendiğine göre ortada bir yasaklılık yoktur. Nasıl kişinin hürriyeti bağlayıcı cezasını infaz edemiyorsak, yasaklılığı da uygulayamayız. Ayrıca, erteleme süresince kişinin haklarını kullanabileceği yönünde Danıştay’ın bir kararı da var." 
     
Arınç, artık yenilikçilerle      ABDULLAH KARAKUŞ Ankara 

     Milli Görüş tabanında ve milletvekillerinde ismi birleştirici ortak aday olarak geçen Bülent Arınç, Necmettin Erbakan’dan onay alamayınca, yenilikçilerin saflarına katılıyor. 
     Arınç, Milliyet’e, "Bölünme olmasın diye çok çaba harcadık, ama olmadı. Bu iş bitti. Pazartesi Abdullah Bey’lerle olduğumu açıklayacağım" dedi. Erdoğan’ın yasağının sürmesi halinde Arınç’ın ismi, yenilikçilerin partisinde Abdullah Gül’le beraber genel başkan adayı olarak geçiyor. 
     
Milli Gazete’den transfere sansür      ANKARA Milliyet 

     Necmettin Erbakan’a yakınlığıyla bilinen Milli Gazete, Recep Tayyip Erdoğan’ın önderliğindeki yenilikçilere transfer sansürü uygulamaya başladı. Gazete önceki gün DYP’den istifa ederek yenilikçi saflarına katıldığını Abdullah Gül’le ortak basın toplantısı yaparak duyuran Hüseyin Çelik’in haberini ilginç bir şekilde verdi. Sadece "DYP’li Çelik partisinden istifa etti" diye duyurulan haberde, Gül’le yapılan basın toplantısı verilmedi. Çelik’in yenilikçilerle hareket edeceğini açıklamasına rağmen, gazetede transfer haberi yerine sadece DYP’nin milletvekili sayısı ve bağımsızların milletvekili sayıları verildi. 
     



 SİYASET 


















</TEXT>
</DOC>
