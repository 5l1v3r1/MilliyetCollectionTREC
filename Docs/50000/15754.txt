<DOC>
<DOCNO> 15754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/son/sontur02.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk ateşiyle yanan kadın, kendisini benzinle yaktı... 
</HEADLINE>
<TEXT>

     İzmir'in Balçova ilçesinde, birlikte yaşadığı sevgilisinin başkasıyla evlenmesine kızan kadın, üzerine benzin dökerek kendisini yaktı. 
     Sevilay Aksu 44 yaklaşık 10 yıldır birlikte yaşadığı Mustafa Sucu'nun 39 başkasıyla evlenmesine kızdı. Aksu, gece geç saatlerde Ata Caddesi Özkavruk Sokak'taki evde, Sucu ile tartışmaya başladı. 
     Aksu ile tartışan Sucu, daha sonra evden ayrıldı. Aksu ise daha önceden hazırladığı benzini salona ve kendi üzerine dökerek, Mustafa Sucu'nun eve gelmesini bekledi. 
     Bira alıp eve dönen Mustafa Sucu'yu gören Sevilay Aksu, bir anda elinde bulunan çakmağı çakarak kendisini yaktı. Aksu ve ev, alevler içinde kaldı. Yangını görenler polise ve itfaiyeye haber verdiler. Olay yerine gelen polis ekibi, battaniye ile alevler içinde kalan Aksu'nun üzerini örttü. Vücudunun büyük bölümü yanan Aksu, polis ekip otosuyla 9 Eylül Tıp Fakültesi Hastanesi'ne götürülerek tedavi altına alındı. Aksu'nun sağlık durumunun ciddiyetini koruduğu öğrenildi. 
     Öte yandan, itfaiye ekipleri yaptıkları müdahale sonucu yangını daha fazla büyümeden ve çevreye sirayet etmeden söndürdü. Mustafa Sucu ise gözlem altına alındı. 




</TEXT>
</DOC>
