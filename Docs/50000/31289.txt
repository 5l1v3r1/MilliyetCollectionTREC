<DOC>
<DOCNO> 31289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/yazar/yilmaz.html </URL>
<DATE> 2001/07/10/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
MHP’li Doğan ihaleyi alamadı 
</HEADLINE>
<TEXT>

     Bakü - Tiflis - Ceyhan Boru Hattı Detay Mühendislik ihalesi, Alman firması ILF’in oldu. Şimdi "Yazdım da oldu" demeyeceğim ama, bu ihayeli yüksek fiyatla kapmak isteyenlerin işlerine biraz çomak sokmadık da değil. İhale önce 26 milyon dolar teklif eden Atlas Enerji sahibi Yunus Doğan’ın Işık TV’nin sahibi konsorsiyumu Amerikan Universal şirketinde kalıyordu. 
     
     Ucuz olan kazandı 
     İtirazlar olunca, ihale yenilendi ve fiyatı 16 milyon dolar olan Alman firmasına verildi. Mavi Enerji soruşturmasını yürüten Cengiz Köksal’ın, BOTAŞ Genel Müdürü Gökhan Yardım’a yurt dışına çıkma yasağı getirdiği bu süreçte, ihalenin el değiştirmesi dikkat çekebilir. Yalnız görüntü ile işin aslı farklı. Çünkü Amerikalılar’ın işini bozan da Yardım. 
     
     Akrabalar içeride 
     İhalenin mağlubu Doğan, BOTAŞ’taki temaslarını derinleştirme çabasını sürdürüyor. Önümüzdeki günlerde kendisine yeni bir ihale verilirse şaşmam. Doğan’ın BOTAŞ’a yakınlığı halen geçerli. Doğan, BOTAŞ Vakfı Yönetim Kurulu ve BOTAŞ İdari İşler Grup Başkanı Selçuk Çoşkun’un teyzesinin oğlu. Doğan’ın Detay Mühendislik ihalesinde diğer yerli ortağı da BOTAŞ ihalelerinde göze çarpan ENVY mühendislik şirketiydi. 
     Bakalım bu kararın ardından neler gelecek 
     
Para değil, fikir önemli      Biz de girişimciler arasında yaygın deyiş "Bana akıl değil, para lazım" biçimindedir. Ancak "Para değil, fikir önemli" sözünün sahipleri bugünün kapitalistleri. Yaklaşık 15 milyar dolarlık bir fon dünyada risk sermayesi kurumları aracılığı ile fikir sahibi girişimcilere aktarılıyor. Türkiye bu pastadan henüz pay alabilmiş değil. 
     4 -7 Eylül tarihleri arasında düzenlenen "Bilişim Zirvesi’01" Türkiye’deki fikirlerle, sermayeyi biraraya getirmeyi amaçlıyor. 
     
     24 proje 
     Sabancı Üniversitesi ve Türkiye Bilişim Sanayicileri Derneği’nin TÜBİSAD Bilişim Haftası’nda ortaklaşa düzenledikleri "Genç Bilişimciye Kaynak Forumu-Bilişim 2001 7 Eylül Buluşturma - Tanıştırma Etkinliği" ne yaratıcı ve uygulanabilir fikirleriyle katılanlar, kurulun ön elemesinin ardından, yurt dışından davet edilen risk sermayesi kurumları tarafından fonlanma imkanına kavuşacak. 
     
     Girişimci yetişiyor 
     Dünyada kurumsal, yatırım ortaklığı veya yüksek gelirli firmaların eliyle geliştirilen risk sermayesi fonu güven duyulan projelerin hayata geçmesi için gerekli olan parasal desteği sunuyor ve ortaklık kuruyor. Açıkcası ben "risk sermayesi" kavramını ilk kez Prof.Tansu Çiller’in hocalığı döneminde yazdığı kitabından okuyup, İslam’daki temellerini orada görmüştüm. 
     Bu projenin koordinatörü ve Sabancı Üniversitesi’nden Adnan İnce, Yönetim Bilimleri Fakültesi’nde "Girişimcilik Dersi" konduğunu söylüyor. Anlaşılan Sakıp Sabancı çağımızın Kayserili işadamı gibi davranıyor, bir yandan çocukları okutuyor, öte yandan işe salıyor .. 
     
Mopak Vatanserverlik yaptık      Seka Dalaman tesislerinin özelleştirmesi sonrasında yaşanan tartışmalar tartışmalar sürüyordu ve bu sütunlara yansıdı. Özelleştirme İdaresi, Sanayi Bakanlığı’nın 365 milyon dolar değer biçtiği tesisi 40 milyon dolara Mopak’a satmıştı. Mopak Yönetim Kurulu Başkanı Mehmet Ali Molay, "Dalaman 1999 yılında 12 milyon dolar zarar etti. Biz 5 yıl içinde bu tesise 100 milyon dolar harcamayı öngörüyoruz" diyor. 
     Molay, "Dış basından gösterilen yakın ilgi, Bulgaristan, Romanya ve Doğu Almanya’da özelleştirme kapsamında bulunan kağıt fabrikalarına yönelmemiz durumunda, her türlü kolaylık ve sıfır faizli krediler gibi teklifler gelmiş, buna rağmen firmamız vatanseverlik örneği göstererek tercihimizi ülkemizden yana kullandık" diyor. 
     Aslında Bulgaristan’da kağıt sektörüne yatırım yapan Işıklar Holding’e de sormalı, "Önünüze Dalaman imkanı çıksaydı, hangisini seçerdiniz" diye... 
     Molay bir kaç konuya açıklama getiriyor 
     Orman Bakanlığı’ndan yürürlükteki tarifeye uygun olarak tomruk alınıyor. 
     Göcek Limanı’nda yükleme yaptığımız tesisi ayda 10 bin dolar değil, 17 bin dolara kiraladık. Sığla ağaçlarının bulunduğu bölgenin irtifak hakkı, Orman Bakanlığı’ndan 49 yıllığına kiralandı. 
     İşletmelerdeki malzemelere 1.8 trilyon lira nakit ödendi. 
     489 çalışanın kıdem tazminatını Özelleştirme İdaresi, ihbar tazminatını Mopak ödedi. 
     Revizyon ve kriz sonrası ciro hedefimiz 300 - 350 milyon dolar. 
     Eski Tariş Genel Müdürü, Yönetim Kurulu Üyemiz Ahmet Çetinbudaklar milletvekili adayı olmadı. Ankara Bölge Müdürümüz Cevdet Belbez, yalnız Özal’ın değil, Evren ve Demirel’in de protokol müdürüydü. 
     
     







MHP'nin kaygıları 


İstifa vakti 


60’ında altıncı çocuk 


Madem yapacaktın, ne diye baştan yapmadın .. 


Kerhen olmasın 


Vicdan ile cüzdan 


Ne halleri varsa görsünler diyemezsiniz 


Hep düşman kalınmaz 


Oyun planı 


Değişim şimdi ama kimin için 


Acı tütün 


Müzelik Demirel'in müzesine katkılar 


Eviniz de satılmış 


Borçta sorun hem stok, hem faizin artması 


MHP’li Doğan ihaleyi alamadı 


</TEXT>
</DOC>
