<DOC>
<DOCNO> 32664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/son/sondun07.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilgisayar güvenlik şirketi SANS, 'hacker'ların kurbanı oldu 
</HEADLINE>
<TEXT>

     Amerika'nın saygın internet kuruluşlarından olan ve bilgisayar güvenlik eğitim seminerleri düzenleyen SANS şirketinin internet sitesi, siber korsanların hedefi oldu. Site bir gün boyunca devre dışı kaldı. 
     Tam adı, Networking and Security Institute SANS olan şirkete, kendilerine ''Fluffi Bunni'' adını veren bir hacker grubu saldırdı. Saldırganlar, sitenin tüm gün kullanılamamasına sebep oldu. 
     Şirket yetkilileri, saldırıdan dolayı büyük utanç duyduklarını bildirerek kullanıcılardan özür dilediler. Kendilerinin uzun zamandır siber korsanların hedefi durumunda bulunduğunu belirten site yöneticileri, korsanların amaçlarına ulaştıklarını kaydettiler. 
     Öte yandan siteye saldıran korsanların hiçbir kullanıcı bilgisine ulaşamadıkları da açıklandı. 
     SANS şirketi, bilgisayar güvenlik uzmanları için sertifika sınıfları ve seminerler düsenliyor. Ayrıca dünya çapında düzenlenen bilişim konferanslar için de rezervasyon yapıyor. 
     Bu yılın Mayıs ayında ise, Exodus Communications şirketinin, http security.exodus.net sitesi benzer bir şekilde yine aynı grup tarfından saldırıya uğramıştı. 






</TEXT>
</DOC>
