<DOC>
<DOCNO> 39080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/son/sondun10.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısır'da mayolu 6 genç kız trafiği felç etti 
</HEADLINE>
<TEXT>

     Mısır'ın kuzeyindeki İskenderiye kentinde bulunan Miami plajı yakınlarında 6 mayolu genç kız trafiğin kilitlenmesine sebep oldu. 
     Mısır'da muhalif bir gazetede yayınlanan haberde, 6 mayolu genç kızın plaj yakınlarında görünmesiyle trafiğin felç olduğunu, polisin genç kızları en yakın butiğe götürerek, gerektiği gibi giyinmelerini istediği belirtildi. 
     Haberde, mayolu mu yoksa bikinili mi olduğu belirtilmeyen genç kızları seyretmek için toplanan kalabalık nedeniyle trafiğin yaklaşık bir saat kilitlendiği kaydedildi. 
     Mısır'da Batılı tarzda mayolar, yasak olmamasına rağmen genellikle pek rağbet görmüyor ve kadınlar daha ziyade entariyle ya da ''İslami mayo'' denilen spor giysiyle denize giriyor. 







</TEXT>
</DOC>
