<DOC>
<DOCNO> 31708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/son/sonspo07.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Real Madrid bu kez Arsenal'ın yıldızı Vieira'nın peşine düştü 
</HEADLINE>
<TEXT>

     Fransız Zinedine Zidanı alarak Avrupa'da yılın transferine imzasını atan İspanya'nın Real Madrid Takımı'nın adeta gözü doymuyor. 
     Ligi geçen sezon şampiyon olarak tamamlayan İspanyol ekibi, şimdi de Arsenal'ın Fransız orta saha oyuncusu Patrick Vieira'nın peşine düştü. 
     İspanya'da yayınlanan günlük spor gazetesi Daily As, Real Madrid'in yeni transferi Zidane'nın, orta sahanın daha da güçlenmesi için yönetime Vieira'yı önerdiğini yazdı. 
     25 yaşındaki Vieira, geçen ay İngiliz basınına yaptığı açıklamalarda, 5 yıldır top koşturduğu İngiltere'den artık ayrılmak istidiğini söylemiş ve bu sözleri kendisini gazete manşetlerine taşımıştı. 
     Tüm bu gelişmelere karşın, Arsenal Teknik Direktörü Arsene Wenger,Vieira'nın takımdan ayrılmayacağını her ortamda dile getiriyor. 
     
     
     
     
     






</TEXT>
</DOC>
