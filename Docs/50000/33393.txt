<DOC>
<DOCNO> 33393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/guncel/gun02.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Aranan koca Sinan Çetin 
</HEADLINE>
<TEXT>

Hülya Avşar yeni televizyon dizisinde Sinan Çetin’le evli bir çifti canlandıracak 
     BİRSEN ALTUNTAŞ 

     Gülben Ergen'in "Dadı" isimli dizisinin büyük ilgi görmesinin ardından Med Yapım, Ergen’in en büyük rakibesi Hülya Avşar ile aynı formatta yeni bir dizinin hazırlıklarına başladı. Yapım şirketi, Helen Hunt'ın başrolünü oynadığı ABD'nin beğenilen dizisi "Mad About You" Senin İçin Çıldırıyorum isimli dizinin yayın haklarını satın aldı. 
     
     Hunt’ın rolü Avşar'a 
     Med Yapım'ın ortağı Fatih Aksoy, Helen Hunt'ın rolünü Hülya Avşar'ın oynayacağı dizide, Avşar'ın kocasını canlandırması için ünlü yönetmen Sinan Çetin ile anlaştıklarını söyledi. Aynı zamanda dizinin yönetmenliğini de yapacak olan Fatih Aksoy, yakın arkadaşı olan Çetin'in role çok uygun olduğunu belirtti. Aksoy, "Sinan Çetin'in oyunculuk gücüne çok inanıyorum. Daha önce Dadı isimli dizide de konuk oyuncu olarak rol almıştı. Dizinin konusu, birbiriyle didişen bir karı kocanın komik maceraları üzerine kurulu. Büyük ilgi göreceğini tahmin ediyoruz" diye konuştu. 
     



 GÜNCEL 











</TEXT>
</DOC>
