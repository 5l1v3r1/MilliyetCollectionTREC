<DOC>
<DOCNO> 47511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/son/sondun17.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail polisi, Filistinli Bakan'ın evinde arama yaptı 
</HEADLINE>
<TEXT>

     İsrail polisinin, Kudüs'ten sorumlu Filistinli Bakan Ziyad Ebu Ziyad'ın evinde arama yaptığı açıklandı. 
     İsrail askeri radyosuna konuşan Ebu Ziyad, dün İsrail polisinin Kudüs'ün doğusuyla Batı Şeria sınırında bulunan Azzaria mahallesindeki evine köpeklerle baskın düzenlediğini söyledi ve ''Köpeklerin ardından askerler evime girdi ve silahlı kişiler bulunup bulunmadığına baktıklarını söylediler, evimi altüst ettiler, sonra da hiçbir şey söylemeden çekip gittiler'' dedi. 
     Yalnız kendi evinin aranmadığını belirten Ebu Ziyad, polislerin aynı mahalledeki birçok evde arama yaptıklarını söyledi. 
     Ebu Ziyad, 31 Mayıs'ta Irak ziyareti sırasında geçirdiği kalp krizi sonucu yaşamını yitiren Faysal Hüseyni'ni ardından Kudüs'ten sorumlu bakanlık görevine getirilmişti. 
     






</TEXT>
</DOC>
