<DOC>
<DOCNO> 30064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/yasam/yas05.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük Birader’ sokağı gözlüyor 
</HEADLINE>
<TEXT>

ABD'nin Tampa kentinde, suçluları yakalamak için sokaklar kameralarla donatıldı ama bir statta yapılan pilot uygulama fiyaskoyla sonuçlandı 
     DIŞ HABERLER SERVİSİ 

     ABD'nin Florida eyaletindeki Tampa kentinde, suçluları yakalamak ve kanun dışı eylemleri anında izlemek için, kentin gece hayatının merkezi Ybor City'deki cadde ve sokaklara kameralar yerleştirildi. İleride tüm kente yaygınlaştırılacak uygulamayla, giderek artan sokak suçlarının önü kesilmeye çalışılacak. 
     
     Buldu ama yakalayamadı 
     Tampa Tribune gazetesinin haberine göre sistem şöyle işliyor Yüksek çözünürlükte görüntü elde eden 36 kameradan gelen fotoğraflar, merkezdeki bilgisayar tarafından süratle analiz ediliyor ve hafızasındaki aranan suçlulara ait fotoğraflarla karşılaştırılıyor. Böylelikle Tampa sokaklarındaki kalabalık içinde bulunan herhangi bir suçlu anında teşhis ediliyor. Pilot uygulamanın ilk kez geçen ocakta bir futbol maçı finalinde yapıldığı ve kameraların izlediği kalabalık içinde, haklarında tutuklama kararı bulunan 19 suçlunun belirlendiği açıklandı. Ancak bu suçluların, stadın kalabalık olması nedeniyle yakalanamadığı belirtildi. 
     
     Özel hayata müdahale’ 
     "Face It" Yüzleş adı verilen bilgisayar programını hazırlayan şirket, sistemi diğer eyaletlere ve başka ülkelere de pazarlamayı düşünürken, sistem "özel hayata müdahale" konusunda tartışmalara yol açtı. 
     ABD Sivil Özgürlükler Birliği Başkanı Jack Walters, "Yakında her yere kamera yerleştirilmesinin kapısı açıldı" dedi. Tampa polis dedektifi Bill Todd ise, "Kalabalık bir caddede devriye gezen polis memurundan fazla bir farkı yok" diyerek, uygulamayı savundu. 
     
     
     



 YAŞAM 

















</TEXT>
</DOC>
