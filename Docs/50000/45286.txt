<DOC>
<DOCNO> 45286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/son/sonspo09.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de 10 kişi çalıştı..24 gazeteci izledi 
</HEADLINE>
<TEXT>

     Fenerbahçe, 10 Ekim Çarşamba günü Almanya'nın TSV Bayer 04 Leverkusen takımıyla yapacağı Avrupa Şampiyonlar Ligi F Grubu erteleme maçı hazırlıklarını, bu sabah gerçekleştirdiği idmanla sürdürdü. 
     Teknik direktör Mustafa Denizli yönetiminde, Samandıra Tesisleri'nde yapılan idmana, milli ve sakat futbolcuların çokluğu nedeniyle 10 futbolcu katılırken, çalışmayı 24 gazetecinin izlemesi dikkati çekti. 
     Sarı-lacivertli takımın çalışmasına, milli oyuncuların yanı sıra, sakatlıkları bulunan Andersson ve Mustafa Doğan ile eşinin rahatsızlığı nedeniyle teknik heyetten izin alan Ceyhun katılmadı. 
     Futbolcular idmanda, koşu ve şut çalışmasının ardından, yarım alanda çift kale maç yaptı. 
     İdman maçının sonlarına doğru, kaleyi koruyan antrenör Nurettin Yıldız sakatlık geçirince, kaleye Ali Güneş geçmek zorunda kaldı. 
     Bu arada teknik direktör Mustafa Denizli, 1 ay süreyle kendisi ve futbolcuların özel röportaj yapmayacaklarını açıkladı. 
     Fenerbahçe, hazırlıklarını yarın yapacağı çalışmayla sürdürecek 
     






</TEXT>
</DOC>
