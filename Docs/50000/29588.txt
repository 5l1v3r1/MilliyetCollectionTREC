<DOC>
<DOCNO> 29588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/guncel/agun.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Hayata Dönüş’ katliamı 
</HEADLINE>
<TEXT>

TUTANAKLAR YALAN SÖYLEDİ Koğuşlara öldürücü dozun üzerinde gaz bombası atıldığı ve mahk mların güvenlik güçlerinin silahlarıyla öldüğü ortaya çıktı 
     GÖKÇER TAHİNCİOĞLU 

     Hayata Dönüş Operasyonu nedeniyle 12 kişinin yaşamını yitirdiği Bayrampaşa Cezaevi'ne ilişkin açılan davanın dosyası, operasyonun kamuoyuna yansımayan yüzünü gözler önüne serdi. 
     Mahk mlar hakkında açılan davanın dosyasında yer alan bilirkişi ve otopsi raporlarında tüyler ürpertici ifadeler yer aldı. 
     22 Aralık 2000 - 19 Ocak 2001 tarihleri arasında cezaevinde inceleme yapan 4 kişilik bilirkişi heyeti, hazırladığı raporda şu saptamalara yer verdi 
     
     Öldürücü nitelikte 
     30 metreküplük bir kapalı alanda 20 gram CS maddesi kullanıldığında, öldürücü dozaj süresi 38.1 dakikadır. C1 koğuşunda bulunan gaz bombalarında 35 gram CS maddesi bulunmuştur. Sadece bu koğuşta 45 adet gaz bombası kullanılmıştır. C1 koğuşunda öldürücü dozun çok üzerinde gaz etkisi açığa çıkmıştır. 
     Koğuşta bulunan gaz bombalarının üzerinde "bombayı insan ya da yanabilecek malzeme olmayan sahaya fırlat" yazmaktadır. 
     C Blok maltası boyunca tespit edilen tüm mermi çekirdeklerinden, atışların idari kısım tarafından maltanın sonu olan 19. koğuş yönüne doğru yapılmış olduğu, ters yöne doğru herhangi bir atışın saptanmadığı tespit edilmiştir. 
     
     Ürküten ifadeler 
     Dosyada yer alan otopsi raporlarında da ürperten ifadeler yer aldı. Raporlar, güvenlik güçlerince düzenlenen tutanaktaki bazı ifadelerin doğru olmadığını da ortaya çıkardı. Tutanakta, "güvenlik güçlerinin hiçbir mahk ma öldürücü nitelikte ateş etmediği vurgulanarak mahk mların birbirlerini öldürdükleri ima edildi. Ancak adli tıp raporlarında, ateşli silah sonucu ölen hiçbir mahk ma yakın mesafeden ateş edilmediği, atışların en az 100 metreden yapıldığı belirtildi. 
     
     Yakından atış yok 
     Adli Tıp Kurumu, otopsi raporunda Bayrampaşa Cezaevi’ndeki operasyonda ölen 12 tutuklu ve hükümlünün uzaktan yapılan atışlar sonucu öldüğünü belirtti. Böylece güvenlik güçlerinin mahk mların birbirlerini öldürdükleri iddiası havada kaldı. 
     
Adli Tıp'ın otopsi raporu      Fırat Tavuk 29 
     Vücudunun yüzde 90'ında karbonizasyon derecesinde yanık bulunan cesedin, yanmadan değil, ateşli silah yaralanmasından ve bundan kaynaklanan omur kırığından dolayı öldüğü anlaşılmıştır. 
     
     Mustafa Yılmaz 33 
     Göbek deliğinde 4 cm. mesafede "S" şeklinde kesik saptandı. 4 ateşli silah yaralanması olup göbek altından yapılan atışın öldürücü olduğu, yaraların bıçakla genişletildiği, ölümün iç kanamadan olduğu anlaşılmıştır. 
     
     Cengiz Çalıkoparan 33 
     Kafasının arkasında, sol meme başının üstünde, köprücük kemiği altında, göbek çukurunun altında, alın sol ortada, sağ kulak arkasında ve sağ uylukta ekimoz çürük ve yara tespit edildi. 
     
     Ali Ateş 31 
     Kalça kemiğinde 15 cm boyunda 8 cm. açıklığında, çok parçalı kırıklı yara, kafatasında 2, sağ dizinde 2 adet yara saptanmış, ölümün ateşli silah yarasına bağlı iç kanamadan kaynaklandığı anlaşılmıştır. 
     
210. GÜNDE AİLELERİNE VERİLDİLER      Ölüm orucunda 28 tahliye 
     Kandıra F Tipi Cezaevi'nde ölüm orucu eylemi yapan 28 tutuklu ve hükümlünün tahliye edildiği bildirildi. 
     F tipi cezaevlerini protesto etmek amacıyla 210 gündür ölüm orucunda bulunan ve "Hayata Dönüş Operasyonu"nun ardından Kandıra F Tipi Cezaevi'ne nakil edilen, 34 tutuklu ve hükümlünün tahliyesine başlandı. 
     İzmit Devlet Hastanesi'nde tedavi görmekte olan 23 ve cezaevinde eylemi sürdüren beş terör suçlusunun işlemleri tamamlanarak, dün gece geç saatlerde ailelerine teslim edildiler. 
     Hastanede halen tedavi gören 2 kişi ile cezaevindeki diğer dört terör suçlusunun tahliye işlemlerinin devam ettiği belirtildi. Tahliye edilen terör suçlularının cezalarının, CMUK'un 399. maddesine göre 6 ay ertelendiği kaydedildi. 
     
Bayrampaşa 'CEP'siz olamıyor      İSTANBUL Milliyet 

     Bayrampaşa Cezaevi'ne dışarıdan atılan iki paketten, bir cep telefonu ve iki batarya çıktı. İl Jandarma Komutanlığı'ndan alınan bilgiye göre, Bayrampaşa Cezaevi'nin D - 2, B - 16 ve B - 17 koğuşlarının bulunduğu yöne doğru, dışarıdan iki paket atıldı. Jandarmalarca fark edilen bu paketlerden, bir cep telefonu, iki batarya ve bir şarj cihazı çıktı. 
     



 GÜNCEL 











</TEXT>
</DOC>
