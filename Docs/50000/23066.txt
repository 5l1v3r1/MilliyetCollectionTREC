<DOC>
<DOCNO> 23066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/guncel/gun08.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
LPG, otomobilde tehlikeli mi 
</HEADLINE>
<TEXT>

ÇAPRAZ ATEŞ 
     GÜLAY FIRAT 

     Türkiye’de "LPG" dendi mi, akıllara "patlayan" araçlar geliyor. Bir dönem benzine göre çok daha ucuz olması nedeniyle tercih edilen LPG’nin otomobillerde ne kadar güvenli olduğunu tartışmaya açtık. İşte görüşler... 
     
     Güneş Taş Taksiciler Derneği Başkanı 
LPG, daha güvenli      LPG’liler benzinli araçlara oranla daha güvenli. İstanbul’da 17 bin 600 ticari taksinin 17 bini LPG kullanıyor. Ancak devlet politikasıyla insanlar benzin kullanmaya yönlendiriliyor. 
     
     Semih Kaçanoğlu Otomobil Esnaf Od. 
Dünyada kullanılıyor      İstanbul’daki taksilerin yüzde 97’si LPG’li. Türk taksiciliğini ayakta tutan LPG, dünyanın her yerinde kullanılıyor. Yakıt tasarrufu sağlıyor. Tam yanma sebebiyle, motor yağının kullanım süresini uzatıyor. LPG dönüşümü, normalde bin marka yapılıyor ama bazı korsanlar bunu 300 marka takıyor. Tehlikeli olan budur. Yoksa, LPG taktırmak değil... LPG dönüşümünde, mutlaka yetki belgesi sorulması gerekiyor. Yetkili ise hiçbir sorun olmaz. 
     
     Ahmet Arısoy İTÜ Makina Fakültesi 
Bu haliyle tehlikeli      Türkiye’de LPG, gerek evlerde, gerek şofbenlerde, gerekse arabalarda doğru şekilde uygulanmayınca kazalara neden oluyor. Gerçekten herkesin çok dikkatli olması gerekiyor. Sonuçta patlama ve yangın riski olan bir gaz. Kullanımdaki haliyle son derece tehlikeli. 
     
     Üzeyir Uludağ Makina Mühendisleri Odası Bşk. 
Mutlaka kontrol edilmeli      Depo ile karbüratör arasında sızdırmazlık testi yapılmamışsa, patlama olabilir. LPG’ye dönüşüm, yetkili firmalara yaptırılmalı. Montajda kullanılan kit ve bağlantı elemanları, TSE’ye uygun olmalı. Yakıt tankı 10 yılı geçmemeli. Yakıt tankı üzerinde multi valf kapağı takılı olmalı. LPG’li araçlar, kapalı otoparklara park edilmemeli. Araçların LPG’li oldukları belirtilmeli. 
     
     Suat Bağcı ODTÜ Petrol Mühendisliği Bölüm Bşk. 
Her araca uygun değil      Takılan dönüşüm sistemlerinin, arabaya uygunluğuna dikkat edilmeli. Hollanda ve İtalya, dönüşüm sistemiyle uğraşmayı bırakıp, LPG’li araba üretimine başladı. LPG’li araç fabrikada üretildiğinde bir sorun yok, bunun garantisi var. Kaza ve sızdırmazlık riski sıfır. Ülkemizde 15 - 20 yaşındaki bir aracı bile LPG’ye çeviriyorlar. En büyük sorun LPG’nin bilinçsiz kullanımı. 
     



 GÜNCEL 
















</TEXT>
</DOC>
