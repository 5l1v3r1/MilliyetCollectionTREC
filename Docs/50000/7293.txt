<DOC>
<DOCNO> 7293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/guncel/gun04.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
7 cana 7’şer kez idam 
</HEADLINE>
<TEXT>

Bahçelievler Davası’nda verilen iki idam cezasında son kararı Yargıtay verecek. Sanık avukatları olayın asli failinin Haluk Kırcı olduğunu savundu 
     ANKARA Milliyet 

     Ankara 3. Ağır Ceza Mahkemesi, ikinci kez görülen "Bahçelievler Davası"nda ilk verdiği kararda direnerek Bünyamin Adanalı ve Ünal Osmanağaoğlu’nu, "1978’de 7 TİP’li öğrenciyi Bahçelievler’de öldürdükleri" gerekçesiyle 7’şer kez idam cezasına çarptırdı. 
     Yargıtay’ın bozma kararına karşın mahkemenin ilk kararında direnmesi nedeniyle, davada son kararı Yargıtay Ceza Genel Kurulu verecek. Davanın karar duruşmasına Adanalı, Osmanağaoğlu ve avukatları katıldı. 
     Sanık avukatları, mahkemenin ilk kararında direnmesi durumunda Yargıtay’ın yeniden bozma kararı vereceğini belirtirken, olayın asli failinin Haluk Kırcı olduğunu vurguladı. Avukatlar, Cumhuriyet Savcısı Hatice Çetin’in, ilk kararda direnilmesi yönündeki mütaalasını da eleştirdiler. 
     Osmanağaoğlu da "Savcının, dosyanın içeriğini bilmeden ve hukuku hiçe sayarak müdahillerle birlikte hareket etmesini anlayamıyorum" dedi. 
     Mahkeme başkanlığına vek let eden Yargıç Rıza Ilgın, duruşmaya verilen aradan sonra 1 Kasım 1999’da verilen ilk kararda direnilmesine ve Yargıtay bozma ilamına uyulmamasına karar vererek, Adanalı ve Ünal Osmanağaoğlu’nun 7’şer kez idam cezasına mahk m edildiklerini bildirdi. Ilgın, sanık yakınlarının ve avukatların karara tepki göstermeleri üzerine, "İlk kararı aynen veriyoruz. Bir de Yargıtay Ceza Genel Kurulu baksın" dedi. Daha önce Haluk Kırcı’nın da 7 kez idama mahk m edildiği davada, firari sanıklar Mahmut Korkmaz ve Kadri Kürşat Poyraz’ın hakkındaki yargılama sürüyor. 
     
Ceza indiriminden yararlanacaklar      Osmanağaoğlu ve Adanalı, iki şartla salıverilme yasasından yararlanacaklar. Buna göre Osmanağaoğlu ve Adanalı’ya verilen 7 ölüm cezasının her biri, 1991’de çıkarılan Terörle Mücadele Yasası’na göre 10’ar yıl olarak olarak uygulanacak. Böylelikle cezaları "7 x 10 70" formülüne göre 70 yıla dönüşecek. Son çıkan Şartla Salıverilme Yasası’yla iki sanığın cezası 60 yıla inmiş olacak. Ceza İnfaz Yasası’na göre de en fazla 36 yıl cezaevinde tutulabilecekler. 
     


 GÜNCEL 


























</TEXT>
</DOC>
