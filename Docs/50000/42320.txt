<DOC>
<DOCNO> 42320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/son/soneko03.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayaller yıkılıyor mu.. GAP cazibe merkezi olamadı... 
</HEADLINE>
<TEXT>

     Başbakanlık GAP Bölge Kalkınma İdaresi Başkan Vekili Şerafettin Hamidi, tüm çabalara rağmen GAP bölgesinde yeterli özel sektör yatırımı yapılamadığını, gerçekleşen yatırımların ise genelde bölge insanı tarafından gerçekleştirildiğini belirtti. 
     Hamidi, GAP bölgesine bölge dışından çok az, yurtdışından ise yoğun ilgiye rağmen hiç yatırım gelmediğine dikkati çekti. 
     Globalleşme sürecinde yabancı sermaye akımında önemli gelişmeler meydana geldiğini kaydeden Hamidi, şöyle devam etti 
     ''Uzun yıllar 150 milyar dolar dolayında durağan bir seyir izleyen dünyadaki toplam yabancı yatırımlar, 1991'den sonra sürekli artarak 1996'da 350 milyar dolara ulaştı, 1999'da ise 800 milyar doları aştı. Önceleri büyük ölçüde gelişmiş ülkeler arasında meydana gelen yabancı sermaye akımı, giderek gelişmekte olan ülkelere kaymaya başladı. Tüm gelişmekte olan ülkelere 1991'de 44 milyar dolar yüzde 26.5 düzeyinde gerçekleşen yabancı yatırım, 1996'da 141 milyar dolara yüzde 40 çıktı. Çin Halk Cumhuriyeti, Polanya ve Çek Cumhuriyeti'nin son yıllardaki hızlı gelişmesinin en büyük nedeni, yabancı sermaye akımındaki hızlı artıştır.'' 
     
     






</TEXT>
</DOC>
