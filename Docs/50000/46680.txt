<DOC>
<DOCNO> 46680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/son/sondun15.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey İttifak "Taliban'ın karşı saldırı yeteneği kalmadı" 
</HEADLINE>
<TEXT>

     Taliban karşıtı Kuzey İttifakı'nın dışişleri bakanı Abdullah Abdullah, 6 gündür süren ABD saldırıları sonucu Taliban'ın karşı saldırı yeteneğinin kalmadığını söyledi. 
     Abdullah, yaptığı basın toplantısında, ''Son bir haftadır Taliban'dan karşı saldırı gelmiyor. Bu önemli'' dedi. 
     ABD saldırılarının ilk kez kuzeydoğudaki Talokan bölgesinde bulunan Taliban ile Kuzey İttifakı arasındaki öncepheyi vurduğunu belirten Abdullah, bunun Talokan'daki ilk bombardıman ve öncephenin ilk vurulması olduğunu söyledi. 
     Taliban yanında savaşan çoğu Arap yabancıların kayıpları hakkındaki bir soru üzerine de Abdullah, ''Taliban'ın yabancı dostlarının'' üslerinin vurulduğunu, ölü ya da yaralılarının sayısının yüzlerle ifade edildiğini belirtti. 
     






</TEXT>
</DOC>
