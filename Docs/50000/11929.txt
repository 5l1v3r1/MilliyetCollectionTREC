<DOC>
<DOCNO> 11929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/18/yasam/yas12.html </URL>
<DATE> 2001/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Soba faciası Altı ölü 
</HEADLINE>
<TEXT>

     DİNÇER ŞEREF İstanbul, GAZİANTEP DHA 

     İstanbul ve Gaziantep’te kömür sobasından sızan gazdan zehirlenen altı kişi yaşamını yitirdi. İstanbul Gaziosmanpaşa’da oturan Kurudağ ailesinin mutfağında çalışacak olan mermer ustası, dün sabah kapıyı uzun süre çalmasına karşın açan olmadı. Mermer ustasının, polisi uyarması üzerine kapı kırılarak içeri girildiğinde, baba Cemil Kurudağ 43 , eşi Kezban Kurudağ 36 ve kızları Yasemin 10 , Pınar 8 , Ümmügülsüm 5 ile Tuğba 2 yataklarında hareketsiz bulundu. 
     Cemil Kurudağ ile kızı Pınar’ın, sobadan sızan gazdan zehirlenerek öldüğü belirlenirken, anne Kezban ile diğer üç kızı hastaneye kaldırıldı. Ümmügülsüm ile Tuğba da tüm müdahalelere karşın kurtarılamazken, durumunun ciddi olduğu belirtilen anne Kezban ile kızı Yasemin’in tedavileri sürüyor. 
     
     Komşuları buldu 
     Gaziantep’te de İbrahim Şengezer 56 ile eşi Şükriye Şengezer 50 ısınmak için kömür sobasını yakarak uykuya daldı. Çift, iki gün evlerinden çıkmayınca yakınları polise haber verdi. Eve giren polis, kömür sobasından zehirlenen Şengezer çiftinin cesetleriyle karşılaştı. 
     


 YAŞAM 



















</TEXT>
</DOC>
