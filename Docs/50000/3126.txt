<DOC>
<DOCNO> 3126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/son/sontur06.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
RTÜK'ten Teleon'a kapatma cezası 
</HEADLINE>
<TEXT>

     Radyo ve Televizyon Üst Kurulu, Teleon'un yayınlarının, gece yarısından sonra yayımlanan erotik filmler nedeniyle 7 gün durdurulmasını kararlaştırdı. Batman FM'in yayınları da yayımlanan Kürtçe bir müzik parçasının sözlerinden dolayı 90 gün durdurulacak. RTÜK ayrıca 3 televizyon ve 2 radyonun yayınlarının da değişik sürelerle durdurulmasını kararlaştırdı. 
     RTÜK'ten yapılan yazılı açıklamada, Teleon Reklamcılık ve Filmcilik San. ve Tic. A.Ş unvanlı Kral Tv'nin, Ekim ayı içinde saat 24.00'ten sonra yayımladığı filmlerin, 3984 sayılı Yasa'nın 4'üncü maddesinin ''Genel ahlak, toplum huzuru ve Türk aile yapısına'' ilişkin d bendine aykırı bulunduğu ifade edilerek, Teleon'un yayınlarının 7 gün durdurulmasına karar verildiği belirtildi. 
     Açıklamada, aynı hüküm gereğince, 17-18 Kasım 2000 tarihlerinde saat 22.45'ten itibaren yayımlanan ''Yastık Sohbetleri'' adlı programda yer alan ifadelerden dolayı Radyo D'nin yayınlarının da 1 gün durdurulmasının kararlaştırıldığı bildirildi. 




</TEXT>
</DOC>
