<DOC>
<DOCNO> 19388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/son/sonspo02.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanarya 94. yaşını kutladı 
</HEADLINE>
<TEXT>

     Fenerbahçe Kulübü’nün kuruluşunun 94. yıldönümü, törenle kutlandı. 
     Atatürk’ün Fenerbahçe Kulübü’nü ziyaret ederek, hatıra defterini imzaladığı 3 Mayıs 1918’i kuruluş tarihi olarak kabul eden sarı-lacivertliler, Fenerbahçe Burnu’ndaki kulüp binası önünde tören düzenledi. 
     Törene, Fenerbahçe Kulübü Yüksek Divan Kurulu Başkanı Yüksel Günay, Yönetim Kurulu üyeleri Ertuğrul Hataylı ve Vedat Olcay, grup liderlerinden bazıları ile eski sporcular ve kulüp personeli katıldı. 
     Kulüp binasının bahçesindeki Atatürk büstü önünde gerçekleştirilen törende, 1 dakikalık saygı duruşunun ardından konuşan Ertuğrul Hataylı, 1918 yılındaki ziyaretinden dolayı, kendilerinin Atatürk’ü Fenerbahçeli olarak gördüklerini söyledi. 
     Hataylı, "İnşallah Galatasaray’ı da hafta sonunda yenerek, şampiyonluğumuzun ilk adımını atmış olacağız. Milenyumun ilk şampiyonu biz oluruz. Bu kuruluş yıldönümünün bütün Fenerbahçe camiasına hayırlı olmasını diliyorum" dedi. 
     
     







</TEXT>
</DOC>
