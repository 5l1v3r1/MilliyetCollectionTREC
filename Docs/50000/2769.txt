<DOC>
<DOCNO> 2769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/yazar/heper.html </URL>
<DATE> 2001/01/18/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Sözler güzel ya uygulama 
</HEADLINE>
<TEXT>

     Demokrasinin evrensel şartları var. Ama o şartları gerçekleştirmenin her ülkeye göre de farklı yöntemleri, şekilleri mevcut. 
     Ama hepsinde amaç aynı. 
     İnsan haysiyetine yaraşır ekonomik ve sosyal düzen hedefine varmak. 
     Bunları, dün medyada geniş şekilde yer alan Başbakan Yardımcısı ve ANAP Genel Başkanı Mesut Yılmaz'ın sözleri hatırlattı 
     "Bizim şartlarımıza göre ancak bu kadar demokrasi olur derseniz, kendi kendinizi kandırmış olursunuz. Aynı şey hukuk devleti ölçüleri için de geçerlidir. Serbest piyasa ekonomisi ölçüleri için de geçerlidir... 
     Eğer bir rejimin adı demokrasiyse, tek bir icazet mercii vardır, o da millettir. Yine bir rejimin adı demokrasiyse, tek bir vesayet makamı vardır. O da yine millettir. Eğer siyasete millet makamı dışında herhangi bir icazet ve vesayet makamı oluşturulursa, o rejime demokrasi isminin verilmesi mümkün değildir." 
     
Herkese göre demokrasi ..      Yılmaz'ın sözleri mücerret olarak yerden göğe kadar doğrudur. 
     Ama sözler güzel de olsa onu pratikten, hayattan koparmak, söyleyenden ayrı düşünmek mümkün müdür 
     Bir bakıma gerçek nazari olanla pratiğin çakışması değil midir 
     Türkiye'de demokrasinin kaynağı olan milli iradenin oluşmasında bile yıllardır vatandaş ikinci planda bırakılmıyor mu 
     Bu bakımdan vatandaşın birkaç siyasi parti liderinin vesayetinde addedilmesi yanlış mı sayılır 
     Milletvekili adaylarını liderler saptayıp, vatandaşa alın bunları sandığa atın, demiyorlar mı 
     Sayın Yılmaz şunları da ilave ediyor 
     "1960'lı yılların tecrübeleri göstermiştir ki, yıpratılan, etkisizleştirilen siyaset kurumunun yerine kalıcı olacak herhangi bir alternatif ikame edilememiştir." 
     Bu tespit sevinilecek bir tespittir. 
     Vatandaşın her şeye rağmen demokrasiden yana olduğu bilinmektedir, görülmektedir. Ama anketlerde "İlk seçimde kime oy verirsiniz " soruları karşısında vatandaşların yüzde 40'ının kararsız kalışı hiçbir şey ifade etmemekte midir 
     
Çifte standarta yer yok      Son günlerde ortaya çıkan durum, Türkiye'de her muamelenin, her müessesenin, her kesimin yolsuzluklara battığını göstermektedir. 
     Yıllardır Türkiye'yi yönetmeye talip olanlar, yönetenler, bunda "bizim günahımız yok" diyebilirler mi Durum böyleyse siyasetten, siyasetçiden soğutma işlevini kim üstlenmiş olmaktadır 
     Bakın hükümetler kurulurken partilerin mutlaka yatırımcı bakanlıkları almak istemeleri bile bir eşitsizliğin, adaletsizliğin, çıkar planının, yandaşlara menfaat dağıtma hesabının göstergesi sayılmaz mı Demokrasi etiğinde buna yer var mıdır 
     Demokrasilerde bir uygulama da, başarısız liderlerin, seçimi kaybedenlerin, oyu düşenlerin çekilmesidir. 
     Peki ya bizde .. 
     Eskiyi kurcalamanın bugüne faydası yok sayılabilir. Ama Türkiye'de "tam demokrasi" görmek isteyenler, çifte standartlara da son verilmesini bekliyor. 
     Her şeye rağmen Yılmaz'ın sözleri bundan sonrası için umut sayılabilir. 
     
     





AB böler mi 


Batı'daki çatlak 


Nasıl dostluk 


Köşk'ten izlenimler 


İki bakan daha öldü öldü dirildi 


Yoksulluğa talim etmek istemiyorsak... 


MGK, monarşilerden miras... 


400 bin kaçak yabancı 


Davetin ardından 


Bataklık... Alın, başınıza çalın .. 


Taktik savaşı 


Sözler güzel ya uygulama 


Gecikme değil de nedir 


"Bir de yüzer gezer santrallara bakalım..." 


Ruhi Su’yu anarken... 


62 yıl önce ve sonra... 


AB türküsü 


Kiracı mı kapıcı mı 


Zenginler cemaati yoksullar cemaati 


</TEXT>
</DOC>
