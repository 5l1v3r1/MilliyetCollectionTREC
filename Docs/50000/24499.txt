<DOC>
<DOCNO> 24499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/son/soneko19.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada 2. seans böyle geçti 
</HEADLINE>
<TEXT>

     İMKB Ulusal-100 Endeksi, 1. seansa göre 5.59 puan kayıpla 2. seansı 11,270.98 puandan tamamladı. Hisse senetleri ortalama binde 0.5 oranında değer yitirdi. Borsa'da ilk seans gerçekleşen 396 puanlık artışın ardından 2. seans dengeli açıldı. İlk dakikalardaki küçük dalgalanmaların sonrasında kar satışları etkili olurken, 11,150 puana kadar hızlı inen Endeks, yatay seyre girdi. İlk bir saat 11,105 seviyesinde geçildi. 
     İkinci yarıyla birlikte toparlanmaya başlayan piyasa, küçük dalgalanmalarla 11,300 seviyelerine ulaştı. En yüksek 11,340 puanı gören Ulusal-100 Endeks, haftayı kapanışa doğru gelen satışlarla 11,270.98 puandan tamamladı. Hisse senetleri, düne göre yüzde 3.60 değer kazandı. 
     Kapanışta mali endeks 46.54 puan artışla 16,398.20 puana yükselirken, hizmet endeksi 80.61 puan kayıpla 6,296.00 puana, sınai endeksi de 4.03 puan kayıpla 8,553.76 puana geriledi. 
     Böylece ilk seansa göre mali grup hisseler ortalama yüzde 0.28 oranında değer kazanırken, hizmet grubu hisseler yüzde 1.26, sınai grubu hisseler de yüzde 0.05 oranında değer yitirdi. 
     2. seansta işlem gören toplam 300 hisse senedinden 122'si değer yitirdi. 113 hisse senedi değer kazanırken, 65 hissenin fiyatında ise değişiklik olmadı. Seansta 158 trilyon 350 milyar 460 milyon liralık işlem hacmi oluştu. İki seansın işlem hacmi toplamı da 403 trilyon 674.2 milyar lira olarak gerçekleşti. 
     2. seansta Garanti Bankası, Akbank, Doğan Holding, Yapı Kredi Bankası ve Sabancı Holding en yoğun işlem gören hisseler oldular. 






</TEXT>
</DOC>
