<DOC>
<DOCNO> 23967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/ekonomi/eko07.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Program çökmeyecek’ 
</HEADLINE>
<TEXT>

     ANKARA Milliyet 

     Maliye Bakanlığı bünyesindeki Hesap Uzmanları Kurulu, 56. kuruluş yıldönümünü dün kutladı. Hesap Uzmanları Vakfı Başkanı Şefik Çakmak, yeni ekonomik programın çökeceğini savunurken Maliye Bakanı Sümer Oral, "Çökmeyecek. Seneye başarısını kutlayacağız" dedi. 
     
     Yeni program da çökecek’ 
     Sheraton Oteli’ndeki "Güçlü Ekonomiye Geçiş Programı ve Mali Politikalar" panelinde konuşan Çakmak, geçen yıl uygulamaya konan programın "Türkiye’nin son şansı" diye nitelendirildiğini ancak şubatta çöktüğünü belirterek "Şimdi yeni programa son şans deniliyor ancak bu da çökecek. Bu program Türkiye’nin son şansı değil, serbest piyasa ekonomisinin son şansıdır" dedi. 
     Çakmak’ın açıklamalarına karşılık programın çökmeyeceğini söyleyen Oral, krizin asıl sıkıntısını çeken kişinin kendisinin olduğunu kaydetti. "Dış kaynağa ihtiyaç var, ancak asıl kaynak içeride" diyen Oral, bu borcun mutlaka döndürülmesi gerektiğini belirtti. 
     



 EKONOMİ 


















</TEXT>
</DOC>
