<DOC>
<DOCNO> 3866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/yazar/heper.html </URL>
<DATE> 2001/01/25/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Karambol 
</HEADLINE>
<TEXT>

     Türkiye adeta dişleri, tırnakları sökülmüş bir aslan gibi kendisine saldırtılan azgın kurtlarla savaşıyor. 
     Galip gelse de yara almaması mümkün mü 
     Bu dış saldırılar yetmezmiş gibi bir de içte huzur, uzlaşma, birlik, bütünlük yok. 
     Bugünkü kritik durum tarihte kaç kez yaşandı acaba 
     
Dün kral, bugün idamlık      Türkiye bugün grisi olmayan bir ülke haline geldi. 
     İkisinin ortası yok. 
     Ya hep, ya hiç. 
     Üç ay önceye kadar Türkiye'nin en muteber sayılan işadamlarının, bugün iki bin yıl hapsi isteniyor. 
     Peki yıllarca bu iki bin yıllık cezanın oluşmasına yol açan hukuksuzluklara kimler göz yumdu, hala onlar ortada yok. 
     Kralları yaratan da Ankara, yarattığı kralların kellesini isteyen de aynı Ankara... 
     Peki Ankara'nın bu süreçte hiç mi günahı yok 
     Herkes "var" diyor, günlerdir bağırıyor, ama yolsuzlukların siyaset ayağına hala sıra gelmiyor. 
     
Bir bu eksikti      Bu arada siz huzuru, birliği, bütünlüğü, adaleti, eşitliği, gelir dağılımında ıslahatı beklerken bir de bakıyorsunuz emekli başsavcı, Cumhurbaşkanı'nı ve Anayasa Mahkemesi'ni suçluyor. Anayasa Mahkemesi ona karşı ağır bir yanıt yayımlıyor. 
     O da yetmiyor. Anayasa Mahkemesi Başkanı da cevaben konuşuyor. 
     O da yetmiyor, mahkemenin ikinci başkanının eşi de kavgaya katılıyor. 
     Bu tartışma hiç olmaması gereken bir gelişme olduğu için üzerinde duruyoruz. 
     Yani "bir bu eksikti" denildiği için. 
     
Mahkemeye görüş sorma      Anayasa Mahkemesi'nin Türkiye'de çok önemli, çok hayati görevi var. 
     Bu görevler Anayasa'nın 148. maddesinde sayılıyor. 
     Bu görevler arasında yasaların ve Anayasa'nın yapımında, bazı maddelerin değiştirilmesinde önceden Anayasa Mahkemesi'ne danışma, görüş alma yok, görüş bildirme yok. 
     Bakın partilerin kapatılmasını zorlaştıran Anayasa değişikliği ihtilafa neden oldu. 69. madde değişikliğine Anayasa Mahkemesi alışık olmadığımız bir şekilde itiraz etti. Hükümet de bu alışılmamış şekildeki itiraza, alışılmamış şekilde uydu. 
     Tüm bunlar Türkiye'yi de, akılları da karıştırdı. 
     Çeşitli yorumlar, ültimatom yakıştırmaları, kuvvetler ayrılığına aykırılık iddiaları, kim telkinde bulundu şüpheleri, ihsası rey konusu bunların hepsi soru işaretleri doğurdu. Çırpıntılı siyasi hava hiç yoktan aşırı dalgalandı. 
     Öyleyse 69. madde değişikliği gibi siyasi hayatı çok etkileyecek durumlarda, Anayasa değişikliği teklifi hazırlanırken, yapılanın sonradan bozulmaması için, Anayasa Mahkemesi'yle bir ön görüşme yapılsa, görüş alınsa iyi olmaz mı 
     Bunun hukuki bir yolu bulunabilir veya gayri resmi olarak üyelerle tek tek de görüşmeler yapılabilir. 
     Böylece 69. madde değişikliğinde olduğu gibi, hükümet de, Meclis de, yasama da müşkül durumda kalmaz, Türkiye de karışmaz. 
     
     





Hukuk... 


Parti kapatma 


Küçük Amerika... 


Gensoru... 


Düğmeye asıl şimdi basılacak 


Terörü lanetlemekten başka ne denebilir ki .. 


Soykırım 


Abdülmecid'in şikayeti 


Zor günler... 


Fransız firmaları imza peşinde 


Vizontele 


Karambol 


Yolsuzluk, tam yol 


İşin doğrusu "Profesyonelleşme..." 


Şimdiye dek neredeydiniz 


Savunma hakkı, ama... 


69 çözümü 


Altınları alamayan RTÜK'ün kapısında 


Sakın eve girmeyin 


Süt üreticisi "ağlıyor" 


</TEXT>
</DOC>
