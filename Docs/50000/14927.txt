<DOC>
<DOCNO> 14927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/yazar/cemal.html </URL>
<DATE> 2001/04/06/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Kemal Derviş sabır istiyor ama... 
</HEADLINE>
<TEXT>

     Kemal Derviş eleştiriliyor. Döviz kuruyla, dolar fiyatıyla ilgili olumsuz gelişmelerden dolayı. Önleyebilirdi, önleyemedi diyenler var. Geç kaldı, uyarıları önemsemedi, yetmedi sözleri kulaklara çalınıyor. 
     Bu eleştiri dalgası kimine göre kasıtlı. Yani Derviş'i çabucak yemek isteyenlerin tezgahı... 
     Kimine göre eleştiriler haklı. Derviş'in iyi bir iktisatçı olabileceği, ancak kendisinin Türkiye'yi, finans piyasalarını bilmediği söyleniyor. Teoriyle pratik farklıdır deniyor. 
     Kimileri de güven bunalımının altında Derviş'in değil, hükümetin yattığı kanısında. Doları yukarı doğru iten temel faktörün bu güvensizlik olduğu, panik havasının bundan kaynaklandığı belirtiliyor. 
     Bu çerçevede birkaç nokta daha var 
     Koalisyonun federatif yapısının zaman kaybına yol açması... Koalisyon ortaklarının bazı bakımlardan daha hala kendi kalelerini koruma çabası içinde olmaları ve bu yüzden Derviş'in koordinatörlük rolünün zorlaşması... 
     Kimine göre de Derviş'in bir oyun planı var. Onun için sakin ve kendine güveniyor. 
     Nedir bu oyun planı 
     Bu oyun planının şimdiki aşaması En kısa sürede IMF ile anlaşmak ve dış kaynak, yani taze para girişini güvence altına alarak panik havasını ortadan kaldırmak... 
     Peki, IMF'yi tatmin edecek yeni bir program çıkacak mı 
     Bazı adımlar atılabilecek mi 
     Örneğin Telekom... 
     Bu adımın simgesel bir anlamı var. Konuyu yakın takipte tutan ve Derviş'i de bilen bir kişi dün şöyle diyordu 
     "Türk Telekom IMF açısından öncelikli bir koşul. Parasal açıdan değil. Ankara'nın özelleştirme iradesini ve reform ciddiyetini göstermesi bakımından önemli bir konu. Çünkü bu konuda adamlar yıllardır uyutuldu. Şimdi de Ankara'ya, 'Kale burası, top buradan geçecek, kaleyi başka yere koymaya kalkışma ' diyorlar... Hükümet reform ciddiyetini Telekom'u halletmeden gösteremez." 
     Bu yüzden, eğer IMF ile hızlı tarafından bir anlaşmaya varılmak isteniyorsa, diğer yasalarla birlikte Telekom'un özelleştirilmesini de mümkün kılacak düzenlemenin parlamentodan bir an önce geçmesi şart. 
     Bu yetmeyecek IMF için. 
     Koalisyon ortaklarının IMF açısından doyurucu bir programda uzlaşmaları da bir başka önkoşul. Kolay yutulacak bir lokma değil bu da. Çünkü, yeni programın çok acıtıcı yanları var. 
     Gelirler artırılacak 
     Bu vergi ve zam demek. 
     Giderler kısılacak 
     Bu da örneğin ücrete tırpan demek. Tensikat, işsizlik vesaire demek... 
     Yoksa IMF ile ip kopar. 
     Dolar da alır başını daha beter gider. 
     Dışarısı, koalisyon hükümetine zaten güven beslemiyor. Hangi program çıkarsa çıksın, "Acaba bu hükümet bu programı uygulayabilir mi " sorusu dışarıda, yani IMF'de, Dünya Bankası'nda ya da Washington'da eksik olmayacak. 
     Onun içindir ki yeni programın sulandırılması, hiç kuşku olmasın, IMF ile ipleri kopartır. Dış kaynak umudunu yok eder. 
     Nedir taze para beklentileri 
     IMF ile yeni program konusunda anlaşmaya varılır, kamu bankalarıyla ilgili projede yol alınır ve yasalar da parlamentodan geçerse deniyor ki 
     IMF'den 6.5 milyar dolar... 
     Dünya Bankası'ndan 3 - 5 milyar... 
     Ve G - 7 ülkelerinden katkı... 
     Bu konunun bu ayın ikinci yarısında kesinleşmesi bekleniyor. 
     
Umut ve düş kırıklığı...      İşler çok güç. 
     Derviş sabır istiyor. 
     Hükümette güçlükleri var. 
     Ama boş umut dağıtmaktan da yana değil Derviş. 
     Haklı. 
     Çünkü, boş umutlar gerçekten büyük düş kırıklıklarına yol açar politikada. Ancak, böyle dönemlerde halkın karşısına çıkıp güçlükleri olanca açıklığıyla ve anlaşılır bir dille anlatmak da vardır politikada. 
     Bunu ya Başbakan yapar ya da ilgili bakan. Türkiye yangın yeri, kimse hala çıkıp neyin ne olduğunu anlatmıyor, basının sorularını yanıtlamıyor. 
     Olacak şey mi 
     
     





Neyin krizi 


Felaketin gelişi 


Derviş'in programı 


Molla Kadriş, Coelho’ya karşı 


Kemal Derviş sabır istiyor ama... 


3 ayak 2 model 


Kabahat kimin 


Baba Bush ne diyor 


Tek kollu ekonomist aranıyor’ 


Sokak neden ayakta 


Küreselleşme maçı ve yazarkasa... 


Bush'un mesajı 


Vergisiz olmaz 


Atla gel, Kemal bekliyor 


</TEXT>
</DOC>
