<DOC>
<DOCNO> 38741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/yasam/yas03.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem kirayı ödemedi hem memuru yaktı 
</HEADLINE>
<TEXT>

Yıllardır kira ödemediği evden çıkarılmak istenen Amerikalı, Tahliye emri’ni getiren belediye görevlisini yakarak öldürdü 
     DIŞ HABERLER SERVİSİ 

     ABD’nin New York kentinde oturan eski sabıkalı 53 yaşındaki Joanne Jones, yaklaşık üç yıldır kirasını ödemiyordu. 
     Bunun üzerine 66 yaşındaki Erskine G. Bryce adlı 12 yıllık belediye görevlisi tahliye emrini alarak Jones’un evine gitti. Tahliye emrini görünce bağırıp çağırmaya başlayan Jones’la belediye görevlisi Bryce tartışmaya tutuştular. 
     İtişip kakışma üzerine Jones’u evin ikinci katına kadar takip eden Bryce’ın muhtemelen itilme sonucu trabzanın üstüne düştüğü belirtildi. Jones’un düşen görevlinin önce başına sopayla vurduğu, daha sonra üzerine yanıcı bir madde dökerek ateşe verdiği kaydedildi. Cinayetin ardından Jones’un tutuklandığı, ancak ne zaman mahkemeye çıkacağının bilinmediği belirtildi. 
     



 YAŞAM 





















</TEXT>
</DOC>
