<DOC>
<DOCNO> 40811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/son/sonspo04.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Açık'ta Venus Williams ve Capriati de yarı finalde... 
</HEADLINE>
<TEXT>

     Sezonun 4. ve son ''Grand Slam'' mücadelesi olan 121. ABD Açık Tenis Turnuvası'na, New York kentinde devam ediliyor. 
     Ulusal Tenis Merkezi Kortları'nda süren 15.8 milyon dolar yaklaşık 22 trilyon 120 milyar lira toplam ödüllü turnuvanın 10. gününde, tek bayanlarda son 2 çeyrek final maçı yapılırken, tek erkeklerde de çeyrek final maçlarına başlandı. 
     Günün tek bayanlardaki ilk yarı final mücadelesinde, geçen yıl bu turnuvanın ve bu yıl da Wimbledon Turnuvası'nın şampiyonu olan 4 numaralı seribaşı ABD'li Venus Williams, 5 numaralı seribaşı Belçikalı Kim Clijsters'i 6-3 ve 6-1, diğer karşılaşmada ise bu yılın Avustralya ve Fransa Roland Garros turnuvaları şampiyonu 2 numaralı seribaşı ABD'li Jennifer Capriati, 8 numaralı seribaşı Fransız Amelio Mauresmo'yu 6-3 ve 6-4'lük setlerle 2-0 yenerek yarı finale yükseldiler. 
     Bu 2 raket, yarı finalde birbirleriyle karşılaşacaklar. Yarı finalist raketlerden Venus Williams'ın kardeşi Serena da dün yarı finalist olmuştu. 
     Tek erkeklerde ise 4. turun son müsabakasında, 4 numaralı seribaşı Avustralyalı Lleyton Hewitt, 16 numaralı seribaşı Alman Tommy Haas karşısında 3-6, 7-6 7-2 , 6-4 ve 6-2'lik setlerle 3-1 galip gelip çeyrek finale yükselen son tenisçi oldu. 
     Turnuvada bugün başlayan tek erkeklerin çeyrek final mücadelelerinde ise geçen yılın şampiyonu 3 numaralı seribaşı Rus Marat Safin, Arjantinli Mariano Zabaleta'ya 6-4, 6-4 ve 6-2'lik setlerle 3-0, 2 ABD'li raketten 10 numaralı seribaşı Pete Sampras da bu yılın Avustralya Turnuvası Şampiyonu 2 numaralı seribaşı Andre Agassi'ye tümü tie-break'e giden 6-7 7-9 , 7-6 7-2 , 7-6 7-2 ve 7-6'lık 7-5 setlerle 3-1 üstünlük sağlayarak yarı finale çıktılar. 
     Tek erkeklerde diğer 2 yarı finalist, yarın sabaha karşı Lleyton Hewitt Avustralya 14 -Andy Roddick ABD 18 ve Gustavo Kuerten Brezilya 1 -Yevgeny Kafelnikov Rusya 7 arasındaki diğer 2 çeyrek final maçından sonra belli olacak. 






</TEXT>
</DOC>
