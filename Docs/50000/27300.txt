<DOC>
<DOCNO> 27300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/yasam/yas03.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Nineyi seks hattı yaktı 
</HEADLINE>
<TEXT>

Milyarlık faturaları görünce soluğu Telekom'da alan 80’lik nineye, 'Konuşmuşsun, öde' dediler 
     AHMET ERTAN Balıkesir DHA 

     Edremit'in Akçay sahilindeki evinde yalnız yaşayan 80 yaşındaki Mahmure Uygun, telefonuna gelen mart ve nisan aylarına ait milyarlık faturaları görünce şoke oldu. Çünkü Uygun'a mart ayı görüşmeleri için tam 1 milyar 250 milyon lira fatura geldi. Ayrıntılı fatura isteyen Uygun, telefonundan 0 900'lü 'Sıcağı sıcağına canlı seks' hatlarıyla konuşulduğunu tespit etti. 
     İtiraz edip hattına girildiğini öne süren Mahmure Nine'ye, "Konuşmuşsun, ödeyeceksin" denildi. Çaresiz borcunu ödeyen Uygun'a bu kez nisan dönemi için gelen fatura 9 milyar 757 milyon liraydı. 
     
Faiziyle ödeyecek      Edremit Türk Telekom'a başvuran yaşlı kadın, "Görüşme yapılmış. Bedelini ödemek zorundasınız" yanıtı aldı. Uygun yine sonuç alamayınca Türk Telekom İzmir Başmüdürlüğü'ne başvurdu. 
     Teknik ekibin raporu üzerine Telekom Bölge Müdürlüğü, Mahmure Nine’den gecikme bedeliyle birlikte 12 milyar 583 milyon 998 bin lirayı bulan faturanın ödenmesini istedi. 
     



 YAŞAM 





















</TEXT>
</DOC>
