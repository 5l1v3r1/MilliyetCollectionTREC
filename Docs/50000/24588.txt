<DOC>
<DOCNO> 24588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/guncel/gun09.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Akrep’ soruşturması 
</HEADLINE>
<TEXT>

Profesörler çeteye yardımla suçlandı 
     GÖKÇER TAHİNCİOĞLU Ankara 

     Ankara DGM Savcısı Nuh Mete Yüksel, Türk Dil Kurumu’nda TDK yapılan yolsuzluklara ilişkin yürüttüğü Akrep operasyonu soruşturmasını tamamladı. Yüksel, TDK Başkanı Prof. Dr. Ahmet Ercilasun, yardımcısı Prof. Dr. Hamza Zülfikar ve sayman Mustafa Kurtçuoğlu’nun da aralarında bulunduğu 13 sanık hakkında dava açtı. Yüksel iddianamesinde Kurtçuoğlu’nun, başta çete kurmak olmak üzere, değişik suçlardan 28 yıla kadar hapisle yargılanmasını istedi. Yüksel, kurumun başındaki profesörleri de çeteye yardım ve görevi kötüye kullanmakla suçladı. Kurtçuoğlu’nun, kurumun paralarıyla Gülizar Metin adlı bir konsomatrisle birlikte gazinolar ve iki kahvehane işlettiği ortaya çıkarıldı. 
     
     



 GÜNCEL 















</TEXT>
</DOC>
