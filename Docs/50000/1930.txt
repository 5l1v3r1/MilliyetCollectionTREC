<DOC>
<DOCNO> 1930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/dunya/dun03.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bill’in veda konseri 
</HEADLINE>
<TEXT>

     YASEMİN ÇONGAR Washington 

     Sekiz yıl önce siyasette hala bazı acemilikleri olan ve dünyanın tanımadığı bir "taşra eyaleti valisi" olarak girdiği başkanlık yarışında ilk ivmeyi New Hamsphire’da kazanmıştı Bill Clinton. Şimdi, iki dönem üst üste seçildikten, ABD’yi sarsan Monica skandalına rağmen halkın büyük bölümünün gönlünde taht kurmayı başarıp ülkesini dünyanın "en güçlü ekonomisi" konumuna getirdikten sonra, başkanlık görevine veda ederken de ilk olarak New Hampshire’lılara koştu. 
     Beyaz Saray’ı 1992’de Baba Bush’tan devralan, şimdi oğul Bush’a verecek olan Clinton, sekiz yıl önce New Hampshire halkına verdiği, "Ben sizi Bush gibi yarı yolda terketmem, sonuna kadar yanınızda olurum" vaadini, kendisini dinlemek için toplanan 2 bin kişi önünde veda ederken de yineledi. 
     Clinton, ziyaret ettiği New Hampshire Lisesi’nde de, okul orkestrasıyla birlikte, artık simgesi haline gelmiş olan saksafonunu üfledi. 
     


 DÜNYA 













</TEXT>
</DOC>
