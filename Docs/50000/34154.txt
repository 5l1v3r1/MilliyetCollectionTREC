<DOC>
<DOCNO> 34154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/son/sonspo06.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Beckenbauer "Şampiyon olsak da Bayern Münih'i bırakacağım" 
</HEADLINE>
<TEXT>

     Almanya Birinci Ligi ve Avrupa Şampiyonlar Ligi Şampiyonu FC Bayern Münih'in kulüp başkanı Franz Beckenbauer, bu sezon içinde görevinden ayrılmaya hazırlanıyor. 
     Franz Beckenbauer, Münih'te Alman Haber Ajansı'na DPA yaptığı açıklamada, kulübünün bir sermaye şirketine dönüştürülmesinden şikayetçi olduğunu belirterek, ''Bayern Münih'in 1 yıl sonra yeniden şampiyon olması durumunda bile kulübün başında olmayacağım'' dedi. 
     FC Bayern Münih'in 1994 yılından itibaren başında bulunan ve anlaşması 2003 yılına dek geçerli olan Beckenbauer, kulübün sermaye şirketine dönüştürülmesiyle başkanlık görevinin bir önemi kalmadığına işaret ederek, gelecekte denetim kurulu başkanı olarak görev yapacağını, 2006 Dünya Futbol Şampiyonası Organizasyon Komitesi Başkanı olarak çalışmalarına ağırlık vereceğini söyledi. 
     FC Bayern Münihli futbolculardan da daha iyi oynamalarını isteyen Beckenbauer, ''Lig maçlarında daha fazla konsantrasyon ve daha az puan kaybı bekliyorum. Şampiyon olmamıza karşın geçen sezon aldığımız 9 yenilgi sayısı bir hayli fazla'' diye konuştu. 






</TEXT>
</DOC>
