<DOC>
<DOCNO> 12691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/yazar/cankat.html </URL>
<DATE> 2001/03/23/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Sabiha Gökçen 
</HEADLINE>
<TEXT>

     Kadın haklarının tepeden inme kanunlarla "verildiği" Türkiye’de, Sabiha Gökçen bir simgeydi. Çağdaş Türk kadınının simgesiydi. Kadın erkek eşitliğinin simgesiydi. 
     Erkeklerin bile fizik olarak zor dayandığı bir işi bundan 65 yıl önce başardı Türkiye’nin ve yanılmıyorsam dünyanın ilk kadın savaş pilotlarından biriydi. 
     "Atatürk’ün manev kızı" olmasına rağmen, bu yakınlığını asla istismar etmedi. Aksine, Mustafa Kemal’in adına en küçük bir gölge düşürmemeye dikkat ederek, vakur, haysiyetli ve mütevazı bir ömür sürdü. 
     Allah için, Türkiye de Sabiha Hanım’a saygı duydu, onun kıymetini bildi. 
     Adı, uluslararası bir havalimanına verilmiş bir başka havacı kadın var mı acaba yeryüzünde 
     Sahi, İstanbul’un ikinci uluslararası havalimanına Sabiha Gökçen adını vermeyi kim akıl etti acaba 
     Aklına sağlık demek için soruyorum. Ölüm haberi üzerine, havalimanında bayrakların yarıya indirilmesi de beni çok duygulandırdı. 
     Sevgili Sabiha Gökçen Türk kadınları sizi hep minnet ve şükranla anacağız. 
     Nur içinde yatın 
     
ÇAPKINLIK HABERİNE GİRİŞ      Türkiye’de "sosyete güzeli" diye bir "tür" var. Neyle geçinirler, paralarının kaynağı nedir Günahları boynuna .. 
     Gazetelerde boy gösteren bir sosyete güzeli de Siren Ertan. Hakkındaki haberlerin çoğu "Eşinden ayrıldıktan sonra gece hayatına dönen..." diye başlıyor. Mübarek sanki kocasından boşanmamış, zincirden boşalmış. 
     Gece hayatı olan biri değilim. Bir yere çıkarsam da tiyatroya, operaya, yemeğe gitmeyi tercih ederim. Eh o zaman gezip eğlenenleri kınarsın, diyeceksiniz. 
     Katolik mektebinde, felsefe hocası papaz sormuş "İnsanlığa en büyük hayrı işlemiş insan kimdir Bilene şu 100 doları vereceğim " 
     Moşe atılmış, "Hz. İsa’dır mösyö " 
     Yüz doları uzatırken papaz sormuş "Aferin oğlum Moşe, doğru bildin. Ama sen Musev sin. Dininize göre, insanların en hayırlısı Hz. Musa’dır. Sen niye İsa dedin " 
     "Musa Musa’dır, demiş küçük Moşe, ama ticaret de ticarettir " 
     Yani dedikodu dedikodudur... 
     Ben de size bugün laf uzadı , yarın bu güzel hanımın son çapkınlığını anlatacağım 
     
Zakazukha’ya hayır      Moskova’da patlak veren "Zakazukha Skandalı"na, Uluslararası Halkla İlişkiler Derneği IPRA el koydu. Zakazukha dedikleri "gazetelerin, para karşılığı haber yayımlaması" imiş. Halkla ilişkiler şirketi, basında yer almasını istediği bir haberi yazıp gazeteye geçiyor, gazete arayıp "bunu yayımlarız ama şu kadar paranızı alırız" diyormuş. 
     Bu rezaletin ortaya çıkışı da ayrı bir hik ye. Promaco adlı bir Rus halkla ilişkiler şirketi, olmayan bir dükk nın açılışı için basın bülteni hazırlayıp gazetelere ve televizyonlara gönderdi. Bunlardan 16’sı arayıp "haberinizi yaparız, ama şu kadar para alırız" dediler. Sonuçta 13 yayın organında, hayal Svetophor mağazasının açılışı yer aldı. 
     IPRA, Rusya’daki bu rezaletin ortaya çıkmasından son derece memnun. Dernek yöneticileri, "Liberalizme yeni geçmiş ülkeler için özgür basın yeni bir kavramdır. Zakazukha’yla biz de mücadele ediyoruz" diyorlar. 
     Benim de aklıma "Ya Türkiye " diye geldi hemen. Halimize şükredelim 
     
Bugün bu işi halledelim      Kurban Bayramı sırasında gazetelerde yer alan "minicik" bir ilanı kesip ayırmışım. Bedensel Engellilerle Dayanışma Derneği’nin verdiği ilanda "Halen derneğimizde tekerlekli sandalye için sıra bekleyen 2.700 kişi var" denilmiş. 
     Sokağa çıkamayan evinde tuvalete gitmek için bile birilerine muhtaç olan insanlar. İmk nları olmadığı için alamadıkları o tekerlekli sandalye kaç para, biliyor musunuz 80 milyon lira 
     Dernek, bayramda gelen yardımlarla, 700 kişiye tekerlekli sandalye temin etti. Kaldı 2.000 kişi. Haydi benim güzel gönüllü insanlarım, bu ayıbı elbirliğiyle silelim 
     Dernek telefonu 0216 370 81 66 
     
     





Telefon ve emperyalizm 


Tele damping 


Özkan arabulucu 


Sabiha Gökçen 


Yarısı boş yarısı dolu bir bardak... 


Kelime ekonomisi 


Fatih Üniversitesi 


Kim, ne istiyor 


"Boğa" öldü, yaşasın yeni kral "ayı" 


Erken seçim var mı 


Ordan, burdan, şurdan 


F'de ölüm 


31 Mart kabusu 


İçeride harcamak için dışarıdan para dileniyoruz 


TÜSİAD hapisten savunma alacak 


</TEXT>
</DOC>
