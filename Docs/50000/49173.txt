<DOC>
<DOCNO> 49173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/ekonomi/eko06.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bürokraside Avrupa lideriyiz 
</HEADLINE>
<TEXT>

Türkiye’de girişimcinin bir yatırımı sonuçlandırabilmesi için 172 imzayı tamamlaması gerekiyor 
     ANKARA Milliyet 

     "Bugün git yarın gel" cümlesiyle tanınan bürokratik işlemlerin çokluğu Türkiye’ye derece getirdi. Türkiye, dünyada bürokrasiyi "en çok engelleyen" 13’üncü ülke konumunda bulunuyor. 
     Türkiye İşveren Sendikaları Konfederasyonu’nun TİSK araştırmasına göre, Türkiye, bürokratik işlemlerdeki zorluklar nedeniyle dünyada, Slovakya, Venezuella, Slovenya, Endonezya, Polonya, Fransa, Rusya, İtalya, Kolombiya, Filipinler, Çin ve Hindistan’dan sonra 13’üncü sırada yer alıyor. 
     
     Zaman heba oluyor 
     Dünyada bürokratik işlemlerin en kolay yapıldığı ülkelerin başında ise Singapur, Finlandiya, İzlanda, Hong Kong, İrlanda, İsveç, İsviçre, Danimarka ve Avusturya geliyor. 
     Türkiye’deki bürokratik ortamın çalışmaya ve çalıştırmaya engel olduğu, ekonominin rekabet gücünü zayıflattığı görüşü ileri sürülen TİSK araştırmasında, Türkiye’de işletme faaliyetine ilişkin sürenin yüzde 20’sinin bürokrasi tarafından heba edildiği bildirildi. 
     TİSK araştırmasına göre, bir işletmeci Türkiye’de bürokrasiye yüzde 20 oranında süre harcarken, Ortadoğu ve Avrupa ülkeleri yüzde 8, Güney Amerika ülkeleri ise yüzde 4 oranında zaman harcıyor. 
     
     Arazi 24 ayda alınıyor 

</TEXT>
</DOC>
