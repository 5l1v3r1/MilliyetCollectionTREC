<DOC>
<DOCNO> 39429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/son/sontur14.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan'dan MOSSAD tepkisi 
</HEADLINE>
<TEXT>

     Saddet Partisi Genel Başkanı Recai Kutan, uğradığı bıçaklı saldırı sonucu yaşamını yitiren işadamı Üzeyir Garih cinayeti için İsrail İstihbarat Örgütü Mossad'dan Türkiye'ye üç istihbaratçının geldiği yönündeki haberlerin yanlış olmasını temmeni ettiğini bildirdi. 
     Üzeyir Garih'in cenaze törenine katılan Kutan, gazetecilerin Garih cinayeti ile ilgili sorularını yanıtladı. Gazetecilerin "Mossad'dan üç istihbaratçının Türkiye'ye geldiği yönündeki haberleri nasıl değerlendiriyorsunuz" sorusuna Kutan, "Yanlış olmasını canı gönülden temmeni ediyorum" karşılığını verdi. 
     Kutan, açıklamasını şöyle sürdürdü "Bu hakikaten millet olarak, devlet olarak onurumuzu kıracak bir şeydir. Tersini düşünün İsrail'de bir Türk Allah vermesin katledildiğinde, MİT'in üç ajanının oraya gidip araştırma yapmasına müsade eder mi Etmez. Ancak sanki bu normalmiş gibi, gayet rahat. Soruluyor Sayın Başbakan'a. Yok böyle bir şeyden haberim diyor. Yani anlaşılıyor ki bu meseleler Türkiye'de iyice sahipsiz durumdadır." 
     Cinayetin araştırma sürecini de eleştiren Kutan, emniyet görevlilerinin olayı başlangıçtan itibaren, yanlış ele aldığını iddia etti. Cinayetin ardından 13 yaşında bir çocuğun gözaltına alındığını ve katil zanlısı olarak kamuoyuna tanıtıldığını anımsatan Kutan, "Çok acele karar verildi. 13 yaşında bir çocuk kesin deliller varmış gibi itham edildi. Sonunda böyle olmadğı anlaşıldı. Böylece iki üç gün kayboldu. Meselenin çok yönlü olarak ele alınması gerekirdi" yorumunda bulundu. 
     Kutan, ayrıca Garih'i okul döneminden tanıdığını, iş hayatında da yakın ilişkilerinin olduğunu söyledi. Garih'in her yönüyle takdir ettiği bir kişi olduğunu kaydeden Kutan, "Çok yönlü bir insandı. Bu itibarla toplumumuz için çok büyük bir kayıp. Çok anlamsız bir cinayete kurban gitti. Temmenimiz faillerinin ya da failinin bir an önce bulunmasıdır" diye konuştu. 






</TEXT>
</DOC>
