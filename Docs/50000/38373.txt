<DOC>
<DOCNO> 38373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/yasam/yas01.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Şanlı direniş örnek oldu 
</HEADLINE>
<TEXT>

Der Spiegel dergisi Alman kadınlarına seslendi Manavgat’ta "Su yoksa seks de yok" diyen Türk kadınlarını örnek alın 
     DIŞ HABERLER SERVİSİ 

     KOCALARINA su gelene kadar seks yasağı koyan Manavgatlı köylü kadınlara, Alman haber dergisi Der Spiegel övgüler yağdırdı. "Benzer bir olay milattan önce Yunanistan’da da gerçekleşmişti. O zaman Atinalı kadınlar, erkeklerine seks grevi uygulayarak Sparta Savaşı’nı sona erdirmişlerdi. Peki neden böyle bir olay bin yılda bir gerçekleşiyor " diye soran haberde, Alman kadınların "Türk kardeşlerini" örnek almaları önerildi. 
     
Sorunu basitçe çözdüler      HABERDE tarihteki büyük buluşların aslında çok basit olduğuna dikkat çekilerek, Türk kadınının da su derdini yine basit bir yöntemle çözdüğü belirtildi. Haberde Alman kadınına da şu eleştirilerde de bulunuldu "Milyonlarca Alman kadını neden Türk kardeşlerini örnek almıyor Daha temiz bir dünya, kadınlar için daha fazla park yeri ve TV’de daha az şiddet gibi konularda bizim kadınlarımız niye Türk kadını gibi davranmıyor Ne yazık ki Almanya’da, Türkiye’deki kadınlar gibi kadın yok." 
     



 YAŞAM 


























</TEXT>
</DOC>
