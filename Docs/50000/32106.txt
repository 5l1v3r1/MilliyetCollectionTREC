<DOC>
<DOCNO> 32106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/magazin/yazdud.html </URL>
<DATE> 2001/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi sosyetede kır düğünleri moda 
</HEADLINE>
<TEXT>

Kikka, Gloria Jean's Cafe, Case, Murphy's, Kalamış Divan, farklı, zevkli, hesaplı mekan 'Kırıntı', Nakkaştepe'de Bridge, IN'n Out, Osmanlı mutfağı ve Asya'da eğlenceye buyrun... 
     Efendim, hep Avrupa yakasından sözediyorum. Asya yakasından bazı mekan sahipleri ve okuyucular "Bizim canımız yok mu " deyince düştüm yollara. Aslında zaman zaman Bağdat Caddesi, Kadıköy yakasında da sırdaşım İsmail Akkaya ile attığımız turlarda uğradığımız durakları tanıtıyorum. Ama bu kez köşemin tamamını Asya yakasına ayırdım. İnanın, saat 19.00'da başladığım turum, sabah 04.00'e kadar sürdü. Bayağı hareketli bir geceydi. Ekonomik krize rağmen hangi mekana gittiysem tıklım tıklımdı. Önce İsmail'in kızkardeşi Tansel'i almak için Coconut Solarium'a gittik. Hayli hoş bir yer. Daha çok aileler geliyor. Sahibi Ruhsar Şentürk cici bir insan. İlgilenenler için telefon numarası 0216 411 12 63. Bir süre Bağdat Caddesi'nde yürüdük. İlk dikkatimi çeken yer, tarihi dekoruyla 'Osmanlı Mutfağı' oldu. Fiyatları her sınıf için geçerli. Aileler ve gençler için ideal. Baba -oğul, Necmi, Mithat, Fehmi Akyol sahipleri. Çorba fiyatları 1 ila 1.5 milyon, ızgara ve kebaplar bonfile, biftek, şinitzel, kuzu pirzola, piliç ızgara, hünkar beğendi, istim, taş, patlıcan, avcı kebabı 1.5 ila 2 milyon 400 bin lira arasında. Ev yemeklerinden kekikli kır köftesi, etli yaprak dolması, etli kabak, patlıcan ve lahana dolmaları 1.5 ila 1 milyon 800 bin lira civarında. Pilav, makarna ve börek çeşitleri de mevcut. Talaş, su, ıspanaklı kol böreği gibi... Fiyatlar 900 bin lira. Telefon numarası 0216 358 85 45. İstanbul'un tarihe konu olmuş en güzel tepelerinden Nakkaştepe'de kurulan, doğayla içiçe olan Nakkaştepe Et Lokantası ve Bridge Restaurant'ı çok methetmişlerdi. Türk ve dünya mutfağı hakim. Et ve balık ağırlıkta. Canlı müzik var. Uğradık, ama yemeğe başka yere sözümüz vardı. Rezervasyon için telefon numarası 0216 391 95 85. Bağdat Caddesi'nde turlarken sevgili Sibel Zorlu'nun önerdiği Gloria Jean's Coffee'ye girdik. Gençlik ayakta. Yaklaşık 90 çeşit kahve var. Sandöviç ve salata çeşitleri de şık. İlginç tarafı, Amerika'dan getirtilen özel bardaklarla arabanızda bile kahvenizi içebiliyorsunuz. Sabah saat 07.00'den 24.00'e kadar açık. Yine aynı cadde üzerinde Kikka dikkatimi çekti. 5 yıldır hizmet veren bu mekanda deniz mahsulleri, et yemekleri, İtalyan makarnaları ön planda. Kikka'da dekorasyon ahşap. Çok da şık. Sevgili Gamze Saygı'nın nişanlısı Mert Soley'in Bağdat Caddesi'nde yeni açtığı Case'nin de şöhreti dillerde. İçeriye girince kendimi Amerika ya da Avrupa'da bir mekanda sandım. Dekorasyonu Mert'in kardeşi Reşit Soley yapmış. Mutfak İtalyan, Fransız ve uluslararası. Mutfak şefi Park Şamdan'dan tanıdığım Selahattin Koç. Servis şefleri Adil Öngel, Özkan Ekinci. Garsonların çoğu tanıdık. Abdullah Erden, Adil Öngel, Özkan Ekinci arı gibi çalışıyor. Case tıklım tıklımdı. Gamze ve Mert ile sohbet ettik. Gamze Saygı bildiğiniz üzere Buket Saygı'nın ablası. Mekanın şıklığında sanırım Gamze'nin de parmağı var. Carpaccio, hellim ızgara, susamlı piliç ve straganof salatası, midye denizci çorbası, spagetti carbonara, limon soslu piliç, fesleğen soslu bonfile mönünün gözde seçeneklerinden. Browni çok iyi. Sevgili Rıfat Ababay'a öneririm, o çok sever de. Case'ye hayli renkli isimler geliyor. Seren Serengil -Ozan Kaçmaz çifti, Buket Saygı, Çelik, Eda Modoğlu, Ali Saral, Ebru Yaşar, Sibel Can, Zeynep Merkit, Neşe Erberk, Meltem Hakarar, Ali Dürüst ve Caroline -Mustafa Koç. Rezervasyon için telefon numarası 0216 385 98 15. 
     
Servis farklı, anlayış farklı, işletme mükemmel 'Kırıntı'      Mekan sahiplerini hiç tanımıyorum. Ama Asya yakasına her geçtiğimde Tansel Akkaya, "Kırıntı'ya gidelim. Burayı bir gör deyince" dediği için yemeğe gittik. Kırıntı gerçekten mükemmel. Genel Koordinatör Hicri Sağlam işini iyi biliyor. Personelin yarısından çoğu beni tanıdı, ama zaten her masaya aynı incelikte servis yapıyorlar. Kırıntı ilk olarak Moda'da 1981 yılında faaliyete geçmiş. Erenköy Kırıntı ise 1999 yılında açılmış. Fuat Erdoğan, Erol Altan ve Kemal Şedde sahipleri. Hemen belirteyim, Kırıntı'nın benim reklamıma ihtiyacı yok. İki katı da bahçesi de tıklım tıklımdı. Ağırlık gençlerdeydi. Mönü sürekli yenileniyormuş. Mutfak şefi Hüsnü Düzen, pastane şefi Esra Aybar. Barda Batuhan Ural var. Servis, saat 10.00'da kahvaltı ile başlıyor. Porsiyonlar Amerika'daki gibi çok büyük, yani tek bir çeşit ile doyabiliyorsunuz. Fiyatlar makul. Burger çeşitleri 3.5 ila 6 milyon 900 bin lira. Ama garnitürü bol. Sıcak sand viçler 3.5 -6.5, soğuklar ise 4 ila 7 milyon lira. Vejetaryenler için özel mönü sunuyorlar. Patates, brüksel lahana, mantar, havuç üzerine sos ve eritilmiş peynir 4.5, sebzeli kiş 3.5, Amerikan peynirli broccoli 4 milyon 900 bin, sebzeli kıtır krep 3 milyon 950, sebze ızgara ise 4.5 milyon lira. Bitmedi. Diyet mönü de var. Beyaz hindi filetosu, mantar, haşlanmış pilav, mevsim sebzeleriyle birlikte 5.5, haşlanmış tavuk göğüs yine sebzelerle 5.5 milyon lira. Tatlı çeşitleri saymakla bitmez. Fiyatları 750 bin ile 4 milyon lira arasında değişiyor. İçecek fiyatları ise 1.5 -3 milyon. Yan masadan iki okuyucum çıktı, onlar da Asya yakasını yazacağım için çok memnun oldular. Planet Giyim'in sahipleri Ruken Başak ve Elif Kelebek, hem iyi birer Posta okuyucuları hem de Kırıntı'nın müdavimleri. Tıka basa yedik, yüzde 20 indirim yaptılar, üç kişi 26 milyon lira ödedik. Kırıntı çıkışında yediklerimizi eritmek için yine tur atmak caiz oldu. Baktım, acaip kontrol var. Bağdat Caddesi'ndeki kazalardan sonra trafik işi sıkı tutmaya başlamış anlayacağınız. 
     
IN'n Out, Murphy's, Biz Bize ve Chinawhite'dan pahalısı var      Şu günlerde yeniden diyete giren sevgili Rıfat Ababay'ın bence Bağdat Caddesi'nde tur atması şart. Çünkü o kadar şık ve o kadar çok diyet, vejetaryen mönü sunan yerler var ki... Asya yakası gerçekten farklı bir eğlence ve medeniyet. Üstelik fiyatlar makul. Aynı yakadaki bir başka mekan da IN'n Out. Fast food ve paket servisi mevcut. Erhan, Çetin, Hicabi İnan ile burada sohbet ettim. Burada 'In'n Out Salata' çok meşhur ve porsiyonu doyurucu. İçinde karışık yeşillik, tavuk, mısır, kaşar ve peyaz peynir var. Hamburgerler 1 milyon 850 ila 2.5 milyon lira arasında. Tansel, kömürde et döneri çok methetti. Tavuk şiş, köfte, sosis ızgara da var. IN'n Out'un en büyük özelliği etli, etli -mantarlı, tavuklu, tavuklu -mantarlı yufka çeşitleri. Bu arada kaşarlı, sucuklu, karışık ve spesyal tostlar 750 ila 1.5 milyon arasında. Evlere paket servisi de var. İlgilenenler için telefon numarası 0216 363 27 30. Biraz deniz havası almak için Kalamış Marina'ya gittik. Murphy's, Ankara Hilton ve İstanbul Divan Oteli'ndeki dans barlarından sonra müziği ve dansıyla Kalamış Marina'nın içinde açılmış. Haftanın her günü saat 17.00'den itibaren hizmette. Akşamları Küba Orkestrası canlı müzik yapıyor. Biz Divan Marina Brasserie'ye girdik. Doluydu. Banka usulü, kasadan bir numara verip sizi oturtuyorlar. Çok düzgün bir yer. Dekorasyon, müzik, servis herşey mükemmel, garsonlar çok terbiyeli. Tansel iki Baily's, İsmail iki viski içti. Ben perşembe olduğu için alkol almadım, bir rokoko ve su istedim. Bu kez hesap ödeme sırası bendeydi. Ama adisyon gelince ortadan kayboldum. Çünkü 70 milyon liraydı. Yanlışlık olup olmadığını sordum, "Doğru" dediler. Tabii ki ödedim ve fatura aldım. Son günlerin popüler yerlerinden biri olan ve pahalılığıyla ünlenen Chinawhite'dan da 'kazık' bir yer varmış demek ki. O hesaptan sonra kendime gelmem için tura devam ettik. Bağdat Caddesi'nde, Oktay Kuaför'ün hemen yanında, üzerinde 'kiralık' yazan bir dükkanı gösteren Tansel, "Buranın aylık kirası 33 milyar" deyince daha da şaşırdım. Evet, Asya kıtasından değişik mekanlar sundum. Tur sırasında karşılaştığım sevgili Ozan Kaçmaz, yani Seren'in kocası, Bodrum'a yazlığa gideceklerini, 10 gün tatil yapacaklarını söyledi. Önümüzdeki günlerde Asya yakasında bir tur daha yapacağım, çünkü methini işitip de görmediğim çok mekan var. Finali Caddebostan'daki 'Biz Bize'de fasıl dinleyerek yaptık. Burada eski bir dosta rastladım. Bana, "Şenay sosyete, düğünlerini otellerin balo salonlarında ve bahçelerinde yapmıyor artık. Özelikle de Erbakan'ın kızının düğününden sonra, biraz da medyadan kaçıyor" dedi. Nitekim Edvina Sponza ile Murat Özyeğin'in düğünleri Tarabya'da, Fransız Başkonsolosluğu'nun bahçesinde yapılacakmış. Sıkı güvenlik önlemleri altında. Bahçenin dekorasyonu düzenleniyormuş. Aslı Ilıcak ve Ali Yemeniciler'in düğünü de Park Orman'da. Efendim, bu pazar da bu kadar. En kötü gününüz benimkinden iyi olsun. Minik bir izne çıkıyorum. Pazar ve çarşamba günleri sizlerle olamayacağım, dönüşte yeni dedikodularda buluşmak üzere sevgiyle kalın. 
     
     



 MAGAZİN 















</TEXT>
</DOC>
