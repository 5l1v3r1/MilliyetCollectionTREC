<DOC>
<DOCNO> 47704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/son/sondun16.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban sözcüsü "Bin Ladin'le ilgili tavrımızda bir değişiklik yok" 
</HEADLINE>
<TEXT>

     Afganistan'da iktidardaki Taliban yönetiminin Suudi asıllı Usame Bin Ladin konusundaki tutumunu değiştirmediği bildirildi. 
     Taliban yanlısı Afgan İslami Ajansı'na AIP göre, Taliban'ın Pakistan Büyükelçisi Abdüsselam Zaif, ''Usame Bin Ladin konusundaki tutumumuzda değişiklik yok'' diye konuştu. 
     Afganistan'da bir hafta kaldıktan sonra Pakistan'a dönen Zaif, Taliban askerlerinin, ülkeye giren Amerikan güçleriyle savaşmaya hazır olduğunu da belirtti. 
     Zaif, Afganistan'dan dönüşünde Ketta kentinde yaptığı açıklamada da ABD'nin Afganistan'a yönelik bombardımanlarını durdurması için Pakistan yönetimine ''ateşkes planı'' sunacağını belirtti. 
     Kandahar'da Taliban lideri Molla Muhammed Ömer ile biraraya geldiğini kaydeden Zaif, ''Liderimle ateşkes planını görüşmek üzere Kandahar'a gittim'' dedi. 
     






</TEXT>
</DOC>
