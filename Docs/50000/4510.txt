<DOC>
<DOCNO> 4510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/son/sonspo04.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli futbolculara moral yemeği 
</HEADLINE>
<TEXT>

     Fenerbahçeli futbolcular ve teknik heyet, Samandıra'da yapılan antrenmandan sonra, Üsküdar'da bir lokantada moral yemeği yedi. 
     Sarı-lacivertli ekip, Teknik Direktör Mustafa Denizli'nin isteği üzerine, öğle yemeğinde Üsküdar'daki Angel Balık Restaurant'a gitti. Yemeğe, sadece futbolcular ve teknik heyet katıldı. Bu arada, Fenerbahçe'nin golcü futbolcusu Baliç, uzun süren bir hasrete son vererek Türkiye Kupası'nı kazanmak istediklerini söyledi. 
     Türkiye Kupası çeyrek finalinde, Ankaragücü'nü yenerek tur atlayacaklarına inandığını ifade eden Baliç, sakatlığıyla ilgili söylenenlere de değinerek, ''Şu an sakatlıkla ilgili en küçük bir problemim yok. Antrenmanlardaki ufak tefek sakatlıklar ise normal şeyler'' dedi. Sakatlığı bulunan Fenerbahçeli futbolcu Yusuf ise tedavisinin sürdüğünü ve Ankaragücü kupa maçında takımdaki yerini alamayacağını, ancak İstanbulspor ile yapacakları lig maçına yetişeceğini kaydetti. 




</TEXT>
</DOC>
