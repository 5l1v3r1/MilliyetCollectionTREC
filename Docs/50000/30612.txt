<DOC>
<DOCNO> 30612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/spor/spo02.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Rapajiç sorun oldu 
</HEADLINE>
<TEXT>

Hırvat futbolcunun h l tatilden dönmemesi sıkıntı yarattı. Denizli’nin dönüşünde sorguya çekeceği, ağır idman cezası vereceği belirtildi 
     HÜSEYİN YAVUZ 

     FENERBAHÇE’NİN Hırvat oyuncusu Rapajiç iznini nedensiz bir şekilde uzatınca kendisini sürekli koruyan Teknik Direktör Denizli’nin bile tepkisini çekti. Takım arkadaşları hafta başından beri Şampiyonlar Ligi ön eleme maçına hazırlanırken, Rapajiç üç gün izin aldı, ardından da bu da yetmezmiş gibi keyfi olarak tatilini hafta sonunda bitireceğini bildirdi. 
     ANTRENMAN sevmezliği ile tanınan Rapajiç’in hafta sonunda İstanbul’da olacağı ve Teknik Direktör Denizli tarafından sorguya çekileceği öğrenildi. Denizli "Mazeretsiz hiçbir gecikme olmaz, her mazeretin bir bedeli vardır. Geri döndüğünde takım arkadaşları gibi o da çok su kaybına uğrayacak" diyerek Rapajiç’i fizik olarak da cezalandıracağını ima etti. 
     
Doğan’dan suçlama      GAZİANTEPSPOR Başkanı Celal Doğan, Fenerbahçe’nin kadrosuna katmak istediği Hakan’ı, bonservis bedelinde anlaşamayınca, Polonya’nın Pogon Kulübü üzerinden transfer etmeye çalışmasına tepki gösterdi. Doğan, "Hülle spor ile bağdaşmaz. Fenerbahçe Başkanı’nın Gaziantep ve Gaziantepspor’a olan düşmanlığını bir türlü anlayamıyorum. Gaziantep halkı bu haksızlığa sessiz kalamaz" dedi. 
     
Ali Akdeniz F.Bahçe’de      FENERBAHÇE, Samsunsporlu sol kanat oyuncusu Ali Akdeniz’i dün renklerine bağladı. İç transferde kulübü ile anlaşamayan Celil, Ali Akdeniz’e karşılık Samsunspor’a verildi. Sarı - Lacivertli kulüp ayrıca Karadeniz ekibine para da ödeyecek. Ali Akdeniz bugün Fenerbahçe ile sözleşme imzalayacak. 
     SARI-LACİVERTLİ futbolcular Denizli’nin ağır tempolu çalışmaları nedeniyle sıkıntılı günler yaşıyorlar. Denizli sıcaklar nedeniyle antrenman saatlerini değiştirebileceğini duyurdu. Bu arada Fenerbahçeli futbolcular ve teknik heyet dün kaynaşma yemeği yediler. Öte yandan Fenerbahçe Erkek Basketbol Takımı’nın teknik patronluğuna Murat Özgül getirildi. 
     



 SPOR 





















</TEXT>
</DOC>
