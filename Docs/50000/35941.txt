<DOC>
<DOCNO> 35941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/dunya/dun03.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kloncular kuyruk oldu 
</HEADLINE>
<TEXT>

İnsan kopyalamaya kasımda başlayacağını ilan eden Doktor Antinori, 1.500 çiftin bu iş için başvurduğunu açıkladı 
     DIŞ HABERLER SERVİSİ 

     ABD ve İngiltere gibi ülkelerin ahlaki endişelerine rağmen, kasım ayında 200 kadının kopyalanmış embriyolarla hamile kalmasını sağlayacağını açıklayan İtalyan doktor Severino Antinori, kararından dönmeyeceğini vurgulayarak, yüzlerce çiftin kopyalanma istemiyle kendisine başvurduğunu söyledi. 
     İtalyan basınına konuşan Antinori, ABD’den bin 300, İtalya’dan ise 200 çiftin kopyalanmış embriyolar aracılığıyla hamile kalmak istediğini açıkladı. 
     Öte yandan İtalya’da Antinori’nin çalışmalarının yasaklanması için bir girişim başlatıldı. İtalya Tıp Birliği, doktorun disiplin cezasına çarptırılması için harekete geçerken, birliğin Başkan Yardımcısı Mario Falconi, Antinori’nin İtalya’da çalışmasının tamamen yasaklanması gerektiğini söyledi. 
     
     Hitler’le yarışıyor 
     Antinori’nin girişimine Katolik dünyasını kalbi Vatikan’dan da sert tepki geldi. Kardinal Joseph Ratzinger, Antinori’nin Hitler ile rekabet ettiğini söyleyerek, "Çocukları kopyalamak bir Nazi çılgınlığıdır" dedi. Kardinal, Antinori’nin Hitler’in üstün ırk yaratma planlarını tamamlamaya çalıştığını öne sürdü. 
     
     Durduramazsınız’ 
     Tedavi amaçlı klonlamanın önüne engeller konulamayacağını" belirten Antinori, "Klonlama pek çok hastalığa son vermemizi, kısır erkeklerin çocuk sahibi olmasını sağlayacak" dedi. 
     



 DÜNYA 












</TEXT>
</DOC>
