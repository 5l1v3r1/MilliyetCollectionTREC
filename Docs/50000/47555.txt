<DOC>
<DOCNO> 47555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/son/sonspo05.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş "Polonyalı Bak için Lyon ile görüşmelerimiz sürüyor" 
</HEADLINE>
<TEXT>

     Beşiktaş'ta, yabancı oyuncu arayışları sürerken, Polonyalı Jacek Bak için kulübü Olympique Lyon ile görüşmelerin sürdüğü açıklandı. 
     Beşiktaş Kulübü İletişim Komitesi Başkanı Mete Düren, daha önce Bak konusunda anlaşmanın sağlandığını açıkladıklarını belirterek, ''Ancak Polonyalı Bak için Olympique Lyon ile görüşmelerimiz sürüyor'' dedi. 
     Düren, Bak'ın transferi konusunda kulübüyle bazı pürüzleri henüz gideremediklerini vurgulayarak, ''Olympique Lyon karşısında pazarlık hakkımızı kullanıyoruz. 2 gün içinde anlaşma sağlayıp Galatasaray maçına çıkarmamız zor. Ama gelecek haftaya kadar Bak konusundaki transfer çalışması netlik kazanacak'' diye konuştu. 
     Düren, yabancı kaleci konusunda da temaslarının sürdüğünü vurgulayarak, ''Bu da Galatasaray maçına kadar netlik kazanmayacak. 
     Galatasaray karşısına Yimpaş Yozgatspor maçındaki kaleci kadrosuyla çıkacağız'' dedi. 
     Düren, Gençlerbirliği'nin futbolcusu Tolga için de temasların başkanlar düzeyinde yapıldığını, fiyat konusunda pürüzler olması nedeniyle görüşmelerin şu an için durduğunu kaydetti. 
     






</TEXT>
</DOC>
