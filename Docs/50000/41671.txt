<DOC>
<DOCNO> 41671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/guncel/gun13.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
O söylemişti 
</HEADLINE>
<TEXT>

"Gökyüzü 45 derecede yanacak, ateş New City'ye yaklaşıyor" kehanetinde bulunan Nostradamus, 40-45 derece kuzey enlemindeki New York'u mu kastetmişti 
     ABD'deki saldırılar, Amerika kıtasının Christopher Colombus tarafından keşfinden 11 yıl sonra 1503'te doğan ünlü astrolog ve k hin Michel Nostradamus'un yıllardır New York'la ilgili olduğu tahmin edilen bir dörtlüğünü akla getirdi. Nostradamus bu dörtlükte şöyle diyordu 
     "Gökyüzü 45 derecede yanacak, 
     ateş büyük New City'e yaklaşıyor 
     hemen ardından dev, dağınık bir alev sıçrıyor 
     Normanların kanıtını görmek istedikleri zaman" 
     
Savaş habercisi mi      Bugüne kadar, bu dörtlükteki şehrin New York olduğu tahminleri dile getiriliyordu. Çünkü New York 40 - 45 derece kuzey enleminde yer alıyor. Yapılan yorumlarda, Nostradamus'un bu kehaneti üçüncü dünya savaşının da habercisi olarak yorumlanıyor. Nostradamus'un Centurie eserinin New City ile ilgili kehanetinden önce yazdığı şu mısralar da, dünya haritasının sol yanında yer alan ABD'yi işaret ettiği yönünde yorumlanıyor 
     
'Çığlıklar işitilecek'      "Şafak sökerken büyük bir yangın görülecek 
     Kuzeye doğru yükselen bir gürültü ve ışık 
     Yerkürede ölüm ve çığlık işitilecek 
     Silahlar, yangın ve kıtlıktan gelecek ölüm onları bekleyen. 
     Tanrılar insanlığın görmesini sağlayacaklar 
     Büyük bir savaşın müellifi olduklarını 
     Gökyüzü silahlarla roketlerden kurtulduğunda 
     En büyük hasar sol yanı etkileyecek." 
     
Kitap gerçek oldu      ABD'nin uğradığı saldırı, gözleri gazeteci Simon Reeve'in "Yeni Çakallar" adlı kitabına çevirdi. Kitaptaki iddiaya göre, gerçek adı Abdülbasit Kerim olan Remzi Yusuf, çok güçlü patlayıcılarla, Dünya Ticaret Merkezi'ni öteki binaların üzerine devirip New York'ta büyük bir panik yaratmayı ve şehrin boşaltılmasını sağlamayı hedeflemişti. 
     
240 yıl hapis      Reeve, istihbarat kaynaklarına dayandırdığı kitabında, Yusuf'un suç ortaklarından birinin nükleer bombayı Sovyetler Birliği'nden temin etmeye çalıştığını, ancak başaramadığını da belirtiyor. Olaydan sonra New York'tan kaçan Remzi Yusuf, 1995'te Pakistan'da yakalanarak ABD'ye getirildi ve yargılanarak 240 yıl hapis cezasına çarptırıldı. Dünya Ticaret Merkezi'ne yönelik saldırıda da 6 kişi öldü, çok sayıda kişi yaralandı. 
     



 GÜNCEL 































</TEXT>
</DOC>
