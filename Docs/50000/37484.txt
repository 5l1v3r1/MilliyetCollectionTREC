<DOC>
<DOCNO> 37484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/son/sontur21.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm orucundaki genç kızı ailesi kaçırıp hastaneye yatırdı 
</HEADLINE>
<TEXT>

     Küçükarmutlu'daki bir evde ölüm orucu eylemine katılan Yıldız Gemicioğlu, ailesi tarafından kaçırılarak hastaneye yatırıldı. 
     Yasadışı DHKP C örgütüne üye olduğu gerekçesiyle tutuklu bulunduğu cezaevinde ölüm orucuna başlayan ve tahliye edildikten sonra da eylemi Küçükarmutlu'daki bir evde sürdüren Yıldız Gemicioğlu, eve gelen 10 kadar akrabası tarafından kaçırılarak İstanbul Üniversitesi Cerrahpaşa Tıp Fakültesi Hastanesi'ne kaldırıldı. 
     Bu arada, Gemicioğlu'nu kurtaranlar arasında yer alan 3 kişi ise durumu farkeden eylemci grup tarafından evde alıkonuldu. Gruptakiler, Gemicioğlu iade edilinceye kadar bu kişileri evde tutacaklarını bildirdi. 
     Olay üzerine güvenlik kuvvetleri, bölgedeki önlemlerini yoğunlaştırdı. 







</TEXT>
</DOC>
