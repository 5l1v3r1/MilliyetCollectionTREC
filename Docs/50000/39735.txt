<DOC>
<DOCNO> 39735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/guncel/gun02.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Belinde hep bıçak vardı’ 
</HEADLINE>
<TEXT>

Yermez'in küçük kardeşi,"Bana göstermek istemezdi ama bıçağı çıkarıp takarken görürdüm" dedi 
     NEZİH GÜROL Kayseri 

     İşadamı Üzeyir Garih'in katil zanlısı Yener Yermez'in en küçük kardeşi Öner Yermez 16 , ağabeyinin bıçağını yanından hiç ayırmadığını belirterek, "Bıçağını bize göstermezdi. Niye taşıyorsun dediğimde, "Benim düşmanlarım var derdi" diye konuştu. 
     Şartla Salıverme Yasası’ndan yararlanarak cezaevinden çıktığında ve askerden izne geldiğinde ağabeyi Yener Yermez ile birlikte zaman geçirdiğini anlatan Öner Yermez, "Bana arkadaşlarımı iyi seçmem için öğütler verirdi. Eve geldiğinde ağabeyim hiç dışarıda gezmezdi. Vaktini evde geçirirdi. Bazen beraber evimizin sokağında dolaşırdık. Başına ne geldiyse arkadaşları yüzünden geldiğini söylerdi" dedi. 
     
     Sadık dostu bıçak 
     Kardeş Yermez, "Hep bıçakla dolaşırdı. Belinde taşırdı. Çıkarıp takarken görüyordum." dedi. Öner, ağabeyiyle en son bir ay önce askerden izne geldiğinde görüştüğünü, cinayeti işleyeceğine de inanmadığını ifade etti. Öner Yermez, "Bulaşıkçılık yapan annem, ağabeyime askerdeyken 20 milyon lira harçlık gönderirdi" diye konuştu. 
     
     Yeşil Kart sahibi 
     Dört kişilik Yermez ailesi, Kayseri Alpaslan Caddesi'ndeki Belediye Evleri'nde zemin katta iki odalı bir dairede oturuyor. 13 yıl önce babasını kaybeden ve sorunlu büyüyen Yener Yermez'in ücretsiz tedavi olabilmek için 1995'te "Yeşil Kart" çıkardığı bildirildi. 
     
Yermezlerin cezaevi hatırası      Şartlı Salıverme Yasası ile cezaevinden çıkmadan önce Yener Yermez bıçakla adam öldürmek suçundan hapis yatıyordu. İşte bu fotoğraf da bir açık görüş sırasında çekilmiş. Yener Yermez ve ailesi bir arada... 
     



 GÜNCEL 




















</TEXT>
</DOC>
