<DOC>
<DOCNO> 8583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/son/sonspo04.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe bu sezon Kadıköy'de kaybetmedi 
</HEADLINE>
<TEXT>

     Fenerbahçe ile Beşiktaş arasında yarın Kadıköy'de yapılacak Birinci Futbol Ligi maçı öncesi, sarı-lacivertli ekip iç sahada oldukça başarılı bir performans sergilerken, siyah-beyazlılar ise deplasmanda zorlanıyor. 
     Fenerbahçe, bu sezon ligde şimdiye dek kendi sahasında yaptığı 11 lig maçının hepsini kazanırken, muhteşem bir grafik çizdi. Fenerbahçe Şükrü Saraçoğlu Stadı'nda lig maçlarında toplam 38 gol atan Fenerbahçe, kalesinde ise 11 gol gördü. 
     Sahasındaki tüm maçlarda taraftarına gol sevinci yaşatan Fenerbahçe, kalesini ise 11 maçın yalnızca 4'ünde gole kapattı. Fenerbahçe'nin Kadıköy'de lig maçlarındaki attığı gol ortalaması maç başına 3.45, yediği gol ortalaması ise 1 olarak gerçekleşti. ''Sarı Kanaryalar'', Kadıköy'deki son lig maçında 20. haftada Gençlerbirliği'ni 3-0 yenmişti. 
     Beşiktaş ise, bu sezon deplasmanda yaptığı maçların genelinde zorlanıyor. Siyah-beyazlılar, ligde şimdiye dek rakip sahada yaptığı 10 maçtan 5'ini kazanırken, 2'ini yitirdi, 3'ünde ise berabere kaldı. Deplasmanda toplam 20 gol atan Beşiktaş, kalesinde ise 17 gol gördü. Rakip sahada yaptığı 10 maçın hepsinde kalesinde gol gören siyah-beyazlılar, yalnızca 1'inde rakiplerine gol atamadı. 
     
     



</TEXT>
</DOC>
