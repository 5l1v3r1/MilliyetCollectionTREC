<DOC>
<DOCNO> 39659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/yazar/tamer.html </URL>
<DATE> 2001/08/30/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Hava parasıyla devren prefabrik 
</HEADLINE>
<TEXT>

     Milliyet’in TIR’yla yapılan yolculuktan hala sizlere aktarmak istediğim şeyler var. Bugünküler birbirinden bağımsız bazı küçük notlar 
     Düzce’de anlattılar. Prefabrikler hava parasıyla devrediliyormuş. Prefabrik konutlardan ayrılmak isteyen aileler, ilk taşındıklarında yaptıkları masrafları hela, fayans döşeme, çıkma yaparak çocukları yatırma gibi yeni taşınacak ailelerden hava parası olarak tahsil ediyorlarmış. 
     İzmit Ticaret Odası Başkanı Nihat Gürer, DYP’den istifa ettikten sonra Ak Parti’yi deneyip yoluna şimdilik bağımsız olarak devam etmeye karar veren Meral Akşener’in ağabeyiymiş. 
     
     Kamu binalarına traş 
     Adapazarı’nda depremden sağlam çıkan 5 katlı binalardan kamuya ait olanların üstten 2’şer katları traşlanmış. Belediye’ye ait binalar, belediyenin lojmanları ve okullar da buna dahil. Ancak vatandaşa ait olan 5 katlı binalara hukuken müdahale edilmesi mümkün değil. Kaldı ki siz 5 katlı bir binanın 4. katında mülk sahibi olsanız, kendi katınızın traşlanıp yok edilmesine izin verir misiniz 
     
     Denizaltı üretiyoruz 
     Gölcük’te donanma tesislerini gezerken, dünyada konvansiyonel denizaltı üretebilen 16 ülkeden biri olduğumuzu öğrenerek gururlandık. Tanesi 450 milyon dolar olan her bir denizaltının üretimi 4 yıl sürüyormuş. Biz 2 denizaltıyı aynı anda üretebildiğimiz için ortalama olarak 5 yılda 2 denizaltı bitirilebiliyormuş. Denizaltılarımızı ihraç etmek üzere yurtdışında pazar aradığımızı da belirteyim. 
     
     Veresiye taksi 
     Milliyet TIR’ıyla bizden sonra da yola devam eden arkadaşımız Mustafa Bakacak’la telefonda konuşuyorduk. Gümüşhane’de taksiler bile veresiye çalışıyormuş. 4 yıl önce araçlarına taksimetre taktırmışlar. Ancak halk tepki gösterince söküp evin bir tarafına koymak zorunda kalmışlar. Kent içi taksi fiyatı fiks 1.5 milyon lira. Ancak veresiyeye bile razı olmalarına rağmen, kent merkezindeki 55 taksiden çoğunluğu günü siftah bile yapmadan geçiriyormuş. 
     
Deprem bölgesinden insan manzaraları      Deprem bölgesinde Milliyet TIR’ının dilek kutusuna ve bana iletilen sorunlardan birkaçı 
     Adapazarı’ndan Yakup Çamur İlk depremde anneannem, sonraki depremde de teyzem öldü. Ben şu anda 14 yaşındayım. Allahımdan bir tek şey diliyorum Bir motor. Bir de onların rüyama girmesini diliyorum. 
     İrfan Yağmahan Batman sokak 2883 No 7, Adapazarı. Benim annemin dişleri olmadığı için yemek yiyemiyor. Annemin dişlerini yapmak istiyorum. 
     Düzce, Bayram Özer Ben engelliyim. Depremde daha da kötü oldum. Prefabrik çıkmadığı için annem ve 2 kardeşimle birlikte 2 yıldır çadırda yaşıyoruz. Kalıcı konutu değil de, 6 milyar parayı tercih etmiştik. Köydekiler paralarını aldı ama şehir merkezindekilere hala vermediler. Çok zor durumdayız. Haydarpaşa Numune Hastanesi’nden bir doktor, "Buraya gelirsen gözlerinin yeniden görmesini sağlayabiliriz" demişti. Tel 0380 512 06 80 
     Adapazarı’nda Adnan Menderes Caddesi , Bizim sokak no 2’de dört aile lağımın içinde oturuyor. Milliyet tırına gelen Havva Bağlan, durumu yerinde görmem için beni ısrarla evine götürmek istedi. Ama vakit yoktu. Deprem sırasında yerin altındaki kanalizasyon sistemi kırılmış. Belediyeye haber vermişler. bir süre sonra kanalizasyon 3 - 5 bina ötesine kadar onarıldığı halde, bu evle ilgilenmemişler dolayısıyla 4 ailenin dışkı ve pis suları sürekli olarak bodrumda birikiyor, dışardan bakıldığında da görülüyormuş. Evlerin içi ise feci kokuyormuş mikrop yuvası oluşu da çabası. Ancak Belediye’den araç çağırmak süretiyle çektiriyorlarmış pislikleri. Ama hemen yeniden doluyormuş. 
     Adapazarı Öğretmen olan 2 kızım, DMS sınavı için Bursa’ya gönderildi. Sınavları kazanmışlar. Ancak öğretmenlik başvurularını yapabilmeleri için yine Bursa, İstanbul ya da Ankara’ya gitmeleri gerekiyor. Bizlerin maddi imkansızlıkları ortada. Bolu, Düzce, Sakarya ve Kocaeli illerinde Milli Eğitim Müdürlükleri olduğu halde neden oralara gitmemizi şart koşuyorlar 
     
     







Teşvikiye Caddesi 


Vurgun Operasyonu’nda kriz 


Ormanda kaybolmak ya da krizden çıkmak 


Suçlu bulundu Dolar .. 


Mahşerin dört atlısı 


İki nokta... üst üste... 


Mardin’in derdi Habur 


Balon meselesi 


İstanbul’da nefes kesen kovalamaca 


Sınır ticareti ve yollar... 


Geçim terörü 


Hava parasıyla devren prefabrik 


Kalbimi manşet yapsana ’ 


Halk serbest ticaret istiyor 


Liseden taze mezun bir milyon genç sokakta kaldı’ 


Üzeyir bana el sallıyordu 


</TEXT>
</DOC>
