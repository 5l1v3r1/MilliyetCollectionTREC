<DOC>
<DOCNO> 4417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/siyaset/siy02.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP, Ersümer için yargıyı bekliyor 
</HEADLINE>
<TEXT>

Yargı, Ersümer’in dokunulmazlığının kaldırılmasını isterse MHP evet diyecek 
     BARKIN ŞIK Ankara 

     Enerji Bakanı Cumhur Ersümer hakkında verilen gensoruya "ret oyu" veren MHP’nin hukukçu bakanı Faruk Bal, partisinin "yargı kararını beklediğini" açıkladı. Beyaz Enerji Operasyonu sonrasında gözaltına alınarak tutuklanan TEAŞ bürokratları hakkında hazırlanan fezleke ile DGM Yedek Hakimliği’ndeki ifadelerde adı geçen Ersümer hakkında verilen gensoru önerisine "ret" oyu veren MHP, yargının "bakan için dokunulmazlığının kaldırılmasını istemesi" durumunda evet diyecek. 
     Devlet Bakanı Bal, partisinin ve genel başkanları Devlet Bahçeli’nin yolsuzluklar konusundaki duyarlılığına dikkat çekerek, "belgesi ve bilgisi ile gelen kim olursa olsun MHP’nin Yüce Divan yönünde irade koyacağını" yineledi. 
     
     MHP’nin tavrı belli’ 
     Bal, ANAP Genel Başkanı Mesut Yılmaz’ın kabineye girmeden önce hakkındaki soruşturma dosyalarına ilişkin MHP’nin tavrını da anımsattı. Yılmaz hakkında 8 soruşturma dosyası bulunuyordu. SEKA, Çete, Türkbank ve GSM ile ilgili dört soruşturma dosyası MHP’nin soruşturma komisyonunda kullandığı oylarla Genel Kurul’a indmişti. 


 SİYASET 













</TEXT>
</DOC>
