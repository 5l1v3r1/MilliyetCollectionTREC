<DOC>
<DOCNO> 29900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/yazar/congar.html </URL>
<DATE> 2001/07/02/ </DATE>
<TIME>  </TIME>
<AUTHOR> Yasemin CONGAR  </AUTHOR>
<HEADLINE>
Peruka mı demiştiniz 
</HEADLINE>
<TEXT>

     Aisha'yı ilk bakışta, nereye koyacağını bilemiyor insan. 
     Dar, beyaz kot pantalon üzerine uzun kollu, ince, beyaz keten gömlek giymiş, pembeli yeşilli "Hermes" marka bir eşarpla, başını uzun saçlarını sarıp sarmalayacak ama kumral perçemlerini de açıkta bıkacak şekilde örtmüş, ayakları beyaz sandaletli, ayak tırnakları uçuk pembe ojeli bir "Amerikan hikayesi" bu kadın. 
     Bu geniş ülkeyi, binbir hayat hikayesinin süzgecinden tanıma yolculuğunda, otomotiv endüstrisinin doğum yeri Detroit'te karşıma çıktı. 
     Ben "Türklük" yapıp ona "Ayşe" diyorum, kendisi ise Arapça aslına uygun şekilde üç heceli telaffuz ediyor adını. Pakistanlı bir baba ile Chicagolu bir annenin, kendi deyimiyle "Michigan Gölü'nde doğmuş" kızı. 30 yaşında, işinden pek memnun ama bekarlıktan şikayetçi bir kadın. 
     Kent merkezine onbeş dakika uzaklıktaki banliyölerden birindeyiz. Aisha beni, edebiyat öğretmenliği yaptığı Uluslararası Hilal Akademisi'ne getirdi. 
     Yuvadan lise sona kadar devam eden bir okul burası ABD'deki Müslüman topluluğu içinde giderek yayılan "Çocuklarımızı devlet okullarına mı gönderelim yoksa İslami kurallara uygun eğitim yapan özel okullara mı" tartışmasında, tercihini ikinci seçenekten yana kullanmış ailelerin rağbet ettiği, seçkin ve Aisha'ya bakarsanız, üniversiteye öğrenci gönderme oranı bakımından, bölgedeki bütün liselerden daha başarılı bir kurum. 
     
Türban, makyaj ve mescit...      Ders arasında bir sınıftan diğerine taşınan kızlı erkekli kalabalığın ortasında kaldığımızda, "seküler" bir Amerikan devlet lisesinde rastlayacağım türden mavili kırmızılı saçları, dövmeli kolları bacakları birbirine geçmiş sarmaş dolaş çiftler göremiyorum. Yine de büyük kentlerdeki herhangi bir devlet lisesinde olacağı gibi, Asyalı, Afrikalı, Avrupalı bir çehreler çeşnisi var koridorda. 
     Erkekler uzun kollu beyaz gömlek, kumaş pantalon, kızlar yine uzun kollu gömlek üzerine ekose önlük giymişler. Ayaklarda rengarenk Nike'ler, Reebok'lar... 
     Kızların kimisinin başı kapalı, kimisinin açık. Siyah örtüyle sıkıca saçlarını örtmüş bir esmerin göz kapakları eflatun eflatun pırıldıyor sonra farkediyorum ki, "cadı boy" tırnakları da aynı eflatuna boyalı, önlüğünün altına giydiği, diz kapaklarını açıkta bırakan çorapları da. 
     Aisha, teneffüs keşmekeşi sonrası, ofisinde anlatıyor 
     "1991'de ana okulu ve ilkokul olarak açılmış burası, ben dört yıl önce başladığımda, üst sınıflar da eklenmişti. Normal bir devlet okulundaki dersleri veriyoruz. Ayrıca haftada üçer saat zorunlu Arapça, İslam ve Kur'an dersleri var. Okulun ortasındaki mescitte, öğle ve ikindi namazları kılınıyor. Bu mescit, cuma namazında halka da açılıyor, çevredeki Müslümanlar, okula gelip öğrencilerle birlikte hutbe dinliyorlar." 
     
"Akıllı ve Ahlaklı Seks" dersleri...      Kızlarla erkeklerin ne ölçüde kaynaştığını soruyorum. 
     Beden eğitimi derslerini ayrı gördüklerini anlatıyor sınıflarda ise, "kendi tercihleri sonucu" birbirlerinden ayrı oturuyorlarmış. "Genellikle kızlar öndeki sandalyelerde, erkekler arkada. Böylece derste haylazlık edip uyumaları da kolaylaşıyor" diyor Aisha. 
     Hiç disiplin sorunu yaşanıyor mu 
     "Olmaz mı Geçen yıl, onuncu sınıftaki lise bir kızlardan biri, üst sınıftaki bir oğlandan hamile kaldı. Okuldan atılacaklardı sonra aileler girdi devreye, devlet okuluna transfer ettiler kızı, bebeğini orada doğurdu. Oğlanın ailesi de razı oldu, nişan yaptılar, mezun olunca evlendirecekler iki çocuğu." 
     İçini çekiyor Aisha. Okul idaresini, çocukların atılmamasına ikna etmeye çalışan birkaç öğretmenden biriymiş o neredeyse kendi işi tehlikeye giriyormuş ki, "Thank Allah," Allah'a şükür kızın ailesi "akıllı çıkmış". 
     "Bu olayın bir yararı oldu" diyor, "şimdi ayda bir, kızlarla erkeklere ayrı ayrı 'Akıllı ve Ahlaklı Cinsellik' dersi var. Evlilik öncesi cinselliğe karşı, ama AIDS ve doğum kontrolü konusunda yine de enformatif bir ders." 
     Ziyaretimin sonunda, ilk başta bana pek övdüğü bu Uluslararası Hilal Akademisi'nin "iyi bir fikir" olup olmadığını soracak kadar samimileşiyorum Aisha ile. 
     "Ben," diyor, "iyi para kazanıyorum, çocuklara Mark Twain'i, Ernest Hemingway'i, Tony Morrison'ı okutmayı seviyorum. Eh, iş yerimde mescit olması da işime geliyor tabii. Ama kendi çocuğum olsa buraya göndermem devlet okuluna gitsin, Museviler ile, Hindular ile, Katolikler ile birarada okusun yeğlerim." 
     Tabii, herkes bu fikirde değil olmadığı için de, ABD'de bugün, çoğu camilere, vakıflara bağlı olan 300'e yakın özel müslüman okul var. Aisha'ya göre, bu okullardaki eğitim anlayışı da, kız - erkek ilişkileri de, her zaman Uluslararası Hilal Akademisi'ndeki kadar "hoşgörülü" olmayabiliyormuş. 
     
Okulunuzdaki Müslüman'a dikkat...      Azınlık dinleri hızla yaygınlaşsa da, halen hem nüfusunun çoğunluğu, hem de siyasi geleneği ve ahlaki düzeni büyük ölçüde Protestanlık'ın damgasını taşıyan ABD'de, katı kuralların uygulandığı bir Müslüman okulunda yetişen bir gencin sosyal başarı şansı nedir 
     Herkesin kendisi gibi Müslüman olduğu okulu ve yakın çevresi dışındaki, çok renkli, çok baştan çıkarıcı ve çok rekabetçi Amerikan toplumuna uyumda zorlanmamak için, karma bir devlet okulunun sıralarından geçmek daha iyi olmaz mı 
     ABD Müslümanları, işte bu soruları tartışıyorlar. 
     "Hicab" giydirdikleri kızlarının, devlet okulunda zorlanacağından korkanlardan, çocuklarının dinlerine bağlı kalıp kimliklerini korumalarının tek yolunun Müslüman okuluna gitmekten geçtiğine inananlara geniş bir kesim, "Uluslararası Hilal Akademisi" gibi kurumlara duacı. 
     Hem yukarıdaki sorular içini kemirdiği, hem de İslam'ı Amerikan toplumuna daha çok kabul ettirmenin yolunun kaynaşmaktan geçtiğine inandığı için, devlet okulunu tercih eden anne babaların şükrettiği şey ise, okullarda "seküler" geleneği sağlamlaştıran ABD Anayasası. Bir veli, okulda çocuğunun türbanına, diyetine karışılmasından rahatsız olsa ya da derslerde herhangi bir dinin propagandası yapıldığına inansa, hemen Anayasa'ya sığınıp mahkemede arıyabiliyor hakkını. 
     Ancak Kuzey Amerika İslam Cemiyeti'ne ISNA göre, devlet okullarında Müslüman çocuklarına genel bir hoşgörünün ötesinde, ayrıcalıklı muamele de gösterilmesi gerek. ISNA'nın dağıttığı "Okulunuzda Bir Müslüman Çocuk Var" başlıklı broşürü okuyup sessizce düşünerek bitirelim 
     "Müslüman öğrencinizi, karşı cinsiyetten biriyle yanyana oturtmayın. Beden eğitimi, dans ve yüzme derslerinden özürlü sayın. Okul partilerine, danslarına, pikniklerine katılmamalarına göz yumun. Noel, Paskalya, Cadılar Bayramı, Sevgililer Günü ile etkinliklerinden muaf tutun. Cuma öğlenleri bir saat, namaz izni verin. Kafeteryada, içinde domuz eti bulunan bütün yiyecekleri etiketleyin. Şeker Bayramı ve Kurban Bayramı'nı tatil ilan edin." 
     
     







Çok önemli bir eser 


Tüzük ve yüzük 


Peruka mı demiştiniz 


Ödemeler dengesinde gelişmeler durdu 


Halk Bank'ın paraları kapanın elinde... 


Başsavcının tarihe notu 


CHP ve yeni oluşum 


Uyarı hukuki değil 


"Dilencilerin şart koşma hakkı yoktur " 


Üretim palavrayla artmaz 


İş’teki CHP hisseleri için satış formülü 


</TEXT>
</DOC>
