<DOC>
<DOCNO> 5897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/yazar/pulur.html </URL>
<DATE> 2001/02/07/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Slogan denince CHP 
</HEADLINE>
<TEXT>

     CHP'lilerin slogan üretmekte üstlerine yoktur. 
     "Ortanın solu " 
     "Bu düzen değişmelidir " 
     "Ne ezen, ne ezilen, insanca hakça bir düzen " 
     "Toprak işleyenin, su kullananın " 
     Bu sloganları hatırladınız mı 
     Maşallah hepsinin içi doldurulup hayata geçirildiği için, şimdi yeni bir slogan ortaya atıldı 
     "Anadolu solu " 
     Ne demek Anadolu solu 
     Öğrenin bakalım 
     "Anadolu solu, demokrasi özgürlük, eşitlik, dayanışma, laiklik, cumhuriyet, aydınlık" demekmiş. 
     "Anadolu solu, sömürünün ezilmişliğin, yolsuzlukların, çetelerin, ölümlerin, çatışmanın, haksızlığın, hukuksuzluğun, adaletsizliğin bitmesi barışın, kardeşliğin, sevginin, dürüstlüğün gelmesi" demekmiş... 
     "Anadolu solu, bölünme değil, birlikte güçlenme, ırkçılık değil, milliyetçilik, temiz çevre, temiz toplum, temiz siyaset" demekmiş... 
     Ve uzayıp gidiyor "Anadolu solu"nun ne olduğu, ne demeye geldiği, herhalde anladınız. 
     CHP'nin haftalık bülteni "Gün - Dem"e göre "Anadolu solu - Halkın umudu..." 
     İşte size bir slogan daha... 
     "Halkın umudu Anadolu solu." 
     "Gün - Dem" belirtildiğine göre "Anadolu solu"na destek yağmuru yağıyor ve yeni sloganlar üretiliyormuş. 
     "Anadolu solu Soygunların sonu", "Anadolu solu İktidar yolu" 
     "Gün - Dem" bu slogana yağan destek yağmurundan birkaç damlayı da örnek vermiş... 
     Mesela gazete yazarlarından İsmet Solak Hürriyet , Taşkın Şenol Star , Rahmi Er Türkiye , Bilecik Kültür ve Turizm Derneği Başkanı Remzi Yılmaz, Çanakkale Belediye Başkanı İsmail Özay, Prof. Dr. Sıtkı Aras, Yalçın Bayar'ın okurlarından Ali Yamak... 
     "Gün - Dem"e göre "Anadolu solu" tanımı toplumun çeşitli kesimlerinde yankılanmaya başlamış, Genel Merkez'e mektup ve faksla destek mesajları yağıyormuş, internet sitelerinde tartışma forumları yapılıyormuş... 
     
     PAZARTESİ günü Milliyet'te çıkan bir haber, bu desteğin en güçlü belgesi... 
     Deniz Baykal, Adnan Menderes'in oğlu Aydın Menderes ile eski DYP'li ve ANAP'lı İlhan Kesici'ye CHP kancası atmaya hazırlanıyormuş... 
     Her ne kadar İlhan Kesici'nin bu kancadan haberi bile yoksa da... 
     "Anadolu solu" Deniz Baykal'a ve CHP'ye hayırlı olsun... 
     
     YUNUS Emre'nin bir dörtlüğü vardır 
     "Mal sahibi, mülk sahibi 
     Hani bunun ilk sahibi 
     Mal da yalan, mülk de yalan 
     Var biraz da sen oyalan " 
     Oyalansınlar bakalım 
     Nereye kadar mı 
     Seçim sandıkları açılıncaya kadar. 
     
     MİLLİYET'in dünkü manşeti de çok anlamlıydı 
     "Elhamdülillah solcuyuz " 
     Sağcıları partisine çekmeye çalışan Baykal'a da bu yakışırdı... 
     Parti değil, Mevlanakapı 
     Ne diyor Hazreti Mevlana 
     "Buraya gel, buraya gel 
     Her ne olursan ol, buraya gel " demiyor mu 
     
     HAA az kaldı unutuyorduk, Baykal, "Partide kavga, gerginlik, sürtüşme yaratmak isteyenlere karşı yetkimi kullanıp onları bertaraf edeceğim" diyor ve de ekliyor 
     "Kavgalı eve kız, kavgalı partiye oy vermezler " 
     Bir deyim vardır, bilir misiniz 
     "Dahleden dinimize bari müselman olsa " 
     
     





Türban yasağı 


Lahanasever... 


Baykal'ın çizgisi 


Yeni bir günlük gazete, İmparator geliyor 


Kudüs'ten Barış da zor, savaş da 


Bölücülüğün yeni adı 


Şalk'a yeni görev .. 


Osmanlı arşivleri ve Cumhurbaşkanı 


Yabancı dili bırak Türkçeye bak 


Diasporaya cevap var 


Wiltonpark'ta Ermeni tartışması 


Semra Sultan’dan memleket meseleleri... 


Kara parayla mücadele böyle olmaz 


Slogan denince CHP 


Mevlana gibi 


Yitik kentin İslam Abisi 


Ezberlemeden içselleşir mi 


Görüldüğü gibi değil 


Öfke baldan tatlıdır, Türkiye bu işte haklıdır 


IMF'nin enflasyonu 28.3 Ayşe Hanım Teyzeminki 52.0 


Açıklamalar ve ayrıntılar 


</TEXT>
</DOC>
