<DOC>
<DOCNO> 7100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/ekonomi/eko04.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Geleceğimize yabancılar kadar inanın 
</HEADLINE>
<TEXT>

     ANKARA Milliyet 

     Başbakan Bülent Ecevit, Başbakanlık’ta iş yaşamının önde gelen temsilcileriyle ve uzman bürokratlarla Türk ekonomisini muayene masasına yatırdıklarını ve en ince ayrıntılarına kadar incelediklerini belirterek, "Girişimcilerin ekonomik istikrar programının tüm güçlüklere, engellere karşın kararlılıkla sürdürülmesi gereğinde birleştiklerini" bildirdi. 
     Ecevit, DSP grup toplantısında yaptığı konuşmada "Tüm olumsuzluklara karşın enflasyonda yüzde 30’lardan aşağıya inişin olması ve büyümenin yüzde 6’ları bulmuş olması büyük bir aşamadır" dedi. 
     
     Tedaviye başladık’ 
     Bankacılık sektöründeki hastalıkların tedavisine başlandığını, ekonomik ve sosyal alandaki olumsuzlukların giderilmesi için hızlı bir yasama çalışması gerektiğini belirten Ecevit, bunun için içtüzük değişikliğinin sağladığı olanaklardan yararlanacaklarını söyledi. Ecevit, "Bu olanağın sağlanmasında, iktidar partileriyle birlikte muhalefetin de katkısı bulunacağını umarım" dedi. 
     Ecevit, hükümetin üzerinde çalıştığı projelere ilişkin bilgi verirken, "Endüstri Bölgeleri Tasarısı ile yatırımların önündeki bürokratik engellerin aşılacağını, ücret dengesizliklerini gidermek için kaynak sağlanması, tarımın girdi gereksinimini karşılamak ve kuraklığın ağır etkilerinden köylüyü korumak için yoğun bir çalışma başlattıklarını bunu yaparken istikrar programının özenle korunacağını" anlattı. 
     Ecevit, "Türkiye’nin geleceğine yabancılar ne kadar güveniyorsa biz de en az o kadar güvenmeliyiz. Hükümetimiz bu güven duygusundan aldığı güçle zorlukların üstüne yürümektedir" diye konuştu. 
     


 EKONOMİ 























</TEXT>
</DOC>
