<DOC>
<DOCNO> 33485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/son/sonspo06.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
18 20 
</HEADLINE>
<TEXT>

Beşiktaş İstanbul'a döndü 
     Almanya'da yaptığı hazırlık kampını tamamlayan Beşiktaş, İstanbul'a döndü. 
     Almanya'dan saat 17.15'te Atatürk Havalimanı'na inen Beşiktaş kafilesi, bir grup taraftar tarafından karşılandı. Taraftarlar, son hazırlık maçında yenilen takımlarını tezahüratlarla karşılayıp, Beşiktaş bayrağı açtılar. 
     Siyah-beyazlıların Alman teknik direktörü Christoph Daum, kafileyle birlikte İstanbul'a gelmezken, sakatlığı bulunan Ahmet Dursun, yaptığı açıklamada, ''Ödem ne kadar çabuk dağılırsa, o kadar çabuk idmanlara başlayacağım. Doktorun dediğine göre 2 hafta sonra koşular yapabileceğim'' dedi. 
     Nihat da Almanya kampının çok iyi geçtiğini belirterek, herkesin elinden geleni yaptığını söyledi. Hazırlık maçlarında da yeni arkadaşlarla biraz olsun uyum sağladıklarını kaydeden Nihat, artık İstanbul'da çalışacaklarını bildirdi. 
     Bu arada, Beşiktaş'ın prensipte anlaştığı Brezilyalı futbolcu Ronaldo Guiaro'nun bu gece geç saatlerde İstanbul'a geleceği bildirildi. 
     
     






</TEXT>
</DOC>
