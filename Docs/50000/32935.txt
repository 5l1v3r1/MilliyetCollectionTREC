<DOC>
<DOCNO> 32935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/ekonomi/eko05.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Güven mesajı yerini buldu 
</HEADLINE>
<TEXT>

Liderler zirvesinde "Programın arkasındayız" mesajı ve revizyon beklentisi borsayı yükseltirken, faiz ve dövizi hızla düşürdü 
     EKONOMİ SERVİSİ 

     Piyasalar, liderler zirvesinde çıkan "Programın arkasındayız ve revizyon yapılacak" mesajı ile rahatladı. 
     Merkez Bankası’nın doları düşürmedeki kararlılığı ve dövizde vadeli işlemlere başlanması, doların önünü kesti. Bono faizlerinin de hızla düşmesiyle borsa rahat bir nefes aldı. Önceki gün yüzde 4.8 değer kazanan hisseler, dün de yüzde 6.7’lik artış gösterdi. Borsanın yükselişinde lokomotif banka hisselerinin alımları etkili oldu. 
     
     Borsa ikinci seansta coştu 
     Bazı spekülasyonlar nedeniyle güne yönsüz başlayan endeks daha sonra yükselişe geçti. Lokomotif hisselere gelen alımlarla endeks özellikle ikinci seansta hızlı bir yükseliş gösterdi. 
     İMKB-100 Endeksi gün sonunda 609 puanlık artışla 9.715’e çıktı. Günlük işlem hacmi de 413.6 trilyona yükseldi. Günün en yüksek oranlı artışları yüzde 8 ile bankacılık ve sigortacılık hisselerinde yaşandı. 
     Uzmanlar endekste hedefin ilk aşamada 10 bin puan olduğunu belirterek, bunu aşması halinde 10 bin 300 puan seviyelerini test edebileceğini belirtirken, yeni önlemler ve revizyon beklentilerinin borsanın yönünde belirleyici olacağını kaydettiler. 
     
     Dolar 1 milyon 355 bine indi 
     Bankalarla birlikte Merkez Bankası’nın da efektif satış teklifinde bulunması doların nabzını düşürdü. Bir süredir dolar alan bankalar satıcı konumuna geçti. Bu arada, döviz interbankında vadeli işlemlere yönelik olarak kotasyonların girilmesinin, doların hızla düşmesinde önemli payı oldu. 
     Salı günü yaşanan krizde 1 milyon 500 bin liraya dayanan dolar dün serbest piyasada 35 bin liralık düşüşle 1 milyon 355 bin liraya geriledi. Alman Markı da 13 bin larlık düşüşle 602 bin liraya indi. 
     
     Faizler beş puan geriledi 
     Merkez Bankası’nın doları düşürmedeki kararlılığı bono piyasasına da yansıdı ve faizler gerilemeye başladı. Piyasanın en aktif k ğıdı olan 6 Mart 2002 vadeli bononun faizi, dün de beş puanlık düşüşle yüzde 95’e indi. Böylece faizlerin yüzde 117’ye kadar çıktığı salı gününden bu yana devam eden düşüşle toplam 22 puanlık bir düşüş gerçekleşmiş oldu. 
     



 EKONOMİ 






















</TEXT>
</DOC>
