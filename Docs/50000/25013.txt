<DOC>
<DOCNO> 25013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/son/sontur11.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da "en iyi turşu" yarışması 
</HEADLINE>
<TEXT>

     Konya'nın Hüyük ilçesinde düzenlenen ''Turşu Yarışması''nda turşucular yarıştı. 
     Hüyük Belediyesi tarafından düzenlenen ''Turşu Yarışması''na, iddialı olan 19 yarışmacı, biber, badem, domates ve fasülye turşusu ile katıldı. 
     Vatandaşların da büyük ilgi gösterdiği yarışmada, Seyhan Büyükdoğan'ın yaptığı turşu birinci seçilirken, Ayşe Yalçın ikinci, Halil Koç da üçüncü oldu. 
     Yarışmada dereceye girenlere ise ödüllerini, Belediye Başkanı Ahmet Temiz ve ilçe Kaymakamı Gökhan Gürbüzerol verdi. Hüyük Belediye Başkanı Ahmet Temiz, Hüyük ilçesinin, turşusuyla ünlü olduğunu belirterek ''Bu nedenle böyle bir yarışma tertipledik. Yarışma sonucu turşu yapmada usta olanlar hünerlerini sergilediler. Bundan sonra bu konuda daha iyi bir rekabet başlayacaktır'' diye konuştu. 
     Kaymakam Gökhan Gürbüzerol ise ilçede yapılan yarışmaların geleneksel hale getirileceğini belirtti. 
     
     
     







</TEXT>
</DOC>
