<DOC>
<DOCNO> 43850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/guncel/gun10.html </URL>
<DATE> 2001/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam kötülükte geçildi 
</HEADLINE>
<TEXT>

Latin Amerikalı yazar Galeano, "iyilik" adına yapılan tüm savaşlarda masum insanların öldüğüne dikkat çekti 
     Dünyaca ünlü Latin Amerikalı yazar Eduardo Galeano, ABD’nin New York ve Washington kentlerindeki saldırılar da dahil olmak üzere dünyadaki terörist akımları değerlendirirken, "İyiler ve kötüler arasındaki savaşta" tarafların sık sık rol değiştirdiğini, intikam anlayışıyla yapılan hareketlerin dünyaya daha fazla zarar vereceğini belirtti. 
     Galeano’nun 21 Eylül’de İspanyol gazetesi "Jornada"da yayımlanan "İyi ve Kötünün Tiyatrosu" başlıklı makalesinde, "İyilik" adına yapılan tüm savaşlarda masum insanların öldüğüne dikkat çekilerek, şöyle denildi "Teröristler, Kötüye karşı İyiler adına’ New York ve Washington’da düzenledikleri saldırılarda 50 farklı ülkenin insanını öldürdü. ABD Başkanı George Bush da, olaylardan sonra, Kötülere karşı İyiler adına’ konuşarak intikam yeminleri etti ve kötülüğü dünyadan sileceklerini söyledi. Kötülüğü dünyadan silmek mi Kötü olmadan İyi’nin ne gibi bir anlamı kalır Çılgınlıklarını meşru kılmak için düşmana ihtiyaç duyanlar, yalnızca dini fanatikler değildir. Dünyanın dev savaş makinesi ABD de varlığını kanıtlamak için düşmanlara ihtiyaç duymaktadır. Irak lideri Saddam Hüseyin’in İran - Irak savaşı döneminde ABD için "İyi" bir kişilik olduğunu, ABD’nin daha sonra Saddam hakkındaki fikirlerini değiştirdiğini söyleyen Galeano, Saddam’ın bundan sonra "Kötülük" sıralamasında Usame Bin Ladin’in ardından gelen ikincilikle yetinmesi gerektiğini de dile getirdi. 
     



 GÜNCEL 






















</TEXT>
</DOC>
