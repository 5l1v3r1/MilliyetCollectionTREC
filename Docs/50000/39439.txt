<DOC>
<DOCNO> 39439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/astro/index.html </URL>
<DATE> 2001/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay büyürken 
</HEADLINE>
<TEXT>

Yine hızlı bir gündeyiz ve birçok işi bir arada yapabiliriz ama duygusal konularda aynı hareketliliği bulmakta zorlanacağımız anlaşılıyor. Güneş ve Ay toprak elementi burçlarda yapıcı davranışlar, maddi sorumluluklara ağırlık vermek gibi işle ilgili konularda elverişli zamanlar yaratıyor. Gün içinde maddi gerçeklerle ruhsal yönden bizi çeken konular arasında ikilem yaşayabiliriz. Güneş - Neptün açısı böyle bir kararsızlığa işaret ediyor. Koç’lar düne benzer biçimde işle ilgili yoğunluklar gösteriyorlar. Sorumluluklardan kaçmamaları gerekiyor. Boğa’lar şimdiye kadar kendilerine gerginlik getirmiş olan konulara daha rahat eğilebilirler. Yenilikler Boğa’ya yarıyor. İkizler için ilişkilerde aşırı duygusallık özellikle akşam saatlerinde daha fazla ön plana geliyor. Akılla kalp arasındaki dengeyi kurmak pek o kadar kolay olmayabiliyor. Yengeç’ler de benzer biçimde ikili ilişkilerinde kendilerini daha çaresiz ve huzursuz bulabilir. Biraz gevşemeyi öğrenmeleri gerekiyor. Aslan’lar günlük işlerini yeniden düzene koymak için çok daha fazla çaba sarfetmek zorundalar. Başak’lar ise rahat olmalarına karşın akşam saatlerinde kendilerine yeni mücadele alanları arayabilirler. Gerçekten de bugün akşam saatlerinde 21.39 hepimizi harekete geçiren konular, elimizdeki işleri daha iyi hale getirmek için mücadeleler gözüküyor. Kuşkusuz bu saatlerde kişilik çatışmaları da yaşayabiliriz. Terazi’ler gün içinde yakın çevrelerine karşı kendilerini sorumlu hissedebilirler. Tartışmalardan uzak kalmaları gerekiyor. Akrep ise çok konuşmakla birlikte aynı oranda iş çıkartamayabilir. Detaylara dikkat etmeleri gerekmekte. Yay için parasal konularda gerginlikler var ve aceleci kararlar yüzünden zarara uğrayabilirler. Oğlak’ların son günlerdeki hareketliliği bugün de devam ediyor. Özellikle akşam saatleri onlara yeni hedefler getirebilir. Kova h l dış etkiler altında ve kararsızlık yüzünden acı çekebilir. Balık değişiklikler yapıyor ve bu arada başkalarının düşüncelerinden de yararlanabiliyor. 

            Faks 287 74 37 
      







</TEXT>
</DOC>
