<DOC>
<DOCNO> 25961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/son/sontur08.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller'den ilginç değerlendirme "Türkiye siyasetten soğuyor" 
</HEADLINE>
<TEXT>

     DYP Genel Başkanı Tansu Çiller, Türkiye'nin siyasetten soğuma dönemini yaşadığını, hatta bilinçli olarak siyasetten soğutulma dönemi yaşatıldığını belirterek, ''Ancak çare yine siyasettir, çözüm yine siyasettir. Kusurlu veya kasıtlı sorumluları mesuliyetleriyle baş başa bırakarak bu sorunun üstesinden gelmeliyiz'' dedi. 
     Türkiye'nin seçim sistemi tercihini kalıcı bir biçimde gerçekleştirmek zorunda olduğunu vurgulayan Çiller, parti içi demokrasiyi gerçekleştirecek temel düzenlemelerin bir an önce yapılması gerektiğini söyledi. Yüzde 5 barajının kaldırılmasına karşı olduklarını da bildiren Çiller, genel başkanlığın da belli dönem sayısıyla sınırlandırılmasını önerdi. 
     Yolsuzluk ekonomisi ve kişi başına düşen milli gelir sefaletinin milletin sisteme güvenini sarstığına işaret eden Çiller, şöyle devam etti 
     ''Türkiye siyasetten soğuma dönemini yaşıyor. Hatta bilinçli olarak siyasetten soğutulma dönemi yaşatılıyor. Ancak çare yine siyasettir, çözüm yine siyasettir. Kusurlu veya kasıtlı sorumluları, mesuliyetleriyle baş başa bırakarak bu sorunun üstesinden gelmeliyiz. Demokratik icazet küresel bir gerçek olarak hiçbir bedelle değiştirilemez, devredilemez ve vazgeçilemez. Demokrasinin askıya alınmasının getirdiği felaketin sonuçlarını en iyi tanıyan tarihi bir geleneğin evlatlarıyız. Ara rejimler ve kurtarıcılar olmasaydı küreseluygarlık haritasındaki yerimiz kuşkusuz farklı olacaktı.'' 
     
     






</TEXT>
</DOC>
