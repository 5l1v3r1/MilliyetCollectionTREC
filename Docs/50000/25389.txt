<DOC>
<DOCNO> 25389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/son/sonspo01.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit Milli Takım Teknik Direktörü ümit dolu... 
</HEADLINE>
<TEXT>

     Ümit Milli Takım Teknik Direktörü Raşit Çetiner, Makedonya karşısında sahadan 3 puanla ayrıldıkları için mutlu olduklarını söyledi. 
     Çetiner, maç sonrası yaptığı değerlendirmede, karşılaşmanın ilk yarısına iyi başlayamadıklarını belirterek, ''Diğer maçlarda olduğu gibi, ikinci yarıda kazandık'' dedi. 
     Futbolcuların tatilden fedakarlık yaptığını ve son iki maçı galibiyetle kapattıklarını ifade eden Çetiner, ''Azerbaycan ve Makedonya maçlarından alınan 6 puan, önümüze rahat bakma imkanı sağladı. İnşallah, A Milli Takım da yarın Bursa'da yapılacak maçı kazanır ve liderliğini sürdürür'' diye konuştu. 
     Makedonya Ümit Milli Takımı Teknik Direktörü Nikola Ilievski de, ''Türkiye karşısında elimizden geleni yaptık'' dedi. 
     İlk yarıdaki gol pozisyonlarını değerlendiremeyince yenilgiye razı olduklarını belirten Ilievski, ikinci yarıda arka arkaya iki gol bularak galibiyete ulaşan Türkiye'yi kutladığını söyledi. 
     
     







</TEXT>
</DOC>
