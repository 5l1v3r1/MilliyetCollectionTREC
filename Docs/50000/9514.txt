<DOC>
<DOCNO> 9514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/yazar/pulur.html </URL>
<DATE> 2001/03/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Aziz Nesin, ya bunları görseydi 
</HEADLINE>
<TEXT>

     AZİZ Nesin, 1985'te, bir iktisat kitabı okumuş ve şöyle yazmış 
     "Son aylarda okuduğum üç iktisat yazarının kitaplarına bakıyorum da, eskiden gözümde çok büyüttüğüm iktisatın, neredeyse bilim olmadığını söyleyeceğim." 
     O, üç kitap okuyunca "İktisat diye bir bilim yoktur " diyecek hale gelmiş... 
     Ya biz, her gece, televizyonlarda "sebilhane bardağı" gibi yan yana dizilmiş 33 iktisatçının "kriz üzre" kestikleri ahkamı dinleye dinleye ne hale geleceğiz .. 
     İşin güzeli, bunların çoğunun "kara çarşamba"dan birkaç gün önce, işlerin tıkırında olduğunu söyleyenlerden oluşu... 
     
     PEKİ, bu "kara çarşamba"nın gelişini görenler yok mu 
     Yanılmış olabiliriz, eksik hatırlamış olabiliriz, DPT eski müsteşarı İlhan Kesici, İstanbul Ticaret Odası Başkanı Mehmet Yıldırım ve Ankara Ticaret Odası Başkanı Sinan Aygün bunlar ısrarla "bu gidiş iyi gidiş değil " dediler ama, dinletemediler, hatta neredeyse, birini "darbe teşvikçiliği"nden içeri attıracaklardı. 
     
     AZİZ Nesin, her okuduğu kitaptan notlar çıkarır, sonra bunları, düzgün biçimde yazarak "okuduğum kitaplar" diye dosyalarmış, oğlu Ali Nesin'de, ölümünden sonra bunları derleyip bir kitap hazırlamış... Adam Yayınları 
     Kitabı okudukça Aziz Nesin'in çok ilginç değerlendirmeleriyle karşılaşıyorsunuz. Hiç hatır, gönül tanımamış, mesela, kendisi için "uranyum kalpli" diyen bir yazarın romanını ağır bir dille eleştirmiş ama, onu çok sevdiğini de yazmaktan geri kalmamış... 
     
     AZİZ Nesin, soldan sağa çark edenleri hiç bağışlamıyor hele bu dönüşten sonra "solculuğu kimselere bırakmayanları" da şöyle anlatıyor 
     "Kimileri için, böylelerinin neden solculuğu da bir türlü bırakamadıkları anlaşılmaz bir sorundur. İlle de solcu olarak kalacaklar. Çünkü dönek olmak, dünlerine ihanet etmek istemiyorlar. Kendileri sözle değişmeyince, solculuğu kendilerine göre değiştiriyorlar." 
     Aziz Nesin'e göre, bunlar bir şeyi bilemiyorlar. 
     "Sağın kendilerini kullandığını " 
     Aziz Nesin bir de örnek veriyor "Devlet Ana" kitabına, sağ basında övgüler çıkmasından Kemal Tahir çok sevinçliymiş. 
     Aziz Nesin "Ne yanlış bir görüştür bu. Kemal bu yüzden ne çok şey yitirdi sonraları" demiş ve noktayı koymuş 
     "Şunu bilemiyorlar sağ hiç bir zaman, soldan birini benimsemez, o solcu tam döneklik etmedikçe..." 
     
     NEREDEN nereye, ekonomik krizle yazıya girdik, yer bitti neyle çıkıyoruz. 
     Televizyonlarda "sebilhane bardakları" gibi dizilenleri gördükçe neden "Aziz Nesin"in bu yazdıkları aklımıza geldi acaba 
     
     EN iyisi, Timur Selçuk'un bir şarkısı vardır, basın "kasetçalar"ın düğmesine, onu dinleyin 
     "Kriz var, kriz 
     Ekonomi tıkırında." 
     
     





28 Şubat 


Diş işleri... 


Yeni program, yeni yönetim 


İşadamının inceliği 


Kemal Derviş'i Ankara'ya kazandırmak... 


Değişmez liderler .. 


"Prens" değil "Derviş" 


Zorla kitap 


ABD "akıl"lanıyor... 


Enflasyon hedeflemesi mi Şaşırıp kaldık... 


Yeni ekonomik program bayramdan sonra 


Aziz Nesin, ya bunları görseydi 


Derviş'e görev 


Bizim kriz, P G'nin hisselerini düşürdü 


Dövizi 800 bin TL’ye çekmeliyiz 


</TEXT>
</DOC>
