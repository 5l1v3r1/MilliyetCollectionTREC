<DOC>
<DOCNO> 9661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/yasam/yas01.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Temsili Ermeni milis bulamıyoruz.. Doğrusu bu kanıma dokunuyor..’ 
</HEADLINE>
<TEXT>
Süngüleriz, bizi kimse tutamaz ’ 
Erzurum’un kurtuluş günü, Ermeni süngüleme’ krizi çıkardı. MHP’li başkan süngüde’ diretiyor ama, Ermeni’ rolü yapacak adam bulunamıyor... 
     CEM BAKIRCI Erzurum DHA 

     Erzurum’da 12 Mart günü yapılacak kentin düşman işgalinden kurtarılışının 83. yıldönümü törenleri, ciddi bir krize yol açtı. 
     Büyükşehir Belediye Başkanı MHP’li Mahmut Uykusuz, beş yıldır vazgeçilen temsili Ermeni çetelerini süngüleme sahnesini’, bu yıl yeniden kurtuluş törenleri programına aldırdı. Ve bu durumu da, "Kentimizi temsili milisler, temsili Ermeni çetelerinden kurtaracak" sözleriyle açıkladı. Başkan Uykusuz, temsili milis ve Ermeni çeteler rolü için önce gönüllüler arayacaklarını, bulamazlarsa da belediye personelini görevlendireceklerini söyledi. 
     
     Biz istemezük’ sesleri 
     Ve ne olduysa bu açıklama sonrası oldu ve iş bir anda krize döndü. 
     Çünkü tüm aramalara rağmen, Ermeni çeteci rolünü oynayacak tek bir Erzurumlu bulunamadı. Bunun üzerine Başkan Uykusuz, "Şimdiden zorluk yaşıyoruz. İnsanın kanına dokunuyor" sözleriyle görevlendirme’ formülüne döndü. 
     Ancak bu formüle de, belediye çalışanları karşı çıktı. MHP’li Uykusuz’un ilk başvurduğu Büyükşehir Belediyesi’ne bağlı İtfaiye Müdürlüğü personeli, Süngülenen Ermeni’ olmak istemediklerini açıklayarak görevlendirmeye itiraz etti. 
     Şimdi Başkan Uykusuz, harıl harıl süngülenecek Ermeni’ arıyor... 
     
     
     


 YAŞAM 























</TEXT>
</DOC>
