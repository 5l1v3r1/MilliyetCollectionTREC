<DOC>
<DOCNO> 6168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/dunya/dun02.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Saldırgandan intihar mektubu 
</HEADLINE>
<TEXT>

     DIŞ HABERLER SERVİSİ 

     Önceki gün yeni ABD Başkanı George W. Bush ve yardımcısı Dick Cheney içerideyken Beyaz Saray’ın güneybatı kapasında silahla iki el ateş eden ve daha sonra gizli servis elemanlarınca dizinden vurularak yakalanan Robert Pickett adlı saldırganın olaydan önce intihar mektubu yazdığı ortaya çıktı. 
     Son derece içine kapanık ve ketum bir kişi olduğu söylenen Pickett’in "ölümüm sizin elinizde" dediği 2,5 sayfalık intihar mektubunu aralarında Başkan Bush’un da bulunduğu bazı önde gelen politikacılara ve "Courier and Press" adlı basın kuruluşuna gönderdiği anlaşıldı. 
     
Çürümüşler’      Mektubunda kendisini "çürümüş yönetimin kurbanı" olarak niteleyen ve psikolojik tedavi gördüğü belirlenen Pickett "Sürekli olarak ihanete uğradığım bu hayatı daha fazla yaşamak istemiyorum" diyor. 
     47 yaşındaki Pickett’in geçmişiyle ilgili yapılan araştırmada saldırganın bir ara West Point Askeri Akademesi’ne gitiği ve ABD hükümeti adına Ortadoğu ülkelerinden birinde gizli bir görev almaya hazırlandığı ortaya çıktı. Arapça öğrenmeye başlayan Pickett’in ruhsal sorunları nedeniyle görevi bıraktığı anlaşıldı. 
     
     


 DÜNYA 












</TEXT>
</DOC>
