<DOC>
<DOCNO> 13934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/yazar/gureli.html </URL>
<DATE> 2001/03/31/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Muayenehane 
</HEADLINE>
<TEXT>

     Bizim de kafamıza takılmıştı, ama reklam yerine geçen tartışmaların dinmesini bekledik. Dr. Ergon Mengi'nin yazdığı kitapta hastalarıyla olan cinsel ilişkilerini anlatmasından doğan tartışmalardan söz ediyoruz. Biz bu tartışmaya girmeyip kitaptan birkaç örnek vermekle yetineceğiz. 
     Mengi, bir doktor arkadaşının gönderdiği hastasından söz ediyor 
     "Sevda bir şeyler anlatıyor, ben onu duymuyorum sanki Seyrediyorum Hayatımda hiç böyle bir şey olmamıştı... Rüyada gibiydim. Ağzımdan nasıl çıktı bilmiyorum, 'Sizi hep okşamak istiyorum '" 
     Aradan günler geçiyor, sonra neler olduğunu yine Dr. Mengi anlatıyor, bizler de "muayenehane" denilen ve bir anlamda kutsanan o mekanda neler olup bittiğini öğreniyoruz Kitabın adı Muayenehane olmalıydı bizce 
     "Heyecanlanıyorum. Bugüne kadar hastanedeki odamda veya muayenehanemde kendileri istedikleri için beni kullanan kadınların, kızların yerine, bu defa evli bir erkek olarak ilk defa şahane bir genç kızla ve benim teklifimle belki beraber olacaktık." Sayfa 152 
     Ve bakın nasıl beraber olduklarını da açıklıyor 
     "Şarap biraz ona dokundu diye üzülüyorum. Soyunuyoruz, ben pijamamı giyiyorum. O çıplak vaziyette yatağa giriyor. Sarhoş ve belki üşür düşüncesi ile pijamamın üstünü ona giydiriyorum. Hiç sesini çıkarmıyor. Sarhoş bir kızın bu haliyle, sevişmemin doğru olup olamayacağını düşünüyorum Birden bana sarılıyor. Sabaha kadar hiç uyumadan çılgınlar gibi defalarca birbirimizin oluyoruz." S. 161 
     Kitapta arkadaşının karısına varıncaya kadar Dr. Mengi'nin bir sürü "çapkınlığını" okuyoruz. Bu arada sosyete içindeki yaşamını anlatırken yaptığı bir yanlışa da işaret edelim. Semiramis Pekkan'ı o zamanlar dahi merhum olan Ali Naci Karacan ile evlendirmiş. Oysa söz konusu olan ise, oğul Ercüment Karacan'dır. S. 101 
     Ergenlik döneminde kimi delikanlılar vardır meslek olarak ya kadın doktorluğunu veya psikologluğu ya da turizm rehberliğini düşlerler. Bir sürü kadının ve kızın ellerine düşeceğini, böylece çok renkli bir yaşam süreceklerini hayal ederler. 
     Eğer doktor ya da turist rehberi olurlarsa ve de yakışıklıysalar hayalleri de gerçekleşmez değil. Libidosu azan genç kızlar, doyumsuz kadınlar herkesin hayran olup peşinde koştuğu bu yakışıklılar için kuyruğa girer. 
     Dr. Mengi'nin kitabı, bu tür gençleri özendirecek bir çizgide göründü bize. Yani psikologluk ve turizm rehberliği gibi mesleklere rağbeti artırabilir. 
     
Bir şiir      Berfin Bahar'ın Mart sayısında Doğan Ayyıldız "Kınından Çekilen Aşk"ı anlatıyor 
     "recmedildiği zaman, mana yamayıp doksan dokuz ismi bedenimin yasına sıyrıldım sözden kınından çektim aşkı döndüm sırtımı dünyaya kelebek ve akreplerin ardı sıra" 
     
     





Hukuk ve şeriat 


Ah Paraoğlan 


Bir gelir kaynağı da işgalciler 


Diyarbakır’ı sarsan yazı 


Washington para konusunda niye ağırdan alıyor 


Çemberler 


Düğün ve cenaze 


Boşuna konuşmak 


Muayenehane 


"Öteki" sorunlar... 


"Birliğe sınav davetiyesi..." 


Batırmaya az kaldı... 


Yine mi vergi 


Unilever'e göre artık Afrikalıyız 


Bu işin sonunda "ölüm yok" Sadece "fakirlik" var... 


</TEXT>
</DOC>
