<DOC>
<DOCNO> 40578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/yasam/yas11.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
McDonald’s yoldan geçeni trilyoner yaptı 
</HEADLINE>
<TEXT>

     DIŞ HABERLER SERVİSİ 

     Yatacak yeri olmadığı için uzun süre sokaklarda karton kutular içinde yaşayan Patrick Collier 35 adlı Amerikalının başına talih kuşu kondu. Florida’nın Holly Hill semtindeki McDonald’s lokantasında yemek yerken rastlantı sonucu seçilen Collier 1 milyon dolarlık 1 trilyon 430 milyon ödülün sahibi oldu. 
     Ödüllü kura çekilişlerinin gerçek olduğunu kamuoyuna kanıtlamak amacıyla 1 milyon dolarlık bir ödül koyan Mc Donald’s firması ödülün lokanta müdürleri tarafından tesadüfen seçilecek kişiye verilmesini kararlaştırmıştı. Yöneticiler de tercihlerini geçen cumartesi günü sabah saat 10.00’da kahvaltı etmek için nişanlısıyla birlikte lokantaya gelen Patrick Collier lehinde kullandılar. Şanslı ABD’li de kazandığı parayla altına bir Harley Davidson motosiklet çekeceğini ve birkaç ev satın alacağını açıkladı. 
     McDonald’s başlattığı kampanya çerçevesinde 50 kişiye adam başı 50 bin dolar dağıtacak. "Collier’nin hiçbir ölçüte tabi tutulmadan tamamıyla rastlantısal seçildiğini" ifade eden McDonald’s sözcüsü Nancy İzquierdo, "Bu, doğru zamanda doğru yerde bulunmanın sonucu" dedi. 
     



 YAŞAM 





















</TEXT>
</DOC>
