<DOC>
<DOCNO> 21429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/son/sontur16.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Üniversitesi'nde karşıt görüşlü sol gruplar çatıştı 
</HEADLINE>
<TEXT>

     İstanbul Üniversitesi İÜ Edebiyat Fakültesi'nde İşçi Partili İP öğrenci grubu ile başka bir öğrenci grubu arasında bir süredir yaşanan gerginlik, bugün kavgaya dönüştü. Olayda, 1'i polis 3 kişi yaralandı. 
     Ulusal Gençlik Birliği'nin 17-19 Mayıs 2001 tarihleri arasında İstanbul'dan Ankara'ya yapılacak öğrenci yürüyüşünü desteklemek amacıyla Edebiyat Fakültesi'nde etkinlik yürüten İP'li gruba, aynı yürüyüşü destekleyen sol görüşlü gruplar tarafından tepki gösterildi. 
     Devrimci Öğrenci Birliği üyesi yaklaşık 70 kişilik grubun dün İP standını tahrip etmesi sırasında yaşanan küçük çaplı kavga, araya giren öğretim üyeleri ve polisler tarafından büyümeden yatıştırıldı. Olay üzerine fakülteyi terkeden İP'li grubun bugün okula girişleri,diğer sol görüşlü öğrenciler tarafından engellenmek istendi. Bu sıradada sayıları yaklaşık 70'er kişiden oluşan gruplar arasında, taş, sopa,tekme ve yumruklarla kavga çıktı. 
     Güvenlik kuvvetlerinin Edebiyat Fakültesi'ne girerek müdahalesine rağmen bir süre daha devam eden kavga sonucu taş ve sopalarla 1 polis memuru ile 2 öğrenci yaralanarak İÜ Cerrahpaşa Tıp Fakültesi ve Haseki Hastanesi'ne kaldırıldı. 
     Olayda hafif yaralanan yaklaşık 15 ise herhangi bir sağlık kuruluşuna başvurmadı. Bu arada, yaklaşık 50 öğrenci de güvenlik kuvvetlerince gözlem altına alındı. 
     Bu arada fakülteden çıkan 40 kişilik grup ile güvenlik kuvvetleri arasında kısa süreli bir gerginlik daha yaşandı. Polisin kontrolünde Beyazıt Meydanı'na kadar gelen bu grup, daha sonra otobüslere binerek dağıldı. 
     
     
     







</TEXT>
</DOC>
