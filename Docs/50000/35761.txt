<DOC>
<DOCNO> 35761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/astro/index.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Verimli ortaklıklar 
</HEADLINE>
<TEXT>

Bugünlerde gökyüzünde Venüs - Jüpiter birleşimini yaşıyoruz. Verimli ortaklıklar diyebileceğimiz bu açı, yumuşak huylu iki gezegenin bir araya gelmesi ile anlayış, büyüme ve rahatlık duygusu getirebilir. Ayrıca Ay düğümü ile beraber gerçekleşen bu birleşme ortaklaşa çalışma, bir amaç için bir araya gelme şansını da artırmakta.Ay, Balık burcundaki yolculuğuna devam ediyor. Gökyüzünde karışık öğeler var. Venüs - Jüpiter birleşmesi ortaklıklar, evlilik ve ticari girişimler için yeşil ışık yakmakta. Koç’lar gün boyunca daha temkinli ve iyimser olmak durumundalar. Boğa’lar rahatlar, yakın çevrelerinden destek görebilirler. İkizler pek huzurlu değil. Aşırı duygusal tepkiler iş hayatlarını bulandırabilir. Yengeç’lerin şansı devam ediyor. Bugün onlara kendilerini yenileyebilecek fırsatlar vermekte. Aslan’lar ise yoğun tempodalar. Sabah 08 38 Ay - Mars karesi iki ayağımızı bir pabuca sokabilir. Koşturmaca ve huzursuzluk hakim. Hızlı hareket ederken detaylara da dikkat. Başak’lar bu saatlerde daha önlemci olmalılar. Terazi’lerin günlük koşturmacaları onlara nefes aldırmayabilir. Akrep’lerin keyfi yerinde. Yaratıcılık ve aşk onlardan yana olacak. Yay’lar gün boyunca planlı olmak ve yapıcı çaba sarfetmek durumundalar. Akşam, Merkür ve Mars’ın olumlu açısı altında düşüncelerimize hareket katabilir, kendimizi daha rahat, akıcı biçimde ifade edebiliriz. Zihinsel açıklık herkese olumlu yansımakta. Oğlak’lar da bugün kısa yolculuklar ve iletişim konusunda daha aktifler. Kova’lar yeni kazanç yolları yaratarak gelirlerini artırmaya çalışabilir. Balık’lara gelince, burçlarından geçen Ay sayesinde kişisel konularda yenilikler yapabilecekler. 

            Faks 287 74 37 
      







</TEXT>
</DOC>
