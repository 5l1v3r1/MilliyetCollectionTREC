<DOC>
<DOCNO> 6412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/spor/ytsata.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolayı zor yapmak 
</HEADLINE>
<TEXT>

     Ergun ATA 

     Trabzonspor, bir saat süreyle harikalar yarattığı maçın son yarım saatinde ecel terleri döktü ve kolayı zor gerçekleştirdi. 
     Bordo - Mavililer yeni teknik kadro ile üçüncü maçına çok iyi başladı. Sergen’in dönüşü muhteşemdi, Hami ve Oktay’la uyumu da... Gökdeniz - Tamer süper oynadı. Nesim savunmayı toparladı. Macit kapasitesinin üzerine çıktı. Yanchev orta alanı verimli kullandı. Ortaya sezonun en iyi Trabzon’u çıktı. 
     Sadi Tekelioğlu yönetimindeki Trabzonspor’un on günde oynadığı üçüncü maçtı bu... Beş gün arayla toplam sekiz gol yenilen Galatasaray ve Bursaspor maçları bir "ilk" olarak Trabzonspor tarihinde yerini alırken Samsunspor maçı, endişe - kuşku ve korku ile çıkılan bir sınav olmuştu. Kaybedildiğinde yeni yönetim ve teknik kadronun arkasındaki rüzgarın tersine eseceği kuşkusu vardı. Camianın bir bölünme sürecine gireceği endişesi hakimdi. Bütün bunlar bir ayana taraftar korkusundan korkuluyordu. Ama korkulan olmadı. Çünkü taraftar aksine takımı bağrana bastı. Çünkü Sergen geldi, Hami coştu, Oktay yıldızlaştı. Bir ilk yarı izletti ki Trabzonspor, seyrinin zevkine doyum olmadı. İlk yarıdaki skor rahatlığına Orhan Erdemir’in penaltı hediyesi de eklenince Bordo - Mavililerin temposu anlaşılmaz biçimde düştü. Samsunspor’un 3 - 0’dan sonra oyunda dengeyi kurup, rakip kalede az da olsa varlığını hissettirmesinin nedeni buydu. Ertuğrul’un golü de Trabzonspor’a bir anlamda uyarı oldu. Daha kontrollü oynayan Bordo - Mavililerde Oktay sakatlandıktan sonra Sergen ileriye çekildi. Bu kez orta alandan istenen toplar gelmedi. Trabzonspor’un hücum etkinliği iyice azaldı. Sergen de sakatlanınca konuk ekip rahatladı. Bordo - Mavililer belkide tarihi bir farkı kaçırdıkları maçın son on dakikada öldü öldü dirildi. Hakem Orhan Erdemir Hakkı - Gökdeniz mücadelesine "penaltı" diyene kadar iyi maç yönetti. Bu kararının altında ezildiği için son 40 dakikada kontrolü elinden kaçırdı. 
     


 SPOR 


































</TEXT>
</DOC>
