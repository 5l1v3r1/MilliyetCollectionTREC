<DOC>
<DOCNO> 30247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/yasam/yas09.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İyi eğitimin İngilizcesi 
</HEADLINE>
<TEXT>

"Üniversitede okumak için İngiltere’ye nasıl giderim Nerede okur, ne kadar öderim " İşte İngiltere’de eğitimle ilgili bilmek istediğiniz her şey 
     SİBEL KAHRAMAN 

     Her yıl onlarca Türk genci eğitim almak için yurtdışına gidiyor... En çok rağbet edilen ülke Amerika ancak İngiltere’de eğitim almak isteyenlerin sayısı da azımsanmayacak kadar çok. Her yıl, 8 ila 10 bin genç İngiltere’ye lisans eğitimi almak, yaz ve dil okullarında okumak amacıyla gidiyor... 
     Siz de İngiltere’de üniversite eğitimi almaya karar verdiniz ancak ne yapacağınızı bilmiyorsunuz... İşte bu duruma karşı sizin sorabileceğiniz soruları’ biz sorduk Akademi Yurtdışı Eğitim Danışmanlığı Genel Müdürü Ayla Yavuz da cevapladı... İşte İngiltere’de eğitim hakkında bilmek istedikleriniz... 
     
Gerekli telefon ve siteler      İngiltere’de okumaya karar veren biri nerelerden bilgi alabilir 
     İlk kaynak internet. Arama motorlarında İngiltere’de eğitim hakkında bilgi alabilir, okulları tanıyabilirsiniz. 
     Örnek olarak faydalı olabilecek siteler www.britishcouncil.org.tr, www.floodligh.co.uk, www.get.co.uk, www.dsc.org.ut suk1.html 
     
     İngilizce bilmeden okullar hakkında bilgi alabilir miyim 
     İngiltere’deki okulları tanıtan The British Council’in İstanbul 0 212 327 27 00 , Ankara 0 312 424 16 44 ve İzmir 0 232 446 01 31 ofislerine başvurabilirsiniz. Burada Türkçe yardım ediyorlar. Bu arada diğer danışmanlık şirketlerinden de yararlanabilirsiniz. 
     
İngilizce bilmeyenler...      İngilizce bilmeden bir İngiliz üniversitesine gidebilir miyim 
     Gidebilirsiniz. Ancak önce İngilizcenizin yeterli olması için bir dil kursuna gitmeniz gerekiyor. 
     
     Ne kadar sürede iyi düzeye gelirim 
     Bu size bağlı... Ancak tavsiye edilen 9 ay. Bu kurs aynı zamanda sizi üniversiteye de hazırlayacaktır. 
     
     Kursların ücretleri ne kadar 
     Kursun yoğunluğuna göre değişiyor. 3 ay için bin 500 sterlin yaklaşık olarak 2.7 milyar lira , 6 ay için 2 bin 800, 9 ay için de 4 bin 200 sterlin yaklaşık 7.5 milyar lira olabilir. Bunlara kahvaltı, akşam yemeği, aile yanında barınma dahil. 
     
     Bu şartlarda bana hangi kursu tavsiye edersiniz 
     Brighton College’e gidebilirsiniz. 9 ay için her şey dahil 4 bin 200 sterlin 7.5 milyar lira ödeyeceksiniz. 
     
     Dil okulunu bitirince hemen üniversiteye gidebilir miyim 
     Hayır... İngiltere sistemine göre önce foundation’ adı verilen üniversite hazırlık programına gitmeniz gerekiyor. 
     
     Bu programa nasıl gideceğim Programın özellikleri neler 
     Dil için gittiğiniz okul sizi bu programa ücret almadan yerleştirir. Program öğrenim görmek istediğiniz alana göre belirlenir ve o alana ait dersler alırsınız. Örneğin İşletme okuyacaksanız matematik dersi alır, psikoloji almazsınız. 
     
Önce hazırlık...      Bu program ne kadar sürer 
     Foundation 1 yıl sürer. Üniversiteye gitmek için bu programı almak zorundasınız. Ayrıca Türkiye’deki lise not ortalamanız düşükse bu programda not ortalamanızı yükseltebilir, belli kriterler isteyen üniversitelere girme şansınızı da artırabilirsiniz. 
     
     Bu program ne kadara mal olur 
     8 bin sterlin yaklaşık 14.5 milyar lira ile 12 bin sterlin arasında değişiyor. Bellerbeys College, her şey dahil 12 bin sterlindir. Manchester College’e gidebilirsiniz. Bunun için de 8 bin sterlin ödemeniz gerekiyor. 
     
     1 yıl sonrasında ne oluyor 
     Not ortalamanıza göre bir üniversiteye geçersiniz. Devam ettiğiniz foundation kursu size uygun üniversiteleri belirler ve size bu konuda rehberlik yapar. 
     
     Not ortalaması kaç olmalı 
     Her üniversitede farklıdır. Genel olarak 4 üzerinden 2.5 almanız gerekir. Ama geçer puan yani 2 alanlar da orta halli bir üniversiteye girebilir. 
     
En gözde bölüm İşletme      Örnek verebilir misiniz 
     Unıversity of East London’a girebilirsiniz. Bu üniversite her şey içinde 10 bin yaklaşık 18 milyar lira sterlindir. Middlex Üniversity’ye gidebilirsiniz. Buranın ücreti de 10 bin sterlin civarında... 
     
     Bu üniversitelerin hangi bölümleri iyidir 
     Genellikle işletme alanları. Türkiye’den giden öğrencilerin de büyük kısmı işletme alanında eğitim almak üzere gidiyorlar. 
     
     Üniversite kaç yıl sürüyor 
     3 yıl. 
     
     Okurken çalışma imkanı var mı 
     İngiltere’de öğrencilere haftada 20 saat çalışma imkanı veriliyor. Öğrenciler çok çeşitli alanlarda çalışarak saatte 4 sterlin-20 sterlin 7 ile 28 milyon lira arasında kazanabiliyorlar. 
     
Unıversity of Hertfordshire      Yıllık öğrenim ücreti 7 bin 200 sterlin olan üniversite, mezunlarının kolaylıkla iş bulmasıyla tanınıyor. Üniversitenin ana kampusu Hatfield’da. Watford ve Hertford’da da kampusu var. Londra’ya yarım saat uzaklıktaki üniversiteye başlayan öğrenciler, kampus içinde veya yakınında bir yurda yerleştiriliyor. Okulda her türlü tesis var. Sağlık, sosyal bilimler, dil, eğitim, işletme, mühendislik ve sanat en fazla tercih edilen bölümler... 
     
Unıversity of Northumbria      Northumbria, 1998 ve 1999 yıllarında İngiltere’nin en iyi yeni üniversitesi olarak gösterildi. 23 bin öğrencinin öğrenim gördüğü üniversite, 300 farklı alanda eğitim sağlıyor. Üniversite bünyesinde bilgisayar ağı ile birbirine bağlanmış 4 kampus var. Newcastle’da bulunan üniversite, birinci sınıf öğrencilerine yurt imkanı sağlıyor. İsteyen öğrencilerin ev tutmalarında da yardımcı olunuyor. Grafik, moda tasarımı, dans, elektrik-elektronik mühendisliği üniversitenin en çok tercih edilen bölümleri... 
     
Okullar ve ücretleri      Bir fikir oluşturması için İngiltere’deki üniversitelerin konaklama dahil’ ücretleri şöyle... Laboratuar ortamında çalışıldığı için teknik bilimler, sosyal alanlara oranla daha pahalı. 

</TEXT>
</DOC>
