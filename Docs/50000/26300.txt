<DOC>
<DOCNO> 26300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/son/sontur03.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa Mahkemesi yarın FP hakkında açılan davayı karara bağlayacak 
</HEADLINE>
<TEXT>

     Emekli Yargıtay Cumhuriyet Başsavcısı Vural Savaş'ın, FP'nin ''kapatılan RP'nin devamı olduğu'' ve ''laiklik karşıtı eylemlerin odağı haline geldiği'' gerekçesiyle kapatılması istemiyle 7 Mayıs 1999'da açtığı dava, karar aşamasına geldi. 
     Anayasa Mahkemesi'nin Başkan Mustafa Bumin, Başkanvekili Haşim Kılıç, üyeler Fulya Kantarcıoğlu, Rüştü Sönmez, Ahmet Akyalçın, Ali Hüner, Yalçın Acargün, Tülay Tuğcu, Mahir Can Ilıcak, Ertuğrul Ersoy ve Sacit Adalı'dan oluşan 11 kişilik heyeti, yarın saat 10.00'da toplanarak, FP'nin kapatılması istemiyle açılan davayı görüşmeye başlayacak. Anayasa Mahkemesi'nin asıl üyelerinden herhangi biri toplantıya katılamazsa, yerine en kıdemli yedek üye girecek. 
     Anayasa Mahkemesi Heyeti, araştırılacak veya incelenecek herhangi bir husus tespit etmezse, davayı ara vermeden görüşmeye devam edecek. 
     
     
     






</TEXT>
</DOC>
