<DOC>
<DOCNO> 19597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/son/sontur18.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz'ın boy hedefi olan bilirkişi konuştu... 
</HEADLINE>
<TEXT>

     ''Beyaz Enerji'' soruşturmasının bilirkişisi Avukat Selim Sarıibrahimoğlu, Türkiye'nin zor bir süreçten geçtiğini belirterek, herkesin hukuka ve hukukun üstünlüğüne inanmak zorunda olduğunu söyledi. 
     Sarıibrahimoğlu, İspanya-Türkiye İş Konseyi toplantısına katılmak üzere geldiği Madrid'de, gazetecilerin, ''Beyaz enerji'' davası sonrasında ANAP Genel Başkanı Devlet Bakanı ve Başbakan Yardımcısı Mesut Yılmaz'ın yaptığı açıklamaları nasıl değerlendirdiğine ilişkin sorularını yanıtladı. 
     TEAŞ ve TEDAŞ'a açtığı tazminat davalarından feragat ettiğini, bu davaların da zaten tüzelkişiye açılan davalar olduğunu ifade eden Sarıibrahimoğlu, soruşturmada taraf olmadıklarını söyledi. Türkiye'nin zor bir süreçten geçtiğini kaydeden Sarıibrahimoğlu, herkesin hukuka ve hukukun üstünlüğüne inanmak zorunda olduğunu belirtti. Sarıibrahimoğlu, ''İzin verin, yargı kendi sürecini tamamlasın. Mesele yargıdadır. Taraf olmak için benim Ersümer'i dava etmiş olmam gerekiyordu. Dava etmediğime göre, nasıl taraf olayım'' dedi. 
     Avukat Sarıibrahimoğlu yargı sürecinin kendi doğal sürecine bırakılması gerektiğini belirterek, kendisiyle ilgili kararın Beyaz Enerji davası iddianamesini hazırlayan Ankara DGM Cumhuriyet Savcısı Talat Şalk tarafından verilebileceğini ifade etti. 
     Beyaz Enerji operasyonu ile ilgili çeşitli spekülasyonlar yapıldığını kaydeden Sarıibrahimoğlu, bilirkişi olmasından dolayı bu konuda daha fazla açıklama yapamayacağını söyledi. 
     







</TEXT>
</DOC>
