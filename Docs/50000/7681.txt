<DOC>
<DOCNO> 7681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/18/yasam/yas07.html </URL>
<DATE> 2001/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobil alana kurbanlık bedava 
</HEADLINE>
<TEXT>

     Son günlerde Yeni Şafak Gazetesi’nde, üzerinde kurbanlık koç resmi olan bir ilan dikkat çekiyor. Nema Motorlu Araçlar Şirketi’nin "Bayram kampanyası" adıyla verdiği ilanda, otomobil fotoğrafları ve fiyatlarının yanı sıra "Kurbanlık koçlarınız hediye" sloganı da yer alıyor. 
     İstanbul Müftüsü Necati Tayyar Taş, dini duyguların hangi maksatla olursa olsun istismar edilmesinin doğru olmadığına dikkat çekti ve şunları söyledi "Sadece kurban alabilmek için kampanyaya katılıyorlarsa bu yanlış. Kurbanı meselenin içine çekmek, dini duyguları istismar etmek veya dini duyguları galeyana getirerek satışları arttırmak doğru değil. Dini şeyleri ticari meselelerin içine sokmak hoş ve ahlaki değildir." 
     Nema Satış Müdür Yardımcısı İlhan Başbayrak ise "Otomobil alanlara ortalama 100 milyon lira değerinde kurbanlık vermemiz müşterilerimizin hoşuna gitti. Müşterilerimiz kurban için araba almıyor. Bunun dinen sakıncası yok" dedi. 
     


 YAŞAM 

















</TEXT>
</DOC>
