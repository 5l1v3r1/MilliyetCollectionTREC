<DOC>
<DOCNO> 43506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/22/ekonomi/eko06.html </URL>
<DATE> 2001/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Güçlü koalisyon lazım’ 
</HEADLINE>
<TEXT>

     ANKARA Milliyet 

     Ekonomik İşbirliği ve Kalkınma Örgütü OECD Başkan Yardımcısı Rainer Geiger, Türkiye’de yolsuzlukla mücadelede sözden eyleme geçilmesi gerektiğini belirtirken, "Bunun için de hükümet, sivil toplum kuruluşları ve iş dünyası çok güçlü bir koalisyon kurmalı" dedi. 
     
     Hong Kong örneği 
     Yolsuzluk konferansına katılan Hong Kong yönetimi yolsuzlukla mücadele uzmanı Alan Lai ise daha önce hastanelerde sıcak su ve battaniye için rüşvet vermek gerektiğini, polisin yaygın biçimde rüşvet aldığını ve yetersiz bir çok sürücüye de rüşvetle ehliyet verildiğini anlattı. 
     Bütün bunların sonucunda, bir çok kamu görevlisi hakkında soruşturma başlattıklarını, ihbar kurumunu etkin hale getirdiklerini belirten Lai, yolsuzluklar için 88 milyon dolarlık bir bütçe ayırdıklarını ve çok yoğun denetim ve uluslararası işbirliğiyle mücadele çalışmalarında başarılı olduklarını kaydetti. 
     Hazine Müsteşarı Faik Öztrak da yolsuzlukla mücadelenin büyümeyi destekleyeceğini vurguladı. Öztrak, Yolsuzluk Konferansı’ndaki konuşmasında, yolsuzlukla mücadelenin sadece Türkiye’nin sorunu olmadığına işaret eden Öztrak, bu mücadelede normlara uymayanların sistem dışında kalacağını ifade etti. 
     



 EKONOMİ 


















</TEXT>
</DOC>
