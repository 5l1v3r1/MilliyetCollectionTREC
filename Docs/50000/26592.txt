<DOC>
<DOCNO> 26592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/yazar/cankat.html </URL>
<DATE> 2001/06/13/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Başkan geliyor 
</HEADLINE>
<TEXT>

     Geçenlerde bir akşam Hacettepe Üniversitesi Hastanesi’nin acil bölümünde bir çığlık patladı 
     Yargıtay Başkanımız geliyor 
     Derken çığırtkanın tuttuğu kapıdan içeri maiyetinde şoförü ve bir Yargıtay görevlisiyle Yargıtay Başkanı Sami Selçuk girdi. Anlaşılıyor ki "Dikkat " çeken de, Selçuk’la gelen Yargıtay memurlarından biridir. 
     Böylece, acil serviste sıra bekleyen vatandaşlarla hastane görevlileri, çekap yaptırmaya gelenin öyle alelade bir vatandaş değil, koskoca bir Yargıtay Başkanı Sami Selçuk olduğunu duymuş, öğrenmiş oldular. 
     Yargıtay Başkanımız havaya havaya taranmış kaşlarını kaldırarak, etrafa "Beni tanıdınız tabii " der gibi baktı. Ceketini maiyetindekilerden biri aldı hemen... Tabii acil servisteki gülüşmeleri tahmin edebiliyorsunuz. Selçuk mühim değil, Yargıtay Başkanı’na gülüyor insanlar Röntgen çektirmeye dört kişilik heyetle gelmesi ayrı bir konu... 
     Hukuk adamı önce mütevazı olmayı öğrenemez mi 
     Kendi hakkında bu kadar yanılan bir hukukçu, tarafsız ve adil olabilir mi 
     
Timothy ve Naime      Oklahoma Bombacısı Timothy McVeigh’in cezası, Amerika’da her şey gibi, medya şovuna dönüştükten sonra nihayet infaz edildi. İnsan Hakları Derneği Amerikan değil, bizimkilerden bahsediyorum İstanbul Şubesi, ABD Konsolosluğu’nun önünde bir gösteri düzenledi. İdam cezasını protesto edecekler akılları sıra... 
     Aynı gün, aynı saatlerde, İstanbul 3. Ağır Ceza Mahkemesi "sıradan" bir karar verdi. Tanımadığı ihtiyar bir adamla evlendirildiği için evden kaçan 15 yaşındaki Naime’yi bir viyadükten aşağı atıp öldüren, hayvan demeye dilim varmaz üç ağabeyi, "töre indiriminden" yararlanarak en fazla 3-4 yıl hapisle ödüllendirildiler. Biri de tahliye edildi. 
     Mahkemenin kapısında gösteri yapan olmadı... 
     
Toplu açıklama      1 Karadeniz Ereğlisi Anadolu Lisesi’nde Atatürkçü düşünceyi "taassup" olarak gösteren bir sual soruldu, ben de yazdım. Şimdi başta Atatürkçü Düşünce Derneği, birçok Karadeniz Ereğlili "Soruyu hazırlayan bizim öğretmenlerimiz değil, Mill Eğitimödir, derler. Böylece Atatürkçü olduklarının ilanını isterler... Edildi. 
     2 Ceza ve tutukevlerinde Din ve Ahlak dersi verilmesi, Alev ler üzerinde baskı ve gerginlik yaratacaktır, diye yazdım. Ceza ve Tevkifevleri Genel Müdürü Ali Suat Ertosun "Oda sistemine geçince derslere katılmamak bir sorun yaratmayacak" diye ısrar ediyor. Ben de yaratır diye... 
     3 Ulaştırma Bakanı Enis Öksüz’ün damadının bakanlıkta müşavir olduğunu, kızının TSE’de mühendis yapıldığını yazmam üzerine damat cevap vermiş. İstemeden söylediklerimi doğruluyor yazının altında "Basın ve Halkla İlişkiler Müşaviri" diye imzası var, eşi de TSE’-de çalışıyormuş. Haa Bakan’ın kızı terfi etmemiş ve yaşı 29 değil, 27 imiş. Pardon 
     4 Star "Sınıfta kalmayı kaldıran genelgeyi bakan geri çekti. İmzalattıran müdüre ceza verildi" diye yazmış, ben de "Bakan’ın özrü kabahatinden büyük" demiştim. Mill Eğitim Bakanı Metin Bostancıoğlu Star’ın "Bakan rezaleti bizden öğrendi" haberi yalandı, diyor. Düzeltme yayımlamadılar. 
     
Kaş yapayım derken      Pearl Harbor filmi, Odeon Cineplex Sineması’nda basına tanıtıldı. Gazeteciler için, salonun arkasında 4-5 sıra ayrılmış, ön sıralarda da biletli seyirciler oturuyordu. 
     Gazeteciler son dakikada gelince, seans Bismillah derken 15 dakika gecikti. Ardından, Sabiha Gökçen belgeselinin tanıtım filmi gösterildi. Peşinden biri sahneye çıkıp "Sayın seyircilerimizden, bu gecikme ve basına tanıtım için seyrettirdiğimiz belgesel konusunda gösterdikleri anlayış için teşekkür ederiz" anlamına gelen bir şeyler söyleyecek oldu ki... Salondan bir seyirci bağırdı 
     Ne anlayışı be kardeşim Anlayış manlayış göstermiyoruz bana ne Sabiha Gökçen’den... Adamı kastınız yahu 
     Pearl Harbor filmi de üç veya üç buçuk saat filan sürüyor. 
     Bu "sabırsız" seyirci sonunu nasıl getirdi acaba 
     
     







FP ve hukuk 


Emlakbank oyunları... 


Ölüm oruçlarında durum 


Başkan geliyor 


Tifo vakası Viranşehir nire, Amerika nire 


Çin seli 


Kolej sonuçları 


Takas makas yedi mi 


Avrupa'da bir Amerikalı 


Sensin entelektüel ... 


Dış borç... 


IMF Meclis'e karşı 


Tatile takılanlar... 


Reddedilme şansı olmayan adam 


Borcunuz yok 


Komplo teorileri 


Köprü zammı yetmez ya vergi ya enflasyon 


</TEXT>
</DOC>
