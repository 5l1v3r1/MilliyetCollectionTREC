<DOC>
<DOCNO> 47013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/son/sonspo11.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, Lyon maçı öncesi moral dolu... 
</HEADLINE>
<TEXT>

     Fenerbahçe Kulübü Asbaşkanı ve Basın sözcüsü Atilla Kıyat, Çaykur Rizespor maçında alınan 2-1'lik galibiyetle 17 Ekim Çarşamba günü yapacakları Olympıque Lyon maçı öncesi moral bulduklarını söyledi. 
     Asbaşkan Kıyat, bu sezon deplasmanda ilk kez kazandıklarını belirterek, ''Çaykur Rizespor karşısında maçın ikinci yarısında iyi bir futbol ortaya koyarak sahadan galibiyetle ayrıldık. Deplasmanda alınan bu galibiyet hem ligde hem de 17 Ekim Çarşamba günü deplasmanda Olympıque Lyon ile yapacağımız maç öncesinde moral kaynağımız oldu'' diye konuştu. 
     Avrupa Şampiyonlar Ligi'nde 2. tura kalma şanslarının matematiksel olarak sürse bile zor olduğunu söyleyen Kıyat, ''Şampiyonlar Ligi'nde bir üst tura çıkmamız artık hayal ama Çarşamba günün deplasmanda Olympıque Lyon karşısında alınacak galibiyet bize UEFA Kupası'na katılma şansını getirebilir'' ifadelerini kullandı. 
     






</TEXT>
</DOC>
