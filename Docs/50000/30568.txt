<DOC>
<DOCNO> 30568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/ekonomi/eko07.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalara açık pozisyon soluğu 
</HEADLINE>
<TEXT>

Bankalar, gerçek döviz varlığı olmamasına karşın takasla aldıkları dövize endeksli tahvilleri açık pozisyonlarını kapamakta kullanacak 
     ANKARA Milliyet 

     Merkez Bankası, iç borç takasıyla bankalara satılan dövize endeksli senetlerin açık pozisyonların kapatılmasında kullanılabileceğini duyurdu. 
     Merkez Bankası, döviz pozisyonlarına ilişkin genelgede değişiklik yaparak, Hazine’nin takas yoluyla ihraç ettiği dövize endeksli tahvillerin döviz pozisyonu oranının hesaplanmasında dikkate alınacağını açıkladı. Bankalar ve özel finans kurumları, döviz varlıklarının yüzde 15’ine kadar dövize endeksli senedi, haftalık ve aylık döviz pozisyon oranı hesaplamasında esas döviz varlığı olarak gösterebilecek. 
     
     22 Haziran başlangıç 
     Değişikliğin 22 Haziran tarihli haftalık cetvelden itibaren uygulamaya girdiği belirtildi. Döviz pozisyon oranı hesaplamasında, daha önce dövize endeksli tahviller kabul edilmiyordu. 
     Bankaların döviz varlıklarının döviz yükümlülüklerine oranının yüzde 80 - 110 arasında olması gerekiyor. Merkez Bankası’nın yeni uygulaması ile bankalar Hazine’den k ğıtları döviz varlıkları arasına alarak, açık pozisyonlarını kapatma olanağı edinmiş oldu. Böylece bankaların piyasadan döviz toplama ihtiyaçları azaldı. Bankalar ellerindeki dövizin bir bölümünü kredi ya da borç ödemelerinde kullanma olanağına da kavuştu. Bunun da piyasaları olumlu yönde etkileyeceği kaydediliyor. 
     Bankacılar, dövize endeksli tahvillerin uluslararası standartlara göre döviz varlığı sayılmadığına, ancak açık pozisyonlarının bu yolla indirilebildiğine dikkat çekiyorlar. 
     
     Özel bankalar azalttı 
     Kasım ve şubat krizlerinde hızla düşürülmesine karşın açık pozisyonların dalgalı kurda risk olduğunu kaydeden bankacılar, takasla satılan 6 - 7 milyar dolarlık tahville ağırlıklı olarak özel bankaların pozisyon açıklarının aşağıya çekildiğini belirtiyorlar. 
     
Bankaların açık pozisyonları milyon  Ocak 2000 Ocak 2000 Eylül 2000 Eylül 2000 Mart 2001 Mart 2001 Kamu bankaları -177 -191 -1 19 -66 -25 Özel bankalar -6.061 -773 -9.637 -847 -6.185 -429 TMSF bankaları -5.345 -2.684 -6.271 1.362 -4.552 -4.670 Yabancı bankalar -1.201 -60 -2.112 -78 -1.131 4 Kalkınma ve yatırım bankaları -2 91 -168 200 -226 -29 Toplam -12.786 -3.617 -18.189 -5.783 -12.160 -5.149 Toplam Fon bankaları hariç -7.441 -933 -11.918 -874 -7.608 -479      
     
     Vadeli işlemler hariç 
     Vadeli işlemler dahil 
     



 EKONOMİ 























</TEXT>
</DOC>
