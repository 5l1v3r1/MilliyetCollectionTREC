<DOC>
<DOCNO> 43005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/son/sondun29.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Saldırılara Ladin'in karıştığına ilişkin delillerimiz var 
</HEADLINE>
<TEXT>

     Rusya gizli servislerinin, ABD'deki son terörist saldırıya Usame bin Ladin'in karıştığına ilişkin delillere sahip olduğu ileri sürüldü. 
     Bu çevrelerden bir kaynağın Rus ajanslarına bugün verdiği bilgilere göre deliller, ''doğrudan delil'' niteliğinde değil, ikinci dereceli ipuçları. 
     Bu bilgileri ABD'ye vereceklerini de ifade eden yetkili, ABD'deki son saldırıya adı karışanlardan birinin, Çeçenistan'da isyancıların saflarında çarpışmalara katılmış bir isim olduğunu da söyledi. 
     Rusya dış istihbarat servisinin eski başkanlarından Leonid Şebarşin, bugün Argument i Fakti gazetesinde yer alan demecinde, ''bence saldırının ardında yeni, henüz bilinmeyen bir örgüt var. Büyük bir olasılıkla da İslami bir örgüt değil'' görüşünü savundu. 







</TEXT>
</DOC>
