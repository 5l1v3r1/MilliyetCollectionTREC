<DOC>
<DOCNO> 21547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/son/sondun11.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan Askeri Lideri "Butto ülkeye dönerse tutuklanacak" 
</HEADLINE>
<TEXT>

     Pakistan'daki askeri rejimin lideri General Pervez Müşerref, yurtdışında bulunan eski başbakanlardan Benazir Butto'nun ülkesine dönmesi halinde tutuklanacağını söyledi. 
     Müşerref, İngiltere'de yayımlanan The Guardian gazetesine verdiği demeçte, hatalı uygulamalarıyla Pakistan hlakına karşı sorumluluğu bulunduğunu belirttiği Butto hakkında birçok dava açılacağını bildirdi. 
     Butto'nun ülkeyi yolsuzluklara batırdığını da öne süren Müşerref, Benazir Butto'nun halk tarafından iki kez göreve getirildiğini hatırlattı ve ''Ona soruyorum, bu halk ona iki kez güven verip ortada bırakılmışken, nasıl hala üçüncü kez gelmeye çalışabiliyor '' dedi. 
     Butto'nun kamuoyunda ''yargılanıp temize çıktığı havasını yaymaya çalıştığını'' öne süren General Müşerref, Butto'nun hiçbir mahkeme tarafından temize çıkarılmadığını ve Pakistan'a döndüğü anda yeniden yargılanacağını bildirdi. 
     Müşerref, kendisinin Devlet Başkanlığı görevine gelip gelmemesi konusunda herhangi bir karar alınmadığını da belirterek, ''Ama ülkemin ve halkımın benim hizmetlerime ihtiyaç duyduğu sonucuna varırsam, üzerime düşeni yapmaktan kaçmam'' dedi. 






</TEXT>
</DOC>
