<DOC>
<DOCNO> 25561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/son/sondun19.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Makedonya hükümet sözcüsü "Savaş hali ilan edilmesi gerekiyor" 
</HEADLINE>
<TEXT>

     Makedonya hükümet sözcüsü Antonio Miloşevski, ''savaş hali ilan edilmesinin kaçınılmaz bir gerçek olduğunu'' söyledi. 
     Sözcü, basın toplantısında, Başbakan Lupço Georgievski'nin savaş hali ilan edilmesi talebinin yerinde olduğunu ifade ederek, ''Er geç haklı olduğu kanıtlanacaktır'' dedi. Miloşevski, ''savaş hali ilan edilmesi zamanıdır'' diye konuştu. 
     Bu arada, Başbakan Georgievski'nin savaş hali ilan edilmesi talebine partilerden tepkiler geliyor. Sosyalist Parti, bu talebin ''akıldışı'' olduğunu ve Başbakan'ın hemen istifa etmesi gerektiğini ifade etti. Öte yandan, Türk Demokratik Partisi, Makedonya'da son gelişmelere değinerek, Manastır'da Makedon milliyetçilerin Müslümanlara ve Türklere karşı saldırılarını en sert dille kınayarak, Makedonya güvenlik güçlerinden asayişin temin edilmesini istedi. 
     






</TEXT>
</DOC>
