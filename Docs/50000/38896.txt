<DOC>
<DOCNO> 38896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/spor/ybayatli.html </URL>
<DATE> 2001/08/25/ </DATE>
<TIME>  </TIME>
<AUTHOR> TOGAY BAYATLI  </AUTHOR>
<HEADLINE>
Trabzonspor canımız’ 
</HEADLINE>
<TEXT>

957 kişilik kadrosu olan Trabzonspor’un kentin en önemli sanayisi olduğunu söyleyen halk, "Gazetelerinizde bize de büyük yer ayırın ki okuyalım" diyor 
     Trabzon halkıyla bütünleşme toplantımızın başında büyük mutluluk yaşadık. Dört dev kulüpten biri olan Trabzonspor bizi nazik bir jest yaparak çiçeklerle karşıladı. Kulübün Genel Koordinatörü Süleyman Aydoğdu ile ekip olarak görüştük. Trabzonspor ile ilgili notları bir arada toplamak için öğle yemeğinde birlikte olduğumuz Başkan Özkan Sümer ile yaptığımız görüşmeyi de bu aşamada sunacağız. Sayın Sümer ile 35 - 40 yıla yakın dostuluğumuz vardır. Bilgisi, deneyimi ve üstün zek sının yanı sıra, özünde insana parmak ısıttıracak vurguda sloganlar üretir. 
     
     Takım kentin sanayisi’ 
     Şimdi Trabzonspor için yönetim olarak sundukları çarpıcı mesajı aktarıyorum size "Biz sonucu sahiplenen değil, kulübü sahiplenen taraftar istiyoruz" ve Sümer sözlerine şöyle devam etti "Trabzonspor’un şampiyonluktan önce kulübün tam anlamıyla yaşama geçirilmesi sürecinin tamamlanıp, istikrarlı ve başarılı sonuçlar alması ilk hedefimiz olmalıdır." Başkan Sümer daha sonra da şu açıklamaları yaptı "Geçen yıllarda hızlı sonuçlar almak hedefiyle daha kötü durumlara düştük. Ancak Trabzonlu bize güvendi. Şimdi yeni bir çağın başında, umutlu ve başarılı bir Trabzonspor yaratma çabasındayız. Trabzonspor 957 kişilik kadrosu ile bu kentin en önemli sanayisidir." Trabzonlu gençlerden bazı eleştiriler de var. Fatih Salihoğlu, yeni Brezilyalı futbolcularının televole programlarında kullanmasını kınayarak, "Bunlar genç ve deneyimsiz insanlar, kendi ülkelerinde bu kadar ilgiye alışık değiller" şeklinde ilginç bir görüş bildirdi. 
     
     Basında yer istiyorlar 
     Genç ve heyecanlı Trabzonlu Hasan Sungur ise, medyanın yer konusunda kulübüne haksızlık yaptığını ifade ederken şöyle konuştu "Trabzonspor’a diğer üç kulübe gösterilen ilgi gösterilmeli. O zaman biz de gazetelerinizi okuruz." Bu anlamda birçok Trabzonluyu dinledik. Hepsinin eleştirdiği konu, medyanın Trabzonspor’a karşı ilgisiz kalması. Trabzon’da amatör sporu seven, hepsi spora hizmet aşkıyla dolu Trabzon Köy Hizmetleri Gücü yöneticileriyle birlikte olduk. 
     
     Yüzemeyen yüzücü... 
     Başkan Süleyman Taşkın, kısıtlı olanaklarıyla futbol, yüzme ve voleybol dallarındaki çalışmalarını anlattı. Ancak tek şik yetleri var. Yaklaşık 150 kişilik genç yüzücülerini 12 kilometre ötedeki yüzme havuzuna götürememekten dolayı üzgünler. Önceleri kurumlarına ait otobüsleri kullanıyorlarmış, ancak bir yerel televizyon kanalında çıkan talihsiz bir yorumun sonucu yöneticiler bu hizmeti kaldırmışlar. 
     Oysa benim de şahit olduğum gibi başta DSİ olmak üzere birçok kamu kurumunun bunu yaptığını biliyorum. Zaten 3530 sayılı kanunun amir hükmü de var. Üstelik yüzücüler eğer yüzmeyecekse Trabzon’da bu havuza ne ihtiyaç vardı 
     
     Görevimizi yaptık 
     Birlikte yediğimiz öğle yemeğinde Sayın Valimiz Adil Yazar’dan bu konuda destek vermesini istedim. O da kabul etti. Şimdi Başkan Süleyman Taşkın ve arkadaşlarını bekliyor. Trabzon, Valisi, Emniyet Müdürü, Trabzonspor Başkanı ve oda yöneticileriyle uyumlu bir kent görünümde. Spordan ekonomiye kadar birlikte çalışıyorlar. Bu ahenkli ve çağdaş yönetimin devamı en büyük dileğimiz. 
     
     



 SPOR 























</TEXT>
</DOC>
