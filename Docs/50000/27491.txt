<DOC>
<DOCNO> 27491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/son/soneko15.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi Odası Başkanı'ndan İzmit'e kumarhane merkezi önerisi... 
</HEADLINE>
<TEXT>

     Kocaeli Sanayi Odası KSO Yönetim Kurulu Başkanı Yılmaz Kanbak, özelleştirme kapsamındaki SEKA'nın İzmit'te sahip olduğu arazilerin, ''kumarhane merkezi'' olarak değerlendirilebileceğini bildirdi. 
     Kanbak, konuya ilişkin açıklamasında, kumarhanelerin yeniden açılmasına yönelik TBMM'de önerge verme hazırlıkları olduğunu anımsatırken, bunun için en uygun arazilerden birinin, özelleştirme kapsamında bulunan SEKA'nın İzmit'teki arazisinin olduğunu savundu. 
     Kara, deniz ve havayolu bağlantısıyla ulaşım sıkıntısı bulunmayan arazinin, İstanbul'a yakınlığı nedeniyle de cazip olduğunu ifade eden Kanbak, şu görüşlere yer verdi 
     ''Bu bölge kumarhane merkezi haline getirilirse hem önemli bir açığı kapatır hem de kent ekonomisini canlandırır. SEKA arazisi akılcı bir şekilde kumarhane işletmecilerine ihale edilirse, yap-işlet modeliyle kurulacak kumarhaneler, İzmit'e çok büyük bir ticari potansiyel kazandıracaktır. Aksi takdirde, mevcut arazi verimli bir şekilde değerlendirilemeyebilir.'' Yılmaz Kanbak, kumarhane merkezi projesinden vergi tahsil edecek olan devletin, önemli bir girdi sağlayacağını da kaydetti. 







</TEXT>
</DOC>
