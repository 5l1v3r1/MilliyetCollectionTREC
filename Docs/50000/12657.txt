<DOC>
<DOCNO> 12657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/spor/spo03.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hagi’ye ret 
</HEADLINE>
<TEXT>

     TAHKİM Kurulu Galatasaray’ın Hagi’nin altı maçlık cezasına yaptığı itirazı reddetti. Kurulun dün yaklaşık beş saat süren toplantısında gündeme gelen itirazın değerlendirmesi sonucu disiplin kurulu tarafından verilen 5 1’lik cezanın uygun olduğu konusunda görüş birliğine varıldı. 
     
Bülent Akın’ın eli kırıldı      GALATASARAY’IN dün sabahki antrenmanında Marcio ile çarpışan Bülent Akın’ın sağ el tarak kemiği kırıldı. Genç oyuncu hava topu mücadelesinden sonra acılar içinde yerde kalırken, ilk müdahale saha içinde yapıldı. Özel Acıbadem Hastanesi’ne götürülen Bülent Akın’ın eli alçıya alındı. Bu sakatlığın Bülent Akın’ın futbol oynamasına engel olmayacağı bildirildi. 
     
Inter de doğruladı      İTALYA’NIN FC Inter kulübü, dün resmi bir açıklama yaparak, Galatasaray’ın milli futbolcuları Emre ve Okan’la ön sözleşme imzaladıklarını duyurdu. Yazılı açıklamada, "Uluslararası futbol kurallarına saygı gösterilerek, iki futbolcu ile gelecek sezon için anlaşılmıştır" ifadesi kullanıldı. Ayrıca Galatasaray’a faks gönderilerek, durumun iletildiği bildirildi. 
     
Galatasaray Günlüğü      UEFA’ya itiraz 
     UEFA’NIN, PSG maçında çıkan olaylardan dolayı verdiği 130 milyar liralık cezaya itiraz edilecek. Yöneticiler, Türkiye’den giden izleyicilerin güvenlik güçlerinin arasında maçı izlediklerini, gurbetçilerden sorumlu tutulmamaları gerektiğini ilettiler. 
     
Jardel hep sorun      ÖNCEKİ günkü antrenmanı kasığındaki sakatlığını gerekçe gösterip, yarım bırakan Brezilyalı golcü dün de aynı hareketi yaptı. Kasığından sakat Popescu ile bir süre düz koşu yapan Brezilyalı golcü, daha sonra idmanı terketti. 
     
Lucescu’dan uyarı      LUCESCU dünkü antrenmanda futbolcularını sık sık uyardı. Rumen hoca, idmana ümit takımdaki oyuncuları da katarak, yedeklerle birlikte çalıştırdı. Antrenmanda futbolcularını sık sık ikaz eden Lucescu seri olmalarını istedi. 
     


 SPOR 

























</TEXT>
</DOC>
