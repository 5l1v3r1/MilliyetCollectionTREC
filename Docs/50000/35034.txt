<DOC>
<DOCNO> 35034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/yasam/yas03.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılın senaryosu 
</HEADLINE>
<TEXT>

Akşam gazetesi yazarı Savaş Ay’ın dünkü köşesinde "İnanılmaz bir gerçek hik ye" başlığı ile aktardığı olayı doğrulayan çıkmadı 
     İSTANBUL Milliyet 

     Yoldan lastik alırlar ve.. 
     SAVAŞ Ay, dün "Sokak Arası" başlıklı köşesinde "İstanbul Asayiş Şubesi’nin genç müdürü Şahin anlattı" diyerek bir hik ye anlatıyor. Hik ye Siirt’ten Hasankeyf’e giden üç çocuklu ailenin yolda buldukları lastiği almasıyla başlıyor. Lastiğin içindeki iki yeşil yılan çocuklardan birini sokup öldürüyor, diğerinin boynuna dolanıyor. 
     
     Felaket üstüne felaket 
     ÖNDE oturan baba ile anne, diğer araç sürülerinin uyarması sonucu felaketin farkına varıyor. Baba, yılanı çocuğun boynundan söküp alıyor. Ama her iki çocuğu da kurtaramıyor. Anne iki çocuğunu kaybetmenin acısıyla kollarını kasınca kucağındaki üç aylık bebek nefessiz kalarak ölüyor. Anne bagajdaki av tüfeğiyle olaydan sorumlu tuttuğu kocasını öldürüp uçurumdan atlıyor. 
     
     Peki kim anlattı 
     AY’IN kaynak gösterdiği Asayiş Şube Müdürü Şahin Yılmaz’a sorduk. Beyoğlu İlçe Emniyet Müdürü Aykut Baltacıoğlu ile dolaşırken tesadüfen buluştukları Ay ile bir süre sohbet ettiklerini belirtti ancak "O konuyu hatırlamıyorum. Ben anlatmadım" dedi. Baltacıoğlu’nun yanıtı ise "Ben anlatmadım. Böyle bir hik ye duymuştum. Kocasını vurup intihar ettiğini bilmiyorum" oldu. 
     
Makam aracından yılan çıkarma operasyonu      ALİ TUNA Bursa DHA 

     BURSA’NIN merkez Osmangazi İlçe Kaymakamı Hikmet Tan’ın makam aracına giren yılan, ortalığı kaldırdı. Makam şoförü Şaban Koç, şoför koltuğunun önünde 50-60 santimlik bir yılan görünce durum Tan’a bildirildi. Ardından da saatler süren yılan çıkarma operasyonu başlatıldı. Çalışmaları izleyen Kaymakam Tan, "Bu yılan para vermezseniz oradan çıkmaz" diyerek espri bile yaptı. Ancak başarı sağlanamayınca itfaiyeye haber verildi. İtfaiye ekipleri zehir sıkıp yılanı öldürerek operasyona noktayı koydu. 
     



 YAŞAM 




























</TEXT>
</DOC>
