<DOC>
<DOCNO> 33404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/siyaset/siy04.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
YILMAZ Hatalar yapıldı’ 
</HEADLINE>
<TEXT>

Program uygulanırken yapılan hatalardan kısa sürede dönüldüğünü belirten Mesut Yılmaz, "Ekonominin koordinasyonunda görülen kopukluklara da son verilecek" dedi 
     HAKAN ŞANLITÜRK Bodrum 

     Başbakan Yardımcısı Mesut Yılmaz, ekonomik programın bugüne kadar ortaya çıkan ve bundan sonra yaşanacak tüm olumsuzluklara rağmen başarıya ulaştırılması konusunda liderlerin kararlı olduğunu söyledi. 
     Program uygulanırken siyasi ve teknik bazı hatalar yapıldığını belirten Yılmaz, "Ama hatalardan kısa sürede dönüldüğünü ve genelde Türkiye’nin değişimi konusunda hükümetin siyasi iradesinin varlığını kabul etmek gerekir" dedi. 
     
     Eski alışkanlıklar 
     Ekonominin koordinasyonu alanında h l bazı güçlükler yaşandığını da kaydeden Yılmaz, şöyle konuştu "Yasalara göre bağımsız bir statüye sahip olan Merkez Bankası ve BDDK Bankacılık Düzenleme ve Denetleme Kurulu ile Hazine ve Maliye arasında zaman zaman eski alışkanlıklardan kaynaklanan bazı kopukluklar yaşanabilmektedir. Son liderler toplantısında özellikle bu kurumlar arasında eşgüdümün artırılması ve program konusunda kamuoyunun daha iyi aydınlatılmasının üzerinde durduk." 
     Yılmaz, hafta sonu bazı açılışlar için gittiği Bodrum’da Milliyet’e şu değerlendirmelerde bulundu 
     
     Alternatif yok’ 
     "Bu program IMF’nin değil, 57’nci Hükümet’in programıdır. IMF parasal destek vermese dahi Türkiye aynı programı uygulamak zorundadır. Kimse unutmamalı ki şu ana kadar bu programa alternatif bir program ortaya konulamadı. Türkiye serbest piyasa ekonomisini tam olarak yaşamaktan vazgeçmediği takdirde alternatif bir program konulması da mümkün değil." 
     
Berna Hanım’ın acı günü      İSTANBUL Milliyet 

     ANAP Genel Başkanı ve Başbakan Yardımcısı Mesut Yılmaz’ın eşi Berna Yılmaz’ın teyzesi Hadiye Sirel, İstanbul’da toprağa verildi. 97 yaşında vefat eden Hadiye Sirel’in cenazesi, Erenköy Galip Paşa Camii’nde öğleyin kılınan namazın ardından Küçükbakkalköy’deki aile kabristanında defnedildi. Sirel’in cenaze törenine, Mesut Yılmaz, eşi Berna Yılmaz, oğlu Hasan Yılmaz ve kardeşi Turgut Yılmaz ile Turizm Bakanı Erkan Mumcu, İstanbul Valisi Erol Çakır, İl Emniyet Müdür Vekili Hasan Özdemir ile çok sayıda milletvekili katıldı. 
     



 SİYASET 














</TEXT>
</DOC>
