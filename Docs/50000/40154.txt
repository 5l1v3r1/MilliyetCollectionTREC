<DOC>
<DOCNO> 40154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/son/sonspo12.html </URL>
<DATE> 2001/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli takım İstanbul'a döndü 
</HEADLINE>
<TEXT>

     2002 Dünya Kupası Grup Eleme maçında Slovakya'yı deplasmanda 1-0 yenen A Milli Futbol Takımı, İstanbul'a döndü. 
     Milliler, Futbol Federasyonu Başkanı Haluk Ulusoy ve Asbaşkan Ata Aksu ile birlikte İstanbul'a gelirken, futbolcuların oldukça neşeli oldukları gözlendi. Kafileye Atatürk Havalimanı'nda yakınlarını bekleyen vatandaşlar da sevgi gösterilerinde bulunurken, dünkü maçta başarılı bir performans ortaya koyan kaleci Rüştü, en büyük ilgiyi gördü. Polat Renaissance Otel'de kampa giren A Milli Takım, İsveç maçı hazırlıklarına bu akşam Florya Metin Oktay Tesisleri'nde gerçekleştireceği antrenmanla başlayacak. 
     Avrupa Şampiyonası Grup Eleme maçında Slovakya'yı 1-0 yenen Ümit Milli Futbol Takımı da A Milli Takımla birlikte İstanbul'a geldi. Ümit Milliler, İsveç ile yapacakları maçın hazırlıklarına başlamak üzere Futbol Federasyonu'nun Riva'daki Özkan Olcay Eğitim ve Kamp Tesisleri'nde kampa girdi. 







</TEXT>
</DOC>
