<DOC>
<DOCNO> 23283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/magazin/amag.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzu Kuzu’ Tarkan kurbanlığa döndü 
</HEADLINE>
<TEXT>

Albümünü binbir güçlükle çıkaran Tarkan’ın derdi bitmedi Önce Mirkelam ve Tarık tarafından sollandı, şimdi de yapımcısı çok pahalı’ diyerek klibini reddetti 
     MAGAZİN SERVİSİ 

     KÖTÜ remiks yüzünden Kuzu Kuzu’ adlı single’ı geciken Tarkan’ı sıkıntı bastı. Single’ının yanında hediye vermesine rağmen Mirkelam’ın ve Biri Bizi Gözetliyor adlı yarışmayla şöhreti yakalayan Tarık’ın kaset satışlarının gerisinde kalan Tarkan, şimdi de klibi nedeniyle dertli. Klip yönetmeni Levent Semerci şarkıcıya, kadın manken yerine, onlarca erkeğin oynayacağı ilginç bir proje sundu. 
     TARKAN projeyi çok beğendi ancak yapımcısı Mehmet Söğütoğlu, maliyeti 200 ile 300 bin dolar arasında değişecek klibe itiraz etti. Söğütoğlu, "Bizim gibi MÜYAP’a üye şirketlerin klipleri televizyonda yayınlanmıyor. Sponsor bulunmazsa bu parayı veremeyiz" dedi. Ancak Best ve Kiss TV’nin dışındaki televizyonlar yasak nedeniyle klibi yayınlamayacağından sponsor bulmaları da zor. 
     



 MAGAZİN 












</TEXT>
</DOC>
