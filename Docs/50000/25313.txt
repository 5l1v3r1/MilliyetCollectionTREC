<DOC>
<DOCNO> 25313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/spor/ygokb.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine Made In Harun 
</HEADLINE>
<TEXT>

     BİLGİN GÖKBERK 

     Ülker başkanı yarın sabah her gazetenin bir sayfasını kiralamalı. Sayfanın yarısına Harun’un fotoğrafını, öbür yarısına da sağdan, soldan, üstten, alttan çekilmiş sağ bileğinin resmini koymalı... Altına da bir cümle ilave etmeli "Rahatsız edilmemesi rica olunur"... Bütün sene hakkında spekülasyonlar yapılan, eleştirilen, çoğu maçta moralsiz bırakılan, bence hak ettiği ilgiyi göremeyen Harun nihayet isyan etti. Kimi basın toplantısı yapar. Kimi dedikodu üretir. Kimi kavga eder. Kimi bağırıp - çağırıp içini boşaltır. Harun is Harun... O farklı... O çıktı 36 sayı attı. Ve çok zor bir maçı Ülker’lilere hediye etti. Harun’un isyanı bile basketbolla oluyor. 
     38 - 17 Ülker önde, Didin’in meşhur tahtası elinde Harun’a bir şeyler anlatmaya çalışıyor. Herkesin aklına aynı sahada sezon içinde 17 sayı önde iken kaybedilen maç geliyor. "Bırak bildiği gibi oynasın coach" diyorlar tribünden, "kafasını karıştırma." Ama Didin’in hakkını da yemeyelim. İkinci periyoddaki ama bütün maça da etkisini vuran müdafası ona yakışır cinstendi. İkinci periyodda Efes ve coachu Mahmudi de Guiness Rekorlar Kitabı’na girdi. İlk gol, pardon basket 8.5 dakika sonra geldi. Öncesinle beraber 11.5 dakika. Rakam istiyorsanız 30’a 5 Ülker... 13 - 2’de Ülker lehine ribaundlar... Bu kadar silahı bol bir takımla 10 dakikada beş sayı iki ribaund. Efes’e göre göre kadro zaafı olan Ülker’de sonra arkayı çok iyi kapatan Handlongten - Lollis ikilisinden Handlongten’in beşlemesi, Lollis’in dörtlemesi... Didin’in takımı kısaltması... Efes’in bu tuzağa düşmesi... Son 10 dakika giren Haluk’un katkıları. Kapanan fark. Ve Ülker’in iki sayıyla da olsa kazanması. 
     Bir soruyla yazıyı bağlayalım. Mahmudi ve Didin bana kızmasınlar, ama aklıma takıldı. Bu maça trafikte sıkışıp gelemeselerdi, onlarsız oynansaydı , maçın seyri bundan da mı daha acayip olurdu 
     



 SPOR 























</TEXT>
</DOC>
