<DOC>
<DOCNO> 20599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/ekonomi/eko10.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıdem tazminatı yeniden masada 
</HEADLINE>
<TEXT>

     Çalışma ve Sosyal Güvenlik Bakanı Yaşar Okuyan, TİSK’in karşı çıkmasına karşın, iş güvencesi yasa taslağını Bakanlar Kurulu’na sunma kararı verdi. Kıdem tazminatına ilişkin düzenlemeler ise yeniden görüşülecek. 
     Türk-İş Başkanı Bayram Meral, Hak- İş Başkanı Salim Uslu ve TİSK Başkanı Refik Baydur ile Okuyan’ın katıldığı toplantıda kıdem tazminatının kaldırılması konusundaki maddeler nedeniyle tartışma çıktı. Toplantının ardından Okuyan, iş güvencesinin Meclis’e sevk edileceğini, kıdem tazminatı fonunun da bilim adamları komisyonuna tekrar gönderilmesini basına açıklamayı istedi. TİSK Başkanı Baydur’un, Okuyan’ın açıklamaları sırasında itiraz etmesiyle gerginlik ortaya çıkmış oldu. Okuyan, iş güvencesi yasa tasarısının bir an önce Bakanlar Kurulu’na sevk edeceğini söyledi. 
     



 EKONOMİ 




















</TEXT>
</DOC>
