<DOC>
<DOCNO> 41107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/yazar/cemal.html </URL>
<DATE> 2001/09/08/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Nevşehir barut fıçısı gibi... 
</HEADLINE>
<TEXT>

     Selçuklu mimarisine özenmiş taş bir bina. İsmi, Han Odası. Yemekleri çok lezzetli. Nohutlu mantısı, kurufasulye - pilavı, hele yoğurtlu, nohutlu ve de sarmısak soslu çorbası... 
     Bina, Fazilet Partili Nevşehir Belediyesi tarafından inşa edilmiş. Lokanta olarak işletilmesi için kiralanırken de şart koşulmuş 
     Alkollü içki satılmayacak 
     Garson sessizce diyor ki 
     "Abi yabancı olsanız verirdik." 
     Sakallı Belediye yetkilisi karşımda oturuyor. Mahçup bir hali var. Fazilet’ten sonra şimdi Tayyip Erdoğan’ın AK Partisi’ne girmeye hazırlanıyor. 
     "Erbakan Hoca’yı niye bıraktınız " 
     Önüne bakıyor 
     "Zor bir soru " oluyor ilk tepkisi. Sohbetin bu bölümünde isminin belirtilmesini istemiyor. Şöyle devam ediyor 
     "Hoca iyi niyetliydi ama... Sistem, Hoca’nın önünü tıkadı. Halk anladı artık, seçim kazansa da iktidara gelemeyeceğini... O yüzden şimdi millet yeni bir ışığın peşine düşüyor." 
     Bir an durup soruyor bana 
     "Peki, sistem Tayyip Erdoğan’ın da önünü tıkayacak mı .." 
     "Erbakan Hoca’dan farkınız nedir " 
     "Din motifini işlemeyecek Tayyip Bey. Bu en büyük farklılık... Hoca, ekonomide devlet derdi, biz öyle değiliz. Hoca, Avrupa Birliği’ne pek taraftar sayılmazdı. Biz taraftarız." 
     Tayyip Erdoğan’ın önü eğer tıkanmazsa, AK Parti’nin Nevşehir’i silip süpüreceğini söylüyor. 
     Son seçimlerde Nevşehir’den çıkan 3 milletvekilinden 2’sini MHP, 1’ini Fazilet almış. Belediyeyi ise yine Fazilet kazanmış. MHP’li milletvekilleri, Dr. Mükremin Taşkın’la Avukat İsmail Çevik. Fazilet’ten ise Susurluk’la ismini kamuoyunda duyurmuş olan Mehmet Elkatmış. 
     Uzun yıllardır Nevşehir’de gazetecilik yapan bir meslektaşım eski partilere hiç şans tanımıyor. "MHP bir dahaki seçime burada nal toplar " diyor. 
     Her yerde olduğu gibi Nevşehir’de de mevcut partilere ve hükümete tepki çığ gibi. Milliyet Kervanı’nın önü miting alanı gibi. Her kafadan bir ses çıkıyor. 
     Biri bağırıyor 
     "Milletvekillerimize sesleniyoruz. Cesaretleri varsa, gelip vatandaşın mevcut halini dinlesinler. Ama kaçıyorlar. Onlar ancak seçim zamanı oy için gelirler." 
     Aradan kafayı uzatıyor biri 
     "Esnaf kan ağlıyor kan. Yürümek istedik, izin vermediler. Patates para etmiyor, üzüm para etmiyor." 
     Arkalardan bir ses yükseliyor. Yüzünü göremiyorum ama öfkeli ve anlaşılan Tayyipçi 
     "Bir konuşmadan dolayı onca yıl sonra soruşturma açan savcıya da hesap sorsunlar, bu işi neden zamanında yapmadı diye..." 
     Gençten biri lafa karışıyor 
     "Nevşehir’de üniversitemiz de yok. Sivas köy gibiydi. 20 bin öğrenci geldi, para girdi, bütün havası değişti. Burada bir Acemi Birliği vardı. Onu da başka yere götürdü askeriye. Halbuki acemi erler çarşıya çıktı mı, esnafın yüzü gülerdi." 
     Soruyorum 
     "Bütün Kapadokya, Ürgüp’üyle, Göreme ve Avanos’uyla, Hacı Bektaş’ıyla Nevşehir ilinin içinde değil mi 20 bin turistik yatak olduğunu, her yıl buraya 1 milyon civarında turist geldiğini söylüyorsunuz. Nevşehir’e damlamıyor mu " 
     "Damlamıyor beyim, damlamıyor. Kazandığını buraya harcamıyor. İstanbul’a götürüyor, gönderiyor. Çok zengini var ama buraya faydası yok. Ayrıca Kapadokya’da turisti iki günden fazla tutacak bir şeylere ihtiyaç var." 
     21 yaşında. Bor Sağlık Lisesi’ni bitirmiş. 
     Yakınıyor 
     "Devlet memurluğu sınavını kazandım. Üç yıldır hala açıktayım. Kadro vermediler. İki ay sonra hakkım yanıyor." 
     Kapadokya Havalimanı yöneticisi Ali Şerit’in derdi başka 
     "THY’nin buraya haftada iki tarifeli seferi var. Oysa Kayseri’ye günde iki tane var. Buraya da seferlerin artırılması şart." 
     Emekli öğretmen, 50 yaşında 
     "Siyasi Partiler Yasası mutlaka değiştirilmeli. Partinin önümüze koyduğunu değil, istediğimiz insanı seçebilmeliyiz. Parti kayıt defterleri düzenli hale getirilmeli. Lider sultasına karşıyım. Bu yasa değişmeden hiçbir partiye oy yok." 
     33 yıl Almanya’da, Hannover yakınlarındaki Salzgitter’de işçi olarak çalışmış. 65 yaşında. Emekli ama Almanya’da yaşıyor. Tatile gelmiş. 
     Çok öfkeli, lafını sakınmıyor 
     "Hiç iş alanı yok Nevşehir’de. Devlet bir rakı fabrikası açmış, o kadar. Şehrin ortasında garaj olur mu Turiste yakışıklı hiçbir şey yok bu şehirde. Üniversite yok. Gençlere spor tesisi yok. Kahvede okey oynuyor gençler. Kırk senelik hastanenin hiç hayrı kalmamış, bakımsız..." 
     Biri de ekmek derdini anlatıyor 
     "Günde 90 bin ekmek çıkardı Nevşehir’de. Şimdi 60 bine düştü. Kriz böyle vurdu burasını. İnsanlar ekmeğinden kıstı. Artık ununu alıp kendi sac ekmeğini yapıyor." 
     Bölgenin gazete dağıtıcısı ekliyor 
     "Krizden gazete satışları da fena etkilendi. Kimse gazete almıyor." 
     İşte böyle. 
     Bakalım Konya’da Milliyet Kervanı’nı neler bekliyor 
     
     







Merhametsiz toplum 


Gardiyanlar... 


Ecevit'ten çağrı 'Haydi, Türkiye'ye' 


Nevşehir barut fıçısı gibi... 


Katil kim 


Üniversite istiyorlar ama... 


"Kötü olasılık" senaryosu 


Yol hikayesi... 


Selçuk ve yeni anayasa 


"Telsim'le iş yapmadığımız için şanslıyız" 


Yılanları erkekler besler 


İhtimalleri değerlendirin 


Kıbrıs'a da bir Lozan lazımdı 


Açık’ hem batırır hem çıkarır 


Kamyoncu da yükü Ankara’ya kaptırdı 


</TEXT>
</DOC>
