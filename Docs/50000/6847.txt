<DOC>
<DOCNO> 6847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/yazar/dogan.html </URL>
<DATE> 2001/02/13/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
"Acı serüvenin" ortasındayız 
</HEADLINE>
<TEXT>

     Herkes önce şaşkınlıkla, ardından hafif tebessümle birbirine bakıyor. Kritik bir anda, kritik savunma, hiç de sürpriz olmayan birine ait, Mesut Yılmaz'a .. 
     Ocak ayı başında, o ünlü mali kriz sonrasında, Hazine ilk kez piyasaya çıkmaya hazırlanıyor. İlgili bakanların katılımıyla, liderler zirvesi toplanıyor. Yeni Hazine kağıtları için, "şimdi faiz kaç olacak" sorusu, zirvede uzun uzun tartışılıyor. 
     Öyle ya, krizin geride kaldığını, dolayısıyla, "faizlerin düşme eğilimine girdiğini" piyasalara anlatmak gerek. Yani, "faizin düşük tutulması" gerek. 
     
Mesut Yılmaz'ın faizi      Uzmanlar "en çok yüzde altmış olmalı" dediğinde, Mesut Yılmaz atılıyor "Hayır, daha yüksek olmalı .. Aksi halde, finans kesimi zarar eder .." 
     Ne var ki, Mesut Yılmaz'ın mali kesim için göğsünü siper etmesi pek işe yaramıyor. Her ne kadar, faizler Hazine kağıtları için, yüzde 70 sınırına dayansa da, bazılarını kurtarmak, yine de mümkün olmuyor. 
     Böyle giderse ki, gidecek, "yıkılmadım, ayaktayım" diyen ve ayakta kalan şirket sayısının azalacağına kuşku yok. IMF'ye verilen son niyet mektubu bunun işaretlerini taşıyor. 
     En temel gösterge, Merkez Bankası'nın parasal hareket alanının müthiş daraltılması. Bu deyimin Türkçesi, "ekonomik programın daha da katı uygulanması" anlamına geliyor. 
     
IMF neden Ankara'da      IMF, işte bunun için Ankara'da .. Peki, katı uygulama ne demek .. Bir sıralama yaparsak 
     - Köylüler, işçiler, memurlar ve emekliler için hayat daha da zorlaşacak. Zengin - yoksul arasındaki uçurum, daha da açılacak. 
     - Adaletsiz dağılan gelir, bölgeler arası uçurumu da derinleştirecek. 
     - Üretim azalacak, ihracat azalacak, işsizlik artacak. 
     - İflas eden firma sayısı artacak. 
     - Piyasada ciddi para sıkıntısı yaşanacak. 
     - Faizler yükselecek. 
     Dolayısıyla, üretim ve yatırım yerine, kendini faize adayan rantiye kesim, yüksek faizle daha çok sevinecek .. Ama, sadece onlar sevinecek .. 
     Ve bütün bunlara Merkez Bankası müdahale edemeyecek .. Son niyet mektubuyla birlikte, onun elinden bu olanak alınmış bulunuyor. 
     Topluma yüklenen bu kadar pahalı bir maliyetin sonucunda, tek olumlu beklenti üç yıl sonunda, enflasyonun düşmesi. Her geçen gün, daha da acılaşan serüvenin tam ortasındayız. 
     
     





Türkeş'in mirası 


Hafife almalı 


Yürüyen parti 


Savas riskini düsünerek o karara varmıstık’ 


Neslişah Sultan’ı tam üç kere kıskandım 


Demiralp ve Erçel'den haklı uyarılar... 


Tıpta 2.milat 


Başlığı dip notta olan yazı 


"Acı serüvenin" ortasındayız 


Mastırın yoksa... 


Taviz varsa ya hep, ya hiç 


Atina'nın sorumluluğu... 


Bu savaş başka savaş... 


BJK nereye 


Devrilirken birer birer 


Ombudsmanımızın yeri doldurulamaz 


Ortaklık devam eder 2 


Ayağınızı yorganınıza göre değil IMF mektubuna göre uzatınız 


</TEXT>
</DOC>
