<DOC>
<DOCNO> 32243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/siyaset/siy02a.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Durmuş, okulda bek ret arıyor 
</HEADLINE>
<TEXT>

Sağlık meslek liselerinin disiplin yönetmeliği değiştirildi. Cinsel ilişkiye girdiği saptanan öğrenci ihraç edilecek... 
     Sağlık meslek liselerini yeniden açan Sağlık Bakanı Osman Durmuş, bu kurumlara devam edecek öğrencilere "bek ret zorunluluğu" getirdi. Liselerin ödül ve disiplin yönetmeliği yeniden düzenlenirken, ahlak kurallarıyla bağdaşmayan davranışlarda bulunanlara tasdikname ve uzaklaştırma, "cinsel ilişkiye" girdiği saptanan öğrencilere örgün eğitim dışına çıkarma cezası verilecek. 
     
Altı tür disiplin cezası      Sağlık Bakanlığı, sağlık meslek liselerinin yeniden açılmasının ardından 1979'da yayımlanan Sağlık Meslek Liseleri Ödül ve Disiplin Yönetmeliği'ni de yeniden düzenledi. Düzenleme kapsamında, öğrencilere "Uyarma", "Kınama", "Mahrumiyet", "Okuldan Kısa Süreli Uzaklaştırma", "Okuldan Tasdikname ile Uzaklaştırma" ve "Örgün Eğitim Dışına Çıkarma" olmak üzere 6 tür disiplin cezası verilebilecek. 
     
Ahlak dışı davranışlar      Ahlak dışı davranışlarda bulunan, gidilmesinin sakıncalı olduğu yerlere gittiği duyulan öğrenciler de okuldan atılacak. Buna göre öğrencilere "Tasdikname ile Uzaklaştırma" cezası verilecek. 
     Milli Eğitim Bakanlığı'nın Disiplin Yönetmeliği'ndeki "İffetsizliği tespit edilmiş olmak, herhangi bir kimsenin iffet ve namusuna tecavüz etmek" hükmü tartışma konusu yaratırken, Sağlık Bakanlığı, iffet konusunda daha da ileriye gitti. 
     
İffetin tarifi değişti      Bakanlık, eski yönetmelikteki "Arkadaşlarının ya da bir başkasının iffet ve namusuna tecavüz etmek ya da iffetsizliği sabit olmak" hükmünü, "Fuhuş yapmak ya da cinsel ilişkiye girmiş olduğu tespit edilmiş olmak" şeklinde değiştirirken, bu hüküm doğrultusunda cinsel ilişkiye girdiği belirlenen öğrencilere "örgün eğitim dışına çıkarma" cezası verilecek. 
     
İtiraz hakkı yok      Okuldan kısa süreli uzaklaştırma veya tasdikname ile uzaklaştırma gibi disiplin cezalarına itiraz hakkı bulunurken, örgün eğitim dışına çıkarma cezasına itiraz edilemeyecek. 
     
Duramadı, yine azarladı      MEHMET ÇETİNKAYA Karabük 

     Sağlık Bakanı Osman Durmuş, Karabük Devlet Hastanesi'ni ziyareti sırasında Başhekim Nurullah Soyhan'a, hastane döner sermaye gelirlerinin, inşaat için kullanılmak yerine personele verilmesini emretti. Buna itiraz eden Soyhan, Durmuş hastaneden ayrılırken arkasından "İstifa ediyorum" diye bağırdı. 
     
"Yarısını dağıtsın"      Durmuş, bir gazetecinin, Soyhan'ın döner sermaye gelirlerinin az olması nedeniyle personele para veremediğini söylediğini anımsatması üzerine, "Çalışanlara vermeyeceksiniz, cihazları peşin alacaksınız, böyle çelişki olmaz. Döner sermayeden ne alıyorsa, yüzde 50'sini dağıtsın" diye konuştu. 
     



 SİYASET 















</TEXT>
</DOC>
