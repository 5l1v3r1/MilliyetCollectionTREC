<DOC>
<DOCNO> 19948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/yazar/cankat.html </URL>
<DATE> 2001/05/07/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Boş yerleri doldurunuz 
</HEADLINE>
<TEXT>

     Turgut Özal "Bizim M.... çok tehlikeli biri, çünkü çok koyu statükocu. Bu statükoculuğu onun başına çok dert açar". 
     Turgut Özal’ın koyu statükocu dediği kim ola ki 
     - 
     Cüneyt Canver’in hafızası yerinde, anlatıyor 
     "Bağımsız milletvekili olduğum dönemde rahmetli Özal’ı Otlukkoyu’nda ziyaret etmiştim. Özal bir ara sözü Mesut Yılmaz’a getirip Bizim Mesut çok tehlikeli biri, çünkü çok koyu statükocu. Bu statükoculuğu onun başına çok dert açar’ dedi. Hayretler içinde kalmıştım. 
     Aradan 12 yıl geçti. 
     Şimdi de Mesut Bey’in statükoyu suçlaması Allah biliyor ya garibime gitti..." 
     
POLİTİKA DURAĞI      Kemal Derviş ile sabah çayı içen Hilton Taksi Durağı taksicileri iyice havaya girdiler. İşlerin kesat gittiğinden, benzin zammından filan şik yet ederken, devletin koskoca Ekonomiden Sorumlu Devlet Bakanı’yla oturup çay içince, en yetkili ve inşallah etkili ağızdan "Sıkıntımız büyük, ama hep birlikte başaracağız" sözünü işitince, gaza geldiler. Geldiler de fena politize oldular. Şimdi duraktaki taksiciler, Hilton’da kalan ya da yoldan geçen bir politikacı gördüler mi, tuttukları gibi durağa atıyorlar. 
     Geçenlerde DYP Grup Başkanvekili Turhan Güven’i yakaladılar. "Buyrun bir çayımızı için " dediler. Adamcağızın önemli bir randevusu vardı medyatik taksi durağına hayır demek zorunda kaldı. Ama "ilk fırsatta gelip bir çayınızı içerim" diye vaatte bulunmaktan da geri kalmadı. Rakip taksiciler, Hilton Taksi Durağı’na son günlerde "Politika Durağı" der oldular. 
     
Tırt-tırtlar, tümsekler      Yollara o beyaz tırt-tırtları kim döşediyse, benden günde en az iki üç kere hayır dua alıyor. 
     Adı nedir bilmediğim için tırt-tırt diyorum, hani, güya arabaların hızını kesmek için, yollara çekilen kabartma çizgiler var... 
     Şimdiye kadar kimsenin o çizgiler yüzünden hız kestiğini görmedim. 
     Herkes ayağını gazdan kaldırmadan, belki de bir an önce geçip o tarrakadan kurtulmak için gaza basıp, geçip gidiyor. 
     Hız kesme bahanesiyle bu tırt-tırtları koydukları yerler de inanılır gibi değil... 
     Geçenlerde, Beşiktaş’ın Muradiye mahallesinde, kargacık burgacık bir yoldan hem de yokuş yukarı çıkarken, "hızımızı kesmek için" yerleştirdikleri tırt-tırtlara da şahit oldum. 
     Allah affetsin, her seferinde beddua ediyorum 
     Bu beyaz şeritleri yaparken kim rüşvet yediyse, haram olsun, diyorum. 
     Çünkü muhakkak bir yolsuzluk dönüyor. Yoksa, zaten delik deşik olduğu için geçemediğimiz yollara "hız kesici" koyma sevdası nerden çıktı böyle 
     Beterin beteri var, diyeceksiniz, biliyorum mahalle aralarında, her aklına esenin yaptırdığı tümsekler bir de arabanın lastiğini de süspansiyonunu da mahveden sarı fosforlu tuğla büyüklüğünde çiviler... 
     
DURACELL DERVİŞ - 2      Tansu Çiller, Kemal Derviş’e "Siz bu hükümetin ömrünü uzatan pil konumundasınız" demiş. Böyle güzel bir espri Çiller’den çıkmış olamaz... derken haklıymışım. 
     Pil esprisinin sahibi Hasan Ekinci’ymiş. Çiller’in hukuka saygısı mı var da, telif haklarına riayet etsin 
     
     







Hukuk kültürü 


Meclis'teki yasak 


Boş yerleri doldurunuz 


Enerji lobileri ve savaşçıları 


Baykal modeli... 


İnönü'nün kararı 


Oylar hazır, aday aranıyor 


Bizim kriz Alman bankacıyı da şaşırtmış 


Rantiye olmak da zor 


</TEXT>
</DOC>
