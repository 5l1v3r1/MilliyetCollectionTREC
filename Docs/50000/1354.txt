<DOC>
<DOCNO> 1354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/yazar/theper.html </URL>
<DATE> 2001/01/09/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bir defa ile bitmiyor 
</HEADLINE>
<TEXT>

Ben kiracıyım, 2000 yılı içinde yeni çıkan kira yasasından istifade ile kira bedeline yüzde 25 zam yaptım. Şimdi 2001 yılına girdik. Bu defa 2001 yılındaki yüzde 10’luk artıştan istifade edebilir miyim, yoksa bir kere istifade eden bu hakkını kullanmış oluyor da ikincisini kullanamıyor mu 
C.V. - İstanbul 

     Biliyorsunuz, kira bedellerinin iki yıl için sınırlandırılmasına imkan tanıyan yasa, çarpıklıklarla dolu. Doğrusu bu konuda sayısız mektup aldım ama sizin tereddüt ettiğiniz noktada henüz bir soru sorulmamıştı. 
     Bu yasaya tabi kişilerin bu hakkını bir defa kullanıp ikinci yıl kullanamayacağına dair bir kayıt yok. Kiracı 2000 yılı içinde yüzde 25 zam yapacak, 2001 yılında da yüzde 10 zam yapacak. Bunlardan birini kullanan ikincisini kullanamaz diye bir kayıt yok. Yani siz 2001 yılı içinde de kiranıza yüzde 10 zam yapacaksınız. 
     Belki alkınıza, vakıf kiracıları için yazdığım istisnai durum takılmış olabilir. Zira vakıf kiracıları 2001 yılı içinde yüzde 10 oranında zam ile bağlı değil, vakıflar 2001 yılında serbest, yani mevzuatın öngördüğü nisbette kira artışı olabilecek. Şayet siz vakıf kiracısı iseniz bu defa yanıtım farklı olacak. Her ne kadar 2000 yılı içinde yüzde 25 kira zammı yaptıysanız dahi 2001 yılı içinde yüzde 10’a tabi değilsiniz. Ancak vatandaşın kiracısı iseniz yüzde 10 kira zammı yapacaksınız. 
     Bu yasa küçücük bir yasa ama problemleri boyundan büyük. Vatandaş kiracıları 2001 yılında yüzde 10 zam yapacak ama ben öyle görüyorum ki 2000 yılı içinde tahliye davalarında gördüğüm patlama yeni yılda katlanarak sürecek. Zira enflasyon tahminleri, ballandıra ballandıra anlatıldığı gibi olmadı, yani kiraya verenler bayağı mağdur oldu. Bakalım bu konuda 2001 yılında neler göreceğiz 
     
     





'Türlü kuşkular' 


Ermeni politikası 


Beyaz alerji 


Beyaz Enerji... 


Ecevit’i kollayın 


Askerle sivil, huzurla istikrar... 


3.Milenyumda rejim 


Öğretmen olmak istiyorlar dı 


Kapanan TV'lere AİHM yolu 


YÖK kilitlendi 


Asker - sivil ve FP'de olanlar 


Görüşmekten ne çıkar 


Hukuk mücadelesine devam... 


Jandarma krizi 


Büyük hesaplaşma 


19 Ocak'ta 5 veda 


Bir defa ile bitmiyor 


Çalışır "gibi" yapıp üretmiyoruz 


</TEXT>
</DOC>
