<DOC>
<DOCNO> 21376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/son/soneko20.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin 91 günlük bono ihalesinde 754 trilyon liralık satış yapıldı 
</HEADLINE>
<TEXT>

     Hazine Müsteşarlığı, bugün düzenlediği bono ihalesinde 3 ay vadeli borçlandı. 
     Hazine'nin, 3 ay 91 gün vadeli bono ihalesine toplam 1 katrilyon 744.4 trilyon liralık teklif gelirken, ihalede nominal 884.9 trilyon liralık satış gerçekleşti. 
     İhaledeki net satış miktarı da 754 trilyon lira olarak gerçekleşti. 
     Bu arada, bonolar, ''tek fiyat ihale sistemi'' ile ihraç edildi. Bono ihalesinde bu sistemde gerçekleşen bileşik faiz yüzde 89.78, basit faiz ise yüzde 69.48 oldu. İhalede kamuya satış gerçekleşmedi. 
     Bonoların geri ödemesi 15 Ağustos 2001 tarihinde yapılacak. Bu arada, Hazine yarın 801.8 trilyon lirası anapara, 843 trilyon lirası da faiz olmak üzere toplam 1 katrilyon 644.9 trilyon lira iç borç geri ödemesinde bulunacak. 
     Mayıs ayının en büyük iç borç geri ödemesini Hazine, 23 Mayıs tarihinde yapacak. Bu tarihte Hazine, 2 katrilyon 320.1 trilyon lirası anapara, 1 katrilyon 62.1 trilyon lirası da faiz olmak üzere toplam 3 katrilyon 382.2 trilyon lira tutarında iç borç geri ödemesinde bulunacak. 
     Mayıs ayında Hazine, 3 katrilyon 122 trilyon lirası anapara, 1 katrilyon 905.1 trilyon lirası da faiz olmak üzere toplam 5 katrilyon 27.1 lira tutarında iç borç geri ödemesi yerine getirecek. 
     Hazine, en son 8 Mayıs'da düzenlediği 10 ay 302 gün vadeli bono ihalesinde 697.7 trilyon lira tutarında kağıt satmıştı. İhalede brüt yıllık faiz yüzde 84.60, brüt bileşik faiz de yüzde 89.91 olmuştu. 






</TEXT>
</DOC>
