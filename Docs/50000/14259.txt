<DOC>
<DOCNO> 14259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/son/sonspo09.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Madridli futbolcular iddialı 
</HEADLINE>
<TEXT>

     Real Madridli futbolcular, Avrupa Şampiyonlar Ligi çeyrek finalinde Galatasaray ile yarın yapacakları ilk maç öncesi iddialı konuştular. 
     İspanyol takımının kadrosunda yer alan Brezilyalı Roberto Carlos da Silva, Flavio da Conceiçao ve Kamerunlu Geremi Sorele Fotso Ndjitap, kamp yaptıkları Polat Renaissance Oteli'nde düzenledikleri basın toplantısında, Galatasaray'ı İstanbul'da yenerek tur için avantaj elde etmek istediklerini söylediler. 
     Roberto Carlos, ''Hangi netice sizin için avantaj olur'' sorusuna, ''Herkes bana buna benzer sorular soruyor. Galibiyet için oynayacağız. Zor ama imkansız değil'' diye yanıt verdi. 
     Galatasaraylı taraftarların dün gece İstanbul'a geldiklerinde kendilerini havalimanında karşıladığını anlatan Brezilyalı futbolcu, ''Çok güzel bir taraftar topluluğuydu. Ancak ne olursa olsun, yarı finale çıkmak istiyoruz. Sahada seyirciler değil, biz oynuyoruz. Bizi etkileyemeyecekler'' diye konuştu. 
     Bir İspanyol gazetecinin, Real Madrid'in ilk 10 dakikalar içinde etkisiz kaldığını hatırlatması üzerine de Brezilyalı futbolcu, ''Bazı sıkıntılar olsa bile, her zaman galibiyet için oynayacağız'' dedi. 
     



</TEXT>
</DOC>
