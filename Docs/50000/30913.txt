<DOC>
<DOCNO> 30913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/ekonomi/eko01.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
2 bin ortaklı adam 
</HEADLINE>
<TEXT>

Türkiye’nin önde gelen fermuar ve düğme üreticisi İnci Grubu’nun sahibi Hikmet Tanrıverdi, ilk şirketini abileriyle birlikte kurdu. Bugün GİSAD, EGS, Doğu Holding, Kastamonu Holding’deki ortaklağı sayesinde 2 bin işadamı ile güçbirliği içinde 
     AÇIK KOYU SOHBETLER EYLEM TÜRK 

     GİSAD Dış Ticaret Yönetim Kurulu Başkanı Hikmet Tanrıverdi’nin ortaktan bol bir şeyi yok. Aralarında Doğu Holding, Kastamonu Holding, EGS Holding gibi, yerel - bölgesel özellikler taşıyan pek çok şirkete ortak olan Tanrıverdi’nin yaklaşık 2 bin ortağı var. 
     Güç birliğine iman derecesinde’ inanan bir sanayici olan Tanrıverdi, çatısı altında 13 şirket bulunan kendi işi, İnci Şirketler Grubu’nda da 17 ortağı bulunuyor. Bugün 215 ortaklı bir dış ticaret şirketi olan GİSAD’ın da yönetim kurulu başkanlığını yürüten Tanrıverdi, şirketin bu yıl 1 milyar dolarlık ihracat rakamına ulaşacağını kaydetti. Tanrıverdi’nin bir başka derdi de ihracatçının imajını düzeltmek. Tanrıverdi, "Ne iş yaptıklarını annelerinden bile saklar hale gelen ihracatçıyı çiftçiden garsona, hemşireden simitçiye kadar herkese anlatmaya kararlıyım" diyor. 
     
Ortaklık sevdanız nereden geliyor 
     Ortaklığı seviyorum. Kendi şirketimde 15 - 16 ortağım var. Çok ortaklı şirketlere olan ortaklığımı da düşünürsek 2 bine yakın ortağım var. GİSAD’a, EGS’ye, Doğu Holding’e, Kastamonu Holding’e ortağım. Kastamonulu olmadığım halde bu holdinge de üye oldum. Güçbirliği’ne de müracat etmiştim ama olmadı. Birlikte yapılan her türlü işte çok büyük fayda olacağını düşünüyorum. Bir kişinin yapmasıyla on kişinin yapması arasında çok büyük fark var. Bu sinerjiyi iyi kullandığınız zaman verimlilik de artıyor. GİSAD bunun en iyi örneği. 
     
Ortaklık k rı artıran bir faktör mü 
     Evet, GİSAD kuruluşundan itibaren k rlılığını dolar bazında yüzde 58 artırdı. TL bazında ciro bazında yüzde 104 artış var. Dolar bazında ise bu artış yüzde 70. Ortak sayımızı da her yıl yüzde 30 oranında artırdık. K rlılık ortaklarımıza yansıyor. Burası bir grup veya şahıs şirketi değil. Burası tamamen tabana dayalı, küçük ölçekli işletmelerin ortak olduğu bir şirket. GİSAD’ın sahibi yok. GİSAD ortaklarına yeri geldi finans, sipariş sağladı. Dayanışma sağladı. Eğer GİSAD olmasaydı ortakların bir çoğu ayakta kalmayacaktı. 
     
Böyle bir şirketi kurmak aklınıza nereden geldi 
     Genel koordinatörümüz İbrahim Özdoğan böyle bir yapılanmanın sektöre hareket getireceğini düşünürek bizi bu işe sevketti. 1997 yılında 49 ortakla 50 milyar lira sermaye ile kuruldu. İlk yıl ihracat rakamı 76 milyon dolardı. Sonra artarak ihracat gelişti. 2000 yılında 686 milyon dolar ihracatla kapattık. 2001 yılında da 1 milyar doları geçen ilk şirket olma ünvanını kazanmak için de hedeflerimizi planladık. Hedefimizi yakalarsak bu yıl en çok ihracat yapan şirketlerden birisi olacağız. 
     
Yeni ortak alıyor musunuz 
     Şu anda 215 fiili ortağa sahibiz. 30’a yakın bekleyen ortağı var. Bu yıl Hedef Dış Ticaret’e üye olduk. GİSAD artık yeni ortak almıyor. Yeni ortakların ihracatlarını Hedef şirketi üzerinden yapacağız. Bu şirketi başlangıçtan bugüne kadar bir dernek bir kulüp havasında getirmeye çalıştık. Ayrıca faktoring, sigorta ve bilişim alanında şirketimiz var. 70 kişilik bir kadromuz var. 
     
Halkı da ortak etmeyi düşünüyor musunuz 
     Bugün ihracatçıların en büyük problemlerinden birisi finansman. Siparişi olduğu halde kaynak bulamayan firmalar var. Yarın piyasalarda hareketlenme olursa halka açılacağız. 
     Buradan alacağımız gelirle de yurtdışında mağazacılığa girmeyi düşünüyoruz. Artık yabancı pazarda Türk markaları olmak zorunda. 
     
Yurtdışındaki müşterilerinizin krize karşı tavırları ne oldu 
     Yapılan devalüasyonla birlikte yurtdışındaki firmalar Türkiye’ye fiyatları indirin baskısı yapmaya başladılar. Bizde kendi üyelerimize aman sağlam durun, fiyatlarınızı aşağı çekmeyin diye uyarıda bulunduk. Piyasalarda yaşanan kaostan dolayı bir güven kaybı yaşandı. Uzun vadeli mallarda peşine dönüldü. El konulan bankalarla çalışan firmalar teminat mektubu ve kaynak bulmakta zorlandılar. Diğer bankalar da geri çekilince finansman maliyeti iki katına çıktı. 
     
     Türkiye’nin yeni yüzlere ihtiyacı var 
Önümüzdeki günlerde yapılacak TİM seçimlerini nasıl değerlendiriyorsunuz 
     Türkiye’de artık yüzlerin değişmesi lazım. Bizler siyasetçi hakkında konuşurken hep değişimden sözediyoruz. Yeni yüzler istiyoruz. İlk önce sivil toplum örgütlerinde değişim olması gerektiğine inanıyorum. Türkiye’nin heyecan verecek yeni kişilere, yöneticilere ihtiyacı var. Kişilerin adının makamla anılmaması lazım. Herkes hizmet yaptı ama aşağıdan gelenlerin de yolunun açılması gerektiğine inanıyorum. 
     
     Komşular da şüpheleniyor’ 
Önümüzdeki günlerde hayata geçirmeyi planladığınız projeleriniz var mı 
     GİSAD olarak kısa bir reklam spotu hazırlayıp ihracatın sokaktaki insanı ilgilendirdiğini anlatan bir program hazırlatacağız. Bin dolarlık ihracatın on dolarının bakkala gittiğini, beş dolarının kasaba, üç dolarının garsona, bir dolarının simitçiye, 20 dolarının çiftçiye 200 dolarının vergi olarak devlete döndüğünü anlatacak bir program hazırlamak istiyoruz. İhracatçılar son bir yılda çok büyük sıkıntı yaşadı. Aramızda konuşurken, "Kitap yazalım, adını da aman anneme ihracatçı olduğumu söylemeyin o beni genelevde piyanist sanıyor’ koyalım" dedik. Kapı komşuları bile ihracatçı komşularından kaçakçı diye şüphelenmeye başladı. Üç beş kişinin yaptığı hadiseleri tüm ihracatçılara mal ettiler. 
     
     Galeta da sattı simit de 
Tekstil işine nasıl girdiniz 
     Ben 1962’de İstanbul’da doğdum ama Malatyalıyım. İlkokuldan sonra parasız yatılı sınavlarına girdim. Haydarpaşa Lisesi’ni kazandım. Babamın da Mercan’da olmasından dolayı her yıl tatillerde çalıştım. Hafta sonları simit ve galeta sattım. Top sahasında su satardım. Ardından atölyede çalıştım. Burada ütücülük yaptım, pres atölyesinde çalıştım. Çanta sattım. Tezgahtarlık yaptım. Kendi işimi abimlerle beraber kurdum. Fermuar firması kurduk. 1979 yılında Marmara Üniversitesi Siyasal Bilimler Fakültesi’ni kazandım. Ve kendi şirketim olan İnci Fermuar’ı açtım. 1990 yılından itibaren de sanayiciliğe başladım. 
     Bugün 700 kişiye yakın çalışanımız var. Tekstil, düğmecilik gibi sektörlerde de faaliyet gösteriyoruz. Toplam 13 şirketimiz var. Romanya ve Rusya’da mağaza açtık. 25 milyon dolar bu yıl ciro hedefimiz. 
     



 EKONOMİ 




















</TEXT>
</DOC>
