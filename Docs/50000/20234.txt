<DOC>
<DOCNO> 20234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/dunya/adun.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Utanç pasaportu 
</HEADLINE>
<TEXT>

Rum kesiminden pasaport alan Kıbrıslı Türklerin sayısının binlerle ifade edilmeye başlanması KKTC’yi harekete geçirdi. Cumhurbaşkanı Denktaş karşı tedbir’ alacaklarını söyledi 
     DIŞ HABERLER SERVİSİ 

     İki bine yakın Kuzey Kıbrıs Türk Cumhuriyeti KKTC vatandaşının Rum pasaportu aldığının iddia edilmesi KKTC yönetimini harekete geçirdi. Cumhurbaşkanı Rauf Denktaş olaya tepki göstererek, bunun "çok yanlış ve zararlı" olacağını söyledi. 
     Kıbrıs Rum Yönetimi İçişleri Bakanı Hristodulos Hristodulu önceki hafta bir açıklama yaparak, 2 bin rakamına ilaveten bir o kadar KKTC vatandaşının da pasaport almak için sırada olduğunu iddia etmişti. 
     
Rekor başvuru      Hristodulu, KKTC vatandaşlarının son üç yıldır Rum pasaportu almak için başvurmakta olduğunu hatırlatarak, ancak bu talebin son üç ayda rekor düzeye ulaştığını iddia etti. 
     Denktaş ise, Rum pasaportu alanların sayısının az olmasına rağmen Rumların moral bozmak için 2 bin kişinin pasaport aldığını iddia ettiğini söyleyerek, "İsimleri yayınlasınlar inanalım, ancak bu yanlışı yapan varsa bilsinler ki devlet buna karşı tedbir alır veya alacaktır, o zaman kendileri çok zararlı çıkacaktır. Bunun bilincinde olmaları gerekir" dedi. 
     Denktaş, "devleti yıkmak isteyenlere kapıyı açık bırakmayacaklarını, bu şekilde hareket edenlerin sadece kendilerini düşündüğünü" savundu. 
     
Yapmayınız, yanlıştır’      KKTC Cumhurbaşkanı, bu insanların belki de çok sıkıntı içinde olduklarını ve böyle yaparlarsa kurtulacaklarını zannettiklerini, ancak bunun böyle olmayacağını ifade etti. Cumhurbaşkanı Denktaş, bu konudaki tedbirleri yakında alacaklarını ifade ederek, "Ben tekrar ikaz ediyorum. Yapmayınız, yanlıştır, hatadır" diye konuştu. 
     
Rumların AB üyeliği cezbediyor      Rum kesiminin iddialarına göre, Rum pasaportu alan 2 bin kişiye ek olarak çok sayıda kişi de sırada bekliyor. Aynı yoğunlukta olmasa da, daha önce de Rum pasaportu alan KKTC’liler olmuştu. KKTC vatandaşlarının Rum pasaportu almasının ardında, bu ülkenin büyük olasılıkla önümüzdeki yıl Avrupa Birliği’ne girecek olması yatıyor. Pasaport alanlar bu yolla AB sınırları içinde serbestçe dolaşıp iş bulma olanakları yakalayacaklarını umuyor. Bu kişileri AB ülkelerine serbestçe girip çıkabilmek adına Rum pasaportu almaya ise asıl iten ise, KKTC’nin içinde bulunduğu ağır ekonomik sorunlar ve buranın içinde bulunduğu dünyadan tecrit durumu. Rum kesiminde kişi başına gelirin KKTC’dekinin neredeyse 10 katı olması da bu yöndeki istekleri kamçılıyor. 
     
Türklere pasaport vermek görevimiz’      Kıbrıs Rum yönetimi sözcüsü Mihalis Papapetru, "Rum yönetiminin, Kıbrıslı Türklere pasaport vermesinin sadece hakkı değil, aynı zamanda görevi olduğunu iddia etti. KKTC Cumhurbaşkanı Rauf Denktaş’ın, Rum pasaportu alan Kıbrıslı Türklere yaptığı uyarıyı yorumlayan Papapetru, Denktaş’ın "tehditle iki halkı ayrı tutmaya çalıştığını" ileri sürdü. Papapetru, Denktaş’ın bu tutumuna karşı Rum yönetiminin Kıbrıslı Türklere "dostluk ve barış eli uzatarak cevap verdiğini" savundu. Papapetru, Denktaş’tan, Kıbrıslı Türklerin Rumlarla temas etmesine imkan vermesini istedi. 
     



 DÜNYA 












</TEXT>
</DOC>
