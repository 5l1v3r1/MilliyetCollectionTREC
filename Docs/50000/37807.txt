<DOC>
<DOCNO> 37807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/son/sontur03.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
"İstanbul'da 6.5-7'nin üzerinde bir deprem ihtimali az" 
</HEADLINE>
<TEXT>

     İstanbul Üniversitesi Öğretim Üyesi Prof. Dr. Şener Üşümezsoy, ''İstanbul'da, 6.5-7'nin üzerinde bir deprem yaşanma ihtimali az'' dedi. 
     Ülkücü Teknik Elemanlar Derneği tarafından Akgün Otel'de, 17 Ağustos depremi anısına panel düzenlendi. Panele katılan Prof. Dr. Üşümezsoy, deprem sonrası yapılan zemin ve etüd çalışmalarının başka ülkelere ihale edilmesini eleştirerek, ''Bu, mandacılık zihniyetidir'' dedi. Harita üzerinde Marmara depreminin etkilerini anlatan Prof. Dr. Üşümezsoy, bundan sonraki muhtemel bir depremin büyüklüğüne ilişkin olarak da ''İstanbul'da, 6.5-7'nin üzerinde bir deprem yaşama ihtimali az'' görüşünü öne sürdü. 
     Bayındırlık ve İskan Bakanlığı Müsteşarı Ali Helvacı da Türkiye'de son yüzyıl içinde 50'ye yakın büyük deprem meydana geldiğini ifade ederek, ''Bu depremlerden ders çıkaramadık. Ancak 17 Ağustos bizim için büyük bir ders oldu'' diye konuştu. Afet İşleri Genel Müdür Yardımcısı Ekrem Demirbaş ise Bayındırlık ve İskan Bakanlığı'nın 17 Ağustos Marmara ve 21 Kasım Düzce depremlerinin ardından yaptığı çalışmalara hakkında istatistiksel bilgi verdi. 







</TEXT>
</DOC>
