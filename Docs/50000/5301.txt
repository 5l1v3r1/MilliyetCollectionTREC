<DOC>
<DOCNO> 5301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/yasam/yas02.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
H l tir tir titriyor 
</HEADLINE>
<TEXT>

Zalimler, fidye için kaçırdıkları 1.5 yaşındaki Ceyda’ya öyle zulüm yapmışlar ki, çocuk o gün bugün her şeyden ve herkesten korkuyor 
     NESLİHAN CUYAR İstanbul 

     O, daha 1.5 yaşında. Dayısının alacaklıları tarafından 100 bin mark fidye için kaçırıldıktan sonra tam 4.5 ay sonra polis operasyonuyla kurtarıldı. Ama küçük Ceyda, esaret günlerinin kabusunu hala üzerinden atamamış. 
     Gültepe’de oturan Zübeyde Aka 21 ve Erdoğan Ocak’ın 21 tek çocuğu olan Ceyda, 13 Eylül günü kaçırılıp 25 Ocak’ta, Fatih’te bir evde bulunmuştu. Bulunduğunda çocuğun aç bırakıldığı, kafasında ve vücudunda da darp izleri olduğu saptanmıştı. 
     Kaçırılmadan önce Ceyda’nın 10 kilo olduğunu anlatan anne Zübeyde Aka, çocuğunun üç kilo vermiş olduğunu söylüyor. 
     "Polis onu getirdiğinde, her yanı yara bere içindeydi" diyen Zübeyde hanım çocuğunun o günden beri korku içinde yaşadığını anlatırken şunları söylüyor 
     "Kaçırıldıktan sonra ona bir Rus kadın bakmış. Şimdi ne zaman sarışın birini görse ağlıyor. Babasıyla hiç ilgilenmiyor, erkeklerden de çok korkuyor. Eve geldiğinde yemek yedirmek istedim, yemedi. Gizli gizli ekmek alıp saklanıyordu. Sudan çok korkuyordu. Sonradan öğrendik ki hep soğuk suyla, deterjanla yıkamışlar. Eğer uyumasını istersem hemen korkuyla gözünü kapıyor. İlk günlerde yastık istemeyor, kapının arkasına saklanıp uyumaya çalışıyordu." 
     Fidyecilerin sık sık Ceyda’nın başına vurduklarını söyleyen anne Zübeyde Aka, çocuğunun beyninde kalıcı bir hasar olmasından korkuyor. "El kadar çocuğun beline de vurmuşlar" diyen anne Aka, çocuğunun yürüme güçlüğü çekme ihtimali bile olduğunu söylüyor. 
     


 YAŞAM 


















</TEXT>
</DOC>
