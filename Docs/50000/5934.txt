<DOC>
<DOCNO> 5934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/son/soneko08.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
TEB de karını dağıtmayacak 
</HEADLINE>
<TEXT>

     Sabancı Holding'den sonra Türk Ekonomi Bankası TEB da 2000 yılı karını dağıtmayacak. 
     Türk Ekonomi Bankası'ndan Borsa'ya gönderilen açıklamaya göre, bankanın dün yapılan Yönetim Kurulu toplantısında, 2000 yılı karının, yasal yedek akçe ayrıldıktan sonra kalan kısmının dağıtılmayarak, olağanüstü yedek akçelere ayrılması ve banka çalışanlarına ana sözleşmede kayıtlı dağıtım konusundaki Yönetim Kurulu teklifinin görüşülmesinin aynen veya değiştirilerek kabulü veya reddi hakkında gerekli kararların alınması hususunun genel kurulun onayına sunulması kararı alındı. Bankanın olağan genel kurul toplantısı, 28 Şubat'ta İstanbul'da yapılacak. 
     Hektaş Ticaret A.Ş. Yönetim Kurulu da, dünkü toplantısında şirketin 2000 yılı 2 trilyon 24.5 milyar lira brüt kardan, ödenecek vergi ve diğer yasal yükümlülükler düşüldükten sonra kalanının 1999 yılı zararına mahsup edilmesini 22 Şubat'ta yapılacak genel kurula teklif etmeyi kararlaştırdı. 




</TEXT>
</DOC>
