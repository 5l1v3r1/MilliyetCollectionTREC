<DOC>
<DOCNO> 4181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/spor/spo01.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
"Sen sus Erman" 
</HEADLINE>
<TEXT>

Scala çıldırdı 
     BEŞİKTAŞ Teknik Direktörü Nevio Scala, dünkü antrenmanda futbolcuları sürekli olarak ve de sert bir şekilde uyardı. İtalyan hoca özellikle ölü toplarda pozisyon hatası yapan Erman’ın sık sık dikkatini çekti. Scala, "Rakibini boş bırakıyorsun. Her hatan gol yememize neden olur" derken, Erman’ın da kendini savunmak istemesi üzerine çılgına döndü. 
     
4 - 4 - 2’ye dönüş      SCALA, "Sen susuyorsun, ben konuşuyorum" sözleriyle Erman’a tepki gösterdi. İtalyan teknik adam çift kale ve tek pas çalışmasında da oyunu durdurarak, "Tek top oynayın, riske girmeyin, topu ofansa en kısa sürede aktarın" şeklinde talimatlar yağdırdı. Scala taktik idmanda savunmayı dörtlerken, 4 - 4 - 2 sistemine döneceğinin sinyallerini verdi. 
     
Beşiktaş günlüğü      Beylerbeyi ile maç 
     BEŞİKTAŞ, Türkiye Kupası’nda çarşamba günü oynayacağı İstanbulspor maçının son provasını bugün Beylerbeyi karşısında yapacak. Siyah - Beyazlı ekip, üçüncü lig 8. grupta mücadele eden Beylerbeyi ile özel maçta karşılaşacak. Beşiktaş İnönü Stadı’nda oynanacak olan müsabaka saat 15.30’da başlayacak. 
     
     Divan toplanıyor 
     BEŞİKTAŞ’ın olağan divan kurulu toplantısı bugün yapılacak. Ceylan Otel’de saat 10.00’da başlayacak toplantıda yönetim kurulu üç aylık çalışmalarıyla ilgili olarak üyelere bilgi verecek. Denetleme Kurulu raporunun okunmasından sonra ise bir süredir tartışılan tüzük konusu gündeme gelecek. 
     
     Nouma şov yaptı 
     BEŞİKTAŞ’ın yıldız futbolcusu Pascal Nouma, Fulya tesislerinin çıkışında dün yine şov yaptı. Agresif hareketleriyle gündemden düşmeyen Nouma, tesislerden ayrılırken kendisini görüntüleyen televizyon kameralarına sürekli olarak öpücükler gönderdi, sevimli hareketlerde bulundu. 
     


 SPOR 

























</TEXT>
</DOC>
