<DOC>
<DOCNO> 41077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/siyaset/siy05.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Evi yakmadan fareden kurtarın 
</HEADLINE>
<TEXT>

     ANKARA MİLLİYET Fotoğraf Ümit Bektaş 

     Çankaya'da Özel Emre İlköğretim Okulu'nun yenilenen binasını hizmete açan 9. Cumhurbaşkanı Süleyman Demirel, bir anasınıfı öğrencisini de sevdi. Yargıtay Başkanı'nın Anayasa'yı "polis tüzüğü"ne benzetmesinin anımsatılması üzerine Demirel, "Sayın Yargıtay Başkanı'nın ifade ettiği hususlarda dikkate alınması gereken pek çok nokta vardır. Anayasalar gökten inen kitaplar değildir" şeklinde konuştu. Demirel, Koray Aydın'ın istifasıyla ilgili bir soru üzerine de, "Yolsuzluk bir ülkenin başına gelebilecek en büyük beladır. Bununla uğraşırken sistemi felç etmeyecek şekilde uğraşmak lazım. Evi farelerden kurtarın, ama evi yakmayın" dedi. 
     



 SİYASET 











</TEXT>
</DOC>
