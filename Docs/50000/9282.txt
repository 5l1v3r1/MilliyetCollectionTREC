<DOC>
<DOCNO> 9282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/siyaset/asiy.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Tantan yargıya çattı 
</HEADLINE>
<TEXT>

Herkesi yolsuzlukla mücadeleye çağıran Tantan, "Bu sistemin mimarlarına hukukçular akıl veriyor" dedi 
     ESRA KURT İstanbul 

     İçişleri Bakanı Sadettin Tantan, yolsuzlukla mücadelede tüm kurumların ortak uygulamaya gitmesi gerektiğini belirterek, "1.5 yıl savcılığın sümenaltında bekleyen dosyanın neden beklediği eğer sorulmazsa, o zaman bu mücadele etkili olamaz" dedi. TESEV'in Boğaziçi Üniversitesi'nde düzenlediği "Yolsuzlukla Mücadele" konulu toplantıda konuşan Tantan, yolsuzluk ekonomisiyle mücadelede, siyasetin artık bir nemalanma aracı olmaktan çıkarılmasını istedi. Dokunulmazlıkların çerçevesinin daraltılması gerektiğini vurgulayan Tantan, sözlerine şöyle devam etti 
     
'Topyekün mücadele şart'      "Yolsuzluk ekonomisinin mimarlarına bakıldığında, yasal bir takım insanlardan istifade etmek isteyen, bu sistemin mimarlarına akıl verenlerin hukukçular olduğunu görüyorsunuz. Bu mücadele, topyekün bir mücadele anlayışında olması gerektiği için, köydeki bir vatandaşımızdan cumhurbaşkanımıza kadar, herkesin bu işin içinde olmasını beklemek, halkımızın doğal hakkıdır." 
     


 SİYASET 


















</TEXT>
</DOC>
