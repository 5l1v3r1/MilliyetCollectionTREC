<DOC>
<DOCNO> 3507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/yazar/alpay.html </URL>
<DATE> 2001/01/23/ </DATE>
<TIME>  </TIME>
<AUTHOR> Şahin ALPAY  </AUTHOR>
<HEADLINE>
"Cehalet kuvvettir" 
</HEADLINE>
<TEXT>

     ABD'nin 43. Başkanı GW Bush göreve başladı. Yemin törenini, başkan seçilmesini sağlayan Yüksek Mahkeme Başyargıcı William H. Rehnquist yönetti. Tören, şaibeli bir seçimle göreve geldiği için, görülmemiş protesto gösterilerine sahne oldu. 
     Oğul Bush, geneloyda rakibi Al Gore'un 550 bin oy gerisinde kaldığı halde, ikinci seçmenlerden gerekli 270 oydan bir fazlasını almayı başardı. Böylelikle ABD tarihinde ikinci seçmenlerin oyuyla kazanan dördüncü başkan oldu. Öteki üç başkanın hepsi 19. yüzyılda görev yaptı ve hiçbiri ikinci bir dönem seçilmeyi başaramadı. 
     Yeni Başkan'ın dans etmesini bilmediği kutlamalar sırasında ortaya çıktı. Ama başkanlık yapmak için yeterli zekaya ve bilgiye sahip olmadığı fikri aday olduğu günden itibaren yaygın olarak dile getirildi. Öyle ki, on - line fikir dergisi "Slate"in genel yayın müdürü Michael Kinsley, "GW Bush eğer bir moron geri zekalı değilse, entellektüel dürüstlükten yoksun ya da kafası karışık biri" diye yazdı IHT, 25 Ekim . Yemin töreni sırasında yapılan protesto gösterileri sırasında taşınan pankartlardan birinde de George Orwell'in "1984" tarihli romanından alınma bir slogan "Cehalet kuvvettir " yazıyordu. 
     Oğul Bush'un halk tarafından değil, kardeşi Jeb Bush'un vali olduğu Florida eyaletindeki seçim hileleriyle ve Yüksek Mahkeme'deki Cumhuriyetçi çoğunluğun kararıyla başkan olduğu sık ileri sürüldü. Ama artık "kendisini hafife alanları mahçup ettiği" vurgulanıyor. Kamuoyu yoklamalarına göre de halkın büyük çoğunluğu Oğul Bush'un başkanlığına alıştı ve bir meşruiyet sorunu kalmadı. 
     ABD'de şimdi daha çok üzerinde durulan hususlar şunlar Baba Bush oğlu aracılığıyla 1992'de Başkanlık koltuğunda oturduğu halde Bill Clinton'a karşı kaybettiği seçimin revanşını aldı. Bir "Bush hanedanı" doğdu. Oğul Bush ülkeyi Baba'nın kadrosu ve yardımıyla yönetecek. Yeni başkan yetkilerini uzmanlara devretmeyi tercih eden bir yönetim anlayışına sahip. Bunun için yetkilerin yaşlı ve kalp hastası yardımcısı Dick Cheney'de toplanması yüksek olasılık. Cheney'in, Oğul Bush'un bilinen zaaflarını telafi etmesi, bir tür "Amerikan Başbakanı" olması beklenmeli NYT, 31 Aralık . 
     Yeni ABD Başkanı'nın Atlantik ötesindeki imajı berbat. Washington Post gazetesinin bu konudaki haberine göre, pekçok Avrupalı GW Bush'u 150 kişinin idam cezasını tereddütsüz onayladığı için "Executioner Extraordinaire", yani "Olağanüstü Cellat" olarak görüyor 16 Aralık . 
     Oğul Bush ABD'ye, dünyaya ve Türkiye'ye hayırlı olsun. Ama, askerlerini Balkanlardan geri çekeceğini, Ulusal Füze Savunma Sistemi kuracağını söylediği için gerek müttefikleri AB , gerekse hasımları Rusya ve Çin arasında bir huzursuzluk yarattığı muhakkak. 
     
     





Savaş psikolojisi 


"Cehalet kuvvettir" 


Neden bu telaş 


'Savaş'ın sözleri SADECE İFTİRA' 


Aliyev ve İshak Bey’in k rhanesi 


Duyguyla içgüdüyle değil, akıl ve mantıkla... 


Çok cephede 


Özgür balık, Billy 


Marsilya'da ağaç dikmek yerine... 


Sezer ve hukuk 


Fransızcayı boykot 


İngiltere ne yapacak 


Meslek sorumluluğu 


Çiller Bakan çekilmeli 


Üç ilgisiz olay 


Çankaya davetinden gecikmiş notlar 1 


Maaş miras değildir 


Soruşturma var, hüküm yok, sanık var, suçlu yok 


Tayyip Erdoğan GELİYOR 


</TEXT>
</DOC>
