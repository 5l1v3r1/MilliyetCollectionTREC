<DOC>
<DOCNO> 45097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/son/sonspo06.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Bayer Leverkusen'e hazırlanıyor 
</HEADLINE>
<TEXT>

     Fenerbahçe, Avrupa Şampiyonlar Ligi'nde 10 Ekim Çarşamba günü deplasmanda Almanya'nın TSV Bayer 04 Leverkusen takımıyla yapacağı maçın hazırlıklarını, tek antrenmanla sürdürdü. 
     Teknik direktör Mustafa Denizli yönetiminde Samandıra Tesisleri'nde gerçekleştirilen ve yaklaşık 1.5 saat süren idmanda futbolcular, koşu ve dar alanda çabukluk çalışmasının ardından yarı alanda çift kale maç yaptı. 
     Milli takımda bulunan oyuncularından eksik çalışan Fenerbahçe'de, antrenman maçında teknik direktör Mustafa Denizli, antrenörler Oğuz Çetin ve Nurettin Yıldız da oynadı. 
     Çift kale maçta futbolcuların hırslı ve istekli olduğu gözlenirken, Oktay ve Yusuf, hafif sakatlıklar geçirdi. 
     Sakatlığı nedeniyle 2 gündür idmanlara çıkmayan Andersson, bugünkü antrenmanda koşu yapmakla yetindi. 
     Bu arada, dün Fenerbahçe'nin ümit takımıyla yaptığı maçta sakatlanan Mustafa Doğan'ın, bugün Acıbadem Hastanesi'nde MR'ının çekileceği bildirildi. 
     Fenerbahçe, TSV Bayer 04 Leverkusen maçı hazırlıklarını, yarın yapacağı antrenmanla sürdürecek. 
     






</TEXT>
</DOC>
