<DOC>
<DOCNO> 37054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/son/sondun18.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da dini bayramlarda resmi tatil ilan edilmesi tartışması.... 
</HEADLINE>
<TEXT>

     Fransa'da yapılan bir kamuoyu araştırmasına göre, halkın yüzde 17'si, laik devlet anlayışı içinde dini bayramlarda resmi tatil ilan edilmesini doğru bulmuyor. 
     CSA araştırma merkezi tarafından yapılan kamuoyu araştırmasına göre, halkın yüzde 78'i dini bayramlarda resmi tatil yapılmasını normal karşılarken, yüzde 5'i bu konuda kararsız. Öte yandan, Fransızların yüzde 83'ü, dini bayramların aile fertlerinin birbirlerini görmesi için önemli bir fırsat yarattığını düşünürken, dini bayramlarda kilise ve diğer dini yerlere gidenlerin oranının yüzde 58'de kaldığı bildirildi. Dini bayramların resmi tatil ilan edilmesini doğal karşılayanların yüzde 56'sı, bu tür bayramların artık geleneğin bir parçası haline geldiğini düşünürken, yüzde 22'si dini nedenlerden dolayı bayramların kutlanmasının zorunlu olduğu görüşünü taşıyor. 







</TEXT>
</DOC>
