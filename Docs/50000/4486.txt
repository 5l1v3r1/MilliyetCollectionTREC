<DOC>
<DOCNO> 4486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/son/sondun15.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Pinochet için tutuklama kararı 
</HEADLINE>
<TEXT>

     Şili’de bir mahkeme, eski diktatör Augusto Pinochet’nin, iktidarda olduğu 1973-1990 döneminde solcuların kaçırılması ve onlara işkence yapılmasında rol oynadığı gerekçesiyle yeniden tutuklanmasına karar verdi. 
     İnsan hakları avukatı Hugo Gutierrez, Reuters’e yaptığı açıklamada, 3 yıldan fazla süredir Pinochet hakkında araştırma yapan hakim Juan Guzman’ın, eski diktatörün tutuklanmasına karar verdiğini bildirdi. 
     Guzman, Pinochet’nin tutuklanmasıyla ilgili ilk kararını 1 Aralık’ta vermişti. Ancak Şili Yüksek Mahkemesi, Guzman’ın önce Pinochet’yi sorgulaması ve akli dengesinin yerinde olup olmadığını öğrenmek için teste tabi tutması gerektiğini ileri sürerek, bu kararı geri çevirmişti. 
     Pinochet, geçen Cuma günü kalp krizi riski nedeniyle kaldırıldığı başkent Santioga’daki askeri hastaneden bir gün sonra taburcu olmuştu. 
     




</TEXT>
</DOC>
