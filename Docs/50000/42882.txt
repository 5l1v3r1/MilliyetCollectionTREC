<DOC>
<DOCNO> 42882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/dunya/dun01.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Haçlı Seferi’ sözü kızdırdı 
</HEADLINE>
<TEXT>

Müslüman müttefikler Bush'un nitelemesine tepki gösterince, Beyaz Saray geri adım attı Kasıt yoktu’ 
     DIŞ HABERLER SERVİSİ 

     ABD Başkanı George W. Bush'un, terörizme karşı başlattıkları mücadeleyi "Haçlı Seferi" olarak nitelendirmesi, Washington'un olası Müslüman müttefiklerini kızdırdı. Beyaz Saray, Bush'un bu sözü kasıtlı kullanmadığını açıklamak zorunda kaldı. Batı Avrupalı Hıristiyanların 11. ve 13. yüzyıllarda Hz. İsa'nın doğum yeri olan Filistin'i Müslümanlardan geri almak için düzenlendiği Haçlı Seferleri, İslam dünyası için oldukça hassas bir konu. ABD'de yaşayan Arap asıllı yetkililer Beyaz Saray'ı arayarak tepkilerini dile getirdi. Haçlı Seferi nitelemesine öfkelenenler arasında Filistinlilerden Pakistanlılara kadar, ABD'nin potansiyel müttefiki ülkeler de bulunuyor. 
     
     'Dil sürçmesi' 
     Arap Ayrımcılığı Karşıtı Komite'nin yöneticisi Halid Caşran, Beyaz Saray yetkilileriyle görüştüğünü belirterek, kendisine verilen yanıtta, "Bu, Başkan'ın göndermeye çalıştığı resmi mesajın bir parçası değildi" görüşünün dile getirildiğini söyledi. Caşran, "Bunun bir dil sürçmesinden ibaret olduğunu söyleyebilirim" diye konuştu. 
     



 DÜNYA 














</TEXT>
</DOC>
