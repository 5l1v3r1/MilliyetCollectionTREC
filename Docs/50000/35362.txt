<DOC>
<DOCNO> 35362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/siyaset/siy01.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Neden ayrıldı anlamadım’ 
</HEADLINE>
<TEXT>

Meral Akşener'i ikna edemediğini söyleyen Tayyip şokta "Kendisiyle görüştüm. Bana başarılar diledi" 
     ABDULLAH KARAKUŞ Afyon 

     Meral Akşener'in kopuşu, yeni partinin kurucular kurulu, adı, tüzüğü ve programını değerlendirmek üzere Afyon'da bulunan Tayyipçiler arasında düş kırıklığı yarattı. Tayyip Erdoğan, Akşener'in "bu saatte ayrılmasını doğru bulmadığını" söyledi. 
     Yandaşlarıyla kurucular kurulu, partinin adı, tüzüğü ve programını ele aldığı Afyon'da soruları yanıtlayan Erdoğan, Akşener'i ikna edemediğini açıkladı. Erdoğan, Akşener'in kendisinden bir talebi olmadığını öne sürerek, şöyle devam etti 
     
     "Dertleşiriz dedim. Ama..." 
     "Gönlünde olan talepleri varsa, onları bilemem. Bu bir tercihtir. Henüz kurumsallaşmamış, programı, tüzüğü, kurulları kesinleşmemiş bir çalışmadan bu süratle ayrılmasını doğrusu ben de anlayamadım. İkna gayretinde olmadım. Kendisi ile görüştüm. Bu saatte ayrılmayı doğru bulmuyorum. 'Eğer bir söyleyeceğiniz varsa gelirsiniz, dertleşiriz' dedim. Ama 'Tercihim böyle, size başarılar diliyorum' dedi." 
     Önceki akşam Melih Gökçek'in, "Yenilikçiler FP'nin devamıdır" sözlerine "Bu, Melih Bey'in şahsi kanaatidir. Saygı duyuyorum" yanıtını veren Erdoğan, Akşener'in kopuşu için de dün "Meral kardeşimizin tercihine saygı duyuyorum" ifadesini kullandı. Tayyipçilerin önde gelen isimlerinden Abdüllatif Şener de, "Meral Hanım'ın görüşleri, bizi tatmin etmedi. Değerlendirmesi doğru değil" dedi. 
     
     15 gün sonraya kaldı 
     Yeni parti çalışmasına yönelik üç günlük kamp dün akşam sona erdi. Erdoğan, "Kuracağımız partide ahlak değerlerine dayalı bir siyaset olacaktır" diye konuştu. Erdoğan, toplantının ardından gazetecilere yaptığı açıklamada ise, kurucular kurulunun belirlenmesiyle ilgili çalışmaların devam edeceğini dile getirerek, isim ve amblemle ilgili çalışmaları da sürdürdüklerini, önlerinde 15 günlük bir süre olduğunu kaydetti. 
     
İşte yenilikçi dokuz isim      Afyon'da parti çalışmalarını sürdüren yenilikçiler, aralarında TÜSİAD üyesi Dr. Alaattin Büyükkaya ve Yusuf Bozkurt Özal'ın oğlu İbrahim Özal'ın da bulunduğu dokuz kurucular kurulu üyesini açıkladı 
     Ali Babacan 34 yaşında. ODTÜ'yü birincilikle bitirdi. ABD'deki Northwestern U. Kellogg Gradschool of Man'de MBA yaptı. 
     İbrahim Özal 35 yaşında. Boğaziçi Elektrik - Elektronik Bölümü mezunu. İşadamı. 
     Selim Cafer Karataş 54 yaşında. University of Oklohoma'da iktisat doktorası yaptı. 
     Yaşar Yakış 60 yaşında. Ankara SBF mezunu. Riyad ve Kahire Büyükelçiliği yaptı. 
     Hilmi Güler 50 yaşında. ODTÜ Metalurji Mühendisliği mezunu. TÜBİTAK Başkan Yardımcılığı, MKE Genel Müdürlüğü, Etibank Genel Müdürlüğü yaptı. 
     Muharrem Karslı 60 yaşında. İstanbul Üniversitesi İktisat Fakültesi mezunu. Altın Menkul Değerler A.Ş.'nin sahibi. 
     Cüneyd Zapsu 44 yaşında. Münih ve İstanbul Üniversitesi İşletme Bölümü mezunu. Azizler Holding Yönetim Kurulu ve TÜSİAD üyesi. 
     Şaban Dişli 43 yaşında. ODTÜ Ekonomi mezunu. Hollanda'da bankacılık yapıyor. 
     Dr. Alaattin Büyükkaya 41 yaşında. İstanbul Üniversitesi İktisat Fakültesi mezunu. Uluslararası sigorta brokerliği yapıyor. Merkez Sigorta’nın kurucusu. TÜSİAD üyesi. 
     
Tayyip'e ikaz      Yeni Şafak yazarları Cengiz Çandar ve Fehmi Koru mesaj gönderdi "Fazilet'in fraksiyonu gibi oldun, yeni isim gerek" 
     İSTANBUL Milliyet 

     Partileşme çalışmalarını sürdüren Tayyipçilere, Recep Tayyip Erdoğan'a yakınlığıyla tanınan Yeni Şafak gazetesi yazarları Cengiz Çandar ve Fehmi Koru'dan da uyarı geldi. 
     
     Çandar Aymazlık 
     Çandar, dünkü yazısında, şunları kaydetti "Eğer yenilikçiler, ANAP kongresinin hemen ardından, Yeni Şafak'a yansıyan isimlerle gelecek hafta başında kurucular listesini ilan ederlerse, Mesut Yılmaz, ANAP Genel Başkanlığı'nı kazansa da ANAP'tan kendilerine doğru hiçbir kopuş ve katılım olmaz. Çünkü söz konusu liste, günler öncesinden bir temel yanlış olarak altını çizdiğimiz Fazilet fraksiyonu görüntüsünü veriyor... 
     ...Yenilikçiler böyle bir listeyle kendilerine işaret edilen ve tuzak olarak nitelenen sistem pususuna, üstelik AİHM kararından sonra uygun adım yürümeye niyetli bir aymazlık sergilemiş oluyorlar." 
     
     Koru Hayal kırıklığı 
     Koru ise önceki günkü yazısında, AİHM'nin, Tayyipçilerin Afyon'daki toplantısına olağanüstü önem kazandırdığını belirterek, şunları kaydetti "Bir araya gelmiş o kadar eski Faziletli, Afyon'da çalışırken, ilk seçimde iktidarı mümkün kılacak yeni sima arayışına da girmeli. Yoksa yenilikçiler, şimdiye kadar adları duyulan eski simalardan mı ibaret kalacak Hareketin hızını kesecek tek engel, kamuoyu önüne çıktığında yaşatacağı hayal kırıklığıdır." 
     



 SİYASET 




















</TEXT>
</DOC>
