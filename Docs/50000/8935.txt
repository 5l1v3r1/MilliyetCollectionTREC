<DOC>
<DOCNO> 8935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/guncel/gun04.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Turizm fuarında kurukafa 
</HEADLINE>
<TEXT>

Turizm Fuarı'nda, Çanakkale'nin tanıtımını üzerine kurşun saplanmış kurukafa üstlendi 
     Uluslararası ve iç turizmi geliştirmek amacıyla düzenlenen Yeşilköy'deki Uluslararası Turizm Fuarı, ilginç manzaralara sahne oldu. 22'si yabancı olmak üzere 184 katılımcı tarafından düzenlenen standlarda en çok ilgiyi, cam masada sergilenen bir kafatası çekti. 
     Gören herkesin irkilmesine neden olan kurşun saplı kurukafa Çanakkale Turizm Müdürlüğü'nün standında yer aldı. Kurukafayı sergilemelerinin nedenini açıklayan Çanakkale Turizm Tanıtma Derneği Başkanı Ahmet Kaşıkçı, şöyle konuştu 
     
'Savaşı bileni ağlatıyor'      "8.5 ay süren savaşta 8'er metrelik mesafesi olan siperlerde savaşmışlar. Kısa menzilli savaşta, uzun süre savaşanlar sonra dost oldu. Çanakkale, Anzakların kutsal mekanı. Tarihi değiştiren bir savaştı bu. Bilgisi olan gözyaşı döküyor. Bilgisizler ise, 'turizmle kurukafayı nasıl bağdaştırıyorsunuz ' diye soruyor. Bizim amacımız onlara bunu anlatmak." 
     


 GÜNCEL 

















</TEXT>
</DOC>
