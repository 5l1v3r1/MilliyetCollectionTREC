<DOC>
<DOCNO> 2339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/son/sontur22.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İbrahim Halil Çelik DGM’de 
</HEADLINE>
<TEXT>

     Kapatılan RP’nin eski milletvekillerinden İbrahim Halil Çelik hakkında, Erzurum DGM’de yargılandığı bir dava nedeniyle verilen gıyabi tutuklama kararı, ifadesi alındıktan sonra kaldırıldı. 
     Eski milletvekili Çelik, tutuklu bulunduğu Ankara Merkez Kapalı Ceza ve Tutukevi’nden, öğleden sonra Ankara DGM’ye getirildi. 
     Çelik’in ifadesini Ankara 1 No’lu DGM heyeti aldı. Mahkeme, Çelik’in, Erzurum DGM’de Türk Ceza Kanunu’nun "halkı, sınıf, ırk, din mezhep veya bölge farklılığı gözeterek kin ve düşmanlığa açıkça tahrik etmek" suçundan yargılandığı davada, Ceza Muhakemeleri Usulü Kanunu’nun 223. ve 229. maddeleri gereğince hakkında verilen gıyabi tutuklama kararını ifadesini aldıktan sonra kaldırdı. 
     İbrahim Halil Çelik, daha sonra Ankara Merkez Kapalı Ceza ve Tutukevi’ne götürüldü. 
     




</TEXT>
</DOC>
