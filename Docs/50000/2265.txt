<DOC>
<DOCNO> 2265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/yazar/cerrahoglu.html </URL>
<DATE> 2001/01/15/ </DATE>
<TIME>  </TIME>
<AUTHOR> Nilgün CERRAHOĞLU  </AUTHOR>
<HEADLINE>
'Yalnız kalırsınız ' 
</HEADLINE>
<TEXT>

     Avrupa Güvenlik ve Savunma Kimliği AGSK üzerine müttefikler arasında çıkan anlaşmazlık AB ile NATO arasında uçurum yaratabilir" diyor Stefano Silvestri ve ekliyor "Ama oraya gelmedik. Problem bu değil. Durum şimdilik ittifak için bir 'embaressement' - utanç, sıkıntı, rahatsızlıktan - ibaret..." 
     Profesör, köşe yazarı, Roma "Uluslararası İlişkiler Enstitüsü" Başkan Yardımcısı Stefano Silvestri, Avrupa'nın sayılı "strateji" ve "Akdeniz" uzmanlarından. Savunma Bakanı yardımcılığı ve bir dizi İtalyan başbakanına danışmanlık yapmış bir isim. Geniş ilişkiler ağı ve haberalma kaynakları var. "NATO'nun Güney Kanadı", "Akdeniz'de Güç Kullanımı", "Avrupa Güvenliği" altında imzası bulunan kitaplardan bazıları... 
     "İndirgenmiş uranyum krizi" üzerindeki sohbetimizi dün Milliyet'te okudunuz. NATO içinde "Avrupa Güvenlik ve Savunma Kimliği AGSK nedeniyle doğan krizi ise, bir "embaressement" olarak tanımlıyor Stefano Silvestri ve sözlerine şöyle devam ediyor 
     "Şu aşamada mesele Türk vetosu değil. Sorun Avrupalı ortaklar arasında. NATO ile AGSK'nın 'ortak planlama' yapmasını isteyen ve ABD ile saf tutan İngiltere var bir yanda. Fransa ve Belçika ise AGSK için 'özerk planlama'dan yana. Avrupalı ortaklar burada ayrışıyor. Yani AGSK için her şey hazır da, Türkiye'nin vetosu yüzünden bloke olmuş bir durum yok ortada. Oraya gelmedik. Uzlaşma formülü bulunduğunda Türkiye mevcut ısrarını sürdürürse, sorun o zaman gündeme gelir..." 
     "Ne şekilde " yönündeki sorumu "iki seçenek var" diyerek yanıtlıyor Silvestri "Bunlardan biri Türkiye'nin bir şekilde ABD desteği alması. Bu ABD'nin 'Biz aslında AGSK'dan yanayız ama müttefikimiz Türkiye'nin karşı olduğu bir oluşumu destekleyemeyiz' gibilerinden bir şeyler söylemesi demektir. O zaman sorun ABD - AB eksenine kayar. Yoksa Türkiye tek başına bedeli öder..." 
     "Nasıl AB'den dışlanarak mı " 
     "NATO'da yalnızlığa mahkum olur. Etraf buz keser. NATO'nun karar mekanizmaları AB'deki gibi tek üyenin vetosuyla sekteye uğramaz. 'Konsensüs'le alınır kararlar. Bu konsensüse bir ülkenin tek başına meydan okuması da şimdiye dek görülmedi..." 
     "İki seçenekten söz ettiğinize göre, AGSK hala açık olan bir soru " 
     "Açık ama Avrupalı ortaklar arasında açık olan bir soru. AGSK'nın ne oranda geliştirileceğine dair anlaşma henüz sağlanamadı. ABD açısından açık bir soru yok. ABD siyaseten destekliyor AGSK'yı. Ancak yeni siyasi iklim ne getirir bilemem..." 
     "Bush yönetimi Türkiye'yi daha çok sahiplenebilir mi " 
     "Cumhuriyetçilerin teoride Türkiye'ye daha yakın olması gerekir. Pentagon'la, Amerikan bürokrasisi içinde AGSK'ya bir direnç de var. Ancak Bush'un Avrupa'ya daha az angaje olmak gibi bir eğilimi bulunuyor. 'Fifty - fifty' bir durum. Ne var ki, taraflar arasında kabul edilebilir bir tavize ulaşıldığı an AGSK projesi yürüyecektir..." 
     Bush yönetiminin Clinton'ın izinden gitmesi halinde anlaşılan Türkiye'yi NATO'da da derin bir yalnızlık bekliyor... 
     
     





Siyasal yozlaşma 


'Daha neler çıkacak neler ' 


Kim seçiyor bunları 


'Yalnız kalırsınız ' 


Abdülhamid'in başfotoğrafçısı 


Türkiye'ye nasıl bakıyorlar 


Fransa'nın kara lekesi 


Fischer ve Sezer 


Bozuk benzin ve tatil 


İhlas Finans'ta ödemeler aksıyor 


Önemli bir uyarı var 


Asıl krize ortam mı hazırlanıyor 


Faizcilere vergi yok 


</TEXT>
</DOC>
