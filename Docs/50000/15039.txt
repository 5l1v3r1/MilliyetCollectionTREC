<DOC>
<DOCNO> 15039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/guncel/gun01.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatilciler şikayet etti Cumhurbaşkanı yasakladı 
</HEADLINE>
<TEXT>
Antalya gecelerine Çankaya freni 
Kurban Bayramı’nda Antalya’da kalan yerli turistler, Sezer’e barları şikayet etti. Ve Kaleiçi’nde "24.00’ten sonra müzik yasağı" uygulaması başlatıldı 
     SALİH UÇAR Antalya DHA 

     Antalya’da, müzik yayını yasağı bar ve disco sahiplerinin moralini bozdu. İçişleri Bakanlığı tarafından alınan karar, Kaleiçi’ndeki otellerde kalan tatilcilerin bir ay önce Cumhurbaşkanı Ahmet Necdet Sezer’e şikayette bulunması üzerine uygulanmaya başladı. 
     
Yerli turist şikayetçi      Kurban Bayramı tatilinde Kaleiçi’nde konaklayan bir grup tatilci, Sezer’e faks çekerek gürültü yüzünden tatillerini yarıda kesmek zorunda kaldıklarını iletti. Bu şikayet üzerine köşkten genelgenin uygulanması konusunda Antalya Valiliği’ne telefonla talimat verildi. Köşk’ün devreye girmesiyle başlayan uygulamaya isyan eden bar işletmecileri, "Burası turizm kenti. Saat 24.00’de bar mı kapatılır Nasıl iş yaparız " dedi. 
     
Uyumaya gelmiyorlar’      Kaleiçi’ndeki eğlence merkezi Ally’nin Koordinatörü Mutlu Güngör, depremden sonra alınan saat 24.00’te kapatma kararını saygıyla karşıladıklarını belirterek şöyle konuştu "Bir felaket olursa boynumuz kıldan ince ama kriz ortamında umudumuz turizm. Böyle bir uygulamayla iş yapma şansımız kalmaz. Burada tatil yapan 50 kadar yerli turistin şikayeti, turizme balta vurmamalı. Turistlerin eğlence mekanlarına bıraktığı para yılda 350 milyon dolar. Turist buraya uyumaya gelmiyor." 
     


 GÜNCEL 
























</TEXT>
</DOC>
