<DOC>
<DOCNO> 18016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/son/soneko22.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İSO Başkanı Kavi "Uyuşturucularla yaratılan sanal mutluluk bitti" 
</HEADLINE>
<TEXT>

     İstanbul Sanayi Odası İSO Yönetim Kurulu Başkanı Hüsamettin Kavi, fabrikaların kapandığını, insanların işlerini kaybettiğini belirterek, ''Türkiye bu gidişe dur demeli. Artık çeşitli uyuşturucularla yaşatılan sanal mutluluklar dönemi bitmiştir'' dedi. 
     Kavi, İSO Meclis Toplantısı'nda yaptığı konuşmada, Devlet Bakanı Kemal Derviş'in 14 Nisan'da programın temel çerçevesini açıkladığını hatırlatarak, ortaya koyulan tablonun kolaycı bir çözümün mümkün olmadığını gösterdiğini vurguladı. 
     Hüsamettin Kavi, şu görüşleri dile getirdi 
     ''Özel sektör giderek duruyor. Fabrikalar kapanıyor. Çalışanlar da yüzde 30'lara kadar düşen kapasite ile çalışıyor. İnsanlar işini kaybediyor. Hayır, bu gidişe Türkiye dur demeli. Artık çeşitli uyuşturucularla yaşatılan sanal mutluluklar dönemi bitmiştir. Gerçeklerimizle karşı karşıyayız. Çözüm var mı Tabii ki var. Kim bulacak Tabii ki bizler. Ankara'nın alacağı kararlar sürecini takip edeceğiz, denetleyeceğiz.'' 
     
     'Yatırımlarımızı yurtta yapalım' 
     Haksız rekabetin kendilerini yurtdışına yatırıma zorladığını vurgulayan Kavi, ''Gelin yatırımlarımızı yurtta yapalım. Bizi dışarıya iten yanlışlara, yüklere karşı hep beraber mücadele edelim'' dedi. 
     İSO olarak, yurtiçi ve yurtdışı ortaklık arayışında ne yapabileceklerine ilişkin önerilere açık olduklarını ifade eden Kavi, şunları söyledi 
     ''Ölçek arayışı, rekabet gücü vazgeçemeyeceğimiz kavramlar. Gelin güçlerinizi birleştirin. Şeffaflığı kendimizi için de isteyelim. Gelin kayıtdışılığa karşı hep beraber tavır alalım. Kayıtdışı faaliyetleri, kayda davet edelim.'' 







</TEXT>
</DOC>
