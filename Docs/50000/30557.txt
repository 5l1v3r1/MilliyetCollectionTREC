<DOC>
<DOCNO> 30557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/dunya/dun02.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan’ı soydaşlar yönetecek 
</HEADLINE>
<TEXT>

     DIŞ HABERLER SERVİSİ 

     Bulgaristan’da 17 Haziran’da yapılan genel seçimlerde 280 sandalyeli parlamentoya 21 milletvekili sokmayı başaran soydaş Türklerin partisi Hak ve Özgürlükler Hareketi HÖH , koalisyon ortağı olarak ülkeyi yönetmeye hazırlanıyor. 
     En fazla oyu alan "İkinci Simeon Ulusal Hareketi" NDSV ile HÖH koalisyon hükümeti kurmaya hazır olduklarını açıkladılar. 
     Liderliğini eski Kral İkinci Simeon’un yaptığı ve seçimlerde parlamentodaki 240 sandalyeden 120’sini kazanan NDSV’den yapılan açıklamada, HÖH ile koalisyon kurulması konusunda anlaşmaya varıldığı duyruldu. HÖH’ün lideri Ahmet Doğan da koalisyon anlaşması imzalamaya hazır olduklarını söyledi. Doğan, "İkinci Simeon başbakan olmayı kabul ederse çok sevinirim" dedi. Koalisyon durumunda, iki partinin toplam milletvekili sayısı 141, 280 üyeli parlamentoda çoğunluğu elde etmeye yetiyor. 
     Öte yandan yeni parlamento ilk toplantısını dün yaptı. Milletvekilleri topluca yemin ederek görevlerine başlarken, Ahmet Doğan konuşmasında, 17 Haziran seçimlerinde seçmenlerin son yıllardaki kötü yönetimi cezalandırdıklarını söyledi. 
     



 DÜNYA 











</TEXT>
</DOC>
