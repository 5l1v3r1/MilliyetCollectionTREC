<DOC>
<DOCNO> 38566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/yasam/ayas.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir Alo’ 8 can aldı 
</HEADLINE>
<TEXT>

Bildik bir Türkiye klasiği daha Fazla yolcu taşıyan ve aşırı hız yapan otobüs, cep telefonuyla konuşan yolcu yüzünden frenleri kilitlenince şarampole uçtu 
     MEHMET SOYKAN, İSMAİL AKDUMAN, 
HABİB BAŞAR Samsun DHA 

     Samsun'un Kavak ilçesi girişinde şarampole yuvarlanan yolcu otobüsünde bulunan 8 yolcu öldü, 43 kişi de yaralandı. 
     Tokat İtimat'a ait 46 yolcu kapasiteli Mercedes 0403 model otobüs, koridorlara da yolcu oturtularak Trabzon'dan Tokat'a yola çıktı. Çoğu, birliklerine teslim olmaya giden asker adayları ve bütünleme sınavlarına giden öğrencilerden oluşan toplam 51 yolcunun bulunduğu 34 ZD 2444 plakalı yolcu otobüsü önceki gece saat 02.30'da Samsun'un Kavak ilçesi girişinde yağmurla ıslanan yolda kayarak yan yattı. Yaklaşık 50 metre sürüklenen otobüs, daha sonra 5 metrelik şarampole yuvarlandı. 
     
Hızlı gidiyordu’      Otobüs şoförü Ferhat Karaaslan, kazaya çalan cep telefonunun ABS fren sistemini kilitlemesinin neden olduğunu iddia ederken kaza tutanağında kaza nedeni, 'aşırı hız, dikkatsizlik, fazla yolcu ve aşırı yük' olarak geçti. 
     Feci kazada Sezen Ak 43 , Hale Bostancı 21 , Ümit Çiftçi 20 , Sabri Mercan 53 , Emine Mirasetoğlu 46 , Emrullah Yılmaz 21 , Ali Osman Yılmaz ve kimliği henüz tespit edilemeyen bir kadın, olay yerinde can verdi. Yaralı 43 yolcudan 23'ü Samsun ve ilçelerindeki çeşitli hastanelerde ayakta tedavi edilirken, hastanelerde tutulan 20 yolcudan 6'sının henüz hayati tehlikeyi atlatamadığı açıklandı. 
     
Şoför 'cep' dedi      Kazayı hafif sıyrıklarla atlatan ve Samsun Devlet Hastanesi'nde tedavi gören otobüs şoförü Ferhat Karaaslan, kaza anını şöyle anlattı 
     "Kavak'a iki kilometre kalmıştı. Tırmanma şeridinde ilerlediğim sırada hemen arkamda oturan yolcunun cep telefonu çalmaya başladı. İkaz için konuşmaya başladığım anda ABS fren sistemini kilitlendiğini farkettim. O an kontrolü kaybettim. Karşıdan gelen araçlara çarpmamak için son bir manevra yapmıştım ki, otobüs takla attı ve şarampole yuvarlandık. Olaydan birkaç saat önce de yine cep telefonu çalmış ve otobüsün kliması arızalanmıştı. Yapacak hiçbir şeyim yoktu." 
     
Cep telefonu sesi duymadım’      Yaralılardan Aybüke Aksoy 20 kaza öncesi cep telefonu sesi duymadığını idida ediyor. Fatsa'dan otobüse binen ve Sivas'taki birliğine giden asker adayı Cenan Kabal'a göre ise kaza sürücü hatasından kaynaklandı. Kollarında ve bacaklarında birçok kırık bulunan Cenan Kabal, "O sırada uyuyordum. Otobüs savrulunca uyandım. Bir takla attık. Sonra savrulduk. Çığlıklar h l kulağımda. Allah beni 1 yaşındaki kızıma bağışladı" dedi. 
     Olay yerinde jandarma trafik ekipleri tarafından tutulan tutanakta ise, 46 kişilik otobüse 51 yolcu alındığı, kazanın aşırı hız, dikkatsizlik, fazla yolcu ve aşırı yük’ sonucu meydana geldiği görüşüne yer verildi. 
     
Otobüs üreticileri diyor ki...      MERCEDES Arızaya yol açmaz, ama uyarıyoruz 
     Kaza yapan otobüsün üreticisi Mercedes Benz Türk A.Ş. yetkilileri cep telefonunun fren sistemini etkilemeyeceğini açıkladılar. 
     Yine de kapalı alanda cep telefonu kullanılmasının, kalp pili ve diğer tıbbi cihazlar taşıyan yolcularda sağlık açısından olumsuz etki yapabileceğini vurgulayan yetkililer şu görüşlere yer verdi "Üretici firmalarının uygulamalarına paralel olarak, şirketimiz de bu tür kapalı alanlarda cep telefonu kullanılmamasını önermektedir. Yolcu otobüslerinde cep telefonu kullanımı, şoförün konsantrasyonunu dağıtma riski taşır. Ancak hiçbir riske girmemek ve aracın tüm kullanım süresi için araç ve yolcu emniyetini sağlamak gayesiyle kullanılmamasını tavsiye ediyoruz." 
     
     MAN Şoförün arkasında tehlikeli olabilir 
     Konunun Türkiye’de ilk kez 1997’de gündeme geldiğini belirten MAN A.Ş. yetkilileri de, Almanya’dan bilgi istedikleri belirterek şunları söylediler 
     "Yeni nesil otobüslerde hassas elektronik devreler bulunduğundan böyle bir etkileşim olabilir. Özellikle de elektronik kontrol ünitesini etkileyebilir. Biz de Türkiye’de üretilen araçlarda özellikle şoförün, gerek konsantrasyon gerekse de kontrol paneline yakın oturması nedeniyle, araç kitsiz cep telefonu kullanmamasını tavsiye ediyoruz. Özellikle belediye otobüslerinde şoför mahalline yakın oturan veya ayakta duran yolculara kullanmamalarını öneriyoruz. Ancak diğer yolcular için kısıtlama getirmiyoruz." 
     



 YAŞAM 
















</TEXT>
</DOC>
