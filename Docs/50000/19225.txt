<DOC>
<DOCNO> 19225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/son/sontur07.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Şans Topu çarşambaları dönecek 
</HEADLINE>
<TEXT>

     Milli Piyango İdaresi Genel Müdürlüğü, önümüzdeki ay oynanmaya başlanacak Şans Topu'nda çekilişlerin her hafta çarşamba akşamları gerçekleştirileceğini duyurdu. 
     Milli Piyango İdaresi'nin dünkü Resmi Gazete'de yayımlanan Şans Topu oyun planına göre, çekilişler çarşamba günleri 19.30 - 22.00 saatleri arasında TRT ile yayın konusunda yapılacak işbirliğine göre belirlenecek zamanda yapılacak. 
     Oyun kuponlarının üzerinde yer alan kolonlardaki 1-34 numaradan oluşan ilk sayısı kümesinden 5, 1 - 14 numaradan oluşan ikinci sayı kümesinden 1 numaranın seçimi esas olacak ve iştirakçilerden 5 1, 5, 4 1, 4, 3 1, 3, 2 1 ve 1 1 numarayı doğru tahmin edenler ikramiye kazanacak. 
     Kolon ücretinin Milli Piyango İdaresi Yönetim Kurulunca belirleneceği şans topunda haftalık oyun hasılatının yarısı ikramiye olarak dağıtılacak. İkramiye tutarının yüzde 26'sı 5 1'i bilenler, yüzde 4'ü ilk sayısı kümesinden 5'i bilenler, yüzde 4'ü 4 1'i bilenler, yüzde 6'sı ilk sayı kümesinden 4'ü bilenler, yüzde 5'i 3 1'i bilenler, yüzde 15'i ilk sayı kümesinden 3'ü bilenler, yüzde 15'i 2 1'i bilenler, yüzde 25'i de 1 1'i bilenler arasında paylaştırılacak. 
     Bir haftaya ait oyunda 1 1, 2 1, 3, 3 1, 4, 4 1 ve 5 numarayı doğru tahmin edenler çıkmaz ise o gruba ait ikramiye bir üst grubun ikramiyesine eklenecek. Bir haftaya ait oyunda 5 1'i kimsenin tutturamaması durumunda ise bu grubun ikramiyesi bir sonraki haftaya devredecek. Bu şekilde yapılacak devir 3 haftadan fazla olamayacak. Dördüncü haftada da 5 1'i doğru tahmin eden çıkmazsa, toplam ikramiye 5'i, bu da olmazsa 4 1'i bilenler arasında dağıtılacak. Oyun planı gereğince ikramiye tutarı, kolon bedelinden az olamayacak. 







</TEXT>
</DOC>
