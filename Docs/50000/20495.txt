<DOC>
<DOCNO> 20495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/yazar/okur.html </URL>
<DATE> 2001/05/10/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
"Siyaset - ticaret " çemberi... 
</HEADLINE>
<TEXT>

     Hafızalarınızı tazeleyin... 
     Size 5 Aralık 1997 yılında Hazine Müsteşarlığı Banka ve Kambiyo Genel Müdürlüğü'nün, Özelleştirme İdaresi'ne gönderdiği bir yazıdan söz etmek istiyoruz. Anadolubank, Denizbank ve Etibank'ın özelleştirilmesi sürecindeyiz. Etibank ihalesine teklif veren üç grup, Bayındır Holding, Diler Holding ve İpek - Ortak Girişim Grubu... 3182 sayılı Bankalar Kanunu'nun ilgili hükümleri çerçevesinde teklifler inceleniyor. En yüksek teklifi İpek - Ortak Girişim Grubu vermiş. İkinci sırada Diler Holding var. 
     
Talimatları yerine getirmedi      İnceleme sonucu Diler Holding'in banka sahibi olmasında bir sakınca görülmüyor. Ancak en yüksek teklif veren İpek - Ortak Girişim Grubu ile ilgili yapılan değerlendirme "Diler için geçerli olan şartlar bu grup için de geçerli." Amma velakin durum değişik. Deniliyor ki 
     "Halen bir bankanın hakim hissedarı durumunda olan bu grubun da içinde yer aldığı Nergis Grubu'na dahil gerçek ve tüzel kişilerin mevcut bankanın mali güçlendirilmesi için gerekli ve yeterli miktarda sermaye konulması ve sermayedar gruba ait kredi yoğunlaşmasının giderilmesi yönündeki müsteşarlığımızın müteaddit talimatlarını yerine getirmediği, aksine söz konusu grubun mevcut bankasındaki risklerinin artarak önemli boyutlara ulaştığı ve bu durumun grubun mali bünyesini olumsuz yönde etkilediği, bahse konu olan gruba dahil firmaların faaliyetlerinin devamı açısından yoğun bir şekilde yabancı kaynaklara başvurduğu tespit edilmiştir. 
     Söz konusu grup mali imkanlarıyla halihazırda sahip olduğu bankanın sağlıklı bir mali bünyeye kavuşması için yeterli tedbirleri alamazken mevcut bankaları yakın gözetime tabii Etibank AŞ'nin faaliyetlerini sağlıklı bir şekilde sürdürebilmesi için gerekli desteği nasıl sağlayacağı hususunda müsteşarlığımıza somut bir kaynak gösterememiştir. Bu şartlar altında, grubun mevcut bankasının sağlığı ve bankacılık sisteminin genel istikrarı ve etkinliği göz önünde tutularak, bahsi geçen gruba, Bankalar Kanunu'na göre hisse devri izni verilmesi, ancak grubun mevcut bankasının mali durumunun iyileştirilmesi ve sahip olmak istediği bankanın sağlıklı bir şekilde faaliyetlerine devam edebilmesi için gerekli mali kaynakları somut bir şekilde belgelemesi şartı ile mümkün olabilecektir." 
     Osman Tunaboylu, müsteşar yardımcısı Hazine'nin görüşünü imzalayıp Özelleştirme İdaresi Başkanlığı'na gönderiyor. 38 gün sonra 13 Ocak 1998 tarihli Resmi Gazete'de Etibank AŞ'nin özelleştirilmesine ilişkin karar yayımlanıyor. 
     
Siyasiler nasıl imza attılar      Kararda imzası olanlar 
     Başbakan Mesut Yılmaz, Devlet Bakanı ve Başbakan Yardımcısı Bülent Ecevit, Devlet Bakanı Güneş Taner, Devlet Bakanı Işın Çelebi, Maliye Bakanı Zekeriya Temizel ile Sanayi ve Ticaret Bakanı Yalım Erez... 
     Şimdi Meclis "Bankalar Kanunu'nda değişiklik öngören taslağı" görüşüp yasalaştıracak. Biz, bu tasarıya "tahsilat yasası" diyoruz. Bir ölçüde kamu vicdanını rahatlatma yasası... Ve bankaları "hortumcu, kötü yönetim ve ekonomik krize girenler" diye kategorize ediyor. Oysa tartışılması gereken en önemli konu "siyaset - bürokrat ticaret" zinciri. 
     Hoş tasarı kanunlaştı ya bu saadet zinciri nasıl kırılacak 
     O yüzden dönüp dolaşıp şu sorulara yanıt arıyoruz 
     Madem ki, Hazine, Özelleştirme İdaresi'ne görüşünü bu şekilde bildirmiş. 38 gün içinde Nergis Grubu'ndan nasıl bir belge hazırlanıp sunulmuş ki, siyasetçiler hiçbir sakınca görmeden bankanın satış kararını imzalamışlar 
     Biz, bu belgeyi arıyoruz... 
     Biliyoruz, değişim kolay olmayacak. Ama ilgili bürokratların, siyasetçilerin de açık açık konuşması gerekmiyor mu 
     Görüşümüz, böyle giderse ne değişecek 
     
     







Çağ ve İslam 


Hiciv sporu... 


Öksüz - Derviş anlaşmazlığı 


Allah razı olsun 


Avrupa gündemden düştü, kriz de 
düşebilir 


Oyun içinde oyun 


Çivisi mi çıktı 


Gürüz'ün son numarası 


"Avrupa Günü" düşünceleri... 


"Siyaset - ticaret " çemberi... 


Türkiye ve enerji gerçeği 


Çiller "Ben yargı kararıyla aklandım" 


Delege avı 


Anayasa'da iki madde var 2 


Bankalar Kanunu yaşayanlar’ değil batanlar’ için 


</TEXT>
</DOC>
