<DOC>
<DOCNO> 30386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/guncel/gun06.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Saymandan itiraf 
</HEADLINE>
<TEXT>

Türk Dil Kurumu’ndaki yolsuzluk davası dün başladı. Sayman Mustafa Kurtçuoğlu, "Zimmetime 2 trilyon lira değil, 140 milyar lira geçirdim" dedi 
     ANKARA Milliyet 

     Türk Dil Kurumu’ndaki yolsuzluklara ilişkin yürütülen "Akrep Operasyonu" soruşturması sonunda açılan davanın ilk duruşmasında, sanıklardan Mustafa Kurtçuoğlu, "Zimmetime geçirdiğim para sadece 140 milyar lira. Öyle abartıldığı kadar değil" dedi. Mahkeme, duruşmaya katılmayan iki profesörün polis zoruyla getirilmesini kararlaştırdı. 
     Ankara 2 No’lu DGM’de görülen davanın ilk duruşmasında, zimmetine 2 trilyon lira geçirdiği iddia edilen kurum saymanı Mustafa Kurtçuoğlu, 2000’de 140 milyar lira para geçirdiğini, bunun dışında bir parayı zimmetine geçirmediğini belirtti. Parayı nereye harcadığını hatırlamadığını söyleyen Kurtçuoğlu, Ankara’daki Paris Gazinosu’nun k r ortağı olduğunu, Kazanova Gazinosu’nun bir süre birlikte olduğu arkadaşı Gülizar Metin’e ait olduğunu ifade etti. 
     Duruşmanın sonunda, mahkeme, duruşmaya katılmayan TDK eski Başkanı Prof. Dr. Ahmet Ercilasun ve Prof. Dr.İsmail Parlatır’ın polis zoruyla duruşmaya getirilmelerine karar verdi. 
     



 GÜNCEL 


















</TEXT>
</DOC>
