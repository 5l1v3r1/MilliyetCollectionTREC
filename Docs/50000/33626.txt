<DOC>
<DOCNO> 33626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/son/sondun10.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İki yaşlı çift asansörde 8 gün mahsur kaldı 
</HEADLINE>
<TEXT>

     İtalya'nın Torino kentinde 79 ve 77 yaşlarındaki bir çift, 8 gün asansörde mahsur kaldı. 
     Asansörde 13 Temmuz Cuma gününden 21 Temmuz Cumartesi gününe kadar kalan çiftin, hayatta kalmak için yanlarında bulunan 1 kilo mantarı yediği ve idrarlarını içtiği belirtildi. 
     Michele 79 ve Maria Arietti 77 adlı çiftin oturdukları villada küçük bir asansör bulunduğu ve zemin katında bulunan soğutucuya, aldıkları 1 kilo mantarı koymak için gittiği sırada asansörde kaldığı bildirildi. 
     Yaşlı çift, asansörde kaldıktan sonra tüm bağırmalarına rağmen seslerini dışarıya duyuramadı. 8 gün sonra Milano'da oturan oğulları Adriano'nun komşularına telefon etmesiyle, çiftin asansörde olduğu anlaşıldı. Komşuların jandarmaya haber vermesiyle kurtarılan yaşlı çift, hemen Chivasso hastanesine götürüldü. 
     Şeker hastası koca, ''Asansörde mahsur kalınca, ölmek için dua ettik'' dedi. 
     
     







</TEXT>
</DOC>
