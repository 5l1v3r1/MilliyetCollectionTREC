<DOC>
<DOCNO> 30950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/siyaset/siy09.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ongun MHP ayak takımı 
</HEADLINE>
<TEXT>

     ANKARA ANKA 

     MHP’nin parti dışı muhalifleri arasında bulunan ve Devlet Bahçeli’nin genel başkanlığa seçildiği kongrede rakibi olan Ramiz Ongun, "Parti ayak takımı hareketi haline geldi. İşlerini ayaklarıyla düşünüp elleriyle yapıyorlar" dedi. MHP yönetimini acizlik ve zavallılıkla suçlayan Ongun, DSP’ye karşı "kapıkulu, uşak" davranışı sergilediğini öne sürdüğü yönetimin, kendi arkadaşlarına aslan kesildiğini belirtti. Bahçeli’nin genel başkanlığa seçilmesinin ardından partiden uzaklaştırılan isimlerden olan Ongun, Bahçeli liderliğindeki yönetimin MHP’yi köklerinden uzaklaştırdığını ve amaçsız bıraktığını bildirdi. 
     



 SİYASET 


















</TEXT>
</DOC>
