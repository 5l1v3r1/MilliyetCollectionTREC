<DOC>
<DOCNO> 41440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/son/sonspo20.html </URL>
<DATE> 2001/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Lazio, İstanbul'a geldi... 
</HEADLINE>
<TEXT>

     Galatasaray'ın Avrupa Şampiyonlar Ligi'nde yarınki rakibi İtalya'nın SS Lazio takımı İstanbul'a geldi. 
     Alitalia Havayolları'na ait tarifeli uçakla Atatürk Havalimanı'na gelen SS Lazio, daha sonra kamp yapacağı Çırağan Palace Kempinski Oteli'ne gitti. 
     Bu arada SS Laziolu futbolculardan Arjantinli Simeone, İspanyol Mendieta, Brezilyalı Sezar ile Stan, pasaportlarına yanlış vize pulu yapıştırıldığı için bir süre havalimanı pasaport bölümünde beklediler. Pasaportlarına 10 dolarlık vize pulu yapıştırılan 4 futbolcu, daha sonra kafileye katıldı. 
     Yetkililer, İtalyan pasaportlarına 5, söz konusu futbolcuların pasaportlarına ise 10 dolarlık vize pulu yapıştırılması gerektiğini belirterek, 4 futbolcunun bu nedenle bekletildiğini, gerekli işlemler yapılarak bu futbolcuların Türkiye'ye girişlerinin sağlandığını kaydettiler. 






</TEXT>
</DOC>
