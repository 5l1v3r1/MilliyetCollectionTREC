<DOC>
<DOCNO> 43508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/22/ekonomi/eko08.html </URL>
<DATE> 2001/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu bankalarına suç duyurusu 
</HEADLINE>
<TEXT>

     Cumhurbaşkanı Ahmet Necdet Sezer, kamu bankalarının hortumlanmasıyla ilgili olarak Devlet Denetleme Kurulu’na DDK hazırlattığı raporların 27’sini doğrudan adli mercilere gönderdi. Bu dosyaların 6’sının Ziraat Bankası, 13’ünün Halk Bankası ve 8’inin ise Vakıflar Bankası personeliyle ilgili olduğu bildirildi. 
     Sezer, bazı raporları da ilgili kurumların bilgi sahibi kılınması için Başbakanlığa iletti. Cumhurbaşkanlığı Basın Sözcüsü Metin Yalman, Sezer’in, DDK’yı görevlendirdiği konular hakkında bilgi verdi. Emlakbank ile Emlak Konut’un konut sektöründeki faaliyetlerinin araştırılıp denetlenmesi görevinin sonuçlandırıldığını belirten Yalman, "Rapordaki saptama ve önerilerden ilgili kurumların bilgi sahibi kılınması ve uygulamaların izlenmesi için rapor Başbakanlığa yollanmıştır" dedi. 
     
     Rapor Başbakanlıkta 
     Ziraat Bankası, Halk Bankası ve Vakıflar Bankası’nın tahsil edilemeyen kredilerinin araştırılıp denetlenmesi çalışmalarının da tamamlandığını kaydeden Metin Yalman, düzenlenen raporların DDK’nin Kurulması Hakkındaki Yasa’nın 6 2’nci maddesi uyarınca Başbakanlığa gönderildiğini bildirdi. 
     



 EKONOMİ 


















</TEXT>
</DOC>
