<DOC>
<DOCNO> 31870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/son/sondun27.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulimia hastaları e-mail'le tedavi edilecek 
</HEADLINE>
<TEXT>

     İngiltere'de geliştirilen yeni bir teknikle, doktora görünmekten utanan bulimia aşırı yedikten sonra kusma hastaları, elektronik posta yoluyla tedavi edilecek. 
     Londra Hastanesi'nde Düzensiz Beslenme Bölümü Başkanı Dr. Paul Robinson, yemelerini kontrol edemeyen bulimia hastaları için üç aylık bir e-posta tedavi programı geliştirdiğini söyledi. 
     Robinson, bir psikiyatri konferansı sırasında yaptığı açıklamada, e-posta yoluyla insanların tedavi edilmesinin etkili bir yöntem olabileceğini kaydetti. 
     Robinson, ''Çok az sayıda insan, bize gelip tedavi oluyor. Çünkü birçok insan tedavi olmaktan utanıyor. Bu yeni teknik, gerçekten tedaviye ihtiyacı olanlara geniş bir imkan sunuyor. 3 aylık çalışmanın sonunda depresyonda belirgin bir azalma görülüyor'' dedi. Yeme ve zayıflama takıntısını yok etmek ve depresyonu tedavi etmek için hazırlanan program, Robinson ve ekibi tarafından 23 hastaya uygulandı. Doktorlara gönderdikleri e-posta ile her gün günlük yeme alışkanlıkları ve duyguları hakkında doktorlarla bağlantı kuran hastalar öneri ve yorum aldılar. Psikiyatristler, e-postalara cevap vermenin yüz yüze tedaviden daha az vakit aldığını belirttiler. Birçok bulimia hastasının, hastalığını kabul etmemesine rağmen Amerikalı sinema sanatçısı Jane Fonda ve Spice Girl müzik grubunun eski üyesi Geri Halliwell, bulimia hastası olduklarını açıklamışlardı. 







</TEXT>
</DOC>
