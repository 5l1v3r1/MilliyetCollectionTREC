<DOC>
<DOCNO> 47660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/spor/yurundul.html </URL>
<DATE> 2001/10/19/ </DATE>
<TIME>  </TIME>
<AUTHOR> ÖMER ÜRÜNDÜL  </AUTHOR>
<HEADLINE>
Derbi öncesi 
</HEADLINE>
<TEXT>

     Milan, dün gece Bulgar rakibi karşısında turu getirecek avantajlı skoru ilk maçta yakaladı. 
     90 dakikanın genelinde hırslı ve arzuluydular. Çabuk tek toplarla sürekli atak geliştirirken kontrolu da elden hiç bırakmadılar. Ancak Fatih Terim’in sistemini istediği gibi işlemesini engelleyen bazı önemli faktörler var. Oyuncuların yapısı itibariyle dar alan presi yeterli olmuyor. Bu yüzden sürekli yerleşmiş savunmaya hükmetmek mecburiyetinde kalıyorlar. CSKA Sofya da geride etten bir duvar örünce yeterli üretkenlik sağlanamadı. Bunun yanında yine bu sistemde çok önemli olan ön liberoda bu yerin ustası Albertini sakatlık sonrası eski gücünden oldukça uzak. Rui Costa da kondisyon açısından iyi değil. 
     Fatih Terim’in daha zamana ihtiyacı var. Önümüzdeki bir ayı az hasarla atlatırsa işler daha yoluna girer. Bu yüzden pazar günkü derbi büyük önem taşıyor. Puan cetveli de çok kritik. Derbiyi kazanmak liderlik bile getirebilir. 
     Dün geceki maç kritik derbi öncesi takıma moral depolaması açısından faydalı oldu. 
     
     



 SPOR 























</TEXT>
</DOC>
