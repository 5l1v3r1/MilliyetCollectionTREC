<DOC>
<DOCNO> 34717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/yazar/zbirand.html </URL>
<DATE> 2001/07/31/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
Sıra hükümet revizyonunda... 
</HEADLINE>
<TEXT>

     ischer’in gezisi önemli bir olguyu ortaya çıkardı. Meğer Türk ekonomisi tümüyle Washington tarafından kontrol ediliyormuş. Böyle olduğunu biliyorduk. Ancak böylesine ayrıntıya girildiği pek belli değildi. 
     Bir çok çevre rahatladı. 
     Demek ki, anahtar sadece Ankara’dakilerin elinde değilmiş, abuk subukluk yapılma olasılığı azalmış sayılır. 
     Sabah Gazetesi’nin manşeti güzeldi Fischer için "O bizden daha iyimser" deniyordu. 
     Çok karamsar olduk. Her şeyi kötü yönünden alıyoruz. 
     Ankara’daki beceriksizlikler sürdükçe de, karamsarlık ister istemez devam edecek. 
     Fischer’in en büyük yararı, toplumu rahatlatması oldu. 
     Bakalım piyasalar nasıl tepki verecekler 
     Benim beklentim, Fischer’e ne kadar inanırlarsa inansınlar, piyasalar şimdi yine hükümete bakacaklardır. 
     Kapalı kapılar ardında verilen sözlerden çok, hükümetin neler yapacağını görmek isteyeceklerdir. 
     "Programın arkasındayız" demek yeterli değil. 
     Bunun somut olarak ortaya konması gerekiyor. 
     Her şeyin başında da, hükümetin nasıl bir kemer sıkma politikası uygulayacağını belirtmesi bekleniyor. 
     Tasarruf genelgeleri yeterli değil. 
     Bütçelerde somut olarak nelerin indirildiği, hangi yatırımların durdurulduğu kamuoyuna açıklanmalı. 
     H l gereksiz inşaatlar sürüyor. 
     H l araba lüksünün önüne geçilmedi. 
     Toptan bir seferberlik ilan edilmedikçe de bu da kamuoyuna gösterilmedikçe hiçbirimizin tatmin olmasına imkan yok. 
     Devletin kemer sıkması bir örnek 
     teşkil etmeli. 
     Kamuoyu devletin acı çekerek tasarruf ettiğini gördüğü anda, çok daha fazlasını kendi başına yapacaktır. 
     İsrail’i hiper enflasyondan kurtaran Simon Perez’in MANŞET programında söylediklerini hatırlayalım. "... Bütün bakanlıkların bütçelerini dondurdum. Bu yetmiyormuş gibi her bakanlığın bütçesini 10 indirdim. Bir ekip kurup bakanlıkların harcamalarını günü gününe kontrol ettirdim. Bundan sonra piyasalara döndüm ve bu defa halktan fedakarlık istedim. Yeni vergiler koydum. Devletin öncelikle kemer sıktığını gören halk, ekstra yükü kolaylıkla kabul etti..." 
     İşte bizim hükümetten beklediğimiz de budur. 
     Hepimize örnek olmalarını istiyoruz. 
     Önce kendileri sıkıntıyı tatsınlar. Biz zaten fakirleştik, daha da fazlasını yapmaya hazırız. 
     
Revizyon, moralleri düzeltecektir      İkinci beklenti, ANAP kongresinden sonra gelmesi beklenen hükümet revizyonudur. 
     Başından beri tekrarlıyoruz. 
     Kamuoyu, bu koalisyonu devirip yeni bir koalisyon kurulmasını istemiyor. Bunun yeni bir kriz ve programın aksaması anlamına geleceği biliniyor. 
     Beklenen, kabinedeki bakanların yeniden elden geçirilmesi ve 37 kişilik kabinenin 25-26’ya düşürülmesidir. 
     Toplum, bu şekilde hükümetin siyasi açıdan kemer sıktığı ve bir fatura ödediği sonucuna varacaktır. Hele yeniden atanacak bakanların, ekonomik programı benimseyen isimlerden seçilmesi çok şeyi değiştirecektir. İnsanlara, hükümetin programa asıldığı izlenimi verilmiş olacaktır. 
     Dikkat ederseniz, Kemal Derviş başta hemen herkes, ülkenin hesaplarının pozitife dönmeye başlamasına, dolar bolluğuna girilmesine rağmen, faizlerin h l yükseklerde seyretmesini güven yokluğuna bağlıyor. 
     Doğrudur. 
     Hükümete güven h l az. 
     Şimdi sıra Ankara’da. 
     Kamuoyu, reel sektör ve bankacılık sektörü yeterince özveride bulundular. 
     Artık hükümet hareketlenmeli. 
     Siyasi faturayı ödemeli. 
     Eğer bugün hasis davranır ve hareket etmezse, yarın çok gecikilir ve o zaman daha ağır bir fatura çıkar. 
     
     
     
     







'Yenilikçiler' nereye 


Sosyal hava 


Sağlıkta yeni düzen 


Kime ne soracağımı Tayyip'in tetikçilerine mi soracağım .. 


"Ben suçluyum hakim bey .." 


Ek kontenjan avantajlı mı 


Devletin olanakları seferber edildi 


ANAP'ta kongre hesapları 


İtalyan sermayesinin yeni haritası 


Bir günde batmıyorlar 1 


Para politikası uygulama gücümüz kalmadı 


Tarihi dilenci çocuklar çevreliyor 


</TEXT>
</DOC>
