<DOC>
<DOCNO> 32151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/yazar/guclu.html </URL>
<DATE> 2001/07/15/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
TÜSİAD'ın coğrafya kitabı 
</HEADLINE>
<TEXT>

     Her ne kadar memleket ekonomik anlamda iflasın eşiğine geldiği bir dönemde, TÜSİAD ekonomiyle değil de, neden eğitimle ilgileniyor diyenler çıksa da, atılan adım çok önemli. Nihayet birileri çıktı ve eğitim her şeyin başı dedi. Üstelik bunu söyleyenler ekonominin patronları... 
     Türk Sanayici ve İşadamları Derneği TÜSİAD Başkanı Tuncay Özilhan hazırladıkları coğrafya kitabının tanıtımında "Türkiye her şeyden önce eğitim sistemindeki aksaklıkları gidermeli" dedi. Ne kadar doğru. Ekonomiyi, siyaseti, bürokrasiyi, medyayı, eğitimi, bankaları farzedin ki düzelttiniz, kime teslim edeceksiniz Şimdiye kadar olduğu gibi yarım eğitimlilere mi .. 
     TÜSİAD'ın eğitime ilgisi yeni değil, son on yılda üç önemli rapor yayınladı. Hepsi de ses getirdi. Ama o kadar. Ortaya koyduğu doğruları devlet görmedi, görmemeye de devam ediyor. 
     Özilhan'ın şu sözler çok önemli 
     "Avrupa Birliği üyesi olmayı amaçlayan, hem ekonomik, hem siyasi, hem de sosyal anlamda gelişmiş ülkeler liginde oynamayı arzu eden bir Türkiye'nin her şeyden önce eğitimdeki eksiklikleri, aksaklıkları gidermeye çalışması gerekiyor. Geleceğimizi planlarken, o geleceği yaratacak olan çocuklarımızın fırsat eşitliği sağlanarak çağdaş normlara göre eğitilmelerinin zorunlu olduğunu kavramak gerekiyor. Şu anda bütçeden eğitime ayrılan yüzde 3.5, OECD ülkeleri ortalamasının yüzde 5.7 olduğunu göz önüne alacak olursak bu rakamın en az yüzde 5'e çıkartılması sağlanmalıdır." 
     Oysa biz ne yapıyoruz Eğitim bütçesini kuşa döndürdük. Üniversitelerin araştırma fonlarını kaldırdık. Devletin üzerindeki eğitim yükünü hafifleten özel okulları ölüme terk ettik. 
     
TÜSİAD neden kitap yazdı      Onca memleket meselesi dururken, TÜSİAD'ın eğitime, özellikle de coğrafyaya ilgisi neden Bu sorunun cevabını da Özilhan'ın kendisinden alalım. 
     Özilhan, okutulan kitapların ne denli çağın gerisinde kaldıklarını tartışıp durduklarını belirterek, hemen hemen hepsinin eski sorgulanabilen bilgilerle dolu olduğunu, genç beyinleri hayata hazırlamada, bilgi çağının gereklerini yerine getirmede son derece yetersiz kaldığını vurgulayarak bakın neler diyor 
     "Eğitim sistemimizi değiştirmeden küresel rekabet koşullarında ayakta durmamız çok zor. Hazırladığımız coğrafya kitabı güncel bilgileri içeren, sorgulamaya ve bilgiyi geliştirmeye yönelik, yurttaşlık bilincinin yanı sıra dünyadaki güç dengelerinin, kültürel mirasın önemine, çevre bilincinden, küreselleşme kavramının incelenmesine kadar modern bir bireyin tüm temel algı noktalarına hitap etmeye çalışan bir kitap olarak ortaya çıktı. Tarih ve felsefe kitapları da TÜSİAD'ın gündeminde." 
     Kitap, baskı ve içerik açısından harika. Bilgiler son derece güncel ve hayati. Detayları incelenebilir 18 kişilik akademisyen grubu tarafından liselere yönelik yardımcı ders kitabı olarak hazırlansa da, yetişkenlerin de fazlasıyla yararlabileceği bir içeriğe sahip. Sanki tarih coğrafya karışımı. 
     Talim ve Terbiye Kurulu'ndan dönerse hiç şaşmam. Ayrıca devlet de, öğrencinin hoşuna gidebilecek albeniye sahip böylesi kitaplar neden hazırlatmaz ki .. 
     
     







Ay'a Mesaj 


Yenilikçiler ve normalleşme 


O çırpınma niyeydi 


Siyasette trapez 


Bir dost 


TÜSİAD'ın coğrafya kitabı 


Kaptanı Derya Gani Efendi’nin Hisarönü seferi... 


Rus salatası burçak tarlası 


Küresel tercih Pekin 


Demirel'den ayet ve hadisli siyaset 


Fırsatı kaçıran hükümete güven yok 


Hasköy Tersanesi müze oldu 


Genç Osman’ azınlık sorununu görmüş 


</TEXT>
</DOC>
