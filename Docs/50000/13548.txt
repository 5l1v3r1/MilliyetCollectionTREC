<DOC>
<DOCNO> 13548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/guncel/gun06.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet’e ödül 
</HEADLINE>
<TEXT>

     ANKARA Milliyet 

     Çağdaş Gazeteciler Derneği ÇGD , 2000 yılının başarılı gazetecilerini seçti. "Kent Haberi" ödülünü "Başkent Hastanesi’nin Kaçak Katı" haberiyle Milliyet gazetesinden Behzat Miser alırken, "TV Program Ödülü" dalında "Kriter" programıyla CNN Türk’ten Ahmet Sever ödüle layık görüldü. 
     Mustafa Ekmekçi Gazetecilik Ödülü’nü, Ekmekçi’nin üzerinde titrediği değerlere "Onuncu Köy" köşesindeki yazılarıyla sahip çıkan Hürriyet Gazetesi Yazarı Bekir Coşkun, Mahmut Tali Öngören TV Programı Ödülü’nü CNN Türk’ten "5N 1K" programıyla Cüneyt Özdemir kazandı. 
     ÇGD Yönetim Kurulu, yaptığı değerlendirme sonucunda Uğur Mumcu Araştırmacı Gazetecilik Ödülü’ne değer çalışma bulamadı. 
     ÇGD’nin Yılın Gazetecileri 2000" ödüllerini kazanan diğer gazeteciler şöyle 
     Haber Ödülü Saygı Öztürk - Sezai Şengün Star "Batman Silah Bataklığı" 
     Fotoğraf Ödülü Ali Güreli AA "Hizbullah Vahşetinin Sergisi" 
     TV Haber Ödülü Adnan Gerger ATV "Umut Operasyonu Fiyaskosu" 
     TV Belgesel Ödülü Zafer Akturan TRT "Yolun Sonu", Okan Konuralp" - Semra AramayKutluhan Aykut CNN Türk - 'Kendini Hatırlayan Adapazarı’ 
     Radyo Program Ödülü TRT "Tartışa Tartışa Programı" 
     


 GÜNCEL 























</TEXT>
</DOC>
