<DOC>
<DOCNO> 26889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/son/sontur03.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmenler arasında yapılan anketten çıkan ilginç sonuçlar... 
</HEADLINE>
<TEXT>

     Eğitim, Bilim ve Kültür Emekçileri Sendikası'nın Eğitim-Sen yaptığı ankette, öğretmenlerin yüzde 53.8'inin, çocuğunun öğretmen olmasını istemediği belirlendi. 
     Eğitim-Sen, 15 ilde 1000 öğretmen arasında anket düzenledi. Sendikanın yayın organında yer alan anket sonuçlarına göre, öğretmenlerin yüzde 53.8'i çocuğunun öğretmen olmasını istemiyor. Çocuğunun öğretmen olmasını isteyenlerin oranı yüzde 28.8, fikir belirtmeyenlerin oranı ise yüzde 17.4. Öğretmenlerin yüzde 45'i mesleği isteyerek seçtiklerini belirtirken, yüzde 37.2'si olumsuz yanıt verdi. 
     Ankete katılanların yüzde 46.4'ü yeniden öğretmen olmak istemediğini kaydederken, olumlu yanıtlayanların oranı yüzde 28.8 olarak belirlendi. Yüzde 16.4'ü ise fikir belirtmedi. 
     Meslek seçimlerinde kimin etkisi olduğu sorusuna, öğretmenlerin yüzde 40.'ı öğretmenlerinden etkilendiklerini bildirdi. Yüzde 28.8'i ailesinin, yüzde 21.8'i arkadaşının, yüzde 9.8'i kitapların etkisi olduğunu dile getirdi. 
     Öğretmenlerin sosyal durumları 
     Ankette, öğretmenlerin sosyal durumlarını belirlemeye yönelik sorular da yer aldı. 
     Buna göre, öğretmenlerin yüzde 60.6'sı kirada, yüzde 17.4'ü lojmanda oturuyor. Ev sahibi olanların oranı yüzde 31.6. Öğretmenlerin yüzde 37.6'sı seminer, panel, sempozyum gibi etkinliklere hiç katılamıyor, yüzde 14.6'sı ''Sık sık'', yüzde 47.8'i de ''bazen'' katılabiliyor. 
     Öğretmenlerin yüzde 37.6'sı, sosyal etkinlikler için aylık gelirinden 5 milyon liradan az para ayırabiliyor. Yüzde 37.4'ü 5-15 milyon lira arası, yüzde 15.4'ü 15-30 milyon lira arası, yüzde 9.6'sı da 30 milyon liradan fazla para ayırabiliyor. 
     Eğitimle ilgili yayınları izleyen öğretmenlerin oranı yüzde 37.2. Öğretmenlerin yüzde 49.23'ü söz konusu yayınları bazen izleyebildiğini belirtirken, yüzde 13.6'sı hiç izlemediğini kaydediyor. 
     Öğretmenlerin yüzde 33.2'si görev yerine yaya olarak, yüzde 31'i 2-3 araç değiştirerek, yüzde 35.8'i de 1 araçla gidip geliyor. 
     Anket sonuçlarında, öğretmenlerin yüzde 26.8'inin hiç tatile gidemediği de saptandı. Konuyla ilgili soruya ''Bazen'' yanıtı verenlerin oranı yüzde 47.6, ''Her yıl'' diyenlerin oranı ise yüzde 25.6 olarak belirlendi. 
     
     
     






</TEXT>
</DOC>
