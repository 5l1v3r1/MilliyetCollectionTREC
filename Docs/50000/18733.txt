<DOC>
<DOCNO> 18733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/siyaset/siy05.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da bunlar konuşuluyor 
</HEADLINE>
<TEXT>

Ecevit, Çeçen eylemini bittiğinde öğrendi. Rahşan Hanım nasıl küplere bindi Tantan’la Müsteşarın telefonu dinleniyor..."Turpun büyüğü heybede" diyen yetkili neyi kastediyor Jandarma Genel Komutanı ile Adalet Bakanı tenis oynarsa Yahya Demirel bile şaşırdı "Benim zamanımda bu kadar hırsız yoktu" 
     

Ecevit Swissotel baskınını bittiğinde öğrendi      Swissotel’deki eylem sona erdiğinde Ecevit, 23 Nisan törenleri için sabah Anıtkabir’deydi. Ancak, devlet erk nının içinde, otel baskınından haberi olmayanların başında geliyordu. Çünkü, Başbakanlık bürokrasisi, Türkiye’yi uykusuz bırakan eylemden Ecevit’i haberdar etmemişti. Başbakan, olayı neredeyse bittiğinde öğrendi. Olayı duyduğunda büyük tepki gösteren Rahşan Ecevit ise yakın çevresine, "17 Ağustos depreminde de aynı şeyi yaptılar. Olmaz böyle şey" diyerek eşini "haberdar" etmesi gerekenlere kızgınlığını dile getirdi. 
     
"Turpun büyüğü heybede" mi      Ankara kulisleri iki "büyük dosyayı" konuşuyor. Operasyonların odağındaki üst düzey bir güvenlik yetkilisinin, "Bitti mi " sorusuna verdiği, "Bekleyin. Turpun büyüğü heybede" yanıtı, Jandarmanın başlattığı Beyaz Enerji Operasyonu’nun boyutlarının, nükleer enerji ve Mavi Akım dosyalarıyla büyüyeceğine işaret ediyor. Aynı yetkili, bazı "bilgisayar kayıtları ile ses bantlarının" incelenmekte olduğunu söylüyor. 
     
Adalet Bakanı, Jandarmaya karşı      Hava Kuvvetleri Komutanı Org. Ergin Celasin, bir "caz" sevdalısı. Jandarma Genel Komutanı Org. Aytaç Yalman ise klasik batı müziği tutkunluğuyla tanınıyor. OYAK’ta oda orkestrası projesi bile var. Org. Yalman’ın bilinmeyen bir yeteneği, Adalet Bakanı Hikmet Sami Türk’le sohbetinde ortaya çıktı. Org. Yalman iyi bir tenişçi. "Agassi" unvanını taşıyan Türk, bunu duyar duymaz Yalman’ı maça davet etmiş. Şimde herkes bu maçı ve sonucunu bekliyor. 
     
Bu hırsızlığa Yahya bile şaştı      Adı, "hayali ihracatla" birlikte anılan Yahya Demirel, Anadolu Kulüp’te dostlarıyla sohbet ediyordu. Konu yolsuzluklara geldi. Demirel, birbiri ardına kelepçe vurulan işadamlarına atıfta bulunup, samimi birkaç cümleyi söyleyiverdi "Memlekette hırsız çoğaldı. Bunun için memleket batıyor. Bizim zamanımızda bu kadar yoktu." 
     
Dinleyeni de dinlerler ...      Sadettin Tantan ile Başbakanlık Müsteşarı Ahmet Şağar telefonda konuşuyor. Sohbetin içinde, "Murat Bakan" ismi geçiyor. Telefon kapanıyor. Aradan birkaç gün geçiyor. İki kişi arasında gerçekleşen bu özel konuşma "istahbaratlarıyla" ünlü bir gazetede şu başlıkla yer alıyor "Bakanın bacanağı Murat, müsteşar yapılmış." 
     



 SİYASET 












</TEXT>
</DOC>
