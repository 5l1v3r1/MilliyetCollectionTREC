<DOC>
<DOCNO> 37779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/son/soneko03.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gece kulüplerine adisyon zorunluluğu... 
</HEADLINE>
<TEXT>

     Gece kulübü, pavyon, lokanta gibi hizmet işletmelerine, alkollü içki servisi yapmaları halinde, adisyon düzenleme mecburiyeti getirildi. 
     Maliye Bakanlığı'nın Resmi Gazete'de yayımlanan Vergi Usul Kanunu Genel tebliğiyle, adisyon kullanmak zorunda olan hizmet işletmeleri yeniden belirlendi. Buna göre, bilanço veya işletme hesabı esasına göre defter tutan gece kulüpleri, diskotekler, barlar, pavyonlar, gazinolar, meyhaneler, lokantalar, kafetaryalar ve pastane gibi işletmelerin, alkollü içki servisi yapmaları halinde adisyon düzenleme mecburiyeti bulunacak. Alkollü içki servisi yapmayan hizmet işletmelerinin ise adisyon düzenleme zorunlukları olmayacak. Tebliğ, 20.8.2001 tarihinde yürürlüğe girecek. 







</TEXT>
</DOC>
