<DOC>
<DOCNO> 38495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/son/sontur19.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Aydın ''Operasyonu destekliyoruz" 
</HEADLINE>
<TEXT>

     Bayındırlık ve İskan Bakanı Koray Aydın, 17 Ağustos Marmara depremi sonrası Bayındırlık ve İskan Bakanlığı'nca yapılan ihalelerle ilgili yapılan soruşturma hakkında, DGM Cumhuriyet Savcısı'nın, bugün Bakanlığı ziyaret ettiğini bildirdi. 
     Bakan Aydın, ''Yapmış oldukları görüşmede, bu operasyonun Bakanlığın üst düzey bürokratlarını kapsamadığını, onlarla ilgili bir bilgi ve belge olmadığını, alt seviyede çalışanlarla bu şirketin ilişkisinin olduğunun tesit edildiğini belirtmişlerdir'' dedi. 
     Bakan Aydın, şunları kaydetti 
     ''DGM Savcısının bize verdiği bilgilerden sonra, kendilerine bu tür operasyonları desteklediğimizi, her türlü bilgi ve belge vererek, yardımcı ve destekçi olacağımızı söyledik. 
     Bu operasyonlarda yakalanmış şef, şube müdürü pozisyonundaki arkadaşların çok uzun süredir Bakanlıkta görev yaptıkları, ayrıca ilgili şirketin de 10 yıldan beri bu çalışmaları yaptığı dikkat alınarak, yürüttükleri operasyonun geriye dönük olarak da genişletilerek sürdürülmesinin faydalı olacağını, bu şekilde hareket ettikleri takdirde, kendilerine operasyonu destekleyip, yardımcı olacağımızı ifade ettik 
     

</TEXT>
</DOC>
