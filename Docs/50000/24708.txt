<DOC>
<DOCNO> 24708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/son/sontur06.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Buğday fiyatı için direnen Tarım Bakanı bugün programa sahip çıktı 
</HEADLINE>
<TEXT>

     Hububat alım taban fiyatlarının belirlenmesi sırasında programa karşı çıkan ve hükümet içinde krize yolaçan Tarım ve Köyişleri Bakanı Hüsnü Yusuf Gökalp, Yüksel Yalova'nın devlet bakanlığından istifasını değerlendirirken, ''Sayın Yalova'nın istifası kendi kararıdır, ben herşeyin hayırlı olmasını diliyorum'' dedi. 
     Özel Samanyolu İlköğretim Okulu'nca düzenlenen ''2001 Yılı Bilim ve Sanat Şenliği''ne katılan Bakan Gökalp, gazetecilerin sorularını yanıtlarken, hükümetin kararlı bir şekilde kendi ekonomik programını uyguladığına işaret etti. 
     Bakan Gökalp, şöyle dedi 
     ''Ekonomik programda hükümet olarak başarılı olacağımızdan şüphemiz yoktur. Ekonomik krizler atlatılacaktır ve nitekim atlatılıyor. Ekonomik programları hazırlayan hükümetin arkasında olan da Bakanlar Kurulu'dur.'' 
     
     
     







</TEXT>
</DOC>
