<DOC>
<DOCNO> 49342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/siyaset/siy02.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da bunlar konuşuluyor 
</HEADLINE>
<TEXT>

Bakan Gürel sağ kolu üç bayanı neden görevden aldı 
Yalova, Meclis kürsüsündeki ilk gününde pot devirdi 
DSP’yle birlikte Ecevit’in şiirleri de sanal aleme girdi 
     

Zeliha Hanım emredince...      Bakan Gürel, sağ kolu üç bayanı görevden aldı. Çünkü üçü de eski eşiyle ahbaptı ve Zeliha Hanım bundan hiç hoşlanmamıştı... 
     Fransız Büyükelçiliği’nde görev yapan Zeliha Sapmaz’la yaşadığı yasak aşkla gündeme düşen ve sonunda boşanıp aşkına resmiyet kazandıran DSP’li Devlet Bakanı Şükrü Sina Gürel, şimdi de bakanlıktaki ilginç uygulamaları ile adından söz ettiriyor. 
     İddialara göre, Bakan Gürel’in yıllardır Özel Kalem Müdireliğini yapan Nilay İder, aniden görevinden alınarak TBMM’ye gönderildi. Bir süre sonra da Nilay İder’in yardımcısı Nilgün Çıkıt ile Basın Danışmanı Gülay Coşkun görevlerinden alındı. 
     
     Gürel Hayır’ diyemedi 
     Anlatılanlara göre, Bakan Şükrü Sina Gürel, özellikle Nilay Hanım’la oldukça samimiydi. Nilay Hanım Bakan Bey’in hemen hemen tüm sırlarını bilirdi. Ancak, görevden alınan bu üçlü Şükrü Bey’in eski eşiyle de çok yakındı. Durumu öğrenen Zeliha Gürel, eşinin eski karısıyla dost olan bu üç bayanın görevden alınması için eşine baskı yaptı ve amacına ulaştı. 
     
Yaptığı gafı tutanaktan attı      TBMM Başkan Vekili Yüksel Yalova, 16 Ekim’de ilk kez Meclis kürsüsüne çıktı ve bir gaf yapıverdi. DYP’li İbrahim Konukoğlu’nun, Körler Haftası dolayısıyla yaptığı konuşmaya içtüzük gereği bir bakan cevap verebiliyordu. 
     
     Konu sizi ilgilendirmez ama’ 
     Yalova, özürlüler idaresinden sorumlu Bakan Üşenmez’e bakarak, "Bu konu sizi ilgilendirmiyor ama cevap verecek misiniz " diye sordu. Bakan da "Konu benim sorumluluğumda" deyip kürsüye çıktı. Yalova, oturum bitince gafını tutanaklardan çıkarttı. 
     
DSP de artık sanal alemde      DSP’nin yeni açılan internet sitesinde, Başbakan Ecevit’in tüm konuşmalarından "Elele Büyüttük Sevgiyi" adlı şiir kitabına kadar pek çok bilgi ve belge yer alıyor. Ancak parti tüzüğü bu sitede de yok. 
     
     Bizim iki gücümüz var’ 
     "www.dsp.org.tr" adresli sitede, seçim analizleri ve 57. hükümeti anlatan bir rapor yer alıyor. Ecevit’in, "İki gücümüz var Halk ve hak" sözü de slogan olarak kullanılıyor. 
     



 SİYASET 









</TEXT>
</DOC>
