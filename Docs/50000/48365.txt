<DOC>
<DOCNO> 48365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/son/sondun08.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
"Usame bin Ladin hisse senetlerinizi satmanızı istiyor'' 
</HEADLINE>
<TEXT>

     Amerikan ordusunun Afgan dağlarında peşinden koştuğu Usame bin Ladin'in stilize edilmiş portresi, New York sokaklarını süslüyor. Portrenin altında şu slogan ''Hisse senetlerinizi satmanızı istiyor.. '' 11 Eylül saldırılarının allak bullak ettiği ekonomiyi canlandırmak amacıyla reklam kampanyası başlatan bir reklam firması, ekonomi dergilerinde ve New York'taki duvarlarda görülen reklamlarıyla Amerikalıları borsada yatırım yapmaya teşvik etmeye çalışıyor. Duvarları süsleyen afişlerin birinde de ''Bu savaş meydanı, bizler de asker... Yatırımlarımız, elimizdeki en iyi silah...'' sloganı okunurken, bir diğerinde ''Boğayı geri getirin.. '' yazısı göze çarpıyor. Aynı reklam kampanyasının, birkaç gün içinde radyo ve televizyonlarda da başlatılacağı kaydedildi. 
     






</TEXT>
</DOC>
