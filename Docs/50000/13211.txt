<DOC>
<DOCNO> 13211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/guncel/gun01.html </URL>
<DATE> 2001/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Susurluk Paşası marketçi oldu 
</HEADLINE>
<TEXT>

Susurluk davasına adı karışan emekli Tuğgeneral Küçük, Endi Marketleri'nin yönetim kuruluna girdi 
     EYLEM TÜRK 

     Giresun Jandarma Bölge Komutanı olduğu dönemde adı Susurluk skandalına karışan emekli Tuğgeneral Veli Küçük, Fiba Holding bünyesinde faaliyet gösteren Endi Tüketim Malları Sanayi ve Ticaret A.Ş.'ye yönetim kurulu üyesi oldu. Küçük'ün yönetim kuruluna girdiği Endi Market Zinciri, 1999'da Gima bünyesinde Stop Mağazacılık adıyla kuruldu. 
     
Cirosu 15 trilyon TL      Discount store tarzı mağazacılık alanında faaliyet gösteren Endi Marketleri'nin toplam sayısı 50'yi geçti. Türkiye'de en hızlı mağaza açan perakendecilik zinciri unvanına sahip Endi'yi Beğendik Grubu'ndan satın alan Hüsnü Özyeğin'in Fiba Şirketler Grubu, sınırlı çeşit, sade mağaza tasarımıyla hizmet veriyor. Endi Marketleri 1999 yılının sonunda 8 bin 213 metrekare satış alanına ve 15 trilyon liralık ciroya ulaşmıştı. 
     
Veli Küçük kimdir      JİTEM'in kurucusu olduğu ileri sürülen Küçük, Kocaeli Bölgesi'nde İl Jandarma Alay Komutanlığı yaptı. Adı ilk kez Hanefi Avcı'nın Emniyet Genel Müdürlüğü İstihbarat Dairesi Başkan Yardımcısı olduğu dönemde Susurluk Komisyonu'na verdiği ifadede ortaya atıldı. Abdullah Çatlı, Sedat Peker ve Yeşil olarak bilinen Mahmut Yıldırım gibi isimlerle telefon görüşmeleri tespit edildi. Küçük, Susurluk olayında adının geçtiği dönemde Giresun Jandarma Bölge Komutanı'ydı. Daha sonra Çanakkale 116. Jandarma Er Eğitim Alayı'nda görev aldı. Küçük, geçen ağustosta Yüksek Askeri Ş ra kararıyla emekli edildi. 
     


 GÜNCEL 




















</TEXT>
</DOC>
