<DOC>
<DOCNO> 43297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/ekonomi/eko03.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’ye havaalanına iner inmez vuruldum 
</HEADLINE>
<TEXT>

Demirbank’ın hisse devri sözleşmesini imzalayan HSBC Grubu Yürütme Kurulu Başkanı Whitson, Bazı bankalar bunu görmeyebilir ama bizim için Türkiye’ye yatırım yapmak uzun vadede çok iyi bir fırsat. Havalanını gördüğümde çok etkilendim’ dedi 
     KADİFE ŞAHİN 

     Tasarruf Mevduatı Sigorta Fonu’nda bulunan Demirbank’ın hisse satış ve devir sözleşmesi, Bankacılık Düzenleme ve Denetleme Kurulu BDDK Başkanı Engin Akçakoca ile HSBC Grubu Yürütme Kurulu Başkanı Keith Whitson tarafından dün bankanın Zincirlikuyu’daki genel müdürlüğünde imzalandı. 
     Akçakoca’nın yer almadığı basın toplantısında bir konuşma yapan HSBC Grubu Yürütme Kurulu Başkanı Whitson, nakit olarak 350 milyon dolar 530 trilyon TL ödeyeceklerini ve bankanın adının HSBC olarak devam edeceğini bildirdi. 
     Whitson, Demirbank’ı satın almaları konusunda "Bugün bu taahhüde giriyoruz, çünkü Türkiye’nin hakikaten uzun dönemde çok başarılı bir ülke olacağına inanıyoruz" dedi. 
     
     Büyüteceğiz’ 
     Whitson, personel çıkarılmaması konusunda teminat veremeyeceklerini belirterek, "Bütün dünyada bu konuda zorluklar yaşanıyor. Finans şirketleri personel azaltımına gittiler. Ancak biz Demirbank’ı küçültmek için değil, büyütmek için aldık" diye konuştu. 
     HSBC Grubu’nun Türkiye’ye orta ve uzun vadeli baktığını ifade eden Whitson, "Bu kadar büyük bir ülkede, bu kadar az temsil ediliyor olmamız kabul edilemezdi. Varlığımızı artırmanın zamanının geldiğini düşünüyoruz ve bu fırsatı değerlendirmek istedik" dedi. 
     
     Fantastik fırsat 
     Türkiye’nin çok hassas bir durumda olduğunu düşünmediğini bildiren Whitson, Türkiye’nin son 25 - 30 yılda eğitim, üretim ve politikada büyük bir gelişme gösterdiğini kaydetti. 
     Whitson, şöyle konuştu 
     "İstikrar çok önemli bir noktadır. Bu anlamda istikrar ana kaygı konularından biridir. Ancak, bizim açımızdan bazı bankalar uzağı görmeseler bile Türkiye’de banka satın almak fantastik bir fırsat. Türkiye’ye gelerek burada operasyonlarımızı genişletmeyi bir onur olarak görüyorum." 
     
     Bilanço 2 milyar 
     HSBC’nin Demirbank için verdiği teklif 19 Temmuz 2001 tarihinde BDDK tarafından kabul edilmişti. Anlaşma gereğince HSBC, Demirbank’ın tüzel kişiliği ile aktif ve yükümlülüklerinin bir bölümünden oluşan yaklaşık 1 milyar ABD Doları tutarındaki bilançosunu alıyor. Demirbank’ın tamamına sahip olduğu Demir Yatırım da HSBC bünyesine katılıyor. Birleşme sonrasında yaklaşık 2 milyar dolar bilanço büyüklüğüne ve yaklaşık 250 milyon dolar sermayeye sahip birleşmiş bir yapı oluşacak. 
     Uluslararası hukuka göre imzalanan sözleşme gereği bankanın hisselerinin yüzde 100’nün satış ve devri 31 Ekim tarihinde tamamlanacak. 
     
Banka alma niyeti olanlara örnek olacak      Demirbank’ın satışını fevkalade başarılı’ olarak değerlendiren Akçakoca, "Bugünün konjonktüründe ve tüm Türkiye’nin buna inanacağını düşünüyorum" dedi. Satışın yabancılara güzel bir örnek olacağına inandığını bildiren Akçakoca, "HSBC’nin bu şekilde düşünmesinin diğer yabancı grupları da olumlu etkileyeceğini düşünüyorum" dedi. HSBC’nin ödeyeceği 350 milyon doların 150 milyon dolarının başlangıç sermayesi olduğunu bildiren Akçakoca, "Bizim standartlarımıza göre fevkalade yüksek bir rakam. Zaten bundan sonrada 100 milyon dolar halinde sermaye artıracaklarını programladılar. 350 milyon doların 200 milyon doları da bu işin şerefiyesi" dedi. 
     
Enkaz edebiyatı yapmayı bırakın’      HSBC’nin Ne olacak dünyada, savaş mı çıkacak ’ denilen bir dönemde satış sözleşmesine imza atmasını "Fevkalade olumlu bir olay" olarak nitelendiren BDDK Başkanı Akçakoca, "Eğer bunun üzerine de h l enkaz edebiyatı kurulursa, Türkiye’ye çok haksızlık edilmiş olur" dedi. 
     Teklif verme sürelerini Etibank için 1 Ekim, Sitebank için 17 Ekim, İktisat Bankası için de 15 Ekim’e uzattıklarını da belirten Akçakoca, şöyle devam etti 
     "Eminim ki onlar da olumlu sonuçlanacak. Çünkü olumlu sonuçlanmayacak olsa, bugüne ilave masraf yapmayı göze alıp da ek çalışmayı niye sineye çeksin. Demek ki daha ciddi çalışıp, daha ciddi bir fiyat atmayı düşünüyor ki ilave süre istiyor. Kaldı ki Ağustos ayı Avrupa’da tatildi. O nedenle de işleri aksadı. BDDK ve TMSF olarak son derece olumlu işler, Türkiye’ye son derece olumlu katkıda bulunacak işler yapıyoruz. Bunun Türkiye ekonomisine katkısı büyük olacak.’’ 
     
Konjonktüre göre esnek olacağız’      Risk yönetiminin bütün maddeleri ile 2 Ocak 2002’de faaliyete geçeceğini bildiren Akçakoca, BDDK’nın ekonomik konjonktürü gözönünde tutarak bankalara daha esnek davranacağını bildirdi. 
     Akçakoca, "Bankalara rağmen bankacılık sektörünü düzenlemenize ve denetlemenize imkan yok. Bunu bankalar ile birlikte ekonomik konjonktür içinde düşünerek yapmanız lazım. Konjonktür çok kötü iken çok da böyle kılıç kalkan ile üstlerine gidemezsiniz" dedi. 
     Geçiş ve uyum sürelerinin önemli olduğunu ifade eden Akçakoca, "Türkiye’nin sermaye tabanı yok olmuş iken bu tabanı geliştirmek ve de hak edilen yere ulaştırmak herkesin görevi" dedi. Akçakoca, aynı şekilde bankaların sermaye artırımlarında konjonktürü gözönünde tutarak anlayışlı yaklaşacaklarını bildirdi. 
     



 EKONOMİ 
























</TEXT>
</DOC>
