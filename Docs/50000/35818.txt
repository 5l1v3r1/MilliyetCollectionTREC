<DOC>
<DOCNO> 35818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/spor/spo03.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Jardel döndü 
</HEADLINE>
<TEXT>

Galatasaray’ın önce Porto’ya, ardından da Marsilya’ya satmak istediği golcü futbolcu elde kaldı. Fransız kulübü, sponsoru istemeyince, transferden vazgeçti 
     ERHAN TELLİ 

     Yine aynı son 
     SARI - Kırmızılı kulüpte gündemi haftalardır meşgul eden Jardel’in transferi dün ilginç gelişmelere sahne oldu. Marsilya kulübü ile yapılan görüşmelerde her konuda anlaşma sağlanmasına rağmen, Fransız kulübünün sponsoru Canal Plus, bu transfere izin vermedi. Bu gelişmeler üzerine Marsilya, görüşmeleri yürüten Asbaşkan Levent Soylu’ya, Jardel’i transfer edemeyeceklerini bildirdi. 
     
     İdmana çıkacak 
     JARDEL’in İstanbul’a gelerek, takımla antrenmanlara çıkacağı ve yeni bir kulüp bulunamaması halinde Galatasaray’da kalacağı öğrenildi. Asbaşkan Levent Soylu, "Biz de, Jardel de Marsilya ile her konuda anlaşmıştık. Ancak kulübün sponsoru bu transferi mali olarak üstlenemeyeceğini bildirdi" dedi. Bu arada ikinci başkan Fatih Altaylı Jardel’e 11 milyon dolarlık ismini açıklayamayacağı büyük bir kulüpten teklif aldıklarını söyledi. 
     
Lucescu alarmı      GALATASARAY Teknik Direktörü Lucescu, Levski Sofya maçı öncesi Florya Metin Oktay Tesisleri’nin kapılarını dış dünyaya kapattı. Dün akşamki antrenmana basını ve taraftarı almayan Rumen hoca, oyuncularını da saat 13.00’ten itibaren dışarıya bırakmadı. Lucescu’nun, Levski Sofya maçı için yapılan kampa sıkı kurallar getirdiği öğrenildi. 
     
Yönetimin hesabı      GALATASARAY, Levski Sofya’yı eleyip, Şampiyonlar Ligi’ne girerek, 3 milyon İsviçre frangını 2.3 trilyon lira kasasına indirmenin planlarını yapıyor. Yönetici Tuncer Hunca, Jardel’in transferinden gelecek paranın futbolculara ödeneceğini, Şampiyonlar Ligi’ne kalmaları halinde ayak bastı parası olarak UEFA’nın vereceği paranın da kulübü rahatlatacağını söyledi. 
     



 SPOR 
























</TEXT>
</DOC>
