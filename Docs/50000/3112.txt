<DOC>
<DOCNO> 3112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/son/soneko03.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
POAŞ ve TÜPRAŞ ihalesine büyük onur 
</HEADLINE>
<TEXT>

     Özelleştirme İdaresi Başkanlığı ÖİB tarafından geçen yıl gerçekleştirilen Petrol Ofisi A.Ş. POAŞ ile Türkiye Petrol Rafinerileri A.Ş. TÜPRAŞ uygulamaları, dünyanın en büyük özelleştirmeleri arasına girdi. 
     Dünyadaki özelleştirme uygulamalarını mercek altına alan önemli yayınlardan biri olan, ''Privatisation International Yearbook 2001'' yıllığında, Türkiye de 2000 yılında gerçekleştirdiği iki büyük özelleştirme ile sıralamaya katıldı. 
     2000 yılında gerçekleştirilen, 1 milyar doların üstündeki özelleştirmeleri sıralamasına alan yıllıkta, Türkiye, yüzde 51 oranındaki hissesini 1 milyar 260 milyon dolara özelleştirdiği Petrol Ofisi A.Ş. ile 11. sırada yer aldı. Türkiye, ayrıca, 1 milyar 143 milyon dolar karşılığı, yüzde 31.5 oranındaki hissesini halka arz ettiği Tüpraş'ın özelleştirilmesi ile de 14. sırada listeye ikinci kez girdi. 




</TEXT>
</DOC>
