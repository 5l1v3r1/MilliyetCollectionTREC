<DOC>
<DOCNO> 47925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/son/sontur04.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk doktora Fransızlardan "şeref üyeliği"... 
</HEADLINE>
<TEXT>

     Fransız Cerrahi Birliği'nin, 103 yıllık tarihinde ilk kez bir Türk bilimadamına verdiği "Şeref Üyeliği" payesini alan İstanbul Üniversitesi Tıp Fakültesi Genel Cerrahi Anabilim Dalı öğretim üyesi Prof. Dr. Cavit Avcı, bunu 30 yıllık meslek hayatında tıp eğitiminin geliştirilmesi yönünde verdiği çabalara borçlu olduğunu söyledi. 
     Avcı, 15 yıldır üyesi olduğu birliğin kendisini, hem Fransız-Türk bilimsel işbirliğine, hem dünya, hem de Türk tıbbına katkılarından dolayı üyeliğe kabul ettiğini söyledi. 
     Tıp fakültesi öğretim üyesinin hem branşında iyi bir uygulayıcı hekim, hem de iyi bir eğitimci olması gerektiğini vurgulayan Prof. Dr. Avcı, "Ben tüm kariyerim boyunca eğitime ağırlık veren öğretim üyesiyim. 30 yıllık hekimlik hayatımda cerrahi çalışmalarımın yanı sıra, tıp fakültesinde eğitim çalışmalarına da aynı derecede hatta daha fazla ağırlık verdim" diye konuştu. 
     






</TEXT>
</DOC>
