<DOC>
<DOCNO> 12947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/25/magazin/amag.html </URL>
<DATE> 2001/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadir elbiseliyken çok daha güzeldi’ 
</HEADLINE>
<TEXT>

Müjde Ar, Komser Şekspir afişlerinin değiştirilmesi eleştirdi Kadir İnanır, elbiseli haliyle Oturan Boğa gibiydi. Fotoğraf değişimi isabetsiz bir karar 
     ALİ EYÜBOĞLU 

     MÜJDE Ar, başrolünde oynadığı 'Komser Şekspir'in yeni afişini beğenmedi. Ar, yönetmen Sinen Çetin'in, İnanır'ın elbiseli fotoğrafını çıkartıp onun yerine afişe komiseri oynayan Kadir İnanır'la kızı rolündeki Pelin Batu'nun fotoğrafını basmakla isabetli bir karar vermediğini açıkladı. Ar, "Eski afiş daha güzeldi. Kadir İnanır orada Kızılderili reislerine benziyordu. Oturan Boğa gibi. Müthiş bir fotoğraftı o" diye konuştu. 
     
'Odalara kapanıp güldük'      SANATÇI İnanır'ın elbiseyi giyişinin hikayesini ise şöyle anlattı "O eteği ilk giyen benim. Sonra Özkan Uğur giydi. Kendi aramızda Kadir'e eteği sen giy dersek ne olur diye gırgır bile yaptık. Kadir eteği giyince 'Resmimi çeken olursa fena yaparım' demiş. Birkaç kişi de, 'Sakın yüzüne bakıp da gülmeyin, fena olur' deyince sette panik oldu. İnsanlar odalara kapanıp güldü. Kadir'in set hazırlanırken mavi peruk ve elbiseyle tabure üstündeki hali h l gözlerimin önünde." 
     
Hoş bir fiziği var      İNANIR ile 'etek giydi' diye dalga geçilmesinin altında yatan nedenin Türkiye'de kadının ikinci sınıf insan olarak görülmesi olduğunu belirten Müjde Ar şöyle konuştu "Kadir oyuncu. Etek de giyer, başka şey de... Ama onun bugüne kadar sergilediği maço bir hava var ya... O imajla, bu kıyafet acayip bir tezat oluşturdu. Kadir'in erkek olarak hoş bir fiziği var. Mavi peruk ve etekle acayip tezat bir görüntü oluşturmuştu." 
     
Sinan Çetin, 5 bin afişi çöpe attı      Seyircisi 3 milyona yaklaşan 'Vizontele'yi gişede geçme iddiasını sürdüren Sinan Çetin, filmini yeniden gündeme getirmek için etekli 5 bin afişi çöpe attırdı. İnanır'ın etekli afişi yüzünden filminin gölgede kaldığına inanan Çetin, afişlerin değiştirilmesi için 20 bin dolar yaklaşık 20 milyar lira harcadı. 'Komser Şekspir'in önceki gün piyasaya çıkan film müzikleri albümünün kapağında ise İnanır'ın elbiseli fotoğrafı yer aldı. Film müziği albümde, 'Hazır Kart' reklam filminin yıldızı Nil Karaibrahimgil, Mazhar Alanson ve Kıraç'ın şarkıları yer aldı. 
     


 MAGAZİN 















</TEXT>
</DOC>
