<DOC>
<DOCNO> 28801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/ekonomi/eko09.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ürdün’de ilk Türk moda fuarı 
</HEADLINE>
<TEXT>

     Ürdün’ün başkenti Amman’da ilk kez bir Türk firması moda fuarı düzenliyor. Türkel Fuarcılık, krizden çıkış yolunu yeni pazarlarda arayan tekstil firmalarına yönelik olarak Ürdün’ün başkenti Amman’da, Fashion Amman Show Moda Fuarı’nı düzenliyor. 6 - 8 Kasım 2001 tarihleri arasında düzenlenecek olan moda fuarı, deri, ayakkabı, saraciye, çocuk giyim, spor giyim, bay - bayan giyim, tekstil yan sanayi ve ev tekstil ürünlerini üreten ve pazarlayan fimaların buluşacağı bir platform olacak. Amman’da düzenlenecek ilk moda fuarı olma özelliğini de taşıyan fuar alanı yaklaşık 3 bin 500 metrekare. 
     Yetkililerin verdiği bilgiye göre, bugün itibariyle fuardaki kapasitenin dörtte üçü dolmuş durumda. Türkel Fuarcılık tarafından düzenlenecek olan bu fuarla birlikte Türkiye - Ortadoğu ilişkilerinin gelişmesi ve bölgeye olan ihracatın artırılması hedefleniyor. 
     



 EKONOMİ 


























</TEXT>
</DOC>
