<DOC>
<DOCNO> 31096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/spor/spo15.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Afrika’ya müjde      FIFA Başkanı Sepp Blatter, Afrika kıtasının 2010 Dünya Kupası’na ev sahipliği yapacağını şimdiden müjdeledi. Blatter, Arjantin’in başkenti Buenos Aires’te düzenlenen FIFA Kongresi’nde, Dünya Kupası’nın bundan böyle sırayla değişik kıtalarda yapılacağını ifade ederek, "Sıralamada birinciliği Afrika’ya vereceğiz. Projelerimizden biri de Dünya Kupası’nı iki, ya da üç yılda bir düzenlemek. Bu önümüzdeki toplantılarımızda netleşecek" diye konuştu. 
     
Altınok birinci      TÜRKİYE Engelliler Spor Eğitim ve Yardım Vakfı TESYEV tarafından düzenlenen 2. Görme Engelliler Açık Satranç Turnuvası’nda, Kerim Altınok birinci oldu. Şampiyonada Selim Altınok ikinci, Mümin Aksu üçüncü, Süleyman Boztepe de dördüncü sırada yer aldı. Beşinci sırayı alan Eşber Yağmurdereli de özel ödüle layık görüldü. 
     
Dördüncü olduk      ULUSLARARASI Ispolo Gençler Sutopu Turnuvası, İstanbul’da sona erdi. Ataköy Açık Yüzme Havuzu’nda dört gün süren ve altı takımın mücadele ettiği turnuvada Türkiye A takımı dördüncü olurken, Yugoslavya birinciliği elde etti. Müsabakaların son gününde Türkiye B takımı Slovenya’ya 12-9, Türkiye A ekibi de Yugoslavya’ya 15-4 mağlup oldu. 
     
Zafer Zabel’in      FRANSA Bisiklet Turu’nda ilk etabı Alman Erik Zabel kazandı. İlk gün koşulan prolonge etabının ardından dün Saint Omer - Boulogne Sur Mer arasındaki 194.5 kilometrelik ilk etapta birinci olan Zabel’i, Litvanyalı Vainsteins ve Fransız Casper takip etti. Sarı mayo ise Fransız Moreau’da kaldı. 
     
Tufan’a ilginç teklif      FENERBAHÇE’YE iki sezon önce sattığı Tufan’ı geri almaya çalışan İzmirspor, genç futbolcunun menajeri Saffet Sancaklı’ya ilginç bir teklif götürdü. Başkan Celal Dönmez, Sancaklı’ya, "Tufan’ın bonservisini sen al, ama bizde oynasın. Satışından gelecek paranın yarısını sana verelim" teklifini iletti. Bu arada Fenerbahçe’den alınan Emre, dün Karaburun kampına katıldı. 
     



 SPOR 






















</TEXT>
</DOC>
