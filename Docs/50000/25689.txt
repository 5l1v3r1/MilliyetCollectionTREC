<DOC>
<DOCNO> 25689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/siyaset/siy09.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanık yanık İngİlİzce 
</HEADLINE>
<TEXT>

Urfalı çocuklardan Sezer’in eşine "Old McDonald’s farm" 
     YILDIZ YAZICIOĞLU Şanlıurfa 

     Cumhurbaşkanı Ahmet Necdet Sezer’in eşi Semra Sezer, Şanlıurfa Çocuk Esirgeme Yuvası’nda Urfa türküsü söylemelerini istediği çocuklardan İngilizce şarkı dinledi. Diyarbakır ve Mardin gezilerinde olduğu gibi dün de eşinden ayrılarak sosyal amaçlı kurumları ve tarihi mekanları gezen Semra Sezer, gittiği çocuk yuvasında çocuklara yine "kitap okuyun" öğüdü verdi. Çocuklardan önce şiir okumalarını isteyen Sezer, Atatürk’le ilgili şiir bilip bilmediklerini sordu. Sezer, çocuklardan şiir yerine 10. Yıl Marşı’nı dinledikten sonra girdiği bir başka sınıfta da "Hadi yanık bir Urfa türküsü söyleyin" dedi. Ancak çocuklar türkü yerine İngilizce dersinde öğrendikleri "Old McDonald’s farm" isimli şarkıyı söylemeye başladılar. Yanık bir Urfa türküsü bekleyen Bayan Sezer İngilizce şarkıyı duyunca şaşkınlığını gizleyemedi. 
     



 SİYASET 













</TEXT>
</DOC>
