<DOC>
<DOCNO> 23625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/yasam/yas01.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İhmalin böylesine yazıklar olsun 
</HEADLINE>
<TEXT>

Berfin de, Sena da 8 yaşındaydı... 1.5 yıl arayla aynı ihmal yüzünden, aynı şirketin servisi altında can verdiler. Şimdi aileleri, umursamazlığa’ isyan ediyor 
     SEMRA KARDEŞOĞLU İstanbul 

     Berfin Deniz Direk ve Sena Girit... İkisi de aynı yaştaydı. İkisi de 1.5 yıl arayla aynı ihmal yüzünden, aynı turizm şirketinin servis minibüsü altında kalarak can verdiler. Çocukları aynı kaderi paylaşan aileler ise "Biz yandık başka aileler yanmasın" dediler. 
     Yeğeni Sena’nın, 1999’un Aralık ayında, hayatını kaybettiğini belirten Hüseyin Girit, şöyle konuştu 
     
     Başka çocuklar ölmesin’ 
     "8 yaşındaki yeğenim Sena da, Berfin gibi Fantazi Turizm’e ait bir servisle okula gidip geliyordu. O kötü gün servisi, her zamanki şoförü yerine Doğan Şirin adlı bir başka şoför kullanıyormuş. Şoför, indikten sonra minibüsün önünden geçmek isteyen yeğenimi ezip geçmiş. Teybin sesi sonuna kadar açık olduğu için, Sena’nın annesinin uyarılarını duymamış. Çocuğu ezdiğini farketmemiş bile. Şoför 3 yıl hapis cezası aldı. Araçta hostes de yoktu. Berfin’in ölümüne duyunca acımız bir kat daha arttı." 
     
     Ölen ölüyor, hata kalıyor 
     Berfin’in babası Kemal Direk de şunları söyledi "Emanetçi şoförün kullandığı araçta olmaması gerektiği halde bir de şoförün arkadaşı bulunuyormuş. Ama hostes yok. Kızımın ölümünden sonra da bu değişmedi. Başka ailelerinin canının yanmasını istemiyoruz. Başka çocuklar ölmesin. Haftaya servis şirketine dava açacağım." 
     



 YAŞAM 



















</TEXT>
</DOC>
