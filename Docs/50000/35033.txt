<DOC>
<DOCNO> 35033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/yasam/yas02.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın eli, batağı cennete çevirdi 
</HEADLINE>
<TEXT>

Kahramanmaraşlı kadınlar, 15 yıl önce kel bir tepe için kolları sıvamıştı.. Şimdi o tepe, orman oldu... 
     TUNCAY DAĞLI İSKENDER ZENGİN DHA 

     Kahramanmaraş'ın Andırın ilçesinde 15 yıl önce başlatılan ağaçlandırma kampanyasında bin 500 hektarlık alana dikilen çam fidanları çorak alanları ormana dönüştürdü. 
     İlçenin Darıovası, Kuzgun, Sumaklı, Köleli ve Çokak köylerinde yaşayan kadınlar, kazma küreğe sarılıp, milyonlarca çam fidanını toprakla buluşturdu. 
     Fidan başına aldıkları parayla ailelerine ekonomik destek de sağlayan kadınlar, 15 yıl önceki çalışma anlarından birinde çorak bir tepenin üzerine çıkıp ellerinde kazmalarla objektife poz vermişti. 
     Aradan geçen onca yılda çamlar boy atıp, ormana dönüştü. Fidanları diken genç kızlar gelin, gelinler ana, analar ise nine oldu. 15 yıl önceki fotoğrafı çekip, haber yapan gazeteci Mehmet Ali Zengin ise 3 yıl önce kalbine yenildi. 
     Fidanların ormana dönüşmesini haber yapmak ise gazetecinin kardeşi DHA Muhabiri İskender Zengin'e kısmet oldu. 
     



 YAŞAM 




























</TEXT>
</DOC>
