<DOC>
<DOCNO> 17145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/guncel/gun03.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurtuluş Savaşı Müzesi tamam 
</HEADLINE>
<TEXT>

Restorasyonu tamamlanan 1. Meclis binası bugün yeniden ziyarete açılıyor 
     HABER MERKEZİ 

     Kültür Bakanlığı Anıtlar ve Müzeler Genel Müdürlüğü tarafından, Philip Morris Sabancı ve Hacı Ömer Sabancı Vakfı’nın katkılarıyla restorasyonu gerçekleştirilen Kurtuluş Savaşı Müzesi 1. TBMM binası , bugün törenle yeniden ziyarete açılıyor. 
     Kültür Bakanı İstemihan Talay’ın ev sahipliğini üstendiği Birinci Meclis binasının açılış töreninin ardından, Sabancı Vakfı Başkanı Sakıp Sabancı’ya, son elli yılın en kapsamlı restorasyon çalışmasına katkılarından dolayı plaket verilecek. 
     İnşaasına 1915’te "İttihat ve Terakki Cemiyeti Kulüp" binası olarak başlanan tarihi yapı, Birinci Türkiye Büyük Millet Meclisi’nin 23 Nisan 1920’de burada toplanması kararlaştırıldıktan sonra halkın desteğiyle tamamlandı. Meclis olarak sadece üç yıl kullanılan binada 1957’de müzeye dönüştürülmesi için çalışmalar başlatılmıştı. 
     Müze olarak 23 Nisan 1961’de "Türkiye Büyük Millet Meclisi" adıyla ziyarete açılan bina, 23 Nisan 1981’de "Kurtuluş Savaşı Müzesi" adını almıştı. 
     


 GÜNCEL 























</TEXT>
</DOC>
