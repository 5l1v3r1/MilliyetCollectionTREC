<DOC>
<DOCNO> 43616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/23/siyaset/siy04.html </URL>
<DATE> 2001/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Varyag krizi’ni Bakan Gürel çözdü 
</HEADLINE>
<TEXT>

1 milyar dolarlık taahütten vazgeçildi. Çin, geçiş sırasında kaza olduğu takdirde belirlenecek zararları ödeyecek 
     BARÇIN YİNANÇ Ankara 

     Çin’in Ukrayna’dan satın aldığı Varyag adlı geminin Boğazlardan geçmesi yılan hik yesine dönerken, geminin geçişi sırasında meydana gelebilecek zararın karşılanmasına yönelik Çin’den alınacak 1 milyar dolarlık taahhüdün şekliyle ilgili pürüz giderildi. 
     Denizcilik Müsteşarlığı’nın Varyag’ın geçişi sırasında meydana gelebilecek zararların karşılanması için Çin’den 1 milyar dolar teminat istemesi üzerine ortaya çıkan sorun, Devlet Bakanı Şükrü Sina Gürel’in devreye girmesiyle çözüldü. Varyag’ın güvenli geçişinin sağlanabilmesi için bir dizi teknik önlem alınması talebinde bulunan Denizcilik Müsteşarlığı, meydana gelebilecek zararlar için 1 milyar dolarlık teminat istedi. Daha önce bu boyuttaki gemilerin geçişine izin verilmemesi nedeniyle gelebilecek tazminat davalarına karşı güvence için de, 1 milyar doların iki yıllığına bankaya yatırılması istendi. 
     Ancak Çin, 1 milyar doların sadece bankacılık masraflarının 20 milyon dolar tuttuğunu öne sürerek, bunun yerine, geçiş sırasında oluşacak her türlü zararı karşılayacağına dair devlet garantisi vermeyi önerdi. Gürel’in gözetiminde yapılan görüşmelerde Çin’e, bir kaza durumunda oluşacak zararın Türk mahkemelerince belirlenmesi kabul ettirildi. 
     Mahkemenin kararı ve tahsilatın nasıl yapılacağına dair ayrıntıların belirlenmesinin ardından, Başbakan Bülent Ecevit’in de oluruyla, geçişle ilgili bir sorun daha aşılmış oldu. 
     



 SİYASET 














</TEXT>
</DOC>
