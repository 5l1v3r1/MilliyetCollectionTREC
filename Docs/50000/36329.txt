<DOC>
<DOCNO> 36329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/siyaset/siy08.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yener, yeniden TRT Genel Müdürü 
</HEADLINE>
<TEXT>

Cumhurbaşkanı Sezer, TRT Genel Müdürlüğü’ne ikinci kez atanan Yener’in kararnamesini onayladı 
     AYDIN HASAN Ankara 

     TRT Genel Müdürlüğü’ne Yücel Yener ikinci kez atandı. Cumhurbaşkanı Ahmet Necdet Sezer’in, Yener’in TRT Genel Müdürlüğü’ne atanmasına ilişkin kararnameyi onayladığı bildirildi. Cumhurbaşkanlığı’nın Yener’in atanmasına ilişkin yazısı, dün akşam saatlerinde Başbakanlık’a gönderildi. 
     Kararnamenin onaylanması sürecinde, ilginç bir "bürokratik karmaşa" yaşandı. Bir yetkili, "Bir önceki dönemde Cumhurbaşkanı kararnameyi beş ay bekletmişti. Bu süre zarfında genel müdürlüğe Halenur Özçınar vekalet etmişti. Şimdi vekil belirlememenin en önemli nedeni kararnameyi bekletmemesi için Cumhurbaşkanı üzerinde baskı kurmak. Böyle şey olur mu TRT’de bir süre kaos yaşanmasına neden olundu" diye konuştu. 
     Bürokratik sorunlardan biri TRT’nin habercilik yarışında yaşandı. TRT muhabirleri, Türkiye gezisi öncesinde İsrail Başbakanı Şaron’dan özel röportaj için randevu aldı. Ancak, yurtdışı geziler için genel müdür onayı gerekiyordu. Genel Müdür Vekili olmadığı için onay da alınamadı. Böylece muhabirler İsrail’e gidemedi. 
     Bu arada Cumhurbaşkanlığı Basın Merkezi açıklamasında, Cumhurbaşkanı Sezer’in Anayasa Mahkemesi asıl üyeliğine Avukat Enis Tunga’yı seçtiği bildirildi. 
     



 SİYASET 















</TEXT>
</DOC>
