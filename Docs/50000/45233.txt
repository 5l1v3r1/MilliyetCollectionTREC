<DOC>
<DOCNO> 45233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/son/sondun16.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban'ın yıktığı Buda heykellerinin benzeri Çin'de yapılıyor 
</HEADLINE>
<TEXT>

     Taliban yönetiminin geçen yıl yıktığı dev Buda heykellerinden birinin benzeri Çin'de yapılıyor. 
     Çinli bir girişimci, Bamiyan'daki 37 metre boyundaki Buda heykelinin benzerini yapmak için 375 taş ve oyma ustası kullanıyor. 
     Heykelin, Buda heykellerinin yıkılmasının yıldönümü olan Mart'a kadar bitirilmesi planlanıyor. 
     Buda heykelinin yaklaşık 600 bin dolara mal olması beklenen benzerinde, orjinalinden bazı küçük farklılıklar olabilecek. Orjinal heykelin yüz kısmı yıllar içinde hava koşulları ve vandalizm yüzünden kısmen parçalandığı için, Çin'de yapılacak heykelin yüz detaylarında farklılık olabilecek. 
     Taliban yönetimi geçen yıl, biri 51, diğeri 37 metre yükseklikteki heykelleri, dünyadan gelen yoğun tepkilere karşı yıkmakta tereddüt etmemişti. 
     Taklit Buda heykeli, Oryantal Buda Kenti'ndeki diğer 3 bin kadar taklit heykellerin yanına konulacak. 
     






</TEXT>
</DOC>
