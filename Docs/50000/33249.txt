<DOC>
<DOCNO> 33249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/son/sontur10.html </URL>
<DATE> 2001/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Şanlıurfa kuvruluyor...Sıcaklık 48 dereceye ulaştı.. 
</HEADLINE>
<TEXT>

     Türkiye'yi etkisi altına alan sıcak hava, Güneydoğu Anadolu Bölgesi'nde de halkı bunaltıyor. Şanlıurfa ve çevresinde hava sıcaklığının zaman zaman 48 dereceye kadar çıktığı, buz fabrikalarının talebi karşılayamadığı bildirildi. 
     Alınan bilgiye göre, aşırı sıcaktan en çok etkilenen illerin başında gelen Şanlıurfa ve çevresinde nem oranının yüksekliği de büyük sıkıntı veriyor. 
     Buz fabrikalarının önünde kuyruklar oluşturanlar, aldıkları kalıp buzlarla serinlemeye çalışıyor. Çevre yerleşim birimlerinden gelenler, buz alabilmek için fabrikanın önünde sabahın erken saatlerinde kuyruğa girmek zorunda kalırken, buz fabrikaları da talebi karşılayamıyor. 
     Şanlıurfa'nın Koruklu mevkiinde bulunan Ulusal Gençlik Kampı'na katılan öğrenciler de 45 dereceye varan sıcaklar yüzünden zamanlarının çoğunu, kamp alanındaki havuzlarda geçiriyorlar. Gençler, sıcaklar yüzünden Şanlıurfa ve çevresini gezememekten yakınıyorlar. 
     Öte yandan, Siverek ilçesine bağlı Üstüntaş köyündeki kadınlar, sıcak havanın etkisini göstermek için yumurta kırdıkları tavayı açık alana bıraktılar. Yumurta, sıcaklığın etkisiyle kısa sürede pişti. 







</TEXT>
</DOC>
