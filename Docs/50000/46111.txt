<DOC>
<DOCNO> 46111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/yazar/zbirand.html </URL>
<DATE> 2001/10/10/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Ankara-IMF savaşı daha önemli 
</HEADLINE>
<TEXT>

     Washington 
     Bugün bütün gazeteler ve tabii köşe yazarlarının büyük bölümü, Amerika’nın Taliban’a karşı başlattığı savaşı değerlendiriyorlar. 
     Benim de böyle yapmam gerekirdi. Hele Washington’da üç hafta kalıp, olayın en ince ayrıntılarını izledikten sonra, günün en sıcak konusunu bırakıp, Türkiye-IMF ilişkilerini yazmayı sürdürmemi garip karşılamış olabilirsiniz. 
     Ben ise farklı düşünüyorum. 
     Nasıl olsa, Afganistan savaşını televizyonlardan izliyorsunuz, basındaki diğer yazarların yorumlarını okuyorsunuzdur. Onlardan çok farklı ne verebilirim ki 
     Benim için, Türkiye’nin bütçe kavgası, ABD’nin Afganistan’ı vurmasından daha önemli. Zira varılacak sonuç hepimizin hayatını çok derinden etkileyecek. Cebimizdeki parayı etkileyecek. Büyük olasılıkla biraz daha fakirleşeceğiz. Büyük olasılıkla hükümet bu yükün altında ezilecek ve dağılacak. Ülke içindeki dengeler temelden sarsılacak... 
     Ankara ile IMF arasında bir çekişme var. 
     Hükümet, 2002 bütçesinde biraz rahat davranmak, kamuoyundan gelen çığlıklara yanıt vermek, yani para dağıtıp ayaklanmayı biraz olsun yatıştırmak istiyor. Bunun için de, ekonomik programın esnekleştirilmesi ve 8-10 milyar dolar arasında da taze para verilmesi üzerinde duruluyor. 
     IMF ise, ipin ucu kaçırıldığı taktirde, programın tamamen bozulacağından emin. Üzülerek, Türk siyasetçisinin yıllardır sürdürdüğü bol keseden harcamadan vazgeçmek zorunluluğunu hatırlatıyor. Ankara’nın, devleti küçültmek ve 2002 bütçesinde önemli tasarruf sağlaması konusunda ısrarlı. 
     ABD ve G-7’ler de, IMF ile anlaşmadıkça Türkiye’ye 8-10 milyar para vermeyeceklerini açıkça söylüyorlar. 
     Anahtarı elinde tutan kişi, ABD Hazine Bakanı O’Neill. Kemal Derviş ile son görüşmesinde söyledikleri hepimiz için önemli bir mesaj taşıyor 
     "... IMF ile anlaşmadan size bu parayı verirsek, gelecek yıl tekrar karşımıza gelip yine para isteyeceksiniz " 
     Amerikan yönetimi işte böyle düşünüyor. 
     
Türkiye’yi seviyoruz, ancak parayı sokağa atamayız      Bush yönetimi, Türkiye’ye destek vermek istiyor. 
     Bu konuda hiçbir kuşku yok. 
     Ancak, bir üst düzey yetkilinin sözleriyse "Böylesine zor günlerde paramızı sokağa atamayız" şeklinde... 
     Washington’da Türkiye’deki durumu çok yakındarn izleyen yetkililer "Ecevit-Bahçeli-Yılmaz üçlüsünün ülkenin içinde bulunduğu dramatik durumu h l tam olarak anlayamadıklarını" söylüyorlar. "H l bizden, biraz daha fazla para harcamak için destek istiyorlar. Oysa tam aksine, tasarruf yapmak ve devleti küçültmek zorunda olduklarını anlamıyorlar" diyen aynı yetkili, bütün dünyanın sıkıntı içine girdiğini, Türk koalisyonunun ise bir türlü gerçekleri göremediğini tekrarlıyor. 
     Şimdi siz bana söyleyin. 
     Hangisi daha önemli 
     ABD’nin Bin Ladin avı mı, yoksa Ankara-IMF mücadelesi mi 
     
     







Irak, 2 - 3 ay sonra 


Balon haber 


Pentagon’a Türk General 


Ecevit'te Özal sendromu olabilir mi 


"Askeri kuvvet" gerçeği 


Dolarlı eğitim ve dershaneler 


Program revizyon gerektirmiyor, ama... 


"Yaşamak güzel şey be kardeşim" 


Ne fazla aktif ne de ürkek 


Bir uçak dolusu dolar 


Türkiye ve yeni paylaşım masası 


Tarihin mizahı... 


ABD halkına Bin Ladin dopingi 


Tozun günahı ve masumiyeti 


Asker göndermenin faturası büyük 


</TEXT>
</DOC>
