<DOC>
<DOCNO> 24410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/siyaset/siy05.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz kongreyi bekliyor 
</HEADLINE>
<TEXT>

ANAP’ta eylül’de yapılması planlanan 7. Büyük Kongre’nin Ağustos’a alınacağı Yılmaz’ın ANAP’lı tüm bakanları kongreden sonra değiştirileceği belirtildi 
     ANKARA ANKA 

     ANAP il kongreleri hızla devam ederken, 4 Haziran’da toplanacak olan Merkez Karar Yönetim Kurulu’nda MKYK büyük kongre takvimine son şekli verilecek. ANAP Genel Merkez Yönetimi, MKYK’ya daha önce eylül ayında yapılması planlanan büyük kongrenin 4 - 5 Ağustos tarihlerinde yapılması önerisi götürecek. 
     Kulislerde, Yılmaz’ın bir süredir kavgalı olduğu İçişleri Bakanı Sadettin Tantan ile Turizm Bakanı Erkan Mumcu ile birlikte diğer bakanlarını da değiştireceği ifade ediliyor. 
     
Örgütler şikayetçi      Örgütlerden Yılmaz’a ANAP’lı bakanlarla ilgili çok yoğun şikayetler geldiği, bu bakanların başında İçişleri Bakanı Tantan ile Maliye Bakanı Sümer Oral’ın geldiği öğrenildi. Tantan’ın teşkilatlardan ve milletvekillerinden gelen hiçbir talebi yerine getirmediği, "bir polis ataması dahi yaptıramayan" milletvekillerinin özelikle illerine yapılan emniyet müdürü atamalarında kendilerine görüş sorulmaması ve bilgi verilmemesinden yakındıkları vurgulandı. 
     Maliye Bakanı Oral’dan ise ANAP’lı belediye başkanlarının kendilerine para aktarmadığı için şikayetçi oldukları bildirildi. 
     
Düşman çatlattılar      Birbirlerine gönderdikleri şifreli mesajlarla aralarındaki gerginliği kamuoyuna yansıtan ANAP Genel Başkanı Mesut Yılmaz ile İçişleri Bakanı Sadettin Tantan, Türkiye Eğitim Gönüllüleri Vakfı’nın töreninde sıcak bir görüntü sergiledi. Yılmaz, davetlilerle tokalaştıktan sonra Tantan’a elini uzattı. Koltuğundan kalkan Tantan, Yılmaz’ın elini sıkarken, Yılmaz da Tantan’ı kendisine çekip öptü. Yılmaz, gazetecilerin hareketlenmesi üzerine, Tantan’a "Başkalarını çekmiyorlar, seni çekiyorlar" diyerek espri yaparken, sol eliyle de Tantan’ın sağ yanağını okşadı. 
     



 SİYASET 


















</TEXT>
</DOC>
