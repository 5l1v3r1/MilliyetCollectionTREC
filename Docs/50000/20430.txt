<DOC>
<DOCNO> 20430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/guncel/gun04.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınırdışı edilirken yine kaçtılar 
</HEADLINE>
<TEXT>

Pendik’te yakalanan kaçak beş Iraklı, sınır dışı için gönderilirken, Bolu Dağı’nda yine firar etti 
     Pendik açıklarında bir gemi ambarında yakalanan ve sınır dışı edilmek üzere Gürbulak ile Cilvegözü sınır kapılarına otobüsle götürülürken Bolu Dağı’nda firar eden Iraklı beş kaçaktan dördü yakalandı, bir kaçak ise aranıyor. 
     Geminin ambarında yakalanan 66’sı Türk 448 kaçaktan Irak, Afganistan ve Pakistan uyruklu yaklaşık 120 kişi, Gebze Cumhuriyet Savcılığı’nca Darıca Hacı İsmail Bayramoğlu Spor Salonu’nda ifadelerinin alınmasından sonra, Gürbulak ve Cilvegözü sınır kapılarından, sınır dışı edilmek üzere otobüslerle yola çıkarıldı. 
     
Otobüsten kaçtılar      Güvenlik güçlerinin gözetiminde kaçakları taşıyan otobüsler, Bolu Dağı’nın inişindeki Abant Kavşağı ışıklarına gelince yavaşladı. Bu sırada, Irak uyruklu beş kaçak, otobüslerin arka kapısından firar etti. Polis ve jandarma ekiplerince, yaklaşık bir saat sonra dört kaçak yakalanırken, biri tüm aramalara karşın bulunamadı. 
     Yakalandıkları sırada, çeşitli yerlerinden yaralanan Irak - Süleymaniye nüfusuna kayıtlı İsmail Heriş 23 , Kubat Rauf 19 ve Hala Hasan Muhammedkhan 23 , sağlık kontrolü için İzzet Baysal Devlet Hastanesi’nde tedavi altına alındı. Kaçakların yeniden firar etmemeleri için hastanegirişinde ve acil serviste çevik kuvvet ekipleri nöbet tuttu. Sağlık durumu iyi olan ve henüz kimliği açıklanmayan bir kaçak ise otobüste bekletildi. 
     Kaçakları taşıyan üç otobüs, kaçakların tedavilerinin yapılmasından sonra yeniden yola çıktı. 
     
Sınırdışı durduruldu      Mültecilerden kalan 106'sının sınırdışı edilme işlemleri ise durduruldu. Dışişleri Bakanlığı'nca Kocaeli Valiliği'ne gönderilen yazıda, ilgili büyükelçiliklerle mutabakatın henüz sağlanamadığı, bu nedenle Fas, Etiyopya, Sudan ve Nijerya uyruklu 106 mültecinin sınırdışı edilmelerine ilişkin işlemlerinin, ikinci bir talimata kadar durdurulması istendi. 
     



 GÜNCEL 



















</TEXT>
</DOC>
