<DOC>
<DOCNO> 2199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/son/sontur15.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli "TSK'yı siyasi alandaki tartışmaların dışında tutmak lazım" 
</HEADLINE>
<TEXT>

     MHP Genel Başkanı, Devlet Bakanı ve Başbakan Yardımcısı Devlet Bahçeli, Beyaz Enerji Operasyonu ile ilgili bir soru üzerine, ''Türk Silahlı Kuvvetleri'ni siyasi alandaki tartışmaların dışında tutmak lazım'' dedi. 
     Kızılcahamam'da üç gündür devam eden, MHP Başkanlık Divanı ve Merkez Yönetim Kurulu üyeleri ile partili bakanlar ve milletvekillerinin aileleriyle birlikte katıldıkları program sona erdi. 
     MHP Genel Başkanı, Devlet Bakanı ve Başbakan Yardımcısı Bahçeli, otelden ayrılırken, gazetecilerin toplantıya ilişkin sorularını yanıtladı. 
     Devlet Bahçeli, her yıl Patalya Otel'de bir hafta sonu biraraya gelerek, hem dinlendiklerini hem de parti faaliyetleri ve Meclis çalışmaları üzerinde değerlendirme yaptıklarını söyledi. 
     Bu toplantı ile Türk siyasetine bir yenilik sunulduğunu belirten Bahçeli, şunları kaydetti 
     'Bu da şudur, ilk defa Dışişleri Bakanlığı'ndan değerli dört büyükelçi, Devlet Planlama Teşkilatı'ndan uzman insanlar bu toplantımıza katılmak suretiyle Türk dış politikası hakkında ve Türkiye'de uygulanmakta olan ekonomik program hakkında milletvekillerimize bilgi sunmuşlardır. Çok verimli olmuştur. Bu uygulamayı tüm siyasi partilerimize de tavsiye ederim. Çünkü her milletvekili Türkiye'nin uygulamakta olduğu iç ve dış politikalar üzerinde yetkili kimselerden bilgi almaktadırlar. Bu da milletvekillerimiz için faydalı olmaktadır.'' 
     Bir gazetecinin ''Enerji ve Tabii Kaynaklar Bakanı Cumhur Ersümer hakkında gensoru verilirse, buna MHP'nin tavrı ne olur '' sorusuna karşılık Bahçeli, ''Böyle bir şey şimdilik söz konusu değil'' yanıtını verdi. 
     'MHP'nin hükümet performansı milletvekilleri ile birlikte değerlendirildi mi Hükümetin performasında nasıl bir tablo ortaya çıktı '' sorusunu da Bahçeli, ''19 aylık hükümet ve 20 aya yaklaşan TBMM çalışmaları üzerinde genel bir değerlendirme yapılmıştır. Ortaya çıkan ortak kanaat şudur ki, MHP tüm milletvekilleri ve bakanları ile verimli bir çalışma içerisindedir. Bundan sonra da bu şekilde devam edecektir'' diye yanıtladı. 
     Bahçeli, milletvekillerine ne tür bir mesaj verdiğinin sorulması üzerine de, anlattığı konular üzerinde durduğunu söyledi. ''Beyaz enerji operasyonu'' ile ilgili olarak asker-hükümet arasında yaşanan gerginlikle ilgili bir değerlendirmeniz oldu mu '' sorusuna karşılık olarak Bahçeli, toplantıda bu konulara değinilmediğini belirterek, ''Türk Silahlı Kuvvetleri'ni siyasi alandaki tartışmaların dışında tutmak lazım'' dedi. 
     'Sizin bu konuda sessiz kaldığınız şeklinde birtakım eleştiriler var. Bunlara ne diyorsunuz '' şeklindeki soruya da Bahçeli, ''Hangi konuda sessiz kalmışım '' diye konuştu. Aynı gazetecinin sorusunu tekrarlaması üzerine Bahçeli, ''Salı günü grup toplantısında haftalık değerlendirmeyi yaparız. Buralarda da kanaatlerimizi söylüyoruz. Sessiz kalma diye bir olay yok'' dedi. 
     'Asker, siyasetin dışında tutulmalı dediniz. Bu sözleriniz ortaklarınıza yönelik bir eleştiri anlamına gelebilir mi '' diyen soran bir başka gazeteciye de Bahçeli, ''Hayır böyle bir eleştiriyi yapmayın. Böyle bir şey söylemiyoruz. Ancak bu gibi konularda daha dikkatli daha duyarlı olmak lazımdır. Türkiye'nin siyasi istikrara ihtiyacı var. Türkiye'nin önünde birçok sosyal ve ekonomik meseleler var. Bunların çözümü ile uğraşmak daha doğrudur'' karşılığını verdi. 




</TEXT>
</DOC>
