<DOC>
<DOCNO> 3825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/spor/spo08.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
KAVGA 
</HEADLINE>
<TEXT>

Bakan Ünlü ile Oflas, Ata Aksu’yu suçladı 
     Payları ödemiyorlar 
     FUTBOL Federasyonu, Spor - Toto’nun talebi üzerine 2., 3. lig ve play - off maçlarını da erteledi. Ancak Aksu’nun, "Toto, 1 trilyon 200 milyar zarara uğradığını söylüyor. Bir aydan önce kupon basılamayacağını belirtiyor. 10 dakikada aya gidilen dönemde bunu anlamak zor. Bu kadar kazanıyorlarsa, federasyon ve kulüplerin yüzde 20’lik payını niye ödemiyorlar " açıklaması ortalığı karıştırdı. 
     
     Yalan da söylüyor’ 
     SPORDAN Sorumlu Devlet Bakanı Fikret Ünlü, Ata Aksu için "Beş kuruş alamıyoruz diye yalan söylüyor" ifadesini kullandı. Ünlü, "Federasyonun, benim dönemimden alacağı kalmadı. Şu an sadece geçmiş dönemden kalan personel maaşları ile ilgili ödemeleri yapıyoruz. Erdenay Oflas ile de görüştüm ve o da benim dönemimden herhangi borç gözükmediğini bildirdi" dedi. Bakan, federasyonu istikrarsızlıkla suçladı. 
     
     Oflas’tan yanıt 
     SPOR - TOTO Teşkilat Müdürü Erdenay Oflas, Ata Aksu’nun, teşkilatın federasyon ve kulüp isim haklarını yatırmadığı yolundaki açıklamalarına sert yanıt verdi. Oflas, "Bu sezonun ilk yarısında, federasyon payı olarak 40 milyar 363 milyon 284 bin 317, isim hakkı olarak da 44 milyar 869 milyon 322 bin 864 lira ödedik. Gelirleri o kadar çok ki, hesaplarına giren paradan haberleri yok" dedi. 
     


 SPOR 


































</TEXT>
</DOC>
