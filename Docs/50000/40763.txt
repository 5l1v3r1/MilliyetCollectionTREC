<DOC>
<DOCNO> 40763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/yazar/cetiner.html </URL>
<DATE> 2001/09/06/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
1 milyon kaçak işçinin 3.5 milyar doları... 
</HEADLINE>
<TEXT>

     Özellikle dağılan Rusya İmparatorluğu'nun eyaletlerinden veya minik devletlerden gelen 1.5 milyon turistin 500 bini Türkiye'de kaybolmuş, girişleri var, çıkışları yok .. Ama biliniyormuş ki, bunlardan bir milyonu İstanbul'da ve diğer illerde çalışıyor .. Eee peki hani işsizlik vardı, kriz vardı ülkemizde .. En azından 7 - 8 milyon vatandaşımız işçi, memur, bankacı, teknisyen, şoför evlerine bir lokma ekmeği güç götürebilirken... Bu ne perhiz, bu ne lahana turşusu .. 
     Türkiye'nin tadını alan yabancı kaçak işçi kadınlar artık kocalarını da getiriyorlar hatta çocuklarını... Yiyecek, giyecek, yatacak bedava, ohh keka .. Ayda da 250 - 500 dolara belki eskiden razı olmazdı bizimkiler ama bugün ortam değişti, kriz herkesin umudunu söndürdü... İhtiyacını artırdı, herkes iş istiyor... 
     
     Ayda 350 - 500 dolar 
     Kendi ülkelerinde 35 - 40 dolar aylığa talim eden, gerektiğinde bir dolara bir limon alamayan turistler genellikle yüksek öğrenim görmüşler aralarında doktor, mühendis, öğretmen, balerin, kimyagerler var... Doğrusu ya çalışırken sorumluluk taşıyorlar, kaytarmak yoluna gitmiyorlar, komünist rejimin disiplini onları mum gibi yapmış, sararıp solmuşlar o başka .. 
     Türkiye'ye geliyorlar ki, bir cennet .. Simsarlar, hemen erkeklere 200 - 250 dolara, kadınlara 350 - 500 dolara iş buluyorlar... Biriktirilen bu paralar, üç - beş ayda bir ülkelerine gönderiliyor... Oralarda 5 - 6 bin dolara bir ev almak mümkünmüş... 
     
     Tufeyli turisti içeri almayın 
     Şimdi şöyle bir hesap edin... Her biri ortalama ayda 300 dolar gönderse, yılda 3 bin 500 dolar eder... Bir milyon kaçak işçinin dışarıya çıkardığı para ise 3.5 MİLYAR DOLAR, öyle değil mi .. 
     Yahu bizim sınırlarda, giriş kapılarında görevli polisler, gümrükçüler görmezler mi, bilmezler mi bunları Bilmez olurlar mı, çoğunu tanırlar, mimlemişlerdir bile. Halbuki bu görevlilerin, hallerinden şüphelendikleri turistleri içeriye almamak yetkileri vardır... Ama bu yetkiyi maddi ve manevi hiçbir çıkar karşılığı olmadan kullanmaları gerekiyor... Almanya'ya veya diğer Avrupa ülkelerine vizeniz olsa bile şüphelendikleri zaman içeri almıyor polisler, gümrükçüler... Amerika da öyle kimsenin gözünün yaşına bakmıyor çünkü neticede kendi ülkesinin kendi vatandaşlarının refahı, güveni bahis konusu ... Londra'dan yaka paça geriye gönderilen çoook turist görmüşümdür... 
     Maşallah İstanbul, İzmir, Antalya, Bodrum tüm turistik bölgeler Babil Kulesi... Her ülkeden insanlar başıboş kaçak dolaşıyor... Hatta bunlar pek çok zabıta olayına karışıyor, hastalık, uyuşturucu hepsi onlarda... 
     Eğer biz bu Seylan'dan, Pakistan'dan, Afganistan'dan, Irak'tan, Malezya'dan tüm Asya, Afrika ve yukarı komşumuzdan gelen kaçakları beslemeye kalkışırsak vay halimize .. 
     







Yoksullara yardım nerede 


Yeni umut BCH 


Karar Bahçeli'nin 


Madımak’ın siyah gölgesi Sivas’ta 


1 milyon kaçak işçinin 3.5 milyar doları... 


Doların nuru, TL'nin onuru 


Üniversitelinin sorunu yurt 


Bu rapordan ne çıkar 


Samimiyet... 


Yener Yermez'in, Cengiz Uçak olarak yolculuğu 


Koray Aydın'ın gidişi 


Kara Elmas Tıp Fakültesi'nden SSK'ya çağrı 


İdare mahkemesine başvuracaksınız 


"Pump priming" tulumbaya can suyu 


Uzun ince bir yol’ meğer Sivas’mış 


</TEXT>
</DOC>
