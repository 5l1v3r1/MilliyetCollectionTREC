<DOC>
<DOCNO> 24683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/son/soneko10.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
"TÜPRAŞ'ın özelleştirmesi halka arzla devam edecek" 
</HEADLINE>
<TEXT>

     Türkiye Petrol Rafinerileri A.Ş. TÜPRAŞ Yönetim Kurulu Başkanı ve Genel Müdürü Hüsamettin Danış, Tüpraş'ın özelleştirilmesine halka arzla devam edileceğini, blok satışın düşünülmediğini söyledi. 
     5. Uluslararası Petrol Gaz ve Servis Ekipmanları Fuarı AEF Petroleum çerçevesinde düzenlenen konferansın ''Özelleştirmelerin Türkiye Ekonomisine Etkileri'' konulu oturumunda konuşan Danış, Tüpraş'ın başarılı çalışmaları nedeniyle halka arzın hem Türkler, hem de yabancılar tarafından kabul gördüğünü belirtti. 
     Danış, ekonomik program içinde Tüpraş'ın özelleştirilmesinin öncelikli olarak yer aldığını vurgulayarak, şunları söyledi 
     ''Uzun dönem stratejimizin ana unsuru Tüpraş'ın enerji sektöründeki lider konumunu güçlendirmektir. Uzun dönem stratejimiz Tüpraş'ın yüzde 51'den fazla hissesi özelleştirildikten sonra kararlaştırılacak olan konulardır. Ülkemizin yararı ve Tüpraş açısından bakıldığında, Tüpraş'ın bir an önce özelleştirilmesinin gereği vardır. Tüpraş'ın stratejik hedeflerini gerçekleştirebilmesi için özelleştirilmesi şarttır.'' 
     Özelleştirme öncesi Tüpraş'ın önem taşıyan sorunlarına da değinen Danış, bunlar arasında işyerlerinde çalışan kapsam dışı personelin ücretlerindeki düşüşün bulunduğunu kaydetti. 
     







</TEXT>
</DOC>
