<DOC>
<DOCNO> 38583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/yazar/pulur.html </URL>
<DATE> 2001/08/23/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Politikacı ayrı millettir 
</HEADLINE>
<TEXT>

     ZAMAN zaman düşündüğümüz olmuştur 
     "Acaba bizim politikacılara haksızlık mı ediyoruz " diye... 
     Politikacının, en çok hangi davranışı eleştirilir 
     İktidara gelmeden önceki sözlerini, iktidarı geldikten sonra tutmaması, hatta tersini yapması... 
     Hani bir türkü vardır 
     "Karakolda doğru söyler, mahkemede şaşar " 
     Sanki bu türkü politikacı için söylenmiştir. 
     Acaba bu sadece bizim politikacılara özgü bir tutum mu 
     
     BİRKAÇ ay öncesine kadar İngiltere'nin Dışişleri Bakanı olan Robin Cook, İşçi Partisi'nin sol kanadındandır, nükleer silahlara karşı düzenlenen gösterilerin en önde gidenidir, Amerika, İngiltere, Fransa gibi ülkelerin, insan haklarını hiçe sayan, demokratik olmayan devletlere silah satmalarının müthiş karşısındadır. Irak'a silah satan "Muhafazakar" hükümeti en ağır biçimde eleştirmiştir. 
     
     VE 1997'de İşçi Partisi iktidara gelir, "Robin Cook da Dışişleri Bakanı olur, koltuğa oturur oturmaz demeci patlatır 
     "Ahlaklı bir dış politika izleyeceğiz " 
     
     AMA evdeki hesap, çarşıya uymaz, koltuğa oturduktan ikibuçuk ay sonra, İngiltere, Endonezya'ya savaş uçakları, tanklar, bombalar ve çeşitli silahlar satar. Endonezya, bunları bağımsızlık için savaşan Doğu Timor'a karşı kullanmaktadır. 
     Yer yerinden oynar, Bakan Cook zor durumda kalır, Bakanlar Kurulu toplantısında "Temel ilkelerine bağlı kalacağını" söyleyince Savunma Bakanı'yla, Sanayi ve Ticaret Bakanı gerçeği önüne koyarlar 
     "İngiltere, Amerika'dan sonra, silah sanayii, en büyük olan ülkedir. Bu sanayi ülkeye milyarlarca dolar kazandırmakta ve 40 bin işçi çalıştırmaktadır." 
     
     "BEKARA karı boşamak, kolaydır." 
     Bu bir Türk atasözüdür, Robin Cook da o duruma düşmüştür, şimdi iktidarla evlidir ve kolay kolay boşanamaz. 
     Endonezya'dan sonra Pakistan'a, Zimbabve'ye de silah satan kararların altına imza atar, Suudi Arabistan da zaten, İngiltere'nin iyi müşterilerinden biridir. 
     
     DEMOKRATİK kitle örgütleri, silah karşıtları, Barış Derneği ayaklanır "Hani nerede senin ahlaklı dış politikan " diye Cook'u sorgularlar. 
     Bakanın cevabı, bizim hiç yadırgamayacağımız, bize hiç yabancı gelmeyen cinstendir 
     "Ben, dış politikaya ahlaklı bir boyut kazandıracağımı söyledim her şeyi sırf ahlaklı bir temele dayandıracağımı söylemedim " 
     Nasıl, beğendiniz mi 
     Rahmetli Turan Güneş Hoca'nın bir benzetmesi vardı 
     "Mahlukat, yaratıklar üçe ayrılır Canlılar, cansızlar ve politikacılar." 
     
     BU olayı kitabında yorumlayan Yılmaz Dikbaş şöyle der 
     "Bize örnek gösterilen tüm Batı ülkelerinde, en üstün değer, ülkenin çıkarlarıdır." x 
     Ve ekler 
     "Ne zaman ki ülkenin çıkarları söz konusu olur, işte o zaman, demokrasi de, insan hakları da barış söylemleri de, hepsi ikinci plana atılır " 
     Bunu da bilelim. 
     ---------- 
     Gaflet, Dalalet, Hıyanet Toplumsal Dönüşüm Yayınları. 
     
     







Hukuk ve şeriat 


Fındık nakit dolar demek 


Mutat zevatsız bir düğün .. 


Sütten kesmek 


Erdoğan'ın yeni kasedi çıktı 


Sınıfta kalanlara gecikmeli müjde 


Burada varsa yoksa fındık 


Türkler için de daha iyi... 


Para tünele kaçtı, tüneli inek içti, yandı bitti kül oldu 


Politikacı ayrı millettir 


Filistin soruşturması askıda 


Depremzedelerle paylaşabileceğiniz çok şey var hala 


Aganigi taarruzunda insan kuraklığı... 


Gürültü yasaklanmıştır 


Brezilya’nın 42 ile yaptığını biz 55’le bitiremedik 


Gözler patronlara çevrildi 


</TEXT>
</DOC>
