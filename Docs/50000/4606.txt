<DOC>
<DOCNO> 4606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/yasam/ayas.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişkodan militan çıkmıyor 
</HEADLINE>
<TEXT>
Çevreci dediğin çevik olmalı 
Çevre için canına dişine’ takan Greenpeace militanları, örgüte girmek için önce sağlık raporu getiriyor, sonra da özel kamplarda eğitiliyor... 
     ECE BİLGİN İstanbul 

     Onlar, Greenpeace militanları. Beklenmedik bir anda, olmadık yerlerde ortaya çıkıyor, 45 metreden atlıyor, gökdelenlere tırmanıyor ya da atıklardan numune almak için gizlice fabrikalara sızıyorlar. 
     Bir polisiye filmi andıran eylemleri için, en az altı ay öncesinden planlarını yapıp öyle harekete geçiyorlar. Greenpeace Akdeniz Sorumlusu Tolga Temuge’ye, Bir eyleme nasıl hazırlanıyorsunuz ’ diye soruyoruz o da anlatıyor 
     "Önemli olan kirli bölgelerden aldığımız numunelerin sonuçları. Sonuçlar gelince, hiç durmadan çalışıyoruz. Kim nerede duracak, pankartı kim açacak hepsini hesaplıyoruz. Ama esas olan kişisel güvenlik. İçimizde özel eğitim almış, dağcı ya da dalgıçlar var. Bunların sağlık raporları da mevcut." 
     
     Eğitim kampları var 
     Bir diğeri Deniz Güman da, Greenpeace eylemcisinin nasıl yetiştiğini anlatıyor "Aktif olmak isteyen üye, tırnanmayı, atlamayı bilmiyorsa her türlü detayı uzmanından öğreniyor. Bazen bu eğitim kampları için bizim de yurtdışına çıktığımız oluyor." 
     
     Direniş ve kavga yok 
     Kocaeli Büyükşehir Belediyesi’ne ait binada gerçekleştirilen son eyleme katılan Pınar Kırılmaz ise şaşkın ve dertli konuştu 
     "Belediyeye tırmandığımda, ipimi kesmeye kalktılar. Bu kadar acımasız olabiliyorlar. Biz polise asla direniş göstermeyiz, hakaret etmeyiz. Çünkü biz kavga görüntüleri vermek istemiyoruz." 
     
     Greenpeace saldırı sanal alem’de 
     Tıbbi atık yakma tesislerine karşı gösteri yapan Greenpeace üyelerine karşı CHP’li İzmit Belediyesi çalışanlarınca yapılan saldırı, örgütün internet sitesinde vahşi davranış’ olarak tanımlandı. Greenpeace, İzmit Belediyesi’nin tıbbi atık yakma fırınından alınan kül örneklerinin analizini de yayınladı. Hazırlanan rapor, küllerde yüksek miktarda ağır metal ve dioksin gibi kanserojen maddenin bulunduğunu ortaya koydu. ANKARA ANKA 
     


 YAŞAM 

























</TEXT>
</DOC>
