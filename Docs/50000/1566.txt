<DOC>
<DOCNO> 1566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/son/sontur23.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İbrahim Halil Çelik DGM'de 
</HEADLINE>
<TEXT>

     Anayasa Mahkemesi'nce kapatılan RP'nin eski milletvekillerinden İbrahim Halil Çelik'in Ankara DGM'de ifadesi alındıktan sonra serbest bırakılacağı bildirildi. 
     Çelik, Ankara 2 Numaralı DGM'de, Türk Ceza Kanunu'nun 146-1 maddesi çerçevesinde açılan dava çerçevesinde ifade veriyor. 
     Çelik, bu davada ifade vermediği için gıyabi tutuklu olarak aranıyordu. 
     DGM Cumhuriyet Başsavcılığı yetkililerinden alınan bilgiye göre, Çelik, bu dava çerçevesinde, ifadesi alındıktan sonra serbest bırakılacak. İbrahim Halil Çelik, Ankara 1 Numaralı DGM'de de TCK'nın 312-2 maddesine muhalefetten yargılanıyor. Bu davada da ifadesi alınamadığı için Çelik hakkında gıyabi tutuklama kararı bulunuyordu. Çelik'in bu dava kapsamında da ifadesi alındıktan sonra serbest kalacağı kaydedildi. Şartla salıverilme ve cezaların ertelenmesine ilişkin yasaya göre, İbrahim Halil Çelik hakkındaki davalardan Ankara 2 Numaralı DGM'de olanı yasa kapsamına girmiyor, diğer dava ise yasa kapsamında bulunuyor. Çelik'in durumunun bu yönden de incelenerek, karara bağlanması bekleniyor. 




</TEXT>
</DOC>
