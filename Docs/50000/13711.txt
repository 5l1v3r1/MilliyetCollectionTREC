<DOC>
<DOCNO> 13711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/siyaset/siy01.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ara rejim lafını duymak istemiyorum 
</HEADLINE>
<TEXT>

     ANKARA Milliyet 

     Başbakanlıkta kısa bir basın toplantısı düzenleyen Başbakan Bülent Ecevit, "Ara rejimin lafını bile duymak istemiyorum. Milletimiz de bunun lafını bile duymak istemez" dedi. 
     Rıdvan Budak’ın açıklamalarına ilişkin soruları da yanıtlayan Ecevit, Budak’ın tutumunun ne parti içi ne de koalisyon uygulamaları ile uyuştuğunu söyledi. 
     
Budak’ın açıklaması sakıncalı’      Budak’ın önerilerini önce partinin yetkili organlarına getirmesi gerektiğini kaydeden Ecevit, şöyle konuştu "Kendisi Demokratik Sol kültürden gelmediği için bunlara dikkat etme gereği duymuyor. Açıklamalarını çok yadırgadım ve sakıncalı buldum." 
     
Derviş yayınlara aldırmasın’      Ekonomiden sorumlu Devlet Bakanı Kemal Derviş’in dış temaslarının sorulması üzerine de "Dış kaynak konusunda hangi aşamadayız bilmiyorum" diyen Ecevit, birkaç saat sonra Derviş’in dönmesi ile konuyu görüşeceklerini belirtti. Derviş’e siyasi destekle ilgili bir soruyu da yanıtlayan Ecevit, "Bu tür haberleri yadırgıyorum ve gereksiz buluyorum. Sayın Derviş’in bu tür yayınlardan etkilenmeksizin, görevini başarıyla sürdüreceğine inanıyorum" dedi. 
     
Ek vergi yok’      Kaynak temini için yeni vergi düzenlemeleri yapılacağı yönündeki haberlerin hatırlatılması üzerine de Ecevit, "Bu haberler hayali senaryolardan ibaret" diye konuştu. Başbakan Ecevit, Fazilet Partisi’nin acil yasalar konusundaki desteğini de "Demokrasilerde, özellikle kritik dönemlerde iktidarla, muhalefetin el ele çalışmasında büyük yarar var" diye değerlendirdi. 
     


 SİYASET 
















</TEXT>
</DOC>
