<DOC>
<DOCNO> 30706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/son/sonspo05.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sergen, Cimbom'a bugün imzalıyor... 
</HEADLINE>
<TEXT>

     Galatasaray, kadrosuna dahil etmek istediği Sergen için Siirt Jet-Pa Spor Kulübü ile anlaştı. Yıldız futbolcu, bugün sarı-kırmızılı kulüple sözleşme imzalayacak. 
     Sergen, dün Siirt Jet-Pa Spor Kulübü'nün avuratı Veysi Yaşar'la birlikte, Galatasaray Kulübü İkinci Başkanı Mehmet Cansun ile yaklaşık 4 saat süren bir görüşme yaptı. Cansun'un Harbiye'deki bürosunda gerçekleştirilen görüşme sonrasında bir açıklama yapan Sergen, yarın bugün Galatasaray ile sözleşme imzalayacağını söyledi. 
     Herhangi bir sorun kalmadığını, uzun zamandır bugünü beklediğini ifade eden Sergen, ''Mutluyum. Benim için hayırlı oldu. Umarım Galatasaray için de hayırlı olur'' dedi. 
     Galatasaray'da bir yıl kiralık oynayacağını kaydeden Sergen, ''Galatasaray takımı dönene kadar çalışmalarımı İstanbul'da sürdürebilirim, duruma göre kampa da katılabilirim. Takımdan ayrılan oyuncuların yerini doldurabilmek için elimden geldiğince iyi performans göstereceğim'' diye konuştu. 






</TEXT>
</DOC>
