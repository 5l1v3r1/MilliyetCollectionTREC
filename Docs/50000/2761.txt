<DOC>
<DOCNO> 2761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/yazar/bila.html </URL>
<DATE> 2001/01/18/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Köşk'ten izlenimler 
</HEADLINE>
<TEXT>

     Cumhurbaşkanı Ahmet Necdet Sezer'in yeni yıl nedeniyle Çankaya Köşkü'nde verdiği resepsiyon, sivil - asker, devletin üst kademesini bir araya getirdi. 
     Gerek Cumhurbaşkanı Sezer, gerek Başbakan Ecevit, gerekse Genelkurmay Başkanı Kıvrıkoğlu'nun etrafında yoğunlaşan sohbetlerde temel iki konu vardı 
     1- Yolsuzluk soruşturmaları, 
     2- Asker - sivil tartışmaları. 
     Birinci konuda hem teşhis, hem de çözüm konusunda tam bir görüşbirliği bulunduğu söylenebilir. Cumhurbaşkanı Sezer, Başbakan Ecevit ve Genelkurmay Başkanı Kıvrıkoğlu, yolsuzluğun her yanı sarmış olduğu ve yolsuzlukla mücadele konusunda hemen hemen benzer ifadeler kullandılar. 
     "Demokrasi, darbe, asker - sivil" tartışmalarına gelince... 
     Başbakan Ecevit'in ve komutanların birleştikleri nokta, bu tartışmaların "yapay" olduğu. Başbakan Ecevit, Türkiye'de demokrasinin tehlikeye sürüklenmiş gibi gösterilmesinin çok yanlış olduğunu vurguluyor. Bu havayı yaratmak isteyenlerin bir avuç çıkar grubu olduğu kanaatinde. Söylentilerin ekonomik kaynaklı olduğu, izlenen politikalardan, yolsuzluk soruşturmalarından rahatsızlık duyanların bir "tahrik" taktiği izlediklerini düşünüyor. 
     Genelkurmay Başkanı Org. Kıvrıkoğlu ve kuvvet komutanlarıyla yaptığımız sohbetten edindiğimiz izlenim, bu tartışmaları askerlerin de gerçekçi bulmadığı yönünde. Komutanlar, "Beyaz Enerji" operasyonuyla birlikte tırmanan asker - sivil tartışmalarının gerçeğe dayalı olmadığını belirtiyorlar. Sadece enerji operasyonuna, görevi gereği jandarmanın da katılmış olması ve kimliği belirsiz bir komutana atfen verilen haberler nedeniyle, yaratılan tartışmanın "havada kaldığı" görüşündeler. 
     Genelkurmay Başkanı Org. Kıvrıkoğlu, Türk Silahlı Kuvvetleri'nin görüşünü kendisinin ve yetkili kıldığı bir komutanın açıklayabileceğini, onun dışında yapılan açıklamaların ise kişisel görüş niteliği taşıyacağını vurguluyor. 
     Org. Kıvrıkoğlu'nun bu vurgusu "düğmeye siviller değil biz bastık" türündeki demeçler için de geçerli. Bu nedenle de enerji operasyonu ekseninde tırmanan tartışmaları biraz "gülümseyerek" karşılıyorlar. 
     Rejime dönük bir asker - sivil çatışması olmadığı hem Başbakan'da, hem de komutanlardaki hakim yargı... 
     
     





AB böler mi 


Batı'daki çatlak 


Nasıl dostluk 


Köşk'ten izlenimler 


İki bakan daha öldü öldü dirildi 


Yoksulluğa talim etmek istemiyorsak... 


MGK, monarşilerden miras... 


400 bin kaçak yabancı 


Davetin ardından 


Bataklık... Alın, başınıza çalın .. 


Taktik savaşı 


Sözler güzel ya uygulama 


Gecikme değil de nedir 


"Bir de yüzer gezer santrallara bakalım..." 


Ruhi Su’yu anarken... 


62 yıl önce ve sonra... 


AB türküsü 


Kiracı mı kapıcı mı 


Zenginler cemaati yoksullar cemaati 


</TEXT>
</DOC>
