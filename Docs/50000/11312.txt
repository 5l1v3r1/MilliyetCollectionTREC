<DOC>
<DOCNO> 11312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/son/sondun01.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Endonezya’da yine cezaevi isyanı 
</HEADLINE>
<TEXT>

     Hemen hemen her gün devlet başkanı aleyhinde gösteriler düzenlenen Endonezya’nın başkenti Cakarta’da bu kez de bir cezaevinde isyan çıktı. 
     Başkentin en büyük cezaevi olan Cipinang’da yaklaşık 2000 mahkumun bu sabah başlattığı isyana 150 kadar polis müdahale etti. Çıkan çatışmada bir mahkum öldü, 3’ü de yaralandı. 
     Cezaevi Müdürü Adi Sujatno, isyanın, bazı mahkumların aşırı kalabalık cezaevindeki izdihamı azaltmak için başka bir cezaevine nakledilmesi üzerine çıktığını belirtti. 
     Makhumların ayrıca eski devlet başkanı Suharto’nun rüşvet suçundan 18 ay hapse mahkum olan ancak kaçak durumda bulunan oğlu Hutomo "Tommy" Mandala Putra’nın yakalanmasını istedikleri kaydedildi. Mahkumların iki binayla yönetim odasını ateşe verdiğini söyleyen Sujatno, yangında tüm kayıtların yok olduğunu da belirtti. İtfaiye görevlilerinin yangına müdahale ettiği ve isyanın bastırıldığını bildirildi. 
     




</TEXT>
</DOC>
