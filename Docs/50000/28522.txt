<DOC>
<DOCNO> 28522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/spor/spo01.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Şifo'nun minikleri 
</HEADLINE>
<TEXT>

Jübilesinin gelirini Eğitim Gönüllüleri Vakfı’na bağışlayacak olan yıldız futbolcu kolları sıvadı 
     BİLAL MEŞE 

     Beşiktaş’taki 13 yıllık futbolculuk yaşamını Milan ile yapacağı jübile maçıyla noktalayacak olan Şifo Mehmet dün sabah Fındıkzade Eğitim Parkı’nda önce çocuklarla futbol oynadı, minik hayranlarıyla fotoğraf çektirdi, ardından da basın toplantısı düzenledi. Mehmet, kendisine yardım eden Fatih Terim’e teşekkür etti, "Türkiye’nin yarınlarında aydınlık yüzler görmenin ön koşulu çocuklarımızı en iyi şekilde eğitebilmektir" dedi. Tecrübeli futbolcu, önümüzdeki günlerde bir reklam filminin de gösterime gireceğini söyledi. 
     
Ayhan işi tamam gibi      BEŞİKTAŞ ’ta gözden çıkarılan ve Galatasaray ile anlaşan Ayhan, kulüpten olan alacaklarını istemediğini belirtti. Daha önce federasyona şikayette bulunacağını açıklayan genç futbolcu, transferinin sorunsuz halledilmesi için kendisinin de Beşiktaş’a 100 bin dolar vereceğini kaydetti. İki kulübün anlaştığı salı günü Galatasaray’a imza atması beklenen Ayhan’a karşılık Ahmet Yıldırım’ı alınacağı belirtildi. 
     TEKNİK Direktör Daum’un ise gelecek yılki kadrosunu hemen hemen şekillendirdiği belirtildi. Alman hocanın şu onbirle takımı oynatmayı düşündüğü öğrenildi Shorunmu - Erman, Ümit, Ahmet Yıldırım Tayfur - Nihat Tamer , Baya, Veit, Tümer, İbrahim - İlhan, Fatih Ahmet Dursun . Daum, yöneticilere bu kadro ile ligin en az gol yiyen takımı olacaklarını söyledi. 
     



 SPOR 
























</TEXT>
</DOC>
