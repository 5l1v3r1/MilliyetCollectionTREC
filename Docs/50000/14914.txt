<DOC>
<DOCNO> 14914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/yasam/yas06.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü Tarkanlar birbirine düştü 
</HEADLINE>
<TEXT>

'Kahraman Tarkan'dan 'şarkıcı Tarkan'a İsmini biz yarattık, ona göre... 
     BİRSEN ALTUNTAŞ 

     Ünlü çizgi roman kahramanı 'Tarkan'ın yaratıcısı Sezgin Burak'ın kızı Mine Burak, megastar Tarkan'a ilginç bir çağrıda bulundu. Burak, 'Tarkan' ismini 1967'de babasının 'yarattığını' ileri sürdü ve ismin bütün ticari haklarının bu nedenle kendi ailesinde olduğunu iddia etti. 
     
     'Pepsi' benzetmesi 
     'Şarkıcı Tarkan'ın, adının ticari bir yayından alındığını unutmaması gerektiğini de hatırlatan Mine Burak, sözlerini şöyle sürdürdü 
     "Bu ismin ticari anlamda kullanılması bizi rahatsız ediyor. Biz de ticari amaçla, sırtına post takıp, yanına da bir kurt köpeği vererek Tarkan isminde bir şarkıcı çıkarabilir, 'İşte, gerçek Tarkan bu' diyebiriz. Bugün Amerikalılar çocuklarına 'Pepsi' adını taksalardı, herhalde Pepsi adında şarkıcı olamazdı, Pepsi Tevetoğlu olurdu." 
     
     'Buna hakları yok' 
     Burak’a, karşı cepheden hemen cevap geldi. 'Şarkıcı Tarkan'ın Avukatı Süheyl Atay, Burak ailesinin sadece çizgi roman tarzında ortaya çıkacak bir isim ya da yapıma karşı hukuki hak talep edebileceğini ileri sürdü ve "Diğer haklar bize ait" diye konuştu. 
     


 YAŞAM 























</TEXT>
</DOC>
