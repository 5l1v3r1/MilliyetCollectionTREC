<DOC>
<DOCNO> 2818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/son/sontur03.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızılay'dan El Salvador'a yardım 
</HEADLINE>
<TEXT>

     Kızılay, deprem felaketine uğrayan El Salvador'a, 50 bin İşviçre Frangı nakdi yardımda bulunacak. 
     Kızılay Genel Başkanlığı'ndan yapılan açıklamada, deprem felaketi nedeniyle El Salvador'a 50 bin İşviçre Frangı yardımda bulunmanın kararlaştırıldığı belirtildi. 
     Mesafenin uzak olması nedeniyle El Salvador'daki deprem bölgelerinde ihtiyaç duyulan malzemelerin hem hazırlanması hem de ulaştırılmasının zaman alacağı ifade edilen açıklamada, bu nedenle 50 bin İsviçre Frangı nakdi yardım gönderilmesinin kararlaştırıldığı bildirildi. 
     Açıklamada, ayrıca El Salvador makamlarının depremin büyüklüğü karşısında Uluslararası Kızılay-Kızılhaç Federasyonu kanalıyla uluslararası yardım çağrısında bulunduğu hatırlatılarak, kararlaştırılan yardımın en kısa sürede bu kuruluş aracılığıyla ulaştırılacağı kaydedildi. 




</TEXT>
</DOC>
