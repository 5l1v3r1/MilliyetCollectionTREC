<DOC>
<DOCNO> 38480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/son/sontur03.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin güneşi New York Times gazetesinde... 
</HEADLINE>
<TEXT>

     New York Times gazetesinde, Douglas Frantz imzalı bir röportajda, Türk turizmi ve güneyin şirin beldesi Kalkan mercek altına alındı. 
     Turizmin demografik yapısının, ülkenin bugün nerede olduğuna ve turizm sektörü ile hükümetin yarına ilişkin umutlarının yarın nerede olacağına ilişkin deliller taşıdığı belirtilen değerlendirmede, "Avrupalılar, Türkiye'yi özellikle bu yıl Türk Lirası'ndaki devalüasyon nedeniyle kelepir bir güneş banyosu olarak görüyorlar. Ucuz turlarla geliyorlar ve Akdeniz ile Ege sahillerinde zamanlarını geçiriyorlar" denildi. 
     Değerlendirmede, Türkiye'ye en çok Almanların geldiğini, Alman turistleri ise sırasıyla Rus ve İngilizlerin takip ettiği, Amerikalıların ise sıralamada 6. olarak yer aldığı belirtildi. 
     Uluslararası promosyon bütçesinden ABD, Japonya ve diğer ülkelerden daha fazla para harcayan, turistlerin gelmesi için 30 milyon dolar harcandığına dikkat çekilen haberde, Türkiye'de en fazla parayı 1.268 milyon dolar ile Amerikalıların, 769 dolar ile Almanların, 502 milyon dolar ile de Rusların harcadığı kaydedildi. 
     Türkiye'deki turizm sektörünün 1980'lerin özel sektöre ucuz kredi ve vergi indirimi ile kurulduğu anlatılan haberde, "Hükümetin ve yatırımcıların büyümeye yönelik yeni itişi ele alış biçimleri, Kalkan gibi yerlerin geleceklerine karar verecek" denildi. 
     Club Patalya'nın açıldığı yıldan bu yana geçen on yıllar içinde, Kalkan'ın bir kasabadan yavaşça bir turizm merkezine dönüştüğüne işaret edilen değerlendirmede, şu gözlemlere yer verildi 
     "Bahçelerinde koyunların dolaştığı tek katlı evler yok oldu ve restoran ve halı mağazalarına dönüştü. Daha büyük evler, teraslarında restoranları ve İngilizce mönüleri olan küçük oteller halini aldı. Ticari balıkçılık yerine, sandallar spor amaçlı balıkçılık veya dalgıçlık için kullanıldı. Büyüme kasaba sınırlarını aşmaya başlayınca, bazı insanlar endişelenmeye başladılar. Kalkan'ın büyümesini sınırlamak için bir vakıf kurdular. Belediye Başkanı ve toplum liderleri bu görüşe olumlu yaklaştılar ve sınırlama kabul edildi. Ancak turist dolarlarının yeni, tersine bir zorluk oluşturuyor." 
     New York Times gazetesi, Akdeniz'in küçük, sessiz bir kasabası iken hükümet politikaları nedeniyle bir tatil merkezi durumuna gelen Antalya'nın Kalkan ilçesinin, doğal güzelliklerinin bozulduğuna dikkat çekerek, "Kalkan, turist doları yemine takıldı" dedi. 
     Gazetede yer alan röportajda, "Türkiye, özellikle bu yıl Türk Lirası'ndaki devalüasyon nedeniyle kelepir bir güneş banyosu olarak görülüyor" denildi. 
     New York Times gazetesi, "Kasaba, Akdeniz'in ışıldıyan körfezinin ağzından kibarca yükseliyor. Beyaza boyalı evleri aşağı yukarı modaya uygun evleri tepeden yükseliyor. Bir zamanlar sessiz ve durağan olan, parlayan güneş ile kraliyet mavisi denizin tek hazine olduğu bu bölgede, balıkçı ile zeytin çiftçisi arasında denge vardı. Bugün ölçüler biraz daha geleneksel-turist dolarları ve emlak değerleri" şeklinde başlayan değerlendirmeyle Türkiye'nin turizm politikasının sonuçları anlatıldı. 
     Bin 500 nüfuslu Kalkan'ın halen sessiz bir yer olduğu belirtilen röportajda, tek kalabalığın marinaya akın eden yatlar olduğu kaydedildi. Değerlendirmede, Kalkan'a gelen binlerce turistin dükkanları gezdiği, küçük otellerde veya son derece lüks bir otel olan Club Patara'da kaldıkları anlatıldı. 
     Türkiye'nin turizmde olağanüstü bir büyüme beklediği, ve Akdeniz sahillerindeki halk kadar Türkiye'nin diğer şehirlerinden de yüzlerce kişinin beklenen bu başarıyı paylaşmaya istekli olduğu anlatıldı.TURİZM İYİYE GİDEN TEK SEKTÖR Türkiye'nin, tarihindeki en büyük ekonomik krizi yaşaması nedeniyle beklentilerin özellikle büyük olduğu belirtilen haberde, "Turizm, iyiye doğru giden tek sektör. Beklenen 12,5 milyon turist ve yaklaşık 10 milyar dolarlık gelir ile geçen yıla oranla ziyaretçilerin oranı yüzde 20 arttı" denildi. Hükümetin de turizmi ülkenin tek kurtuluşu olarak sunduğu anlatılan değerlendirmede, hükümetin gelecek 4 veya 5 yıl içinde turist sayısının ve turizm gelirinin iki katına çıkmasını beklediği kaydedildi. 







</TEXT>
</DOC>
