<DOC>
<DOCNO> 36533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/yasam/yas05.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Silikonu tarihe gömecek icat 
</HEADLINE>
<TEXT>

Estetik operasyona gerek kalmadan düzgün göğüslere kavuşabilirsiniz. Nasıl mı Roger Khouri’nin icadı aletle... 
     HİCRAN DURAN Hamburg 

     Amerikalı bilim adamı Roger Khouri’nin geliştirdiği göğüs büyüten alet’ silikonun pabucunu dama attı. 300 kadın üzerinde denenen aletle göğüsler hiçbir operasyona gerek kalmadan istenildiği kadar büyütülebiliyor. Bravasistem adı verilen ve 10 hafta uygulanması gereken yöntem, gece uyurken dahi uygulanabiliyor. 
     Bu yöntemle göğüs önce anne sütüyle dolmuş gibi yani o ölçüde büyütülüyor. Ardından bağ dokusu gelişiyor. Vakum etkisi’yle hücre üretimi ve doku gelişimine dayanan yöntem, kanser operasyonlarından sonra göğüslerin yeniden oluşturulması için kullanılıyordu. 
     
     Vakumla büyütüyor 
     Khouri sistemi şu sözlerle özetliyor "Eğer hücreleri bir şey çekerse, hücreler kendini yeniden üretme becerisi gösterir. Bu yöntemle göğüsler bir kupa büyüklüğünde büyüyebiliyor. Yeni dokular kendi konturlarını tamamen doğal bir biçimde oluşturuyor." 
     Yöntemi ilk deneyenlerden Susan, göğüslerinden çok memnun. Göğüs büyütücü aleti 10 hafta boyunca her gece kullanan Susan, hiçbir alerjik reaksiyonla karşılaşmadığını belirtiyor ve şöyle devam ediyor "Başlangıçta büyümeden dolayı göğüslerim sarkar diye çok korktum. Ama olmadı. Gençliğimdeki göğüslerime kavuştum, hem de daha büyüğüne..." 
     



 YAŞAM 

























</TEXT>
</DOC>
