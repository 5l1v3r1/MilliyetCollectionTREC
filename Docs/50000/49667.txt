<DOC>
<DOCNO> 49667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/son/sontur13.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakim, sanığı tehdit eden anne babaya kızdı... 
</HEADLINE>
<TEXT>

     Samsun'da, cami tuvaletinde arkadaşı tarafından öldürülen gencin anne ve babası, mahkemede ''Katilin cezasını biz vereceğiz'' deyince, duruşma hakimi öfkeli anne babayı uyararak salondan çıkardı. 
     Mimar Sinan Mahallesi Sultan Camii'nin tuvaletinde, yaklaşık 3 ay önce, tartıştığı arkadaşı Özgür Demirbağ'ı 20 ekmek bıçağıyla öldüren Gökhan Arabacı'nın 19 yargılanmasına devam edildi. 
     Samsun 2. Ağır Ceza Mahkemesi'ndeki duruşmada, ''kasten adam öldürmek'' suçundan tutuklu sanık Gökhan Arabacı, ifadesinde, ''Özgür beni bir hırsızlık olayına karıştırmak istiyordu. Ayrıca, B.H. adlı kız arkadaşının benimle çıkmasını istemiyordu. Bu nedenle aramızda tartışma çıktı. Kendisinden korktuğum için olayı gerçekleştirdim. 
     Pişmanım'' dedi. 
     Tanık olarak dinlenen B.H. 16 adlı genç kız ise '' Ölen Özgür ile bir süre arkadaşlık yaptıktan sonra ayrıldım ve Gökhan ile çıkmaya başladım. Benim için aralarında bir tartışma olup olmadığını bilmiyorum'' dedi. 
     Bu sırada, öldürülen gencin annesi Emine ve babası Mehmet Demirbağ, çocuklarının hiç yüzünden öldürüldüğünü ve tutuklu bulunan sanığın bir süre sonra tahliye olacağını ileri sürerek, ''Onun cezası biz vereceğiz'' deyince duruşma hakim kendilerini uyardı. Uyarılara rağmen tehditler devam edince, ''Burası mahkeme, cezayı adalet verir'' diyen hakim, her ikisini de salondan çıkardı. Duruşma ise diğer delil ve belgelerin toplanması için ertelendi. 
     






</TEXT>
</DOC>
