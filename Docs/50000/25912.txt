<DOC>
<DOCNO> 25912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/yazar/akyol.html </URL>
<DATE> 2001/06/09/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Liberal İslam 
</HEADLINE>
<TEXT>

     AYETULLAH Muhammed Hoyniha, devrim yıllarında Tahran'da Amerikan Büyükelçiliği'ni basıp personeli 'rehine' alan genç bir militan molla idi. 
     Şimdi muhalif Gazetesi kapatılmış. O da internette "özgürlük için yapılan İslam devrimi, mollaların diktatörlüğüne dönüştü" diye haykırıyor. "Dini Liderlik, Velayeti Fakih" gibi totaliter dini egemenlik cihazlarının İslam'a aykırı olduğunu söylüyor, demokrasi istiyor. Time, 17 July 2000 
     Humeyni'nin yakın arkadaşı olan başka bir din bilgini Ayetullah Muntazari de ev hapsinde, kitapları yasak Tutucu resmi ideolojinin muhafızı mollaları çileden çıkaran derin dini ve dünyevi bilgisiyle "kuvvetler ayrılığına dayalı demokrasi"yi savunuyor Bu fevkalade önemli. Çünkü bütün devrimler gibi İran devrimi de "kuvvetler birliği"ne dayanıyor ama bu 'bir kuvvet'i din kurumuna veriyor. Muntazari'ye göre, İslam "kuvvetler ayrılığı"nı gerektirir, bu da ancak demokrasiyle mümkündür. Herald Tribune, 13 April 2001 
     
     İRAN'DA 'liberal İslamın dünyaca saygın ismi Prof. Abdülkerim Soruş'tur. Wright'ın 32 sayfa ayırdığı Soruş'un hareket noktası şudur 
     "İslamın değişmez, yanılmaz, mutlak, tek yorumu yoktur. Yorumlar zamanın ve yorumcunun şartlarına, birikimine, eğilimlerine göre değişir..." 
     Peki, çağımızda nasıl yorumlamalı 
     "İslam dünyasında din hep 'vazifeler' olarak yorumlanmıştır. Çağımızda ise 'haklar' ön plandadır..." Wright, The Last Great Revolution, sf. 42 
     Ve günlük hayat... 'Gelişmeci Fıkıh' akımının önemli isimlerinden Ayetullah Musevi Erdebili diyor ki 
     "Allah dehşet verici midir ki, halkı Allah'la korkutuyorsunuz .. 18 yaşındaki bir gencin 80 yaşında bir fakih gibi yaşamasını bekleyebilir miyiz Hem bu 18 yaşındaki gence 80 yaşındaki bir insan gibi davranmak yakışır mı " 
     Ayetullah Boricerdi'ye göre, "tesettür baskıyla benimsetilemez, kadın erkek eşitliğinin yeni içtihatlarla sağlanması gerekir." İslamiyat, Temmuz 2000, sf. 29 
     İran'da, başta kadınlar ve gençler, demokrasi isteyen toplum, siyasette Hatemi'yi yükseltirken, liberal dini yorumlara da esin kaynağı oluyor. 
     
     SOSYOLOG Fariba Adelkhah, İran'ın asıl devrimi şimdi yaşamakta olduğunu, çünkü toplumsal gelişme dinamiklerinin "birey"i ortaya çıkardığını söylüyor. Kentleşme, eğitim, ticarileşme gibi modernleşme faktörlerinin bireyleşme ve özgürleşme getirdiğine dikkat çeken Dale Aickelman, bütün İslam dünyasında, tutucuların tepkisine rağmen, 'liberal İslam' yorumlarına toplumların büyük ilgi gösterdiğini anlatıyor İran'da Soruş, Suriye'de Şahrur, Türkiye'de Fethullah Gülen gibi... Daedalus, Winter 2000, sf. 124 vd. 
     Bunlar, Avrupa'nın sanayileşme sürecinde Hıristiyanlığın yaşadığına benzeyen dönüşümlerdir. Laikçi kesimdeki "irtica" ve gelenekçi İslami kesimdeki "bid'at" gibi eski kavramlarla bu yeni süreci anlamak imkansızdır. 
     İran İslam Cumhuriyeti totaliter bir devlettir. Toplumda ise çok güçlü bir liberalleşme dinamiği vardır. İran, herkesin zararına olacak bir iç çatışmaya sürüklenmek istemiyorsa, adım adım teokrasiden uzaklaşıp demokratikleşmek zorundadır. 
     
     







Liberal İslam 


Madalyon... 


Hırsız mı, değil mi 


Vart ve triandafilo 


Umut patlaması yapacak bir hareket... 


Şeffaf medya 


İbrahim Arıkan 


Kopya ve hortum 


Reforma devam... 


Paranın adresi... 


Blair'in zaferi 


Tasarruf sağlayıp para kazanıyorlar 


Belediye yasaları 


Sumela Manastırı 


</TEXT>
</DOC>
