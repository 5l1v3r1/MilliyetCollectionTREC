<DOC>
<DOCNO> 20298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/yasam/yas05.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Allah’a şükür beynimiz var 
</HEADLINE>
<TEXT>

     DIŞ HABERLER SERVİSİ 

     Beyinde dinsel inançlarımızı etkileyen bir bölüm var mı ", "Beynimiz inanç ve ibadetlerimiz üzerinde ne kadar, nereye kadar etkili "... İşte bu gibi sorulara yanıt arayan nöroteoloji’ bilimi, Hinduizm ve Budizm gibi dinlerin giderek yaygınlaşmasıyla yeniden gündemde... 
     Bilim adamları dinsel inancın beynin çalışma şeklini doğrudan etkilediğine inanıyor. Uzmanlar bir yandan da "Tanrı mı beyni yarattı, yoksa beyin mi Tanrı’yı " sorusunun yanıtını arıyor. 
     
     Ruh bedenden ayrılıyor 
     Amerikan Kolombiya Üniversitesi Din ve Bilim Araştırmaları Merkezi’nin araştırmasına göre, "her ruhsal deneyim beynin bir bölgesini etkiliyor." Dinsel ayin sırasında ruhun bedenden ayrıldığının, bedenin evrenle bütünleştiğinin düşünülmesi bu süreçte meydana geliyor. 
     
     Ben’ kavramı kalkıyor 
     Pennsylvania Üniversitesi öğretim üyelerinden Prof. Anrew Newberg, fotonlu tomografi’ yöntemiyle dinsel ayinde kanın beynin hangi bölgelerine hücum ettiğini saptadı hangi bölgelerdeki sinirlerin uyarıldığı ortaya çıktı. Meditasyon sırasındaki uyarılmalarla zaman ve mekan kavramının kaybolduğu saptandı. Bu sırada ben’ kavramı ortadan kalkıyor, beyin kendini her şey ve herkesle bütünleşmiş görüyor. 
     Bazı insanların "Tanrı’nın sesini" duymalarına gelince... Bu da beynin konuşma üretim merkezi ile ilgili... İç konuşma sırasında meydana gelen elektrik akımı, bazı kişilerin bu sesi dışardan geliyormuş gibi’ algılamasına neden oluyor. Meditasyon ve dua sırasında beyindeki bu algılama iyice artıyor. 
     



 YAŞAM 























</TEXT>
</DOC>
