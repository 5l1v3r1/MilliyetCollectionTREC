<DOC>
<DOCNO> 8313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/yasam/yas03.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
O artık lezzet ustası’ 
</HEADLINE>
<TEXT>
Vali olamadı pideci oldu 
Vali olamayacağını anlayınca pide işine giren vali yardımcısı paraya para demiyor 
     TURGAY İPEK Erzurum DHA 

     Adı Ali Yener. 1987 yılında Ankara Siyasal Bilgiler Fakültesi’nden mezun olduktan sonra tam 12 yıl çeşitli yerlerde kaymakamlık ve vali yardımcılığı görevlerinde bulunmuş. 
     Son olarak Erzurum Vali Yardımcılığı görevini üstlenen Yener, tayini Kilis’e çıkınca hayatının rotasını da değiştirmeye karar vermiş. Kilis’te üç ay kaldıktan sonra görevinden istifa ederek Erzurum’a dönmüş ve burada bir pide salonu açmış. 
     
     Torpilim yoktu’ 
     Bundan sonrasını onun ağzından dinleyelim... 
     "Torpilim olmadığı için mesleğimde yükselmeşansım yoktu. Baktım vali olamayacağım, o halde yıllarımı niye boşa harcayayım diye düşündüm. İstifa ettim ve pideci dükkanı açtım. Vali yardımcılığında yapamadığımı kısa sürede gerçekleştirdim. İşyerimde 20 kişiye iş verdim. Kazancım da vali yardımcılığı maaşımdan fazla..." 
     
     Günah çıkardı... 
     12 yıllık görevi süresince iktidar partilerinin baskısı altında kaldığını anlatan Yener, bir de çok pişman olduğu bir icraatını’ anlatıyor... 
     "Erzurum’da vali yardımcılığım sırasında memur alımı için bir sınav yapıldı. İktidar partisinin il başkanı, mutlaka bir adamının sınavda kazandırılmasını istedi. Onlarla iyi geçinmek gerektiği düşüncesiyle ağır vasıta ehliyeti olmasına rağmen hiç araç kullanamayan bir kişiyi şoför olarak işe aldık. Allah beni affetsin, hala vicdanım sızlıyor." 
     


 YAŞAM 



















</TEXT>
</DOC>
