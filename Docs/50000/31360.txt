<DOC>
<DOCNO> 31360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/son/sonspo16.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Ali Eren ile Halilagiç için gerekli parayı Federasyona yatırdı 
</HEADLINE>
<TEXT>

     Beşiktaş, satış listesine koyduğu ve başka bir takımla anlaşamayan Ali Eren ile Halilagiç için Futbol Federasyonu'na gerekli parayı yatırdı. 
     Satış listesine konulan ve başka bir kulüple anlaşamayan futbolcular için, bonservis bedellerinin belirli bir bölümünün yatırılması gereken son gün olarak belirlenen bugün, Beşiktaş Ali Eren ve Halilagiç için girişimde bulunurken, Salih'i ise serbest bıraktı. Beşiktaş Kulübü Asbaşkanı Yıldırım Demirören, anlaşma sağlayamadıkları ve satış listesine koydukları iki futbolcu için bonservis bedellerinin yüzde 20'sinin 5'te 1'lik ilk bölümünü yatırdıklarını ifade etti. Siyah-beyazlılar, Futbol Federasyonu'na 1 trilyon 750 milyar lira bedelle satışa konulan Ali Eren için 70, 200 milyar lira bedelle satışa konulan Halilagiç için de 8 milyar lira olmak üzere toplam 78 milyar lira yatırdı. Böylece iki futbolcu da Beşiktaş ile 1 yıl daha mukavele imzalamış sayılacak. 







</TEXT>
</DOC>
