<DOC>
<DOCNO> 12096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/son/soneko12.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF "Enflasyon ve büyümede yavaşlama bekliyoruz" 
</HEADLINE>
<TEXT>

     IMF Avrupa Bölüm Başkanı Michael Deppler, çerçeve anlaşması ile ilgili görüşmeleri bugün tamamladıklarını vurgularken, anlaşmanın hükümetin öncelikleri ve açıklanan acil önlemler pakitine uygun olarak hazırlandığını söyledi. 
     Deppler, bugün Hazine'de IMF Türkiye Masası şefi Carlo Cotterelli ve diğer IMF yetkilileri ile birlikte düzenlediği basın toplantısı düzenledi. 
     Deppler, Hazine Müsteşarlığında çerçeve anlaşmasıyla ilgili bilgi verirken, Türkiye'nin zor bir dönemden geçtiğini, önümüzdeki bir kaç ayda yüksek enflasyon ve büyümede yavaşlama beklediklerini söyledi. Deppler, geçmişteki başarısızlıklardan ders alınarak hazırlanan yeni programın, son derece güçlü bir bankacılık sistemi üzerinde odaklandığını vurguladı. 
     Kasım'daki krizin özel bankalardan, Şubat'taki krizin ise daha çok Kamu bankaları kökenli yaşandığına işaret eden Deppler, bankacılık sistemindeki zaafların giderilmesine çok önem verdiklerini de belirtti. 




</TEXT>
</DOC>
