<DOC>
<DOCNO> 10046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/05/siyaset/siy04.html </URL>
<DATE> 2001/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümeti bozarım’ 
</HEADLINE>
<TEXT>

MHP'nin sesi Ortadoğu Gazetesi, Bahçeli'nin, Derviş'in dışarıdan kabineye alınmasına tepki olarak "koalisyonu bozma" sinyali verdiğini iddia etti... 
     İSTANBUL Milliyet 

     MHP Genel Başkanı ve Başbakan Yardımcısı Devlet Bahçeli'nin, Kemal Derviş'in kabineye alınmasından hoşnut olmadığı ve "Gerekirse hükümeti bozar seçime giderim" sözleriyle tepkisini dile getirdiği ileri sürüldü. MHP'li bakanların yalanlamalarına rağmen, partinin sesi olarak bilinen Ortadoğu Gazetesi, dün bu iddiayı manşetine taşıdı. Ortadoğu'nun haberine göre, ekonominin can damarı olan kurumların Derviş'e bağlanması Ankara'yı karıştırdı. 
     
ANAP da destek verdi      Ecevit'in Derviş önerisine yardımcıları karşı çıktı. Bahçeli eleştiri oklarını Ecevit'e yöneltirken, ANAP Genel Başkanı Yılmaz da ona destek verdi. Bahçeli, liderler zirvesinde MHP ve ANAP'lı bakanların koordinatör sistemine sıcak bakmadığını hatırlatarak, "sistemin daha önce de Türkiye'ye fayda getirmediğini" söyledi. Ancak Ecevit'in ısrarı karşısında Bahçeli hükümet protokolünü hatırlatarak sert bir ses tonu ile "Ortada bu protokol varken, aykırı davranışlar uzlaşmaya aykırı olur. Gerekirse hükümeti bozarız" dedi. 
     


 SİYASET 
















</TEXT>
</DOC>
