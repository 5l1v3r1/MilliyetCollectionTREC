<DOC>
<DOCNO> 12680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/yasam/yas13.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
HİMALAYA efsanesi sofrada 
</HEADLINE>
<TEXT>

Hilton’da yarın başlayacak Nepal Yemek ve Kültür Festivali’nde Himalayalar’ın yöresel yemekleri sunulacak 
     HANDAN BAYINDIR 

     DİLLERE destan Katmandu ve Himalayalar Hilton’a taşınıyor. 24 - 31 Mart günleri arasında Hilton’da düzenlenecek Nepal Yemek ve Kültür Festivali’nde, Himalayalar’ın otlarıyla lezzetlendirilmiş yöresel yemekler, geleneksel içki raksi sunulacak. Nepal Fahri Konsolosu Prof. Günseli Malkoç’un organize ettiği festival açılışına Nasuh Mahruki ve Coşkun Aral da dia gösterisiyle katılacak. 
     NEPALLİ Şef Ram Pal Singh, aynı zamanda Himalayalar mutfağı diye de bilinen Nepal mutfağının Hint ve Çin etkileriyle oluştuğunu söylüyor. Nepal’de temel gıdaları pirinç, buğday, mısır, mercimek ve Himalayalar’ın sebzeleri oluşturuyor. Sadece Himalayalar’da bulunan timur ve jimbu gibi otların eklendiği yemekler eşine rastlanması güç lezzetlere sahip. 
     


 YAŞAM 






























</TEXT>
</DOC>
