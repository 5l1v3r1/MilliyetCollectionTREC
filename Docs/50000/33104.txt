<DOC>
<DOCNO> 33104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/son/sontur08.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççı terörünün son kurbanları yaşlı karı-koca oldu 
</HEADLINE>
<TEXT>

     Kocaeli'nin Körfez İlçesi'nde, kapkaç terörünün hedef aldığı yaşlı bir çift, yaklaşık 70 milyar lirasını kaybetti. 
     Uzun yıllar Almanya'da çalışıp daha sonra Derince'deki çocuklarının yanına gelen Ömer 70 ve Keklik Karaboğa 68 çifti, dün akşam saatlerinde İmar Bankası Tütünçiftlik Şubesi'ndeki hesaplarında bulunan 60 bin markı çekerek bankadan çıktı. 
     Banka önünde bekleyen sahte plakalı otomobilin camından elini uzatan kimliği belirlenemeyen bir kişi, yaşlı kadının paralarını koyduğu omuz çantasını kaptı. Eşinin bağırması üzerine taksi tutarak takibe başlayan Ömer Karaboğa, kapkaççıların bulunduğu otomobilin izini, 95 Evler kesiminde kaybetti. 
     3 kişi oldukları tahmin edilen kapkaççıların aldığı çantada 60 bin markın yanı sıra 4 milyar Türk Lirası ve 20 milyar lira değerinde ziynet eşyası bulunduğu belirtildi. 
     
     
     







</TEXT>
</DOC>
