<DOC>
<DOCNO> 46175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/son/sonspo04.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş, Dünya Kupası fikstür çekimini erteletmedi 
</HEADLINE>
<TEXT>

     ABD'nin önderliğinde Afganistan'a karşı yürütülen operasyon nedeniyle Güney Kore ve Japonya'nın ortak organize edeceği 2002 Dünya Kupası'nın fikstür çekiminin ertelenmesinin sözkonusu olmadığı, çekimin daha önceden de belirlendiği gibi 1 Aralık'ta gerçekleştirileceği açıklandı. 
     Güney Kore Dünya Kupası Organizasyon Komitesi Genel Sekreteri Moon Dong-Hwan, şu an için kura çekimini ertelemeyi gerektirecek bir neden olmadığını söyledi. 
     Moon, FIFA Uluslararası Futbol Federasyonları Birliği ve Asya Futbol Federasyonları Birliği'nden erteleme konusunda bir istek gelmediğini bildirdi. 
     Moon, harekatın daha da geniş boyutlara varması durumunda programın yeniden düzenlenmesinin kaçınılmaz olduğunu da vurguladı. 
     Güney Kore'nin Pusan kentinde 1 Aralık'ta yapılacak fikstür çekiminde, finallerde mücadele edecek 32 takımın grupları belirlenecek. 
     Güney Koreli yetkililer, 31 Mayıs-30 Haziran 2002 tarihleri arasında yapılacak finallerde yer alacak ülkelerden birinin de ABD olduğuna dikkat çekerek, bu durumda güvenlik önlemlerinin daha da sıkılaştırılıcağını söylediler. 
     






</TEXT>
</DOC>
