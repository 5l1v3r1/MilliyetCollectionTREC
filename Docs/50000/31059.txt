<DOC>
<DOCNO> 31059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/ekonomi/eko09.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Krizler toplanlamalar gebe 
</HEADLINE>
<TEXT>

Portföy YAŞAR ERDİNÇ 
     Dünkü yazım IMF'nin gerçek niyetinin ne olduğunu vurgulamaya yönelikti. Derviş bu yazının yazıldığı sırada uçakta ve Türkiye'ye dönüyor. Bütün piyasalar, bugün açılıştan önce olumlu mesajlar bekliyor. Aksi halde, cuma günü finans piyasalarında oluşan trend devam eder. Yani döviz ve faizdeki yükseliş, borsa düşüş sürer. Bunun tersi olursa, yani hem IMF'den hem de hükümetten ılımlı ve sıcak mesajlar gelirse, IMF toplantı tarihini belirlediklerini veya bu hafta belirleneceğini söylerse, döviz ve faiz gerilemeye başlar, borsa hızla yükselir. Tabii ki, IMF'nin toplantı tarihini belirlemesi Ankara'dan gelecek cevaplara bağlıdır. Bu tür bir ortamda vatandaş veya yatırımcı ne yapmalıdır 
     Şunu özellikle vurgulayayım ki, bu tür ortamlarda yapılacak her hareket yanlış olur. Şimdi üç ayrı varsayım sonucunda yatırımcının izleyeceği yol projeksiyonunu çizelim. 
     Birincisi, piyasalar açılmadan önce beklenildiği kadar olumlu gelişmeler olmadığını ve sorunun devam ettiğini varsayalım. Bu durumda örneğin dolarda en iyi satıcı 1 milyon 400 bin civarında olabilir ve faizler yüzde 110 seviyelerine ulaşabilir. Borsa ise en azından yüzde 5'lik bir düşüş daha yaparak 9.500 seviyelerinden açılabilir. İşte bu tür bir gelişme durumunda döviz almayı daha önce düşünmüş ve bunu yapmamış, veya elindeki bonoyu satmak istemiş fakat satmamış ya da hisse senedi elinde bekleyen yatırımcıların kafasında oluşacak mesaj şudur "İşler daha kötüye gidiyor, lanet olsun bu doların düşeceği yok bari dolar alayım", ya da "Hisselerimi satmayarak büyük aptallık yaptım, tüm bu stresten kurtulmak için bari herşeyi satıp çıkayım". İşte bu duygular sizleri yönlendirecektir. Olaylara tepkiniz duygusaldır. Duygularınızla yapacağınız her hareket ise hüsran olmaya adaydır. Sonuç olarak birinci seçeneğin gerçekleşmesi durumunda sakin bir şekilde gelişmeleri izleyin dolara saldırıp, hissenizi ya da bononuzu satmaya kalkmayın. 
     İkincisi, piyasalar açılmadan önce işlerin bir şekilde açıklamalarla yoluna girmekte olduğunu, IMF'den ve Ankara'dan olumlu mesajlar geldiğini varsayalım. Dolar ve faiz hemen hızla düşmez ama temkinli bir şekilde beklemeye başlar, borsa ilk anda düşüş yapsa da cuma günkü seviyelerini korur veya kısa vadeli yükseliş trendi başlar. Bu durumda hisseler bekletilmelidir. 
     Üçüncüsü, IMF'nin İcra Kurulu tarihini açıklamasıdır ki, bunu bugün değil ama hafta ortalarında veya sonlarına doğru bekliyorum. Çünkü anlaşmak zorundayız. Bu durumda dolar tekrar 1 milyon 250 bin seviyelerine döner, faizler yeniden yüzde 85 - 90 aralığına oturur, borsa ise 11.250 seviyesinin üzerine doğru hızlı hareketler yapabilir. 
     Sonuç Ben olsaydım, bugün birinci varsayım gerçekleşirse dolar 1.400'ün üzerine çıkarsa dolarımı satardım, bono ve hisse alırdım. Krizlerin sonrası hep toparlanmadır. Fakat bu toparlanma geçici mi olacaktır, kalıcı mı İşte asıl sorulması gereken soru budur. 
     
BU HAFTAKi ÖNERİLER  Alım aralığı Satış aralığı Zararına satış Tüpraş 27.000 - 28.500 30.500 - 31.000 25.000 Vestel 2.800 - 2.950 3.100 - 3.200 2.600 Ereğli 12.750 - 13.250 14.000 - 14.250 12.000      
     
GEÇEN HAFTAKi ÖNERİLER NE OLDU 16. Hafta 2-6 Temmuz 2001 Önerilen alım Önerilen satış Sonuç Petrol Ofisi 41.500 - 42.500 44.500 - 45.000 Gerçekleşti Dentaş Ambalaj 2.700 - 2.800 2.950 - 3.100 Değerlendirme dışı Bossa 2.275 - 2.375 2.500 - 2.600 Gerçekleşti      
     
     NOT Dün hisse önerileri ve portföy tabloları teknik bir hata ile bir önceki haftanın tablosu olarak verilmiştir. Doğru öneri tablosu yukarıdadır. 
     
     



 EKONOMİ 
















</TEXT>
</DOC>
