<DOC>
<DOCNO> 49240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/yazar/uras.html </URL>
<DATE> 2001/10/28/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Dağ taş bina 
</HEADLINE>
<TEXT>

     Türkiye'de 7.8 milyon adet bina var. Bu binaların yüzde 77'si 1970 yılından sonra yapıldı. Yüzde 57'si ise son yirmi yılda yapılan binalar. Türk halkı elindeki, avucundaki para ile bina yapıyor. Dağ taş bina doldu. 
     Devlet İstatistik Enstitüsü 2000 yılı içinde 3.212 belediye sınırlarındaki binaları saydı. Daha önceki bina sayımı 1984 yılında yapılmış ve Türkiye'de belediye sınırları içinde 4.3 milyon bina olduğu belirlenmiş. 1984 yılından sonra 3.4 milyon yeni bina yapıldı. 
     Bina değişik amaçlarla yapılıyor, kullanılıyor. Konut amacı ile yapılan bir binanın içinde birden fazla konut birimi olabiliyor. İşte bu çerçevede Türkiye'de 1984 yılında 7.0 milyon konut birimi sayılmıştı. 2000 yılında konut birimi sayısı 16.2 milyona yükselmiş durumda. 
     Demek ki 16 yılda 9.1 milyon yeni konut yapılmış. Demek ki, 2000 yılında kullanılan her 100 konutun 56'sı, son 16 yılda yapılan konutlar. 
     Son 16 yılda konut sayısı en fazla artan ilimiz Şırnak. 1984 yılında 1.699 konut var iken 2000 yılında 38.184 konut sayılmış. Son 16 yılda konut artış oranı düşük diğer iller yüzde 18 konut artışı ile Kars, yüzde 46 konut artışı ile Niğde ve yüzde 54 konut artışı ile Kilis. 
     Konut artış oranı en yüksek iller ise, yüzde 380 artış oranı ile Yalova, yüzde 278 artış oranı ile Antalya, yüzde 243 artış oranı ile Muğla, yüzde 218 artış oranı ile Muş ve yüzde 213 artış oranı ile Mersin ve Adana. 
     İstanbul 3.4 milyon konut sayısı ile birinci sırada. Türkiye'deki 100 konutun 21'i İstanbul'da. İstanbul'da 1984 yılında 1.3 milyon konut varken, 16 yılda 2.0 milyon yeni konut yapılmış. 
     Ankara'da 16 yılda yapılan yeni konut sayısı 500 bin. Ankara ve İzmir 1.1 milyon konut sayısı ile İstanbul'dan sonra konut sayısı en fazla olan iller. Onları 640 bin konut ile Bursa izliyor. 
     Devlet İstatistik Enstitüsü bina sayımında binaların özelliklerini de belirlemiş. 2000 yılında Türkiye'de mevcut binaların konut ve konut dışı kullanımı olan binaların yüzde 89'unda borulu su tesisatı, yüzde 4'ünde sıcak su tesisatı var. 
     Binaların yüzde 86'sı soba ile ısınıyor. 255 bininde yüzde 3'ünde kat kaloriferi var. 7.8 milyon binanın 127 bininde yüzde 2'sine yakın binada merkezi kalorifer sistemi bulunuyor. 
     Devlet İstatistik Enstitüsü'nün 2000 yılı bina sonuçları kalın bir kitap halinde yayımlandı. İlgilenenler bu yayının içinde çok daha farklı bilgileri bulabilir. 
     
Konut sayısı nasıl arttı Konut sayısı en fazla olan iller 1984 Kaç konut vardı 2000 Kaç konut var 2000 1984 Artış oranı yüzde TÜRKİYE 7.096 16.235 128 İstanbul 1.378 3.393 146 İzmir 537 1.141 112 Ankara 626 1.129 80 Bursa 237 640 170 Konya 250 470 87 Adana 200 469 134 Antalya 120 456 278 İçel 140 440 213 Kocaeli 128 352 174 Balıkesir 137 340 147      
     Kaynak DİE 
     
     







Güler yüzle... 


ECEVİT’LE DÜŞTEN GERÇEĞE KÖY-KENT 


Tarih insanlığı neden tutsak alsın ki 


Kurtuluşun rahminde 


Bir Cumhuriyet fantezisi 


Müjde Çiller eğitimle ilgileniyor 


Kıssadan Hisse... 


Ecevit Çiller'e borçlu mu 


Teşhis doğru, ama tedavi yanlış olmuş 


Mesken olarak kalsın 


"Gel de, yazma birader " 


Londra mı İstanbul mu derken iş işten geçecek 


Dağ taş bina 


Bir kriz kıl payı atlatıldı 


</TEXT>
</DOC>
