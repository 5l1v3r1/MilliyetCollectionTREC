<DOC>
<DOCNO> 8175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/son/sondun11.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli "Türkiye'nin her şeyden önce siyasi istikrara ihtiyacı var" 
</HEADLINE>
<TEXT>

     MHP Genel Başkanı, Devlet Bakanı ve Başbakan Yardımcısı Devlet Bahçeli, ''Türkiye'nin herşeyden evvel siyasi istikrara ihtiyacı olduğunu'' söyledi. 
     Türkmenistan'a yaptığı 5 günlük resmi ziyareti tamamlayarak Türkiye'ye dönerken, Aşkabat Havaalanı'nda gazetecilere açıklama yapan Bahçeli, ''Türkiye'nin herşeyden evvel siyasi istikrara ihtiyacı vardır. Bu istikrarı sağlayıcı katkının herkes tarafından gösterileceğine inanıyorum.'' dedi. 
     Bahçeli, MGK toplantısının Pazartesi günü yapılması halinde, burada gerginliğin giderilip giderilmeyeceğine ilişkin bir soruyu, ''Zannediyorum'' diyerek yanıtladı. 
     'Denge unsuru olabilir misiniz ''sorusu üzerine de Bahçeli, ''Bu soruyu yorumsuz bırakıyorum. Hayır, bir aracılık yok'' dedi. Bir gazetecinin, Cumhurbaşkanı Ahmet Necdet Sezer'in MGK toplantısında yaşananlarla ilgili açıklamasını konu alan sorusu üzerine Bahçeli, ''Bu tür açıklamalar krizi derinleştirir, önemli olan krizin aşılmasıdır. Devletin kurumları arasında çatışmadan ziyade işbirliği ve kordinasyon olması lazım. Türkiye'de de o olacaktır inşallah.'' dedi. Bahçeli, Türkmenistan Devlet Başkanı Saparmurat Türkmenbaşı'na ziyaretlerinden dolayı teşekkür etti. Özel Ata uçağıyla TSİ 14.20'de Ankara'ya hareket eden Bahçeli ve beraberindeki heyet, askeri törenle uğurlandı. Uğurlamada, Başbakan Yardımcısı Recep Saparov, Kültür Bakanı Orazgeldi Aydoğdiyev, Tekstil Bakan Yardımcısı Ahmet Çalık ve Türkiye'nin Aşkabat Büyükelçisi Mehmet Bahattin Gürsöz hazır bulundu. 




</TEXT>
</DOC>
