<DOC>
<DOCNO> 40965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/son/soneko10.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'de iş yapma önündeki en önemli engel "enflasyon" 
</HEADLINE>
<TEXT>

     Dünya Bankası'nın bir yan kuruluşu olan Uluslararası Finans Kurumu'na IFC göre, şirketlerin Türkiye'de iş yapmaları konusunda en önemli engeli ''enflasyon'' oluşturuyor. 
     Türkiye'deki reel sektör konusunda da çalışmalar yapan IFC, dünya genelinde küçük, orta ölçekli ve büyük firmaların iş yapmalarının önündeki engelleri araştıran bir çalışma yaptı. Dünya genelinde, şirketlerin iş yapmasının önündeki engeller, Fiansman, Altyapı, Vergi düzenlemeleri, Ekonomik ve Politik Politikalardaki İstikrarsızlık, Döviz, Enflasyon, Adli sistem, Yolsuzluk, Adi Suç, Organize Suç ve Rekabet Önleyici Uygulamalar olarak göze çarpıyor. 
     IFC'nin çalışmasından derlenilen bilgiye göre, Türkiye'de iş yapma konusundaki en önemli engeli enflasyon oluştururken, bunu siyasi ve ekonomik politikalardaki istikrar ve finansman konuları izliyor. 
     Türkiye'nin de içinde bulunduğu ülkeler grubunda büyük firmalar, küçük firmalara göre yolsuzluk sorunuyla daha az karşılaşıyorlar. Dünya genelinde ise tüm firmaları etkileyen unsurlar, sırasıyla vergi düzenlemeleri, finansman, enflasyon, ekonomik ve siyasi politikalardaki istikrarsızlık, döviz kuru, yolsuzluk, adi suç, rekabet önleyici uygulamlaar, organize suçlar, altyapı ve adli sistem olarak sıralanıyor. Dünya genelinde küçük firmaların başlıca sorunları ise vergi düzenlemeleri, finansman ve enflasyon olarak dikkati çekerken, orta ölçekli firmaların önündeki engelleri, vergi ve düzenlemeler, finansman, siyasi ve ekonomik politikalardaki istikrarsızlık oluşturuyor. Yine aynı değerlendirme çerçevesinde, büyük firmaların önündeki en büyük üç engel ise ''ekonomik ve siyasi politikalardaki istikrarsızlık, vergi düzenlemeleri ve enflasyon'' olarak sıralanıyor. 







</TEXT>
</DOC>
