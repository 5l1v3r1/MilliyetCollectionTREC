<DOC>
<DOCNO> 19144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/yazar/theper.html </URL>
<DATE> 2001/05/02/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Toplantıyı beklemeyin 
</HEADLINE>
<TEXT>

     Bir sitede giriş katta oturmaktayım. Tam altımda bir yönetim odası var ama bu oda yönetim odasından başka her şey için kullanılıyor, mesela oyun salonu. Hatta daire sahipleri kutlama geceleri, nişan falan yapıyor. Şimdi de gençlere sosyal faaliyet odası olacakmış, toplantı gündemine bu maddeyi koymayı düşünüyorlar. Ben buna karşıyım, bu yer projede sığınak. Buna hakları var mı N. B. - İstanbul 
     Okuyucumun mektubundan bir alıntı yapayım, burada içkili yemekler dahi yeniliyormuş. Şimdi gelin buna razı olun. Ama ne yazık ki, toplumumuz o hale geldi. Ancak çoğu yerde buna göz yuman, uğraşmak istemeyen, kaderine razı olan, bunlarla uğraşamam diyen kimseler bu insanlara cesaret verdi. Okuyucuma tavsiyem, önce yapılacak kat malikleri toplantısına katılın ve bu konuya ret oyu verin. Bu tamam. 
     Ancak madem ki, bu yer projede sığınak olarak görülüyor, bu yere adı ne olursa olsun bir bölüm eklemek veya başka amaçla kullanmak mümkün değil. Öyleyse kat malikleri kurulunu dahi beklemeyebilirsiniz. Derhal bulunduğunuz yerdeki sulh hukuk mahkemesine başvurun ve eski hale getirme talebi ile dava açın. Bir binanın ortak alanları ancak projede gösterilen amaç için kullanılabilir. Sığınağa yönetim odası yapılamayacağı gibi düğün salonu, meyhane, eğlence salonu hiç yapılamaz. Haklarınızı aramazsanız sonunda sizin dairenizin de bir gün bir başka amaca tahsis edildiğine tanık olabilirsiniz. Bu işler bir gün toplu yaşamaya alışana kadar sürer. Ancak toplu yaşamaya alışmak müeyyidelerin uygulanması ile olur. Müeyyideler uygulanmaz ve kadere razı olursanız bir gün yaşama hakkınızın kalmadığına da tanık olursunuz. Tercih sizin. 
     
     







Tarafsız yargı 


Gülistan 


Yılmaz ve asker 


Tuvalette sigara 


Kabuk değiştirmek için yeni parti mi .. 


Yılmaz'ın soruları 


Sınava Milliyet'le hazırlanan kazanıyor 


AB - IMF benzerliği 


Sema Pişmişaşasukatansüt iftira ediyor 


Hayret bir şey 


Abdullah Çatlı'nın son mektubu 


"Öfke"yle kurulan parti 


Berlin Filarmoni'yi Aya İrini'de dinlemek 


Toplantıyı beklemeyin 


Güvercin'in değil, kuğunun şarkısı 


Bankaları yapı’ sallıyor 


Çevik Bir’in Mason toplantısı 


</TEXT>
</DOC>
