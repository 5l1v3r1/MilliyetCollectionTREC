<DOC>
<DOCNO> 36376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/son/sondun09.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İsraillilerin yüzde 62'si büyük bir askeri operasyona karşı 
</HEADLINE>
<TEXT>

     İsrail'de yapılan kamuoyu yoklamasının sonuçlarına göre İsraillilerin yüzde 62'si, Filistin yönetimine büyük çaplı askeri operasyon düzenlemesine karşı çıkıyor. 
     Maariv gazetesi tarafından yapılan ve sonuçları bugün yayımlanan kamuoyu yoklaması, aralarında Filistin yönetimindeki toprakların işgal edilmesinin de bulunduğu askeri operasyona muhalefetin, bir önceki yoklamaya oranla yüzde 13 arttığını ortaya koydu. 
     Gazete, İsraillilerin yüzde 30'unun da saldırıya destek verdiğini yazdı. Kamuoyu yoklamasında ayrıca, İsraillilerin yüzde 76'sının, hükümetin, Filistinli militanların yerlerinin tespit edilmesi ve öldürülmesi siyasetini desteklediği bulundu. Bu konuda yapılan diğer kamuoyu yoklamalarında da, hükümetin siyasetine aynı oranda destek verildiği ortaya çıktı. Maariv gazetesinin yaptığı yoklama, sorulara cevap verenlerin yüzde 64'ünün, hükümetin bu siyasetinin saldırıların önlenmesinde etkili olduğuna, yüzde 25'inin ise İsrail'e yönelik şiddeti artırdığına inandığını gösterdi. 







</TEXT>
</DOC>
