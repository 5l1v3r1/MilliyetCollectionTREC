<DOC>
<DOCNO> 32015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/yazar/pulur.html </URL>
<DATE> 2001/07/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Öğrenci okulunu anlatıyor... 
</HEADLINE>
<TEXT>

          YARIM not, bir yıla eşit mi 
     Geçen günkü yazıda böyle demiştik... 
     Tabii ilgi çekti, özellikle yarım, ya da bir not yüzünden sınıfta kalan öğrenciler arasında. 
     Öğretmenlerden de tepki geldi 
     "Bir öğretmenin hangi şartlarla çalıştığını, bilmiyor musunuz Geceleri şoför, gündüzleri öğretmen, akşam işportacı, sabah öğretmen." 
     Sanki biz bunları bilmezmişiz, sanki biz bunları yazmazmışız gibi... 
     Biz sistemi eleştiriyoruz, siyasetçinin altüst ettiği "yazboz" tahtasına çevirdiği sistemden yakınıyoruz. 
     
     "HİÇBİR gerçek, gerçeğin kendisi kadar çarpıcı değildir" diye bir laf vardır. 
     Aşağıda bir lise öğrencisinin bize yazdığı mektubu okuyacaksınız adını sanını her şeyini yazmış, lakin biz, onun hesabına, onun kadar cesur olamadığımız için açıklamayacağız. 
     Şöyle başlamış 
     "Öğrenciler olarak yakındığımız tek konu, bu sınıf geçeme yüzünden yanan senenler değil. Yanan seneleri bir yana bırakın, bu sene içinde öğrettikleri, yararlı, dişe dokunur bilgiler olsa, bu konu bu kadar önemli olmaz. Ancak ne bize öğrettikleri bilgiler, ne de öğretiş tarzları, bırakın bizi eğitmeyi, tam tersine biz öğrencileri mutsuz, sağlıksız, yararsız bireyler haline getiriyor." 
     
     BİR lise öğrencisi güne nasıl başlıyor 
     "Daha günümüzün başında ilk derse girmeden idareciler tarafından rencide edilmeye başlanıyoruz ve bu gün boyu sürüyor. Bir kere, okula ders saat başlamadan 20 dakika önce gelmeliyiz ki, onların, yerlere çöp atanlar, tuvaletlerde sigara içenler, duvarlara yazı yazanların hepsi biliniyor bunların hakkında idari işlemler yapılacak, gibi sözlerini işitelim aksi takdirde okulun kapısından alınıp, bir güzel fırça yedikten sonra, ikinci derse girebiliyor ve yarım gün devamsız sayılıyoruz. Elbette bununla da bitmiyor, gün içinde defalarca rencide ediliyoruz. Söyler misiniz bana, duvara ya da sıraya hanginiz öğrencilik yıllarında yazı yazmadınız Böyle anlamsız nedenlerle genç bir insanın gururunu kırmak nasıl bir eğitim şeklidir " 
     Öğrenci şimdi çok önemli bir noktaya değiniyor, sosyal yaşamdan söz ediyor 
     "Öncelikle bireyin topluma yararlı olabilmesi için sosyal olması gerekir. Sizce okullarda öğrencilere ne kadar sosyal olanak tanınıyor Kıytırık bir basketbol sahasından başka öğrencilerin spor yapabilecekleri neresi var okullarda Ya da okullarda sözüm ona verilen müzik derslerinde öğrencilere ne öğretiliyor Bir Bach'ı, Verdi'yi bilmeyen birinin müzik hakkında söyleyebilecek kaç cümlesi olabilir Ya da ortaokulda öğrencilere, iş eğitimi dersi adı altında yaptırılan saçmalıkların onlara ne yararı olabilir Ya da beden eğitimi dersi dedikleri derste, yıllarca öğrencilere sağa dön, sola dön, takla attan başka ne öğretiyorlar Eh bir de tüm bu saçmalıkların üstüne ÖSS ÖYS, tek sınav mı, çift sınav mı karmaşası gelince..." 
     
     MEKTUP şöyle bitiyor 
     "Bir zamanlar, öğrenci olmuş biri olarak, siz de bunları biliyorsunuzdur " 
     Nasıl bilmeyiz 
     1940'lı yıllarda atmacanın kafa kesitini renkli tebeşirlerle karatahtaya çizemediğimiz için, belge alıp, üç yılını kaybetmiş biriyiz. 
     
     







MHP ve Derviş 


Tuhaf ilişki 


Sultanbeyli satılık İLÇE 


Eğitimin dumanı 


Aranıyor Güven... 


Tarihin ışıltısı 


Türkiye garip bir ülke 


Söylem mi, eylem mi 


"Benim için ağlama Arjantin " 


Yanlışı yapan kim 


Öğrenci okulunu anlatıyor... 


MHP'siz model 


Ailenizden kaç kişi tutuklandı 


İş ilanına 3912 başvuru 


</TEXT>
</DOC>
