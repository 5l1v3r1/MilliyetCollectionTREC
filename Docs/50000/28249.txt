<DOC>
<DOCNO> 28249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/son/sondun27.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fuarda sergilenen Rus savaş uçağına haciz... 
</HEADLINE>
<TEXT>

     Fransa'nın başkenti Paris yakınlarındaki Bourget havacılık fuarında sergilenen Rus savaş uçağına haciz geldi. 
     Rus silah ihracat firması Rosoboronexport'un sözcüsü, AFP'ye yaptığı açıklamada, İsviçre firması Noga'nın başvurusu üzerine Fransız adaletinin Bourget fuarında sergilenen SU-30 tipi avcı uçağını haczettiğini kaydetti. Sözcü, ''Bu işlemin nedenlerini anlamış değiliz, durumun aydınlanmasını bekliyoruz'' dedi. Noga şirketi, geçen yılın Haziranında da Rus hükümetiyle 63 milyon dolarlık mali anlaşmazlık yüzünden Sedov adlı Rus yelkenlisini Fransa'da haczettirmiş, bunun üzerine Paris-Moskova ilişkileri gerginleşince, Fransa yelkenli üzerindeki haczi kaldırmıştı. 







</TEXT>
</DOC>
