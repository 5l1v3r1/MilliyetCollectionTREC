<DOC>
<DOCNO> 25489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/siyaset/siy04.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Bu bir nöbet değişimi 
</HEADLINE>
<TEXT>

Tantan’ın istifasını "normal" bulan siyasiler yolsuzlukla mücadelenin sürdürüleceğini söylediler 
     HABER MERKEZİ 

     Sadettin Tantan’ın çifte istifası ANAP’ın koalisyon ortağı bakanlarda "normal" olarak nitelendirilirken, yolsuzlukla mücadelenin kaldığı yerden sürdürüleceği belirtildi. 
     Tantan’ın istifasını değerlendiren bazı siyasilerin görüşleri şöyle 
     Hikmet Sami Türk DSP Koalisyon partilerinden ANAP, kendi bakanları arasında bir değişiklik yapma gereği duydu. Bu bir nöbet değişimidir, hizmet yarışıdır. 
     Şevket Bülent Yahnici MHP Ayrılışı hükümette bir tıkanıklık yaratmaz. O gitti diye Artık yolsuzluklarla mücadele olmaz’ diye bir anlayış da geçerli değil. Hükümetin bu konuda ciddi bir iradesi var ve bu iradenin önüne geçilemez. 
     Recai Kutan FP Önemli olan Tantan’ın nereye katılmak isteyeceğidir. Hemen buyurun gelin demek siyasi nezaketle bağdaşmaz. 
     Veysel Candan FP Bana göre Tantan vasat bir bakanlık yaptı. İstifa etmekle doğru olanı yaptı. 
     Selçuk Pehlivanoğlu ANAP Tantan takım oyunu oynayamadı. Grupta Tantan’ın istifasıyla ilgili bir sıkıntı olmadı, grup rahatladı. 
     Yaşar Okuyan ANAP Yolsuzluklarla mücadele ediyorsa arkadaşımız, gümrüklerdeki yolsuzluklarla da mücadele eder. Hepimiz yolsuzluklarla mücadele ediyoruz. Ama arkadaşımız kendi siyaset anlayışına göre böyle bir yol ve yöntem seçmiştir. Onu da saygıyla karşılamak lazım. Bir problem yok. 
     



 SİYASET 












</TEXT>
</DOC>
