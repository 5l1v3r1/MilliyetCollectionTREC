<DOC>
<DOCNO> 30786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/magazin/yazdud.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Paşa’nın Antalya tepkisinin sırrı 
</HEADLINE>
<TEXT>

Magic Life Club, Ally, 7 Memetler, CeCe keyfi, Falez’de Aydın Doğan Uluslararası Ödüllü Karikatürler Sergisi’, oteller dolu, esnaf perişan, Uğurkan’ın pazar keyfi, Vizyon Ajans’ın başarısı... 
     Efendim, haftasonu görev gereği Antalya’daydık. Vizyon Ajans Park Ltd. organizasyonu olan 1. Top Model Of Turkey’ yarışması, yalancı cennet Magic Life Sirene City Hotel’de yapıldı. Ben de jüri üyesiydim. Gittiğim iyi oldu. Çünkü bir turizm patlamasıdır gidiyor. Özellikle Antalya’da bu yıl patlamanın yüzde 60’a vardığı iddia ediliyor. Bu kez biraz da siyaset yapalım dedik. Yarışmanın sonuçlarını günlük gazetelerden ve magazin programlarından mutlaka öğrenmişsinizdir. Ben size perde gerisinde yaşananlardan, Turizm Bakanlığı tarafından heykeli dikilecek bir turizmci olan Atilla Kınay’dan, Antalya dedikodularından, Ally ve diğer eğlence yerlerinden sözetmek istiyorum. Vizyon Ajans’ın sahibi Atilla Kaplakaslan gerçekten başarılı organizasyonlara imza atmış muhteşem bir insan. Kaldığımız Magic Life Sirene City Hotel’in farkını okumakla değil, yerinde yaşamakla anlayabilirsiniz. Aslında çok dağınık olduğu için tatil köylerini sevmem, zaten çoğu kez de kaybolurum. Fakat Kınay Ailesi öyle bir tesis yapmış ve personelini öyle büyük bir özenle seçmiş ki, insanın ufak hatalara kızası gelmiyor. Şimdi iyi şeylerden söz ettiğim için yine bazı dangalaklar çıkıp ahkam kesecek, küfürlü e-mailler çekecekler ama, umrumda bile değil. Çünkü insanların böyle yerlere gitmeseler bile, tanımaya hakları var. Ayrıca eğlence, yiyecek-içecek, otelcilik sektörünün de desteklenmesi gerekiyor. Bu arada Atatürk’ün 120. doğum yıldönümü nedeniyle Ayça Basın Yayın tarafından tatil köyünde düzenlenen, yerli ve yabancı konukların ziyaret ettiği Atatürk Fotoğrafları Sergisi’ izlenmeye değerdi. Bu yıl 18.’si düzenlenen Aydın Doğan Uluslararası Karikatür Yarışması’na katılan eserler de Antalya Falez Otel’de yapılan bir açılışla sanatseverlere tanıtıldı. Bugün sergi bitiyor, bilginize. 
     
Dünyaya açılan oteller zinciri ve esnafın derdi      Efendim, kaldığımız Magic Life Sirene City, Belek’de. Ben 5 yıl önce gittiğim Jamaika’daki Sandal’s Oteller zincirinde böyle bir ağırlama görmüştüm. Cüzdanınızı kasaya kilitliyorsunuz, girdiğiniz andan sonra herşey free, yani bedava. Tatil köyünün içinde Tropic, Vitamin, Pool, Snack, Olympos, Temple, Jazz, Beach olmak üzere yedi tane bar Terrace, Palm, Sofra, Artemis, Kybele, Milanese, Kids, Ala carte, Midnight ve Sushi adlarını taşıyan 10 da restoran bulunuyor. Her biri neredeyse 24 saat açık. Belpark, Sarıgerme, Altıs, Marmaris, Seven Seas, Marmaris Resort, Sirene City, Bodrum, World, Kemer, Kiriş, Bulgaristan’da Duni, Yunanistan’da Lyktos, Kos, Korfu ve Tunus’da Djerba, Africana, Manar, Jasmin olmak üzere her yerde Magic Life var. Dünyaya açılmalarının bir sihirbazlık olmadığını söyleyen Kınay Ailesi adına konuşan Dr. Atilla Kınay’a Belek, Kemer ve Antalya esnafı ile yaptığım görüşmeleri naklettim. Esnafın kan ağladığını, turistin otel dışına çıkmadığını belirttim. Benim kaldığım günlerde otelde yerli ve yabancı olmak üzere 1700 turist vardı. Kınay, bütün otellerin dolu olduğunu söyledi ve ekledi "Patlama otellere yaradı, ama esnaf hala kan ağlıyor. Biz de öyle tatlı paralar kazanmıyoruz". Dr. Atilla Kınay, turizm politikasıyla ilgili herkese ders olabilecek şu açıklamalarda bulundu "Kültürü, doğal güzellikleri ve mutfağı açısından dünyanın en güzel ülkesi Türkiye. Bu konuda herkesle iddiaya girerim. Siz dünyayı gezmiş bir insansınız. Dünyanın herhangi bir şehrinde iki kiliseyi allayıp pullayıp çok müthiş, tarihi bir harika gibi sunuyorlar. Oysa bizde her şehirde, kasabada, hatta köylerimizde eşsiz güzellikler, kültürler var. Biz bunları satamıyoruz, yansıtamıyoruz, tanıtamıyoruz. Turizm bürolarında bulunan broşürler 50 senelik. Harcanan paralar nereye gidiyor Takip etmek gerekir. Size bir örnek vereyim, Mısır ekim ayında çok büyük bir trajedi yaşadı. Ama ertesi yıl turizme aslan gibi hazırlandı. Yani Türkiye’de tesislerin, turizmcinin değil, öncelikle devletin hazır olması ve bir turizm politikası saptaması gerekir. Daha da önemlisi Türk halkının turizme hazır olması şart. Türkiye mevcut kapasitesi açısından turizmde öncü olmalı. Özelliği olmayan ülkelere bakın, turizm geliri olarak bizden birkaç misli fazlalar. A’dan Z’ye politikayı ilgilendiriyor turizm. Türkiye turizminin, 2005’de, 2010’da nasıl olacağının bugünden saptanması gerekir. Hedefler hazırlanmalı." Biz konuşurken podyum dünyasının duayenlerinden Başak Gürsoy söze girdi. Annesiyle çıktığı bir Doğu Karadeniz gezisinde bütün kitapçıları arattırdığı halde bir tane broşür bulamamış. Sonuç mu Komik. İngiliz yazar John Fyree’nin, East-Black Sea Coast’ adlı kitabından ve Hall Wag’ın Karadeniz haritasından yararlanmış. Ah, unutmadan... Magic Life’ın telefon numarası 0242 725 41 30. 
     
Sevda, Çağdaş, Ally ve CeCe      Size iki genç şarkıcıdan söz etmek istiyorum. Biri Çağdaş. İzmirli. Müthiş bir gırtlağa sahip, ama şanssız. Tıpkı Sevda gibi. Sevda’nın dezavantajı sesinin Nilüfer’e benzemesi ve ilk albümünün gereğince tanıtılmaması. Sevda da dertli, ama ikinci albümünden umutlu. Bence popun Sevda gibi düzgün seslere ihtiyacı var. Efendim, yarışmayı bugün yayınlayacak olan Fashion TV’nin Türkiye Yayın Koordinatörü Barbaros Yüksel ile lafladık. Barbaros, Fashion TV’nin Türk modacılarına ve mankenlerine geniş bir ufuk sunduğunu söyledi. Gerçekten de öyle. Antalya’ya gelmişken Ally es geçilir mi Antalya’daki güzel arkadaşım, 20 yıllık dostum Menderes Türel ve dünyaca ünlü koreograf Uğurkan Erez’i de yanımıza alıp eğlenceye daldık. Uğurkan, yarışmanın koreografisini yapan asistanı Şenol İpek’i öyle güzel yetiştirmiş ki. Şenol geceyi başardı, ben de hemşerisi olarak onunla gurur duydum. Ally kalabalıktı. Basın ve Halkla İlişkiler işini yürüten Gözde Aksoy, bu yıl 20 günde 17 bin kişinin Ally’i ziyaret ettiğini söyledi. Çarşamba ve perşembe geceleri Deniz Akkaya DJ’lik yapıyormuş. Seksi mankenler Nigar Talibova, Petek Dinçöz, Özgül Kavruk, İlgi Gövsa, Julia Nitu, Ally’ye renk katan ünlülerden bir kaçı. Ally çıkışı yine eski bir dost, sevgili Cemal Hancı’nın sahibi olduğu, Antalya’nın en güzel Türkçe müzik yapan eğlence yeri CeCe Bar’a gittik. Hafta içi burada Korhan ve Burçin, hafta sonları ise İzmir’deki CeCe’den tanıdığım, çok iyi bir ses olan Arzu çalışıyor. Cemal, kardeşi Celalettin ile beraber Hunny Cafe de Paris adlı bir restoran açmış. Hancı kardeşlerin Ally içinde de CeCe Bar’ları var. Kısacası Celal ve Cemal, Antalya eğlence yaşamının lideri. Antalya Cece’de şef Davut Özel servis yaptı, güvenlik ise Aydın Demir’de. CeCe Bar’ın telefon numarası 0242 242 39 63, Hunny Cafe de Paris’nin ise 0242 312 07 73. 
     
Yedi Memetler ve Zeki Müren ile nostalji      Kim ne derse desin, Antalya’da en güzel balığı 7 Memetler’de yiyorum. Sevgili Menderes Türel ve Uğurkan ile güzel bir Antalya akşamında kafa çektik. Bu arada Uğurkan pazar günleri TRT’deki Tele-Pazar’da, mutlaka izleyin. 7 Memetler’de bizi, genç patron Memet her zamanki inceliğiyle karşıladı. Babası Hakkı erken kaçmış. Müdür Mehmet Demirkol, şef garsonlar Mustafa Şahin, Mevlüt Balta, Atıf Uslu, Hüseyin Güneş, başaşçı Adem Kargılı pervane oldular. Masada bol bol sevgili Rıfat Ababay’ın kulaklarını çınlattık. Bir başka Antalya seyahatimizde o da burayı sevmiş, damak tadına sahip bir insan olarak keyif almıştı. 
     O gün Menderes ile rahmetli Zeki Müren’den söz ettik. Zeki Müren’e Paşa’ lakabını takan kişi, Menderes’in, Rodos eski güzellerinden olan annesi Selçin Hanım’mış. 
     
     1966 yılında Suphi Amca Türel , o zaman çok yakın komşuları olan Zeki Müren’e, Antalyaspor yararına Aspendos’da bir konser verdirtmiş. Ortalık ayağa kalkmış, trafik tıkanmış. Konser sonrası Zeki Bey, Derya Motel’e gitmiş. Motelin sahibi Ferit Karyağdı, Türel Ailesi filan hep birlikte otururken Selçin Hanım, "Zeki Bey, siz Türk Sanat Müziği’nin paşasısınız" demiş. O sırada rahmetliye odasının anahtarını getiren bell-boy, "Paşam, buyrun " diye hitap etmiş. O günden sonra herkes Zeki Müren’e "Paşam" demiş. Gelelim rahmetli sanatçının Antalya’yı terkediş nedenine. Çok sevdiği, evi gibi kullandığı Derya Motel’i devlet park yapmış. Ardından da Beldibi’ndeki arsasını SİT alanı ilan etmiş şu an bu arsa üzerinde Tansu Çiller’in moteli var, anlayın artık . Müren, çok kırılmakta birlikte o zamanki adıyla Antalya Oteli’nde kalmaya devam etmiş. 
     Ama bir gün otelin Genel Müdürü, Paşa’nın her zaman yaptığı, insanların alışkın olduğu esprilerine "Biraz dikkatli olun, burası Derya Motel" değil deyince, pılısını pırtısını toplayıp gitmiş. Bir daha da Antalya’ya uğramamış. Efendim, bende anı çok da başka sefere anlatırım. Unutmadan, bell-boy Savaş Doğan’a, barlar şefi Aytek’e çok teşekkürler. Sevgili Mehmet Coşkundeniz ve Halim Bahadırlı’nın da hayranı olan Müslüm Güner, sonunda benimle tanışmakla hayalinin gerçek olduğunu söyledi. Ona, ailesine, kız arkadaşına buradan kocaman bir "merhaba" gönderiyorum. Efendim, bugün de yerimiz doldu. Kalın sağlıcakla, en kötü gününüz benimkinden iyi olsun. 
     
     



 MAGAZİN 
















</TEXT>
</DOC>
