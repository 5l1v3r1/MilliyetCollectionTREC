<DOC>
<DOCNO> 5142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/yazar/okur.html </URL>
<DATE> 2001/02/02/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Herkes "şeffaf" olmalı 
</HEADLINE>
<TEXT>

     "Paramızı emanet ettiğimiz kurumlarla nasıl bağlantı kurabiliriz 
     Bugünlerde, hiç bıkmadan bu soruyu sorup duruyorsunuz... Eğer, bir bilgisayarınız varsa iş, "tık" yapmaya kalıyor... Bastınız mı düğmeye, dünya avuçlarınızın içinde... 
     Düğme dedik ya 
     Sakın ola şu tartışılan ünlü "düğme" meselesiyle filan karıştırmaya kalkmayın, olur mu Biz, internetten bahsediyoruz. Biliyoruz ki hem Türkiye’de hem dünyada hangi banka, hangi aracı kurum, hangi şirket, hangi alanda faaliyet gösteriyor, ulaşabiliyorsunuz. İyi, güzel de Türkiye’de internet kullanıcı sayısı 1 milyon 850 bin kişi. Herkesin elinin altında bilgisayar mı var 
     Bu sorunun sorulacağını biliyoruz. O vakit işiniz gazetelerde çıkan haberlere kaldı. Gayri, maharet sizin elinizde... 
     Sadede gelelim.. 
     Konumuz, yine bankalar. Yine satılacak olan 11 banka. Ve en önemlisi bu bankaların yurtiçi ve yurtdışındaki iştirakleri. Cahilliğimizi lütfen mazur görün, biz, Tasarruf Mevduatı Sigorta Fonu’nun portföyündeki bankaların iştirakleriyle ilgili derli toplu bir bilgiye ulaşamıyoruz. Niçin 
     Çünkü Bankacılık Düzenleme ve Denetleme Kurumu’nun BDDK internet sitesi yok. Bilgi istemeye gelince, "mübarek kurum" kapılarını öylesine sıkıca kapatmış ki, sanki bilgi istemek suç... 
     Biz, kurum kültürüne inanıyoruz. Kurumların, kişilerin "dürüstlüğü" ile değil, yapılan işlerin "şeffaf" bir biçimde açıkça paylaşılmasıyla birlikte doğru orantılı gideceğine inanıyoruz. 
     
İzleme Komitesi ne yapar      BDDK, 6 aydır internette bir web sitesi kuramadı. Şimdi "başlarını kaşıyacak vakitleri yok, biraz sabırlı olun" siteminde bulunabilirsiniz. 
     Sonuçta "sabrın sonu selamet" özdeyişini her defasında tekrarladığımıza inanın. Ve ne olur, sıkılmayın. Hafızasız toplum, "sivil inisiyatifin" ne denli önemli olduğunun da farkına varamıyor. O yüzden iki ay öncesini bir kez daha hatırlamaya çalışın. Hani, Başbakan Bülent Ecevit, "el konulan bankaların iştiraklerini yaşatabilmek..." diye söze başlamıştı da, basın "kurtarma timi" diye başlık atınca siyasiler çok bozulmuştu ya, işte o meseleden söz ediyoruz. 
     6 bakandan oluşan "Yakın İzleme Komitesi" ne yapıyor Gerçi Başbakan Yardımcısı Hüsamettin Özkan, Maliye Bakanı Sümer Oral, Çalışma Bakanı Yaşar Okuyan, Devlet bakanları Recep Önal, Yüksel Yalova, Faruk Bal’dan oluşan bu komite, "biz reel sektörün" sorunlarıyla uğraşıyoruz diyerek "tavukçularla ve tekstilcilerle" görüştü. Ama, ya iştirakler meselesi Bilmiyoruz. Banka iştiraklerinin konuşulması yasak mı Yasaklar, yanlışı getirir. 
     Bugün Bankalar Birliği’nin ricasıyla bankalardan alınan bilançoların toplandığı bir bilgi kitapçığının dışında kimsenin bilgi alma şansı yok Hani, nerede şeffaflık, hani nerede bilginin değerliliği Tasarruf Mevduatı Sigorta Fonu’ndaki bankaların iştirakleri, yurtdışındaki şubeleri elbette tırmalayarak öğreniyoruz. Sorarım size, tırmalayarak öğrenmeye gerek var mı 
     Esbank’ın iştiraki Esbank AG’yi yazdık. Avusturya’da faaliyet gösteriyor. Özvarlığı 248 milyon Avusturya şilini vergi öncesi karı 66 milyon dolar. Banka, karlılığını yüzde 20 artırmış. Sermayesi 60 milyon şiline çıkmış. Yılda 44 bin adet havale işlemi gerçekleştiriyor. Sigorta ürünleri, yapı tasarruf fonu pazarlıyor. Tüm mevduatının yüzde 20’si beş yıl vadeli. Müşterilerinin yüzde 70’i Avusturya vatandaşı. Ve factoring işlemlerine başlamış... Ne güzel. Biz, iş potansiyelini artıran bir bankanın nasıl satılacağını özellikle merak ettiğimiz için "Bir Esbank alana bir Esbank bedava" diye yazdık. Çalışanlar alınmış. 
     Çalışanlara sözümüz, "Sakın alınmayın. Çünkü sözümüz size değil, böylesine bir bankanın nasıl satılacağı konusunun şimdiye kadar gündeme gelmemiş olması." Ve diğer iştirakleri incelemeye devam edeceğiz. 
     
     





'Fetret' devri 


Çeviri hatası 


'Ağzımdan işgal sözü çıkmadı ' 


Sezer, savcıları harekete geçirecek 


Tansiyonu düşürmek hükümetin işidir 


Nükhet öneriyor 


"Devletimiz sağolsindir .." 


Ambargo çare değil 


Bilgi merkezleri 


Ali devam et 


Koçaryan'ın fikri ve zikri 


Kafkasya stratejisi 


Herkes "şeffaf" olmalı 


Yine hakkımızı yemişler 


Eski Meclis 


Şaşkın bir yazı 


Davos'tan tortular... 


Bu ne cehalet 


Kuru gıdada "aracı" gitti, "yabancı" geldi 


Doğalgazın yüzde 4'üne kim ortak 


</TEXT>
</DOC>
