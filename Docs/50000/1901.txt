<DOC>
<DOCNO> 1901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/son/sontur02.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziosmanpaşa'da tüp patlayan evde 6 yaşındaki çocuk yandı 
</HEADLINE>
<TEXT>

     Gaziosmanpaşa'da bir gecekonduda tüp patlaması sonucu çıkan yangında, 6 yaşında bir kız çocuğu yanarak öldü. 
     Habibler Köyü, A-1 Caddesi 2707 Sokak üzerinde bulunan bir gecekonduda mutfaktaki LPG tüpü, gece saatlerinde henüz belirlenemeyen bir nedenle, büyük bir gürültüyle patladı. 
     Patlamanın ardından gecekonduda yangın çıkarken, alevler kısa sürede büyüyerek evin tamamını sardı. Yangın, olay yerine gelen Gazi İtfaiyesine bağlı ekiplerin çalışmaları sonucu güçlükle kontrol altına alınarak söndürüldü. Yangında annesi ve babası boşandığı için 2 senedir dede ve ninesiyle beraber yaşadığı öğrenilen Aslı Nebiler 6 yanarak feci şekilde can verdi. 
     Dede Özcan Avcı, yangın sırasında evde bulunan 2 çocuğunu dışarıya çıkardığını daha sonra torununu almak için eve girmeye çalıştığını ancak alevler nedeniyle içeriye giremediğini söyleyerek sinir krizleri geçirdi. Yangın sonucu gecekondu tamamen yanarak kül oldu. 




</TEXT>
</DOC>
