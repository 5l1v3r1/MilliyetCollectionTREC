<DOC>
<DOCNO> 27839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/yasam/yas08.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Tünelden hızla çıktı ve... 
</HEADLINE>
<TEXT>
Motor tutkusu canına mal oldu 
Yeni aldığı motosikletiyle hız denemesi yapan genç, akıl almaz bir kazanın kurbanı oldu... 
     DİNÇER ŞEREF İstanbul 

     Elektrik tesisatçısı 27 yaşındaki Yakup Sayibe, dün öğlen saatlerinde 15 gün önce aldığı BMW marka motorsikletiyle E-5 karayolunu kullanarak Haliç'ten Topkapı yönüne doğru yola çıktı. 
     Trafik yoğundu ve Sayibe motosikletini hayli süratli kullanıyordu. Bir ara önündeki araçları geçmek için hızla sağ şeride hamle yaptı ve büyük bir süratle Orhan Cihan’ın 29 kullandığı Mercedes marka otomobile arkadan çarptı. Çarpmanın etkisiyle motosikletinin üzerinden fırlayan Yakup Sayibe kafa üstü orta şeride yuvarlandı. 
     Ancak orta şeritte Nazım Arıcı'nın 64 kullandığı kamyonet normal süratiyle seyir halindeydi. Arıcı önüne düşen Sayibe’yi görup frene bastı ama artık her şey için çok geçti. Kamyonet yola düşen talihsiz gencin üzerinden geçti. Olay yerinde hayatını kaybeden Sayibe'nin cesedi ve motosikleti polisler tarafından yol kenarına alındı, ardından da Adli Tıp Kurumu Morgu’na kaldırıldı. 
     Mercedes’in şoförü Cihan ve kamyonet şoförü Arıcı ise ifadeleri alınmak üzere Otakçılar Karakolu’na götürüldü. 
     



 YAŞAM 




















</TEXT>
</DOC>
