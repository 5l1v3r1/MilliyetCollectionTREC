<DOC>
<DOCNO> 34015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/son/sontur13.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Zeytinburnu'nda yakalanan sapık üniversite öğrencisi çıktı 
</HEADLINE>
<TEXT>

     Zeytinburnu'nda adres sorma bahanesiyle yaklaştığı 3 kız çocuğuna tecavüz ettiği öne sürülen üniversite öğrencisi yakalandı. 
     İstanbul Asayiş Şube Müdürlüğü Gasp Büro Amirliği'nden alınan bilgiye göre, vatandaşlardan gelen bir ihbar üzerine harekete geçen polis, Zeytinburnu'ndaki bir apartmanın bodrum katında bir kız çocuğuna tecavüz ettiği belirlenen Y.D.'yi 24 , olay yerinin yakınlarında kovalamaca sonucu yakalayarak, gözlem altına aldı. 
     Şubeye getirilerek sorgusu yapılan D.'nin, Zeytinburnu'nda adres sorma bahanesiyle yaklaştığı ve hediyeler vererek kandırdığı 8 ile 15 yaşları arasındaki 3 kız çocuğuna, apartmanların bodrumunda ya da inşaat halindeki binalarda tecavüz ettiği anlaşıldı. 
     Kocaeli Üniversitesi İnşaat Mühendisliği Fakültesi öğrencisi olduğu bildirilen D'nin sorgusunda, ''Bu olayı nasıl ve niçin yaptığımı bilmiyorum. Ben hastayım ve tedavi olmak istiyorum'' dediği belirtildi. 
     Polisteki işlemleri tamamlanan Y.D., daha sonra Zeytinburnu Cumhuriyet Başsavcılığı'na sevk edildi. 
     
     







</TEXT>
</DOC>
