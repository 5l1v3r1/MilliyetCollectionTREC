<DOC>
<DOCNO> 24936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/son/sondun11.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Irak politikasını değiştirmiyor 
</HEADLINE>
<TEXT>

     ABD Savunma Bakanı Donald Rumsfeld, Başkan George Bush liderliğindeki yeni yönetimin, Irak’ın kuzey ve güneyinde ilan edilen uçuşa yasak bölgelerde düzenli keşif uçuşu yapılmasına yönelik bir önceki Bill Clinton yönetiminin politikasını sürdürmeyi planladığını bildirdi. 
     Rumsfeld, bir haftalık Avrupa turunun ilk durağı olan Türkiye’ye dün akşam gelişinde uçakta gazetecilere yaptığı açıklamada, Washington yönetiminin hala, Irak üzerinde Saddam Hüseyin güçlerine karşı uygulanan uçuşa yasak bölge konusunda çalıştığını belirterek, "Şu an için bir değişiklik önerimiz yok" dedi. 
     Öte yandan ABD Savunma Bakanı Donald Rumsfeld, Türkiye'nin Irak'a uygulanan yaptırımlar ve Irak'ın kuzeyindeki uçuşa yasak bölgenin denetimi konusunda ''hep işbirliği yaptığını, destekleyici ve yardımcı'' olduğunu da belirtti. 







</TEXT>
</DOC>
