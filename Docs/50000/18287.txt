<DOC>
<DOCNO> 18287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/siyaset/siy03.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Televizyon Yayıncıları Derneği 3984 nolu yasanın değişmesini bekliyor 
</HEADLINE>
<TEXT>
Önce yasa, sonra frekans ihalesi 
     İSTANBUL Milliyet 

     Televizyon Yayıncıları Derneği Başkanı Nuri Çolakoğlu, lisans ihalesi iptalinin ardından RTÜK Başkanı Nuri Kayış’ın yaptığı açıklamalara yanıt verdi. 
     Çolak’ın açıklaması özetle şöyle 
     "Televizyon Yayıncıları Derneği’nin TVYD bazı üyelerinin açtığı davaların birleştirildiği Ankara 6. Bölge İdare Mahkemesi’nin aldığı yürütmeyi durdurma kararıyla, 26 - 27 Nisan’da yapılacağı açıklanmış olan Ulusal Televizyon Yayın Lisansı için açılan ihale, Radyo Televizyon Üst Kurulu tarafından ertelenmiştir. RTÜK’ün dört ay içinde frekans planlamasını tamamlayıp açması gereken, ancak altı yıldır savsaklanan ihale, şubat başında TVYD’nin yaptığı girişimler ardından açılmıştı. TVYD yöneticileri Başbakan, Başbakan yardımcıları, RTÜK Başkanı ile görüşerek, Cumhurbaşkanlığı’na yazılı olarak başvurarak, 3984 sayılı yasadan kaynaklanan sakatlıklara ve ihalenin geciktirildiğine işaret etmiş. 
     Seçim yöntemi nedeniyle siyasileştirilen RTÜK’ün konuyu bilen uzmanlarla takviyesini, n Halen bir komedi halinde süren TV sahipliğinin şeffaflaştırılmasını, n TV sektörünün güçlü yerli ve yabancı sermayeye açılmasını, n TV sahipliğinin halka açılma yoluyla yaygınlaştırılmasını mümkün kılacak ortamın yaratılmasını, n Türkiye’deki demokrasi üzerine bir kara bulut gibi çöken ekran karartmalarının sona erdirilmesini sağlayacak yasal düzenlemelerin yapılmasının ardından ihalenin yapılmasını istemişti. Bunun üzerine harekete geçen RTÜK, ihaleyi ihale şartlarında hiç bir değişiklik olmamasına rağmen, şartnamede ihale edilecek ulusal kanal sayısını 15’ten 11’e indiren bir değişiklikle ihalenin 26 - 27 Nisan’da yapılmasına karar vermişti. Bunun üzerine TVYD üyelerinden bazıları ihale edilecek kanal sayısının azaltılmasının kanalların mağduriyetine yol açacağını belirterek şartnamenin iptalini istedi ve Bölge İdare Mahkemesi de bunu haklı görerek yürütmeyi durdurma kararı aldı. 
     
RTÜK Başkanı’nın açıklamaları üzerine      Bu karar üzerine bir açıklama yapan Sayın RTÜK Başkanı’nın dile getirdiği bazı görüşleri yanıtlamamız gerekmektedir. 
     Sayın Başkan’ın iddia ettiği gibi kamuya ait frekanslar bedelsiz kullanılıyorsa, bunun sorumlusu herkesten önce altı yıldır ihaleyi yapamayan RTÜK’tür. Kaldı ki, televizyonlar ve radyolar yıllardır kar etmemelerine rağmen her ay ciroları üzerinden RTÜK’e ve diğer kamu kuruluşlarına milyonlarca dolar tutarında RTÜK kesintisi, Eğitime Katkı Payı, Özel Deprem Vergisi’nin yanı sıra KDV ödemektedir. Belki RTÜK’ün bugüne kadar topladığı milyonlarca dolarlık RTÜK paylarını ülkemizde yayıncılığın gelişmesi için nasıl kullandığını açıklamasının zamanı da gelmiştir. 
     İhalenin zamanı son derece yanlış seçilmiştir. Yıllardır yapılamayan ihale için seçilen ortama bir bakalım Ülkemizin içinde bulunduğu kriz nedeniyle dolar TL paritesi saptanamamakta, bankacılık işlemleri yerine getirilememektedir. Buna rağmen RTÜK televizyonlardan ihaleye girmek için 1.5 trilyon tutarında teminat mektubu istemekte, ihale sonuçlandığında da ihale bedelinin yaklaşık 5 trilyonluk kısmının bir ay içinde ödenmesini talep etmektedir. Aslında bu kadar olumsuz şartlarda bir açık artırmalı ihale düzenlemek devletin beş yıllık bir dönemi kapsayan böyle bir ihaleden elde edebileceği gelirin beklenenin çok altında kalacağını, esas kamunun bundan ötürü büyük zarar göreceğini görmek için büyük bir ekonomist olmaya da gerek yoktur. 
     Sayın Başkanın İhaleyi yapıp yayın kuruluşlarına lisanslarını verebilseydik, onların denetimi çok kolay olacak, rejim karşıtı yayınları tümüyle susturma imkanına kavuşacaktık’ şeklindeki sözlerini anlamaya imkan yoktur. Eğer Sayın Başkan’ın üstü kapalı söylemeye çalıştığı gibi rejim kaşıtı yayınlar’ var da RTÜK bu konuda bir şey yapmıyorsa, bu bir ihmalin itirafı değil midir 
     Gene Sayın Başkan ihale yapılabilseydi, hangi kanalın kimin olduğu net bir şekilde belirlenecek, yani tekelleşmenin önüne geçilecekti’ demektedir. Yapılacak ihalenin bizim birinci günden beri savunduğumuz ve RTÜK yasası değişikliğinin birinci maddesine koyduğumuz TV sahipliğinin şeffaflaştırılmasına nasıl bir katkıda bulunacağını anlayabilmiş değiliz. 
     Sonuç olarak, TVYD olarak ertelenen ihalenin bir an önce yapılmasını, ancak bunun sağlıklı bir ihale olabilmesi ve Sayın Başkan’ın dileklerinin gerçekleşebilmesi için önce 3984 sayılı yasanın değişmesini savunuyoruz. TBMM’nin canla başla ve büyük bir hızla çalıştığı bir dönemde hükümetimizin bu yasayı da bir an önce ele alarak sürüp giden kargaşaya son vereceğini umuyoruz." 
     



 SİYASET 



















</TEXT>
</DOC>
