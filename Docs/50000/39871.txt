<DOC>
<DOCNO> 39871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/son/sontur12.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis sınıfta kaldı 
</HEADLINE>
<TEXT>

     Türkiye Barolar Birliği Başkanı Özdemir Özok, Türkiye'de, ''iç barışın ciddi tehdit altında'' olduğunu ileri sürerek, ''Etnik ve dinsel nedenlere dayanan bölücülüğün yanında, mali ve ekonomik krizler birlik ve bütünlüğümüzü tehdit etmektedir'' dedi. 
     İnfaz ve usul yasalarında yapılan değişiklikler ile çıkarılan af ve erteleme yasaları ile suç ve ceza politikalarının temelinden sarsıldığını ifade eden Özok, özetle şunları kaydetti 
     ''Tüm eli kanlı katiller sokağa salınmıştır. Bunun sonucu suç sayısında büyük artışlar olmuş, kentlerde hırsızlık, gasp, kapkaç olağan hale gelmiştir. Bu olumsuz ortam hak ve adaletin gerçekleşmesinde özverili şekilde çalışan meslektaşlarımızı da etkilemiştir.'' 
     Özok, işadamı Üzeyir Garih'in katil zanlılarının yakalanması süreci ile Özgür Ünal adlı gencin Edremit Karakolu'nda intihar ettiğine ilişkin iddialardan sonra, polis hakkında yeni tartışmalar başladığını öne sürerek, iki olayda da polisin ''başarısız sınav verdiğini'' ifade etti. 
     
     







</TEXT>
</DOC>
