<DOC>
<DOCNO> 12495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/yasam/ayas.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Erotik şantaj 
</HEADLINE>
<TEXT>

Eğridir’de istedikleri ihaleyi alamayan 6 kişilik çete, CHP’li belediye başkanını "Nataşa’lı tuzağa" düşürdü, uygunsuz halde’ fotoğraflarıyla şantaj yaptı... 
     TESLİME TOSUN - YÜKSEL ÇAKIROĞLU OSMAN KARACAN DHA 

     Isparta’nın Eğirdir Belediye Başkanı CHP’li Tacittin Gencay, ihale’ vermemenin bedelini ağır ödedi. 
     Başkan Gencay, 18 Nisan 1999 seçimleri öncesinde kampanya harcamaları için hem akrabası hem de CHP’li olan Osman Çetinkaya’dan 58 maddi yardım aldı. Gencay’ın seçimi kazanmasının ardından Çetinkaya’nın ihale talepleri gelmeye başladı. İstediği ihaleleri vermediği için, Başkan Gencay ile Çetinkaya’nın arası kısa süre sonra bozuldu. Bunun üzerine Çetinkaya, intikam ve ihaleleri alabilmek için korkunç bir plan hazırladı. 
     
     Turizmci kamuflajı’ 
     Planını hayata geçiren Çetinkaya, kadın satıcısı İsmail Ergün’le anlaştı. 
     Ergün de, plan uyarınca, yanına aldığı Rus vatandaşı Olga Khryenaca ile birlikte, kendilerini turizmci olarak tanıtarak Başkan Gencay’ı ziyaret etti. Ergün, Çetinkaya’dan aldığı talimat uyarınca, Eğridir’de yatırım yapacakları yalanıyla kandırmayı başardığı Başkan Gencay’ı evine davet etti. Başkan Gencay, Kurban Bayramı’nın son günü, Antalya’nın Lara semtinde, Ergün’ün evine giderek, kurulan tuzağa düştü. 
     
     İçkisine uyku ilacı attılar00 
     Ergün, Olga Khryenaca, Başkan Gencay ve Natali Mantulyak adlı başka bir Rus kadının daha katıldığı sohbette, içki içilmeye başlandı. 
     Bu sırada bardağına uyuşturucu katılan Gencay kendinden geçti. Ardından eve Çetinkaya, kardeşi Hasan 50 ve yeğeni Rıza Hüseyin 32 de geldi. Bu üçlü, uyuyan Gencay’ı soyup, iki Rus kadınla çırılçıplak fotoğraflarını ve video görüntülerini çekti. Gencay, daha sonra yine uyur halde evinin yakınına bırakıldı. 
     
     Kadınlar itiraf etti 
     Daha sonra Gencay’ı telefonla arayan Çetinkaya, ihale ve arazi isteklerini tekrarlayarak, "Seks aleminin görüntüleri ve fotoğrafları elimde. İsteklerimi yerine getirmezsen tüm basın kuruluşlarına dağıtırım" diye tehdit etti. 
     Hemen polise giden Gencay, şikayetçi oldu. Gencay’ın verdiği bilgilerle tuzağa düştüğü ev bulundu, sahibi Süheyla Doğan gözaltına alındı ve asıl suçlulur yakalandı. Çetinkayalar suçlamaları kabul etmedi. Khryenaca ve Mantulyak ise, Ergün’le 200 dolara anlaştıklarını, Gencay ile çıplak fotoğraf ve görüntüler çekildikten sonra evden ayrıldıklarını itiraf etti. Adliyeye sevk edilen Osman, Hasan ve Rıza Hüseyin Çetinkaya ile İsmail Ergün tutuklandı. 
     


 YAŞAM 



















</TEXT>
</DOC>
