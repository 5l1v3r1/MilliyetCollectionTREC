<DOC>
<DOCNO> 5208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/son/sontur13.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Alkollü damat dehşet saçtı 
</HEADLINE>
<TEXT>

     Edirne'nin Uzunköprü ilçesinde, aile arasında çıkan tartışmada damat, tabancayla kayınvalidesini öldürdü, kayınpederini de elinden yaraladıktan sonra güvenlik güçlerine teslim oldu. 
     Hayrabolu Caddesi'ndeki evde, Hatice 45 ile eşi Cemalettin Selen 51 , yemek yerken damatları Cahit Özbek 38 ile tartıştılar. Çıkan tartışmada, damat Özbek, yanında taşıdığı ruhsatsız tabancayla rastgele ateş etmeye başladı. Vücudunun çeşitli yerlerine isabet eden mermilerle ağır yaralanan Hatice Selen, Uzunköprü Devlet Hastanesi'nde yapılan ilk müdahaleden sonra, Edirne'deki Trakya Üniversitesi Tıp Fakültesi Hastanesi'ne götürülürken yolda öldü. Elinden yaralanan Cemalettin Selen ise Devlet Hastanesi'nde tedavi altına alındı. Güvenlik güçlerine olaydan sonra teslim olan Cahit Özbek'in alkollü olduğu belirtildi. Olayla ilgili soruşturma sürdürülüyor. 




</TEXT>
</DOC>
