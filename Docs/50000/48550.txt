<DOC>
<DOCNO> 48550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/yazar/zbirand.html </URL>
<DATE> 2001/10/24/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Yaşasın Derviş’i bıktırmayı başardık 
</HEADLINE>
<TEXT>

     Hatırlıyor musunuz 
     Kemal Derviş, mart ayında Ankara’ya kuyruklu bir yıldız gibi gelmişti. 
     Özlediğimiz her şeye sahipti. 
     Pırıl pırıldı. 
     Doğruları, ağzında gevelemeden söylüyordu. 
     Nefis bir Türkçe ile ve son derece anlaşılır şekilde, hastalıklarımızı teker teker ortaya koyuyordu. 
     Heyecan içindeydi. 
     Amacı, Türkiye’yi rayına oturtabilmekti. 
     Rüyalarımızdaki beyaz atlı prens gelmiş ve hepimizi kurtaracaktı. İdealimizdeki politikacı-devlet adamını onun kişiliğinde bulmuştuk. Hatta yeni bir lider olarak gördük. Büyük bir çoğunluğumuz bağrımıza bastık. 
     Bütün bu gelişmeler yaşanırken, gelenekselleşmiş politikacılarımız -dinazorlar dahil- sipere yatıp beklemeye başladılar. 
     Diş biliyorlar, ancak renk vermiyorlardı. 
     Zaman geçtikçe, yavaş yavaş dişlerini gösterir oldular. 
     Bahçeli’nin bir dirsek atışı, Ecevit’in gagalaması, bir başkasının gazetecilere fısıldadığı söylentiler Derviş’in törpülenme sürecine girdiğinin en belirgin işaretleriydi. 
     Siyasi kadrolar, özellikle de bu içi boş liderler, Derviş’in etrafını alıp, radikal bir değişime gireceklerine, reformun önderliğini yapacaklarına, şark kurnazlığı ile Derviş’in altını kazmayı tercih ettiler. Zira korktular. Kemal Derviş’in popülaritesi hepsini titretti. 
     Aylar geçtikçe de, doğrusu başarılı ve üstü kapalı bir kampanya ile Derviş’i bıktırdılar. 
     Yapmadıkları kalmadı. 
     Sonunda, ekonomik programın sahibi kendileri değilmiş gibi davrandılar ve tek sorumlu olarak Kemal Derviş’i gösterdiler. 
     Bugün bakıyorum, artık eski Kemal Derviş yok. 
     Bıktığı, politika bataklığına itilmenin verdiği sıkıntıdan rahatsızlık duyduğu belli oluyor. Daha durgun, eskisi gibi net konuşmuyor, yorgunluk işaretleri veriyor. 
     Eğer içinde siyasete atılma niyeti varsa, Kemal Derviş için nereye gittiği belli olmayan bu trenden inme zamanı yaklaşıyor. Bu yükü taşımanın, nankör bir çevrede yaşamanın bir anlamı da kalmıyor. 
     Derviş çok iyi işler yaptı. 
     Bazı hataları olsa dahi, genel çizgisi doğruydu. Başkalarının çelmelerini taşımasını bildi. Ancak, artık nehrin bittiği anlaşılıyor. 
     Eğer bu hafta hükümet, devletin küçülmesi yolunda somut adımlar atamaz ve IMF’nin 3’üncü dilim kredisi serbest bırakılmazsa, Derviş’in bu tablo içinde devam etmesi için hiçbir neden kalmayacak. 
     Belki de doğrusu bu... 
     Bu şekilde devam etmenin hiçbir nedeni yok. 
     Türkiye’yi yönetenlerin h l krizin 
     11 Eylül sonrasında yeni boyutlarını tam olarak algılayabildiklerini göremiyorum. 
     Hem bu ülke kamuoyu, hem IMF, hem de ABD yetkilileri tepiniyor. Türkiye’nin en önemli sorunu, koalisyon hükümetinin topluma "tasarruf etmekte kararlı olduğu" yolunda güven verememesi. 
     Yapamıyorlar. 
     Devlet harcamalarını gerektiği gibi kısmaya elleri varmıyor. Bunu yaptıkları taktirde oy kaybedeceklerini bildikleri için ayak sürüyorlar. H l dışardan borçlanıp, içerde rahat etmeye çalışıyorlar. 
     Dışardan borç verecek olanlar da bunu gördükleri için, kara deliğe para atmak istemiyorlar. 
     Beceriksiz devlet kadroları şişman kalıyor, buna karşılık alın teriyle çalışanlar mağdur oluyorlar. özel sektör cılızlaşıyor, işsiz ordusu artıyor. 
     İşte insanları da en çok bu dengesizlik kızdırıyor. 
     Kızgınlık, artık giderek öfkeye dönüşüyor. 
     Kendinizi Kemal Derviş’in yerine koyun. Bu saçmalıkların arasında kalıp yok olmak ve günah keçisi mi olmak, yoksa bıçak kemiğe dayanınca bu insanları kaderleriyle başbaşa bırakıp çekilmek mi 
     Biraz da, gerçek sorumlular ortaya çıksınlar.... 
     
     







Demirel neden böyle yapıyor, anlamıyorum 


Durumun özeti 


Türkiye'de Afgan zirvesi 


11 Eylül sonrasının Tayyip Erdoğan'ı... 


Çıtayı yükseltmek 


Batman Petrol Üniversitesi 


Londra Washington yaklaşımıyla İstanbul çözümü 1 


Gelibolu Kabil parantezinde savaş 


Hem Doğu, hem Batı 


Erdoğan parasal kaynaklarını açıklamalı 


Piyasayı görmek, piyasaya bakmak... 


İGDAŞ vatandaşın parasını geri ver 


"Tamamen duygusal" bir vak'a 


Öğrencisine güvenmeyen üniversite KTÜ 


Savaş yazısı Vicdan aklama istasyonu 


"Yaklaşım" devlet kesesinden hovardalık oldu 


</TEXT>
</DOC>
