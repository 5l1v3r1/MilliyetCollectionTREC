<DOC>
<DOCNO> 41959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/son/sondun31.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Arap Birliği, ABD'deki Arap ve İslam toplumunun korunmasını istedi 
</HEADLINE>
<TEXT>

     Arap Birliği Genel Sekreteri Amr Musa, ABD Dışişleri Bakanı Colin Powell'dan, ''ABD'deki Arap ve İslam toplumuna zarar gelmemesi için gerekli önlemlerin alınmasını'' istedi. 
     Musa, basına yaptığı açıklamada, Arap Birliği daimi delegeler acil toplantısından sonra dün akşam Powell'la bir telefon görüşmesi yaptığını belirtti. 
     Musa, Powell'dan ayrıca, ''tehlikeli sonuçlar doğuracak acele açıklamalar yapılmamasını'' istediğini kaydetti. 
     Powell da Musa'ya ''Başkan George Bush ile bu konuyu görüştüğünü ve Amerikan yönetiminin, Arap veya Müslüman, etnik ve dini kökeni ne olursa olsun tüm Amerikalıları korumak için gerekli önlemleri alacağını ilettiğini'' söyledi. 
     New York ve Dallas'ta saldırılardan sonra Arap ve Asya kökenlilere yönelik çok sayıda saldırı meydana gelmişti. 
     
     
     







</TEXT>
</DOC>
