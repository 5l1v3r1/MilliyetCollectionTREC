<DOC>
<DOCNO> 44585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/ekonomi/eko08a.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere, 60 milyon poundluk terör parasını dondurdu 
</HEADLINE>
<TEXT>

     EKONOMİ SERVİSİ 

     İngiltere Ekonomi Bakanı Gordon Brown, Afganistan’daki Taliban rejimi ve terörle ilişkisi bulunan banka hesaplarını dondurdu. Hesaplarda yaklaşık olarak 60 milyon pound 130 trilyon lira olduğu kaydedildi. 
     Brown, terörist organizasyonların hayat damarlarını bu şekilde kesmeyi planladıklarını açıkladı ve bütün ülkeleri, bu konuda uyanık olmaları gerektiği konusunda uyardı. 
     Brown "Finansmana kolay ulaşabilmek modern terörizmin hayat damarlarından biridir. Hiçbir kurum, banka, finans şirketi hiçbir yerde teröristler için kaynak sağlamamalı ve işlem yapmamalıdır" diye konuştu. 
     Başbakan Tony Blair’in yaptığı açıklamada da terörle ilişkisi olduğu konusunda şüphe bulunan hesaplar ve kişilerle ilgili olarak kanunlarda acil düzenlemeler yapılacağı bildirildi. 
     



 EKONOMİ 





















</TEXT>
</DOC>
