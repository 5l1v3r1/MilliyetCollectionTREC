<DOC>
<DOCNO> 42694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/ekonomi/eko02.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa faiz düşüşüyle moral buldu 
</HEADLINE>
<TEXT>

ABD’nin ardından, Avrupa Merkez Bankası da yarım puan faiz indirdi. ABD’de de korkulduğu kadar büyük düşüş olmayınca, Avrupa borsaları yükselişle kapandı 
     ABD Merkez Bankası’nın FED ardından Avrupa Merkez Bankası’nın ECB faiz indirmesi, Avrupa borsalarının günü yükselişle kapamalarına neden oldu. 
     Londra FTSE 100 endeksi yüzde 3.01, Frankfurt DAX endeksi 3.49 ve Paris CAC ise yüzde 2.71 yükseldi. Avrupalı analistler, herkesin ABD’yi beklediğini ve açılışta büyük çapta alım satım olmamasının olumlu br gelişme olarak değerlendirildiğini belirtti. ABD’deki borsa açılışlarının ardından ECB’nin faiz indirimi sürpriz bir karar olarak yorumlandı. Piyasalarda istikrarın sağlanması için yarım puan faiz indiren yüzde 4.25’ten, 3.75’e ECB’nin bu hareketi borsaların kapanmasından hemen önce gerçekleşti. Gerek FED, gerekse ECB’nin faiz indirimlerinin bizzat FED Başkanı Alan Greenspan tarafından koordine edildiği bildirildi. Japon Merkez Bankası’ndan da benzer şekilde faiz indirimi beklenirken, dün Asya borsaları, ABD borsalarında büyük düşüşler olacağı endişesi ile geriledi. ABD’deki açılıştan önce kapanan Tokyo Nikkei endeksi yüzde 5.04 değer yitirdi. Hong Kong borsasında Heng Seng endeksi de yüzde 3.09 geriledi. 
     
     G - 7’ler toplanıyor 
     Çarşamba günü de G - 7 ülkelerinin ekonomi bakanları son ekonomik gelişmeleri değerlendirecekleri bir toplantı yapacaklar. 
     Bu toplantıda gerektiğinde neler yapılacağı konusunda ortak kararlar alınması bekleniyor. İtalya’da gelecek hafta bir toplantı daha yapacak olan bakanların ise bu kez uzun dönemli çözümler üzerine kararlar alması bekleniyor. 
     
Washington zirvesi ertelendi      Uluslararası Para Fonu IMF Yönetim Kurulu, IMF - Dünya Bankası’nın daha önce 29 - 30 Eylül’de Washington’da düzenlenmesi planlanan sonbahar dönemi toplantılarının ertelenmesini onayladı. 
     Dünya Bankası Başkanı James Wolfensohn açıklamasında, "ABD ile diğer üye ülkelerin hükümet yetkilileri istişarelerle, Dünya Bankası ve IMF yıllık Toplantılarını 29-30 Eylül’de düzenlememeyi kararlaştırmıştır. Banka’nın ve Fon’un normal işi kesintiye uğratılmayacaktır, toplantılar için gereken işlerin yürütülmesi için alternatif düzenlemeler belirlenecektir" diye konuştu. 
     



 EKONOMİ 




















</TEXT>
</DOC>
