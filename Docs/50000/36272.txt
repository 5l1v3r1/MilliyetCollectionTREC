<DOC>
<DOCNO> 36272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/son/sontur08.html </URL>
<DATE> 2001/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tahtale'ye porno CD baskını... 10 binin üzerinde CD'ye el kondu 
</HEADLINE>
<TEXT>

     Eminönü Tahtakale'ye, Asayiş Şube Müdürlüğü ekipleri tarafından düzenlenen baskında, porno CD ve kaset sattığı belirlenen 16 seyyar satıcı gözlem altına alındı. 
     El konulan tezgahlarda, piyasa değeri yaklaşık 50 milyar lira olan 10 binin üzerinde CD ve kaset ele geçirildi. 
     Asayiş Şube Müdürlüğü'ne bağlı Ahlak ile Yankesicilik ve Dolandırıcılık Büro Amirliği ekipleri, yeni oluşturulan sokak timlerinin de takviyesiyle bugün öğleden sonra Tahtakale'ye baskın düzenledi. 
     Porno CD ve kaset satan seyyar satıcıların hedef alındığı baskında, önce müşteri gibi davranan sivil ekipler, yasak yayın bulundurulan tezgahları tespit etti. 
     Ardından harekete geçen 7 amir ve 6 motorize ekibin de bulunduğu yaklaşık 75 kişiden oluşan polis ekipleri, tespit edilen tezgahlarda porno CD ve kaset satan 16 kişiyi gözlem altına alındı. 
     El konulan tezgah üzerinde ele geçirilen CD ve kasetlerin henüz sayımının sürdüğü, ele geçirilen 10 binin üzerindeki CD ve kasetin piyasa değerinin yaklaşık 50 milyar lira olduğu bildirildi. 
     
     







</TEXT>
</DOC>
