<DOC>
<DOCNO> 24162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/dunya/dun02.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversite Ege’yi karıştırdı 
</HEADLINE>
<TEXT>

9 Eylül Üniversitesi’nin Piri Reis araştırma gemisini Ankara’dan habersiz denize çıkarma kararı alması Ege’de mini bir krize neden oldu 
     BARÇIN YİNANÇ Ankara 

     9 Eylül Üniversitesi, Türkiye ile Yunanistan arasında 24 saatlik kriz yaşanmasına yol açtı. Üniversiteye bağlı Piri Reis gemisinin araştırma yapmak amacıyla denize açılma girişimi bir anda ortalığın karışmasına neden oldu. 
     24 saatlik mini kriz şöyle gelişti Piri Reis’in 4 Haziran’dan itibaren Ege’de araştırma yapacağı haberi Yunan Katimerini Gazetesi’nin dünkü sayısında duyuruldu. 9 Eylül Üniversitesi’nin Dışişleri Bakanlığı’nı bilgilendirmeden giriştiği çalışmayla ilgili haber Bakanlık’ta şaşkınlık yarattı. Üniversite ile yapılan temasın ardından konu Budapeşte’de bulunan iki dışişleri bakanı arasında ele alınarak, açıklığa kavuşturuldu. Yunan Dışişleri de bu yönde bir açıklama yaptı. 
     
Reppas da ortalığı karıştırdı      Ancak, Yunanistan Hükümet Sözcüsü Reppas’ın "Cem, bize Piri Reis’in Ege’ye gitmeyeceği yönünde güvence verdi" demesi Ankara’yı rahatsız etti. Bunun üzerine Dışişleri bir açıklama yaparak, "Temaslar sırasında bir teminat sözkonusu olmamıştır" dedi. Açıklamada, "9 Eylül Üniversitesi’nin çalışması Doğu Akdeniz’i kapsamakta ve bilimsel nitelik taşımaktadır" denildi. 
     



 DÜNYA 












</TEXT>
</DOC>
