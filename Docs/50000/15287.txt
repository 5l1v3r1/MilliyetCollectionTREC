<DOC>
<DOCNO> 15287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/son/sontur14.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaeli Emniyet Müdür Vekili görev başında fenalaştı 
</HEADLINE>
<TEXT>

     Kocaeli Emniyet Müdür Vekili Sinan Baloğlu, görevinin başında rahatsızlanınca hastaneye kaldırıldı. 
     Kaşgaldere’deki Emniyet Müdürlüğü binasında fenalaşarak koltuğuna yığılan Sinan Baloğlu 52 , ambulansla Kocaeli Üniversitesi Tıp Fakültesi Hastanesi’ne götürüldü. Yoğun bakım servisine alınarak solunum cihazına bağlanan ve kalp uzmanları ile kardiyologlar tarafından ilk müdahalesi yapılan Baloğlu’nun beyin tomografisi de çekildi. 
     Hastane Başhekimi Prof. Dr. Oğuz Özbay, Baloğlu’nun hastalığına ilişkin yaptığı açıklamada, kalp krizi veya beyin kanamasından şüphelendiklerini belirterek, "Durumu henüz netlik kazanmadı. Teorik olarak hayati tehlikesi var, ama tansiyonu normal ve genel durumu iyi. İlk belirlemeler, beyin kanaması ihtimalinin yüksek olduğunu gösteriyor" dedi. 
     Özbay, Vali Kemal Önal’ın da telefonla arayarak Baloğlu’nun sağlık durumuna ilişkin bilgi aldığını kaydetti. Bu arada, Baloğlu’nun hastaneye gelen eşi Handan Baloğlu, 2 çocuğu ve şube müdürleri de bekleyişlerini sürdürüyor. 2. sınıf Emniyet Müdürü olan Sinan Baloğlu, yaklaşık 10 gün önce geçici görevle merkeze alınan Erdinç Sarıalp’in yerine vekalet ediyordu. 
     




</TEXT>
</DOC>
