<DOC>
<DOCNO> 24884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/siyaset/asiy.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İstifası gerekliydi 
</HEADLINE>
<TEXT>

Başbakan Ecevit, Yüksel Yalova’nın istifasını değerlendirirken, "Hükümetin uyumu bakımından son derece sakıncalı bir durum ortaya çıkmıştı. Kendisi de bunu idrak etti ve görevini bıraktı" dedi 
     ELÇİN ERGÜN Mardin 

     Başbakan Bülent Ecevit, Şırnak ve bu ile bağlı Başağaç köyündeki Köy - Kent projesinde incelemede bulunmak üzere Mardin’e geldi. Ecevit, Şırnak’a giderken uçakta gazetecilerin sorularını şöyle yanıtladı 
     Yalova’nın istifasından sonra "Bakan Bey, konuştu diye istifaya mecbur bırakıldı" diye bir yorum vardı. Bu çok uç bir yorum mu 
     - Hükümetin uyumu bakımından son derece sakıncalı bir durum ortaya çıkmıştı. Onun için Sayın Yalova’nın görevinden ayrılması aslında yadırganacak durum değil. Kendisi de bunu idrak etti ve görevini bıraktı. 
     
     DSP’de düşündüğünüz bir değişiklik var mı 
     - Hayır. 
     
     Bakan sayısının indirilmesi söz konusu mu 
     - Hayır. 
     
     Yalova’nın istifasını istediğiniz yolunda ifadeler oldu. Ne derece doğru 
     - İkimiz de bunun gerekli olduğunu düşündük. 
     
     Bir bakanın bir açıklamasıyla bile döviz fiyatları yükseldi, faizler arttı. Türkiye’nin çok kırılgan bir ekonomik yapıya sahip olduğu görülüyor. Bunu ne zaman aşacağız 
     
Hemen krizden bahsediliyor      - Sadece ekonomi kırılgan değil, toplumdaki yapı kırılgan. En küçük bir olayda hemen krizden bahsediliyor. Birtakım kuruntu veya kaygılar üretiliyor. Bu da tabii ekonomiyi olumsuz etkiliyor. Bakanlar arasında tartışma çok doğaldır. Ama önemli olan anlayış birliğine varılmasıdır. Hükümet çalışmalarında bu hep sağlandı. 
     
     Bu hükümet yasal süresini doldurabilecek mi 
     - Tamamlayabilmesini temenni ederim. Uyumlu çalışıyor. Temenni ederim diyorum, çünkü Türkiye Cumhuriyeti, kuruluşundan bu yana ilk kez köklü yapısal reformlara kavuştu. Bunların sonuçları alınmadan seçime gidilmesi, bu hükümetin ömrünün sona ermesi çok yazık olur. 
     
     Yeni oluşumlar var. Sayın İnönü’nün onursal başkan, Sayın Derviş’in başbakan olacağı yönünde iddialar var. 
     - Bunlar birtakım senaryolar. Bunlarla ilgilenmiyorum. 
     
Mardin’e ikinci kapı sözü      Havaalanında Ecevit’i karşılayan çocuklar, Ecevit ve eşine çiçekler sundu. Ecevit, Habur sınır kapısının tekrar açılmasını isteyen Mardinli nakliyecilere, "Çarşamba günü Bakanlar Kurulu’nda bu konuyu çözeceğiz" dedi. Ecevit, Habur’un yanı sıra ikinci bir sınır kapısı açılacağını da söyledi. Mardin halayıyla karşılanan Ecevit, davulcunun yaptığı solo şovu da, 10 milyon lira bahşişle ödüllendirdi. ELÇİN ERGÜN 
     
Ecevit Irak’ın tavrı iyiye işaret      Başbakan Bülent Ecevit, Irak’ın durdurduğu petrol ihracatına yeniden başlamasını "iyiye işaret" olarak nitelendirdi. 
     Ankara’ya dönerken uçakta "Öğleden sonra Şırnak’ta, yeniden Yumurtalık’tan petrol verilmeye başlandığını öğrendim" diyen Ecevit, "Umarım ki, bundan sonra da bir aksama olmaz" dedi. Ecevit, Irak’ın tavrı nedeniyle dünya petrol fiyatlarının artabileceğine ve bunun da Türkiye ekonomisine zarar verebileceğine dikkat çekerek, "Neyse ki şu anda bu olasılık ortadan kalktı" diye konuştu. 
     



 SİYASET 










</TEXT>
</DOC>
