<DOC>
<DOCNO> 24922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/yazar/sazak.html </URL>
<DATE> 2001/06/04/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Gölge - güneş 
</HEADLINE>
<TEXT>

     Internette dolaşan bir Çin atasözünü Şükran Çelebi iletti 
     "Bir yerde küçük insanların büyük gölgeleri oluşuyorsa orada güneş batıyor, demektir " 
     İşte Türkiye gerçeğine cuk oturan bir laf ülkeyi krize sürükleyen siyasiler aynı hataları yineledikçe "çuvaldız" misali göndermeler de "yönetemeyen demokrasi"nin veteran oyuncularına gidiyor. Malum, Derviş'in tenis merakı yüzünden "memleket meseleleri" artık kortlarda konuşulur oldu Halil Bey dostumuzun sorusu, etkili bir servisin çizgiye düşmesinden beterdi 
     "Çıkar amaçlı çete oluşturmak suç oluyorsa, çıkar amaçlı parti kurmak neye giriyor " 
     Her oyunun kuralı var. Demokrasinin de .. Siyasi partilerin demokratik yaşamın vazgeçilmez unsuru sayılmaları, Anayasa hükmü. Vatandaşlar parti kurma hakkına sahipler. Siyasi partilerin kuruluşunda bir çıkar aranacaksa, akla gelen elbette "kamusal, toplumsal çıkardır." 
     Ne yazık ki, son yıllarda ülkenin yaşadığı ekonomik ve "etik çöküntü", sıradan yurttaşın siyasi partilere bakışını değiştirdi. 
     Toplumun büyük çoğunluğu Siyasi Partiler ve Seçim yasalarında köklü değişiklikler bekliyor. 
     Türkiye'de siyasi partiler, delege ağırlıklı "kast" sistemine göre örgütlendikleri için, ülke baş aşağıya gitse de, "lider oligarşisi"ne son vermek mümkün olmuyor. Seçim kaybetme dahil, başarısızlığın bir faturası yok Kötü yönetimin bedelini sadece halk ödüyor. 
     Vatandaş ancak beş yılda bir seçim sandığına giderek seçme hakkını kullanıyor. Kendisini temsil edecek milletvekillerini tercih şansı olmadığı gibi, özellikle büyük kentlerde çoğunu tanımıyor bile... Bu durumda "tek seçici" liderle "gölgesi"ndeki bir avuç yönetici olduğu için çoğu milletvekili "parti disiplini" adı altında tepedeki güce tapınmaya mecbur kalıyor. 
     Parti kongrelerinin de demokratik yarışa olanak tanımadığı ortada. Muhalefete soyunan tasfiyeyi göze alacak 
     Ekonomik krizle birlikte Türkiye şimdi yeni bir eşikte. 
     2002 baharında seçim hesapları yapılmaya başlandı. 
     Sağda ve solda yeni oluşumlar söz konusu. Derviş'e "sonbaharda hükümeti bırakıp parti kurması" öneriliyor. Tayyip Erdoğan da atağa kalktı. 
     Eskilerle yeniler arasındaki mücadele ilk seçimde "parti enflasyonu" yaşatabilir. Dileriz bu gürültü patırdı arasında halkın asıl beklentisi olan "çıkar ilişkilerinden arınmış" particilik ideali atlanmaz. 
     Yeni yüzler, yeni ilkeleri de beraberinde getirir. 
     Çin atasözünü unutmayalım 
     "Bir yerde küçük insanların büyük gölgeleri oluyorsa, orada güneş batıyor demektir." 
     Fırtınalı, puslu günler geçirdik güneş artık içimizi ısıtsın istiyoruz 
     
     







Yine o konu 


Nabza göre devletçilik 


Özrü kabahatinden büyük 


Bir piyanist, bir ressam... 


Kriz var kriz var 


Karışık kafalar... 


Gölge - güneş 


"Perükar salonu"nda politika 


Türkiye durumunu anlamış değil 


Trabzon’a 120 milyon dolar fındık parası 


</TEXT>
</DOC>
