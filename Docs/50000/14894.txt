<DOC>
<DOCNO> 14894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/spor/spo02.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüştü bilmecesi 
</HEADLINE>
<TEXT>

Fenerbahçe kalecisinin ayak bileğinde bağ zedelenmesi tespit edildi. Teknik heyet genç Oğuz’u hazırlarken, milli kaleci için "Oynayamaz" açıklaması yapılmaması şüphe çekti 
     YUSUF KOBAL 

     SARI - LACİVERTLİ takımda Rüştü’nün sakatlığı, Teknik Direktör Mustafa Denizli’nin açıklama yasağı koyması nedeniyle bilmeceye dönüştü. Deneyimli kalecinin dün ayak bileğinin MR’ı çekildi. Muayeneye koltuk değneği ile gelen Rüştü’de bağ zedelenmesi tespit edildi. Buna karşın "oynayamaz" şeklinde açıklama yapılmaması dikkat çekti. 
     MİLLİ kaleci doktorlar tarafından "ciddi" denilen sakatlığa rağmen Denizlispor maçında oynayabilme umudu taşıyor. Rüştü ayağını yere basamamasına, ağrılarına rağmen yarınki karşılaşmada forma giymek için çabalayacağını söyledi ve "Daha durumum belli değil. Ben oynamak istiyorum ama ağrılarım da var. Kesin durumu ben de tahmin edemiyorum" dedi. 
     
Bugünler için varım      HÜSEYİN YAVUZ 

     RÜŞTÜ’NÜN sakatlanması ile Fenerbahçe kalesini koruma şansı beliren Oğuz kendine güvendiğini söyledi. Genç file bekçisi, "Bana şans geldiği için mutluyum. Zaten bugünler için varım. Hazırım" diye konuştu. 
     OĞUZ, daha önce de resmi bir maçta kaleyi koruduğunu belirtip "Rüştü’nün sakatlanmasına üzüldüm ama, onu aratmayacağım" dedi. Genç kaleci kimseyi mahcup etmeyeceğini söyledi. 
     
DENİZLİ fedak rlık istedi      FENERBAHÇE Teknik Direktörü Mustafa Denizli dünkü çalışma öncesi futbolcularıyla bir toplantı yaptı ve "Şu andan itibaren herkesten fedak rlık bekliyorum" dedi. Bir hafta içinde üç kritik maç yapacaklarını hatırlatan Denizli, "Bu yol hem şampiyonluğa, hem de kupaya gidiyor. İkisini de alacağız" diye konuştu. 
     DEPLASMAN fobisine artık son vermeleri gerektiğini ifade eden Sarı - Lacivertli takımın patronu, "Lider bir takıma yakışanı yapmalıyız, İstanbul dışındaki bu karşılaşmalardan da galip dönmeliyiz. Bunu başaracağınıza inanıyorum" diyerek futbolcularına güven aşıladı. Denizli takım ruhuyla her zorluğun üstesinden gelebileceklerini de kaydetti. 
     
Prim dopingi      YÖNETİM, Denizli maçı öncesi futbolcuları paraya boğdu. Sarı-Lacivertli oyuncuların 600 bin dolar tutan transfer taksitleri dağıtıldı. Denizlispor hazırlıklarını dün sabah yaptığı tek antrenmanla sürdüren Fenerbahçe’de, Denizli tempoyu düşük tuttu. Çalışmaya Revivo çıkmadı. Takım bu sabah özel uçakla Çardak’a gidip Pamukkale’de kampa girecek. Taraftarlar takımı havalimanında törenle karşılayacak. 
     
     


 SPOR 





























</TEXT>
</DOC>
