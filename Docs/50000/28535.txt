<DOC>
<DOCNO> 28535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/yasam/yas01.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınları koca dayağı yakıyor 
</HEADLINE>
<TEXT>

Araştırmaya göre, eşiyle sık kavga eden kadınlar cinsel, şiddete maruz kalanlar ise cinayet suçlarını daha fazla işliyor... 
     İHSAN YILMAZ İstanbul 

     Türkiye’de 71 cezaevinde hükümlü olarak yatan tüm kadınlar arasında bugüne kadar yapılan en kapsamlı araştırma, çapıcı sonuçlar ortaya çıkardı. Hacettepe Üniversitesi, Birleşmiş Milletler ve Devlet Bakanlığı tarafından desteklenen, Adalet Bakanlığı ile işbirliği içinde yürütülen araştırmayı, sosyolog Prof. Dr. Tülin Günşen İçli ve ekibi yaptı. 
     Adalet Bakanlığı tarafından kitap olarak da yayınlanan araştırmaya göre, hükümlü kadınların yüzde 30.6’sı adam öldürme ve öldürmeye teşebbüsten, yüzde 27.8’i hırsızlık, gasp, soygun ve yankesicilikten, yüzde 14’ü de zina ve fuhuştan hüküm giymiş. Kadınlar en çok, maddi sıkıntı yüzde 32.9 ile namus ve kıskançlık yüzde 14.1 nedeniyle suç işliyor. 
     Araştırmanın en çarpıcı sonuçlarından biri de, kadınları suça yönelten kişilerin yüzde 66.4’ünün erkekler olması. Eşiyle sık sık kavga ettiklerini ifade eden kadınlar, cinsel suçları fazla işliyor. 
     Eşi tarafından fiziksel şiddete maruz kalan kadınlar adam öldürme, öldürmeye teşebbüs ve yaralama suçlarını fazla işliyor. 
     
     Kentte hırsızlık yaygın 
     Kendisine şiddet kullanıldığı zaman eşini öldürmeyi düşünenlerin oranı yüzde 6.2’e ulaşıyor. Öldürme, öldürmeye teşebbüs ve yaralama suçları eş, sevgili ve kumaya karşı beklenenden daha fazla oluyor. Namus uğruna ve kıskançlıktan adam öldüren kadınların aile çevresi suçu daha fazla anlayışla karşılıyor. 
     Evliler tarafından hırsızlık suçu beklenenden daha fazla işleniyor. Kentte yaşayan kadınlar malla ilgili suçları, kırsalda yaşayanlar ise cinayet ve cinsel suçları fazla işliyor. 
     
     İşte hükümlü kadın profili 

</TEXT>
</DOC>
