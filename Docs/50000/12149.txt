<DOC>
<DOCNO> 12149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/ekonomi/eko07a.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
HİLTON’da müthiş tesadüf 
</HEADLINE>
<TEXT>

     ZÜLFİKAR DOĞAN Ankara 

     Ekonomiden Sorumlu Devlet Bakanı Kemal Derviş, kendisinin bakanlık görevine atanmasının hemen ertesinde BDDK Başkanlığı görevinden istifa ederek ayrılan Zekeriya Temizel’e kendisiyle mutlaka görüşmek ve bir araya gelmek istediğini söyledi. 
     Ekonomi kurmaylarıyla dün gece Hilton Oteli’ndeki Marco Polo Restoranı’nın kapalı bölümünde bir araya gelen Derviş, BDDK’nın yeni başkanı Engin Akçakoca, Hazine Müsteşarı Faik Öztrak ve Merkez Bankası Başkan Yardımcısı Şükrü Binay’la üç saati aşkın değerlendirme yaptı. Aynı saatlerde Marco Polo Restoran’da arkadaşlarıyla akşam yemeği yiyen Temizel’i gören Derviş, yanına giderek kendisiyle mutlaka görüşmek, konuşmak ve bir araya gelmek isteğini iletti. Temizel de Derviş’in bu isteğine olumlu yanıt verdi. 
     
     Büyük beklenti yaratılmasın’ 
     BDDK eski Başkanı Temizel, açıklanan paketten çok büyük beklentiler yaratılmasının yanlış olduğunu vurgulayarak, şunları söyledi 
     "Bunun ötesinde zaten bir şey olmazdı. Bugüne kadar yapılması gerektiği halde yapılamayanların mutlaka yapılacağını söylemek dışında yapacak bir şey yoktu, bu yapıldı. O nedenle de çok büyük beklenti yaratılması sonrasında da paketten bir şey çıkmadığı yorumlarının yapılmasını doğru bulmuyorum." 
     


 EKONOMİ 


















</TEXT>
</DOC>
