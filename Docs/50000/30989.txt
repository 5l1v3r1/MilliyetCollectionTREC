<DOC>
<DOCNO> 30989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/yazar/mujde.html </URL>
<DATE> 2001/07/08/ </DATE>
<TIME>  </TIME>
<AUTHOR> Gani MÜJDE  </AUTHOR>
<HEADLINE>
Ayşe Hatun Önal konuştu... 
</HEADLINE>
<TEXT>
"Ben Fransa’ya Hitler’le gittim" 
     Burnundan soluyordu adeta. Veya burnu estetikli olduğu için bir kemik yanlış kaynamış, solunum güçlüğü çekiyordu. Bir sigara yaktı, sigarayı 10 dakika kadar çakmağın aleviyle kavurduktan sonra attı zaten. 
     - Yazın Gani Bey, bari doğrusunu siz yazın. 
     - Yazıyorum efendim. Yalnız biraz daha hızlı yazabilmem için şu göğüs dekoltenizi kapatsanız diyorum. 
     - Tamam kapatıyorum. 
     - Ne diyeceksiniz bu konuda Sayenizde bir yuva daha Avcılar zeminindeki binalar gibi orta yerinden çatladı. 
     - Ben yuva yıkan kadın değilim bir kere Gani Bey. Boğaziçi Üniversitesi Kandilli Deprem Araştırmaları Enstitüsü’ne sordum. Benimle ilgili hiçbir yıkım kaydına rastlamamışlar. Bana "7.9’luk kadın" diyenler utansın esas. 
     - Peki, Kaya Bey’le Nice’e gitmediniz mi 
     - Evet, ben Nice’e gittim ama sevgilim Hitler’le beraber gittim. Biliyorsunuz ona hayran olduğumu açıklamıştım. Geçenlerde aradı, birlikte Nice’teki Lili Marlen kafeye gittik. Üstelik Kaya Bey de Roma’ya gitmiş ya teknik direktör olarak. 
     - Boşverin siz, bütün yollar Roma’ya çıkar Ayşe Hanım. Aldığımız istihbarata göre Kaya Bey’le aynı uçaktaymışsınız. 
     - Canım, kaptan pilotla da aynı uçaktaydık. Bu birlikte olduğumuzu gösterir mi 
     - Ama aynı kadehten şarap içmişsiniz. 
     - Kadeh eksiği vardı da o yüzden kollarımızı birbirine dolayıp aynı kadehten içmek zorunda kaldık. Üstelik Kaya Bey plastik fuarına gittiğini açıkladı ya. 
     - Amaaan bırakın allahaşkına Ayşe Hanım ve Hatun Hanım. Plastip show bunlar, plastip... 
     - Ben onu bunu bilemem. Kaya Bey benim tipim değil. Daha bi kere bile toplu katliam yapmamış adamı ben n’apıyım 
     - Hülya Hanım evi terk etmiş ama... 
     - Kocaman yalan, bi kere Hülya Hanım evi terk etse bile kimse farkına varmaz ki canım. Evinde durduğu yok ki, kadının her saniye bir işi var. 
     - Ama bu kez ciddi galiba... 
     - Bizim de niyetimiz ciddi... 
     - Pardon... 
     - Yok bi şey. Zzzt Saint Tropez... 
     - Sert erkeklerden hoşlanıyorsunuz galiba. 
     - Evet. Kadir Bey’den de bu yüzden hoşlanıyordum ama o malum etek olayından sonra bitti benim için. 
     - Ümit Davala 
     - Saçlarını kesmeyi reddetti. Ne o öyle karı gibi Üstelik benim jölelerimi kullanıyordu, bastım tekmeyi. 
     - Peki sırada kim var 
     - Çok yoruldum, uzunca bir süre aşk hayatıma ara vermek istiyorum. Süre şu andan itibaren başladı. Ve doldu... n 
     
Web-Cam      Olacağı buydu. Maykıl Jackson’un metamorfozu bizim estetik meraklılarının kulağına silikon olur inşallah. Sonunda böyle olmak da var çünkü... 
     
Türk tipi sit-com      Televizyonlarda biri bi şey tutturmayagörsün. Taklitleri pıtrak gibi çıkıveriyor ortaya. 
     Uşaklı muşaklı bir "Türk ailesinin" hikayesi olan "Dadı" tuttu ya, herkes yabancı bir sit-com’u Türkiye’ye uyarlama derdinde. 
     Ben onlara yardımcı olayım dedim ve bize uygun bir sit-com’u Türkleştirdim. 
     
     Bir nükleer santralde çalışan Macide ve Suavi Jr. çiftinin mutlu bir hayatları vardır. 
     Ergenlik çağındaki çocukları Şaheste, Aheste ve Beste ile aralarında kuşak çatışması olsa da evlerinin yan komşusu Rahip Cemal onları iyi bir Hıristiyan olarak yetiştirmeye çalışmaktadır. 
     Aheste’nin zenci arkadaşı Vahap ise asi bir çocuktur. 
     Kurduğu Black Ice adlı çete ile okul çocuklarından haraç toplamakta ve bu toplanan haraçla Meksikalı Zapatistalar’a yardım etmektedir. 
     İşte tam bu sırada Şaheste’nin yeni erkek arkadaşı Kristofullah duruma el koyar. 
     Kristofullah, FBI’ın Sirkeci bürosunda çalışmaktadır çünkü. 
     Beste ise 5. Cadde’de geçirdiği trafik kazasının şokunu üzerinden atamamıştır ki bir de Şükran Günü yemeği için aldığı hindi kaybolmuştur. 
     Olaylar böyle devam eder gider... 
     
Yenilikçi Erbakan      Kim demiş Erbakan gelenekçi diye 
     Kızına Çırağan’da vals eşliğinde düğünü babam mı yaptırdı 
     Oğlunun kep giyme töreninde papaz cüppesi giymesine babam mı izin verdi 
     Versace kravatları babam mı takıyor 
     Tayyip yenilikçiymiş... 
     Hadi ordan... Tayyip’in bir tangosunu gösterin dişimi kırayım. 
     
     







Foto Forum 


Ecevit IMF desteği sürecek 


Duvara konuşan adam 


Türkiye, tuhaf bir çıkmaza girmiş durumda... 


Faize terapi 


Pembe geceler 2 


Ciddi bir ihmal 


Yaz tatili nasıl geçiyor 


"Ben Fransa’ya Hitler’le gittim" 


Bu da Kastelli'nin kıssadan hissesi... 


Kanlıca meydanına radar 


Danada kopacak kuyruk kalmadı 


IMF krizinde cehaletin bedeli sefalet 


Ecevit gene de...’ farklı 


Duayenden tekstile veto 


</TEXT>
</DOC>
