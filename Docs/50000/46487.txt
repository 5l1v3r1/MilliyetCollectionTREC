<DOC>
<DOCNO> 46487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/son/sondun03.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
"ABD, Afganistan'ı inşa etmek zorunda değil" 
</HEADLINE>
<TEXT>

     ABD'nin eski dışişleri bakanlarından Henry Kissinger, ''ABD'nin savaştan sonra, bombaladığı Afganistan'ı yeniden inşa etmek gibi bir kaygısı bulunmadığını'' söyledi. 
     Virginia'daki askeri enstitüde konuşan Kissinger, ''Dünyayı tek başımıza biz onaramayız. Bu Birleşmiş Milletler'in görevi olmalıdır. 
     Afganistan'ı yeniden inşa etmeye kalkarsak, bu ülkeyi daha önce işgal etmiş olan devletlerin karşılaştığı krizle karşı karşıya kalırız. Bu da Kabil'de bir hükümet kurulduktan sonra kırsal alanı kontrol etme sorunudur'' dedi. 
     Kissinger konuşmasında, ''1989 yılında, mücahitlere Sovyet ordularını ülkeden atma konusunda destek verdikten sonra, ABD'nin dünyanın bu kesimine daha fazla önem vermesi gerektiği'' görüşünü de savundu. 
     Sovyetler yenilgiye uğratıldıktan yıllar sonra, 1996 yılında Taliban örgütü Afganistan'da iktidarı ele geçirmişti. 
     






</TEXT>
</DOC>
