<DOC>
<DOCNO> 22487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/guncel/gun13.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaspçı bu kez ev bastı 
</HEADLINE>
<TEXT>

     İZMİR DHA 

     İzmir'de yeni evlenen Hatice Şen'in oturduğu daireye giren gaspçı, silah tehdidiyle düğün takılarını alarak kaçtı. 
     Olay dün 15.00 sularında Halil Rıfatpaşa Caddesi, 360 nolu apartmanın zemin dairesinde meydana geldi. Zil çalınca kapıyı açan Hatice Şen, silahlı bir kişiyle karşılaştı. Kimliği belirsiz kişi, Şen'i banyoya kilitledikten sonra, düğünde geline takılan yaklaşık iki milyar lira değerindeki bilezik ve kolyeleri alarak kaçtı. 
     Banyonun penceresinden bağıran Şen'in sesini duyan komşuları polise haber verdi. Çilingirle gelen polis kapı açıldıktan sonra Hatice Şen’in silahlı bir soyguncunun saldırısına uğradığını bildirdi. 
     Şen, "Zil çaldı. Bir erkek, isim vererek apartmanda oturup oturmadığını sordu. Tanımadığımı söyleyip kapattım. Tekrar kapı çaldı ve aynı kişi silah tehdidiyle içeri girdi. Yaklaşık iki milyar değerindeki bilezik ve kolyelerimi aldı ve beni banyoya kilitledi" dedi. 
     



 GÜNCEL 























</TEXT>
</DOC>
