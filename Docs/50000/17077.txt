<DOC>
<DOCNO> 17077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/son/soneko19.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası döviz İnterbank'ında dolar 1 milyon 230 bin lira 
</HEADLINE>
<TEXT>

     Merkez Bankası döviz Interbank'ında, piyasanın açılışı sonrasında satış fiyatı 1 milyon 260 bin liraya yükselen dolar, şu an itibarıyla 1 milyon 230 bin liradan işlem görüyor. 
     Piyasanın açılışından önce alış fiyatı 1 milyon 230 bin lira satış fiyatı da 1 milyon 247 bin lira olan dolar, açılışla birlikte bir miktar yükselmiş ve alışta 1 milyon 245 bin liraya, satışta da 1 milyon 260 bin liraya çıkmıştı. 
     Doların fiyatı öğleden sonra gelen satışlarla birlikte, alışta 1 milyon 230 bin lira, satışta da 1 milyon 237 bin liraya geriledi. 
     Dolar fiyatının gerilemesine ilişkin değerlendirmede bulunan ilgili çevreler, bunun için belirgin bir neden olmadığını ancak ekonomik program için dış yardım miktarı belirlenene kadar, Merkez Bankası'nın işaret ettiği 1 milyon 150 bin lira-1 milyon 300 bin lira arasında seyretmesini beklediklerini ifade ediyorlar. 
     
     




</TEXT>
</DOC>
