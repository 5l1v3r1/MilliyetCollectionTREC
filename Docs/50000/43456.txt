<DOC>
<DOCNO> 43456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/son/sonspo12.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ve Fenerbahçe'nin attığı ve yediği gollerin analizleri 
</HEADLINE>
<TEXT>

     Galatasaray ile Fenerbahçe, ligde bu sezon yaptıkları 5 maçta da golcülüklerini genelde ilk yarılarda gösterdiler. 
     Ezeli rekabette yarın karşı karşıya gelecek 2 takım da ligde bu sezon ilk yarılarda toplam 7 gole imza attılar. 2 ekibin de derbi maçta kalesini bu devrede iyi koruması gerektiği, bu istatistiklerle ortaya çıkarken, Fenerbahçe'nin ilk yarılarda fazla gol yemesi 5 golün 4'ünü , Galatasaray'ın bu devrede gol atma şansını artırıyor. 
     Galatasaray bu sezon ligde attığı toplam 12 golden 7'sini ilk yarılarda, 5'ini ise ikinci devrelerde kaydetti. 
     Fenerbahçe ise, attığı 11 golün 4'ünü ikinci yarılarda filelere gönderdi. 
     Galatasaray, ilk yarılarda attığı 7 golün 3'ünü 20'li dakikalarda buldu. 
     Galatasaray, Çaykur Rizespor maçında 21 ve 23, Malatyaspor maçında da 27. dakikada gole ulaştı. 
     Fenerbahçe, ilk yarıda attığı 7 golden 4'ünü ilk yarının son 15 dakikasında kaydetti. 
     ''Kanarya'', Samsunspor maçında 41 ve 44, Ankaragücü maçında 33, Kocaeli maçında da 40. dakikada rakip fileleri sarstı. 
     Galatasaray ve Fenerbahçe kalelerinin zayıf dönemleri ise birbirlerine zıt görüntüler ortaya çıkıyor. 
     2 takımdan Galatasaray, ikinci yarıda fazla gol yerken, Fenerbahçe de ilk yarılarda kalesinde zaafiyet gösteriyor. 
     Sarı-kırmızılılar, ligde bu sezon yediği 5 golün 4'ünü ikinci devrelerde kalesinde görürken, bu dönemde kötü sinyaller verdi. 
     Fenerbahçe ise rakibinin tam tersine, yediği 5 golün 4'ünü ilk yarılarda kalesinde gördü. 







</TEXT>
</DOC>
