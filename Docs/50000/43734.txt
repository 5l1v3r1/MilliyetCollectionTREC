<DOC>
<DOCNO> 43734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/25/ekonomi/eko02.html </URL>
<DATE> 2001/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Afgan parası değer kazanırken lira eriyor 
</HEADLINE>
<TEXT>

ABD’nin her an saldırması beklenen Afganistan’ın parası dolar karşısında değerlenirken, Türk Lirası hızla değer kaybediyor 
     EKONOMİ SERVİSİ 

     Türkiye’nin, Afganistan’a yapılması beklenen saldırıda harek t üssü olabileceği yönündeki endişeler, Türk Lirası’nın dolar karşısındaki değerini düşürdü. Ekonomiden sorumlu Devlet Bakanı Kemal Derviş’in, geçtiğimiz günlerde ATO Başkanı Sinan Aygün’e espri yollu "Allah’a şükür Afganistan’dan daha iyiyiz" demesiyle şakalara konu olan Afganistan’ın parası beklenenin aksine değer kazandı. 
     Afgan parasıyla birlikte dünyanın en değersiz para birimi olan Türk Lirası dolar karşısında erimeye devam ediyor. ABD saldırısına uğramasına az bir zaman kalan Afganistan’da geçen hafta başında 78.500 Afgani eden doların değeri hafta sonunda 55.000 Afgani’ye geriledi. Avrupa para birimleri karşısında değer kazanan dolar, dün Türkiyede ise 1 milyon 600 bin lira sınırına yaklaştı. Dolar bankalararası piyasada 1 milyon 563 bin liradan satılırken, bugüne kadar çıktığı en yüksek seviyeye ulaştı. Dolar serbest piyasada da 15 bin lira artarak 1 milyon 560 bin liraya çıktı. Alman markı da 6 bin lira artarak 730 bin liraya yükseldi. Merkez Bankası dün açtığı 20 milyon dolarlık satış ihalesinde ise 1 milyon 560 bin liradan satış yaptı. 
     
     Dünya borsaları hızla toparlandı 
     Avrupa’da kötü günler yaşayan havayolu şirketlerinin sigorta kapsamına alınmasıyla borsalar toparlandı. Başta sigoracılık, bankacılık, havayolu ve teknoloji şirketlerindeki alımlarla hızlı bir yükseliş yaşandı. Londra yüzde 5.48, Paris yüzde 5.70, Frankfurt yüzde 6.40 ve İtalyan Borsası yüzde 7.07 artış kaydetti. Saldırı sonrası kötü günler geçiren New York Borsası da açılışta yüzde 4.17, Nasdaq da yüzde 5.60’lık yükseliş yaşadı. Analistlerin pozitif yorumları yükselişte etkili oldu. 
     İstanbul Borsası da yüzde 2.86’lık artış gösterirken İMKB - 100 Endeksi 7.515 puana çıktı. 
     
Taliban gidecek’ beklentisi      Afganistan’daki Taliban yönetiminin yakında sona ereceği beklentileri Afgan parasını değerlendirdi. ABD’nin Afganistan’a müdahale olasılığı her geçen gün güçlenirken, terör saldırısından sonra hızla değer kaybeden ülkenin ulusal parası Afgani, son günlerde önemli ölçüde değer kazandı. 
     Afganistan ve Pakistan pazarlarında geçen hafta 78.500 Afgani eden doların değeri dün 55.000 Afgani’ye düştü. Böylece, Afgan parası dolar karşısında 11 Eylül’de ABD hedeflerini vuran terör saldırılarından önceki değerine yaklaşmış oldu. 
     Eski Afgan hükümdarı Zahir Şah’ın yakında ülkeye dönerek yönetimi eline alacağına ilişkin beklentilerin güç kazanması, Afgani’nin değerlenmesine neden oldu. 
     



 EKONOMİ 





















</TEXT>
</DOC>
