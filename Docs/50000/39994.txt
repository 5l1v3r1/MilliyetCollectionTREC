<DOC>
<DOCNO> 39994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/son/soneko03.html </URL>
<DATE> 2001/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağustos'un zam şampiyonu maça giriş ücretleri... 
</HEADLINE>
<TEXT>

     İstanbul'da Ağustos ayında en fazla fiyat artışı, yüzde 233.3 ile açık tribün maç giriş ücretinde görüldü. 
     Maç giriş ücretindeki artışı, yüzde 41.9 ile müze giriş ücreti, yüzde 25 ile salatalık ücreti, yüzde 21.4 ile akide şekeri izledi. 
     Yılın sekiz ayında ise fiyatları en çok artan ürünler, yüzde 233.3'le yine açık tribün maç giriş ücreti, yüzde 135.0 ile 12 kg'lık tüpgaz, yüzde 122.8 artışla balık ücreti ve yüzde 104 artışla buzdolabı ücreti oldu. 
     İstanbul Ticaret Odası İTO Ağustos ayında ve ilk sekiz aylık dönemde İstanbul'da perakende fiyatları en fazla artan maddeleri açıkladı. 
     Açıklamaya göre, geçen ay en yüksek artış kişi başına 1 milyon 500 bin liradan 5 milyon liraya çıkan açık tribün maç giriş ücretinde gerçekleşti. 
     
     Ağustos tablosu 
     Geçen ay perakende fiyatı en fazla artış gösterenlerden maç giriş ücreti 1 milyon 500 bin liradan 5 milyon liraya, müze giriş ücreti 3 milyon 875 bin liradan 5 milyon 500 bin liraya yükseldi. 
     Geçen ayki fiyat artışları, balıkta yüzde 17.3, defterde yüzde 16.8, kurşun kalemde yüzde 15.7, toz şekerde yüzde 15.3, kesme şekerde yüzde 15, çamaşır makinesinde ve gaz fırınında yüzde 12.4 oranında gerçekleşti. 
     Fiyatı en az artanlar ise sakatat,yufka,tahin helvası,erkek berberi, beyaz peynir, örgü yünü oldu. 
     Sakatat yüzde 2,yufka ve tahin helvası yüzde 2.1, erke berberi yüzde 2.2, beyaz peynir 2.3, örgü yünü yüzde 2.4 zam gördü. 
     
     8 aylık sonuçlar 
     İTO'nun verilerine göre, Aralık-Ağustos döneminde ortalama perakende fiyatı en fazla artan ürünler, yüzde 233.3 artışla yine açık tribün maç giriş ücreti, yüzde 35 artışla 12 kg'lik tüpgaz, yüzde 122.8 artışla balık ve yüzde 104 artışla buzdolabı oldu. Fiyatı en çok artan diğer maddeler şöyle sıralandı 
     ''Kibrit ve Boğaz Köprüsü geçiş ücreti yüzde 100, Fuel Oil yüzde 99.2, elektrik yüzde 94.7, şile bezi yüzde 93.3, benzin yüzde 91.6, gazyağı ve ampul yüzde 89.1, yemek odası takımı yüzde 83.7, çamaşır makinesi yüzde 82, elektrik süpürgesi yüzde 79.7,gaz fırını yüzde 73.9, gazoz yüzde 73.5, bafra sigarası yüzde 72.2, oturma odası takımı yüzde 71.7, kolalar yüzde 71.1, meyve suları 69.1, armut yüzde 67.8'' 







</TEXT>
</DOC>
