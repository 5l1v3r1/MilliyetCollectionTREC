<DOC>
<DOCNO> 2356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/ekonomi/eko04.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurumsal yatırımcı fakiriyiz 
</HEADLINE>
<TEXT>

50 milyar dolarlık döviz mevduatı, 60 milyar dolarlık altınımız olmasına karşın, kurumsal yatırım tutarı 4 - 5 milyar dolar 
     İş Bankası Genel Müdür Yardımcısı ve Kurumsal Yatırımcı Yöneticileri Derneği KYD Başkanı Yusuf Ziya Toprak, Türkiye’de oldukça geniş bir potansiyele rağmen kurumsal yatırımcı tanımına giren yatırım fonları, yatırım ortaklıkları ve hayat sigortaları portföy büyüklüğünün son derece yetersiz olduğunu söyledi. 
     Toprak, Türkiye’de tasarruf sahiplerinin 50 milyar dolarlık döviz mevduatı ve çoğu birikim amaçlı 50 - 60 milyar dolarlık altını bulunmasına karşın, kurumsal yatırımcı portföyünün sadece 4 - 5 milyar dolar düzeyinde bulunduğunu belirtti. Küçük tasarrufların sermaye piyasaları yoluyla ekonomiye kazandırılması, piyasalara derinlik ve fiyat istikrarı sağlanabilmesinde kurumsal yatırımcıların kilit rol oynadığına işaret eden Toprak, ’Ülkede eğer 20-30 milyar dolarlık yatırım fonu veya yatırım ortaklığı portföyü bulunsaydı kamu borçlanmasında yaşamakta olduğumuz sorunlar yaşanmayacaktı’’ dedi. Toprak, borsada görülen aşırı dalgalanmaların da bu denli ağır ve sık görünmeyeceğine dikkat çekti. 
     
     Yatırım alternatifleri bilinmiyor 
     Tasarrufçuların yatırım alternatiflerini bilmediğini ve çoğu ailenin birikim aracı olan altının ekonomiye hiçbir katkısının olmadığını vurgulayan Toprak, ’1994 krizinden bu yana parasını döviz veya altında değerlendiren yatırımcı TL mevduat, yatırım fonu veya Hazine bonosu ürünlere göre ciddi kayba uğradı’’ dedi. 
     


 EKONOMİ 



















</TEXT>
</DOC>
