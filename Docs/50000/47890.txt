<DOC>
<DOCNO> 47890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/son/sondun26.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Binlerce Afgan mülteci Pakistan'a girdi 
</HEADLINE>
<TEXT>

     Pakistan'a, güneybatıdaki Şaman sınır kapısından binlerce Afgan mültecinin girdiği bildirildi. 
     Görgü tanıkları, sınır kapısından bugün 4 bine kadar mültecinin Pakistan'a girdiğini söylediler. 
     AFP'nin haberine göre tanıklar, mültecilerin çoğunun kadın ve çocuklardan oluştuğunu, sınırın Afganistan tarafında da Pakistan yetkililerince girişleri engellenen binlerce kişinin bulunduğunu belirttiler. 
     Doğrulanmamakla birlikte, sınırın Afganistan tarafında toplanan 10 bin kişinin Pakistan'a girmek istediği öne sürülüyor. 
     BM Mülteciler Yüksek Komiserliği'nden bir yetkili, söz konusu rakamları doğrulayabilecek durumda olmadığını bildirdi. 
     Şaman sınır kapısı, Pakistan'ın Belucistan eyaletinin başkenti Keta yakınlarında, Afganistan'daki Kandahar kentinin karşısında yer alıyor. 
     






</TEXT>
</DOC>
