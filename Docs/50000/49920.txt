<DOC>
<DOCNO> 49920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/spor/bnba.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Potanın kalbi atmaya başladı 
</HEADLINE>
<TEXT>

NBA’deki mücadele start aldı. Jordan ilk maçında yenildi, Hidayet 11 sayı attı 
     NBA’de ikinci sezonunu yaşayan Hidayet Türkoğlu takımının Seattle Supersonics’i 101 - 95 yendiği maçta 23 dakika görev yaptı, 11 sayı üretti. Hidayet, iki sayılık sekiz atışın dördünü, üç sayılık üç atışın ise birini sayıya çevirirken, bir faul atışından da yararlanamadı. Altı ribaund alan, iki asist yapan Hidayet, bir de top kaybetti. Yugoslav Divac 27 sayı ile en skorer isim olurken, Stojakovic de 26 sayı ile vatandaşına eşlik etti. 
     NBA Ligi’nde 2001 - 2002 sezonuna start verilirken, uzun bir aradan sonra basketbola kesin dönüş yapan efsanevi yıldız Michael Jordan, takımı Washington Wizards ile oynadığı ilk resmi maçından mağlubiyetle ayrıldı. Kullandığı 21 atıştan ancak yedisini sokan ve maçı 19 sayı ile tamamlayan Jordan, beş ribaund alıp altı da asist yaptı. New York’un 93 - 91 kazandığı karşılaşmada Latrell Sprewell 28 sayı ile galibiyete imzasını attı. 
     
Diğer sonuçlar Cleveland - Boston 89 - 108 New Jersey - Indiana 103 - 97 Orlando - Toronto 114 - 85 Minnesota - Philadelphia 83 - 74 Dallas - Detroit 94 - 87 Houston - Atlanta 89 - 84 U S.Antonio - LA Clippers 109 - 98 Utah - Milwaukee 84 - 75 Phoenix - Denver 96 - 99 LA Lakers - Portland 98 - 87      



 SPOR 




























</TEXT>
</DOC>
