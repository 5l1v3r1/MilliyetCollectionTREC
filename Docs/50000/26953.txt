<DOC>
<DOCNO> 26953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/siyaset/siy06.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmen vekilden kumara özgürlük 
</HEADLINE>
<TEXT>

Meclis’te yasa önerisi verdi 
     GÜNSELİ ÖNAL Ankara 

     Yaşamında bir kez, "gezmek" için gittiği kumarhanede kumar oynamayan ve çay içip çıkan DSP’nin öğretmen milletvekili Perihan Yılmaz, "kumarhanelerin açılmasını" öngören bir yasa önerisi verdi. 
     Evinde çocuklarıyla ve arkadaşlarıyla iskambil oynayan, "51’de çok iddialıyım, bu oyunda üzerime yok" diyen Yılmaz, önergeyi vermesinin gerekçesini, "Kumar oynayanların yurtdışına gitmesi nedeniyle ayda 250 milyon dolar kaçıyor. Kumar oynamak isteyen zengin turist Türkiye’ye gelmediğinden döviz girdisi de olmuyor" diye açıkladı. 
     Matematik öğretmeni olarak konunun maddi boyutu üzerinde yaptığı incelemeler sonucunda önergesini veren Yılmaz, kumarhanelerin açık olduğu sırada Bodrum’da tatil yaparken teyzesinin eşiyle bir kumarhaneyi "merakından" gezdiğini ancak kumar oynamayıp çay içtiğini anlattı. 



 SİYASET 
















</TEXT>
</DOC>
