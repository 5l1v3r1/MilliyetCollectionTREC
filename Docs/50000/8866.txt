<DOC>
<DOCNO> 8866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/son/sondun10.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanada göçmen kabul kotasını artırıyor 
</HEADLINE>
<TEXT>

     Yeni göçmen kabulü oranını 2002 yılında bu yıla kıyasla yüzde 4'den daha yüksek oranda artıracak olan Kanada yeni yılda 235 bin yabancı göçmen kabul edecek. 
     Kanada Göçmen İşleri Bakanı Elinor Caplan'ın açıklamasına göre, bu yıl 225 bin kişilik göçmen kabul kotası 2002'de 10 bin kişi daha artırılacak. Geçen yıl 227 bin göçmen ve mülteciyi kabul eden Kanada, uzun vadede, her yıl nüfusunun yüzde 1'i kadar olan 307 bin 500 göçmen ve mülteci kabul etmeyi planlıyor. Kanada ekonomisinin dünyada rekabet gücünü koruyabilmesi için yetenekli, beceri düzeyi yüksek işgücüne ihtiyacı var. Kanadalı Bakan Caplan'ın deyişiyle ''göçmenler ve ailelerinin, gerçekten çok çalışan,Kanada ekonomisi, toplumu ve kültürünü inşa etmeye katkıda bulunacak kişiler olması gerekiyor.'' 




</TEXT>
</DOC>
