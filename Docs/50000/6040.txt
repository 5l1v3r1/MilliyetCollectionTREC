<DOC>
<DOCNO> 6040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/spor/spo02.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kupayı istiyoruz’ 
</HEADLINE>
<TEXT>

Mustafa Denizli, "Oyuncularımla iftihar ediyorum" dedi 
     TUNCAY ŞEN 

     Oyunu övdü 
     FENERBAHÇE Teknik Direktörü Mustafa Denizli, hem Galatasaray’a, hem de takımına övgüler yağdırdı. Denizli, "Türkiye böyle iki takıma sahip olduğu için iftihar etmeli. Ben oyuncularımla iftihar ediyorum. Konsantrasyon kaybı yüzünden maçı tehlikeye attık. Ama kazanmayı bildik. Bizim birden fazla özelliğimiz vardı, Galatasaray’ın da öyle. Fenerbahçe’nin uzun yıllar sonra bu kupayı almasını istiyoruz" diye konuştu. 
     
     "Allah’a yalvardım" 
     SAHANIN yıldızı Revivo ise, "Ben hayatımda ne böyle bir maç ne de böyle bir seyirci gördüm. İnanılmaz bir oyun oldu. Maç içinde sürekli gidip gelen şansımız için Allah’a yalvardım. Lazetiç penaltı kaçırdığı zaman da kendi kendime bugün Allah bize yardım edecek’ dedim. Sergilediğim oyundan ve takımımın kupada finale yükselmesinden de son derece memnun oldum" dedi. 
     
"Final Diyarbakır’da oynansın"      FENERBAHÇE, Türkiye Kupası final maçının Diyarbakır’da oynanmasını istiyor. Asbaşkan Uğur Dündar, "Diğer finalist takımın yöneticileri ile görüşüp, onları da ikna etmeye çalışacağız. Federasyon da uygun görürse finali Diyarbakır’da oynarız" dedi. Atilla Kıyat ise, "Diyarbakırlı kardeşlerimize Gaffar Okkan’ın acısını unutturmak için finali orada oynamak istiyoruz" diye konuştu. 
     


 SPOR 
































</TEXT>
</DOC>
