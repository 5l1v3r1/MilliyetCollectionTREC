<DOC>
<DOCNO> 47367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/son/sonspo01.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Nantes Teknik Direktörü ''Skordan memnunuz'' 
</HEADLINE>
<TEXT>

     FC Nantes Teknik Direktörü Raynald Denoueix, Avrupa Şampiyonlar Ligi'nde deplasmanda Galatasaray karşısında aldıkları 0-0'lık skorun kendileri için iyi bir sonuç olduğunu söyledi. 
     Denoueix, maçtan sonra düzenlediği basın toplantısında, maçın ilk yarısının zor geçtiğini belirterek, ''Bu yarıda oyun ortadaydı. İkinci yarıda biraz daha serbest oynadık. Önemli pozisyonlar bulduk, ama değerlendiremedik. Sonuçtan memnunum'' dedi. 
     Galatasaray maçında galibiyeti hedeflediklerini ifade eden Denoueix, ''Birbirinden zor iki maç oynadık. Maalesef Galatasaray'ın galibiyetine burada cevap veremedik. Bu maçın zor olacağını biliyorduk. Galatasaray oldukça güçlü bir takım. Ne zaman, nasıl oynayacağı belli olmuyor'' diye konuştu. 
     Denoueix, grupta bundan sonra gol averajının sıralamada etkili olacağını da sözlerine ekledi. 
     






</TEXT>
</DOC>
