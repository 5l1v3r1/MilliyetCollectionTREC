<DOC>
<DOCNO> 11234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/dunya/dun01.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre oyunu bozdu 
</HEADLINE>
<TEXT>

Ermeni soykırımı yasa tasarısı İsviçre Ulusal Meclisi tarafından reddedildi. Dışişleri Bakanı Deiss, 'Türkiye ile ilişkilerimizi aslı bilinmeyen bir olay için bozmak istemiyoruz' dedi 
     ZAFER ATAMER Milliyet 

     İsviçre'de İstanbul doğumlu Rum asıllı milletvekili Josef Zisyadis'in Ulusal Meclis'e sunduğu "Ermeni soykırımı" tasarısı, 70'e karşı 73 oyla reddedildi. 15 gün önce hükümete yaptığı başvurusu reddedilen Zisyadis, böylece Ulusal Meclis tarafından da geri çevrilmiş oldu. 
     Ulusal Meclis'te dünkü oylamadan önce söz alan Josef Zisyadis, Türklerin Ermenilere karşı soykırım uyguladığı iddialarını yineleyerek, "Bu soykırımın İsviçre tarafından da kabul edilip, tanınmasını istiyorum" dedi. 
     
Bakandan ders      İsviçre Dışişleri Bakanı Joseph Deiss ise yaptığı karşı konuşmada, "Bizler böyle şeyleri bilmiyoruz ve de inanmıyoruz. Ayrıca, Türkiye ile olan ilişkilerimizi de 87 yıl önce olduğu iddia edilen, aslı bilinmeyen bir olay için bozmak istemiyoruz. Sizleri sağduyuya davet ederek, isteğin reddedilmesini öneriyorum" diye konuştu. 
     Bu konuşmanın ardından yapılan oylamada Ermeni tasarısı 3 oy farkla reddedildi. Tasarının reddedilmesinden sonra duyduğu memnuniyeti dile getiren Türkiye'nin Bern Büyükelçisi Metin Örnekkol, Milliyet'e yaptığı açıklamada şunları söyledi 
     "Ben, hükümetim adına İsviçre Parlamento ve dışişlerini bir mektupla uyararak, bunun tamamen yanlış olduğunu, bu işin en doğrusunu tarihçilerin belirleyeceğini ifade ettim ve tasarının kabul edilmesinin iki ülke arasındaki iyi ilişkilere gölge düşüreceğini söyledim. Onlar da sağduyularını kullanarak, bu saçma talebi reddettiler. Bence karar, her iki ülke adına da son derece yararlıdır." 
     


 DÜNYA 











</TEXT>
</DOC>
