<DOC>
<DOCNO> 49903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/magazin/mag02.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Çağla’nın yüreği kimin için çarpıyor 
</HEADLINE>
<TEXT>

     MAGAZİN SERVİSİ 

     DELİ YÜREK’LE KULAÇ ATTI 
     AKMERKEZ’DE kişiye özel defileyle bitme noktasına gelen Çağla Şıkel - Beyaz aşkı üzerinde yine kara bulutlar dolaşıyor. Haftasonu dergisine göre, son Kıbrıs seyahatlerinde otellerini ayıran, İstanbul’a da ayrı uçaklarla dönen Beyaz ile Çağla’nın arasını, Kenan İmirzalıoğlu açtı. Özellikle Çağla’nın, İmirzalıoğlu’yla son günlerde birkaç kez bir araya gelmesi ve Kıbrıs’ta baş başa kulaç sallaması, ayrılık dedikodularını artırdı. 
     
     BABAM KIZIYOR, ÇEKTİRMEM’ 
     BEYAZ ile Şıkel ise, bu iddialara, beraberliklerinin sürdüğü, bazı çevrelerin kendilerini ayırmak için kampanya başlattığı sözleriyle cevap veriyor. Ancak genç çift, iddiaları yalanlamak için dahi olsa fotoğraf çektirmeye yanaşmıyor. Şıkel, buna gerekçe olarak da babasını gösteriyor ve "Artık babam bu tür görüntüler vermemi istemiyor. Bu yüzden ne Beyaz’la fotoğraf çektirmek ne de açıklama yapmak istiyorum" diyor. 
     



 MAGAZİN 















</TEXT>
</DOC>
