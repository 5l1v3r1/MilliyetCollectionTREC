<DOC>
<DOCNO> 44686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/son/sondun25.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Suudi Arabistan Ladin'in ailesini korumayı taahhüt etti 
</HEADLINE>
<TEXT>

     Suudi Arabistan, uluslararası terörist Usame Bin Ladin'in ailesini ve akrabalarını Suudi vatandaşları olarak korumayı taahhüt etti. 
     İçişleri Bakanı Prens Nayif, Okaz gazetesine verdiği demeçte, ''ailenin, içlerinden birinin yaptıklarından sorumlu tutulamayacağını'' söyledi. 
     Prens, Bin Ladin'in ailesinin, Suudi vatandaşı olarak diğer Suudiler gibi bütün haklara ve sorumluluklara sahip olduğunu belirterek, ''ailenin, diğer Suudi vatandaşları gibi hem ülke içinde, hem de dışında korunacağını'' kaydetti. 
     Amerikan basınında çıkan haberlerde, Bin Ladin'in ABD'de yaşayan ya da okuyan ailesinden 24 kişinin, 11 Eylül'deki terörist saldırılardan sonra ülkeden ayrıldığı yazılmıştı. 
     Ailesi, yıllar önce siyasi faaliyetleri yüzünden Bin Ladin'i reddetmişti. Suudi Arabistan da kraliyet ailesine karşı faaliyetleri yüzünden Bin Ladin'i vatandaşlıktan çıkarmıştı. 
     






</TEXT>
</DOC>
