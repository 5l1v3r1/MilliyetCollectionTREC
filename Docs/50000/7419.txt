<DOC>
<DOCNO> 7419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/son/sonspo05.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Siirt maçı hazırlıklarını tamamladı 
</HEADLINE>
<TEXT>

     Fenerbahçe, yarın deplasmanda yapacağı Siirt Jet-Pa Spor maçının hazırlıklarını tamamlayarak kampa girdi. 
     Uçakla dün Batman'a ve oradan da karayoluyla Siirt'e gelen Fenerbahçe, yaptığı antremandan sonra kaldığı otele geçti. 
     Bugün öğle saatlerinde teknik direktör Mustafa Denizli yönetiminde Atatürk Stadı'nda basına kapalı olarak yapılan son ter idmanına, dünkü idmanda sakatlanan Rüştü dışındaki tüm futbolcuların katıldığı öğrenildi. Hazırlıklarını tamamlayarak Erdef Oteli'nde kampa giren Fenerbahçe, Atatürk Stadı'nda yarın yapılacak maçın saatini beklemeye başladı. Öte yandan Fenerbahçe'yi izlemek için Siirt'e bölgedeki illerden gelen çok sayıda taraftar nedeniyle, maç biletlerinin 1 gün önceden tükendiği bildirildi. 
     




</TEXT>
</DOC>
