<DOC>
<DOCNO> 37990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/guncel/gun00.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Prof. Doğan sük tu hayaldir’ 
</HEADLINE>
<TEXT>

Alevi Bektaşi Kuruluşları Birliği’ne katılmayan Cem Vakfı’nın Başkanı İzzettin Doğan sert eleştirilere hedef oluyor... Ali Balkız, Doğan’ı birliği zayıflatmaya çalışmakla suçlarken Abidin Özgünay "Kendisi maalesef sük tu hayaldir" diyor 
     YOLUNU ARAYAN ALEViLiK - 6 
RUŞEN ÇAKIR - İHSAN YILMAZ 

     Alevi - Bektaşi Kuruluşları Birliği ABKB Başkanı Ali Doğan "Tüm Alevileri kapsayan bir kuruluş olmadığına göre hiçkimse Aleviler adına konuşamaz" dese de Alevi hareketi içinde ciddi bir çekişme yaşanıyor. Hacı Bektaş Veli Kültür ve Tanıtma Dernekleri Genel Başkanı Attila Erden de "Kişi ve kuruluşların kendilerini Alevilerin esas temsilcisi saymaları onların örgütlülük boyutlarıyla doğru orantılı. 5 - 15 kişilik vakıf veya 60 - 70 kişilik derneklerle kendilerini Alevilerin esas temsilcileri sayanlara acımak gerekir" diyerek çekişmeyi doğruluyor. 
     
     Ortada iki kutup var 
     Ortaya çıkan iki kutuptan biri çok sayıda kuruluşun "çatı örgütü" halindeki ABKB, diğeri ise Prof. İzzettin Doğan’ın liderliğini yaptığı Cem Vakfı. Türkiye ve Avrupa’dan 163 örgüt, 14 - 15 Haziran 2000 tarihinde Hacı Bektaş’ta bir araya gelerek bir üst çatı örgütü oluşturmaya, ortak bir program çerçevesinde hareket etmeye ve yasal statü kazanmaya karar verdi. 25 Eylül 2000’de de ABKB kuruldu. Cem Vakfı da bu kurultaya delege göndermesine, kuruluş çalışmalarına katılmasına karşın daha sonra çekildi. 
     Pir Sultan Abdal Kültür Derneği Başkanı Ali Balkız, "Ayrı baş çekme Sayın Doğan için karizmatik bir davranış haline gelmiş. Haksız suçlamalar yöneltmiş, birliği zayıflatmayı amaçlamıştır" diyor. Doğan’a bir suçlama da, eski Barış Partisi Genel Başkanı Abidin Özgünay’dan geliyor 
     
     Devletin uzantısı oldu’ 
     "Alevilerin, etinde, kemiğinde ve genlerinde var kabul ettikleri kutlulukları, tarihsel sicile yakışmaz biçimde harcayan Sayın Doğan maalesef bir sükutu hayaldir. Cem Vakfı onun elinde, Aleviliğe meşruiyet vermeye yanaşmayan iktidar partilerinin parasal lütfuna uzatılan bir keşkuli fukaraya dönmüştür." 
     Alevi hareketi içinde önemli bir rol oynayan Almanya Alevi Birlikleri Federasyonu Başkanı Turgut Öker de "Cem Vakfı, devletin Aleviler içindeki bir uzantısı olarak hareket etmektedir. Aleviliği uzun vadede Sünnileştirecek anlayışı hakim kılmaya çalışmaktadır" diyor. 
     
Türkü barlarda Alevi kültürü      İstanbul Beyoğlu’nda özellikle Alevi kültürünü yansıtan türkü barların sayısında hızlı bir artış var. Duvarları kilimlerle döşenmiş, dar mekanlarda Aşık Veysel’den, Pir Sultan Abdal’dan, Karacaoğlan’dan ezgiler dinleniyor. Tuncelili Nurettin Güleç 30 yaşında. Taksim’deki Yörem isimli türkü barın hem sanatçısı hem de sahibi. "Alevilik bir yaşam ve duruş biçimidir. Bu barlarla özdeşleştirilemez. Burası için Alevi barı diyemeyiz" diyor. Güleç, neticede ticari bir işletme olan barda her şeye rağmen müziğin özünden uzaklaşmadan işini yapmaya çalışıyor. 
     
     Aramızda çatışma falan yaşanmıyor 
     Son dönemde Galatasaray Kulübü başkanlığı için adı geçen Prof. İzzettin Doğan, Alevi dedesi, uluslararası hukuk profesörü kimliği ve yoğun lobi faaliyetleriyle "en karizmatik Alevi lider" tanımlamasını hak ediyor. "Öyle bir iddia içinde olmadım. Ama bir karizma söz konusuysa kamuoyuna takdim ediliş biçiminde ve samimiyetindedir" diyen Prof. Doğan temsil sorunu konusunda şöyle konuştu "Alevi İslam inancının haklarını savunan 3 - 5 ciddi kurum vardır ve bunlar da bellidir. Benim şahsımda bir Cem Vakfı var. Onun dışında Hacı Bektaş Vakfı vardır. Diğer arkadaşların hiçbiriyle aramızda Alevilik üzerine bir çatışma yoktur. Karşılaştığımızda sarmaş dolaş oluruz." 
     
     Artık daha iyi örgütleniyorlar 
     Pir Sultan Abdal Kültür Derneği Başkanı Ali Balkız, Alevi örgütlenmesini düne göre daha ileri bir noktada görüyor ve nedenlerini şöyle sıralıyor 

</TEXT>
</DOC>
