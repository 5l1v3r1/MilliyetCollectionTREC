<DOC>
<DOCNO> 25451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/ekonomi/eko06.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugünün KOBİ’leri geleceğin YABİ’leri 
</HEADLINE>
<TEXT>

     Koç Holding Bilgi Grubu, Microsoft Türkiye’nin liderliğinde, küçük ve orta ölçekli işletmelere KOBİ yönelik yeni bir internet portalını www.kobiline.com hizmete sundu. 
     Microsoft CEO’su Steve Ballmer ile Koç Holding Yönetim Kurulu üyesi ve İnşaat ve Maden Grubu Başkanı Mustafa Koç, KOBİ’leri yeni ekonomik düzene taşıması planlanan projeyi basın toplantısıyla tanıttı. Koç, "Bu proje KOBİ’leri global rekabet düzeyine çıkarmayı hedeflemektedir. KOBİ’lerinin ihracat ve finansman başta olmak üzere çeşitli servislerden aldıkları payı yükseltmeyi amaçlıyoruz" dedi. 
     KOBİ’lerin yarının YABİ’leri yarının büyük ölçekli işletmeleri olduğunu belirten Koçbank Yönetim Kurulu Başkanı Burhan Karaçam ise "Projeden kısa vadede parasal açıdan bir şey beklemiyoruz" dedi. 
     
Yeni iş fırsatı      Proje, Koçnet, Microsoft, Koçbank, Arthur Anderson, Dünya Gazetesi, KoçBryce ve LBS’nin ortaklığıyla gerçekleştirildi. Sitede KOBİ’lere yeni iş fırsatları, pazar bilgi paylaşımı, danışmanlık ve bankacılık gibi hizmetler veriliyor. 
     



 EKONOMİ 



















</TEXT>
</DOC>
