<DOC>
<DOCNO> 11220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/son/sontur15.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Emek Platformu'nun kararı "Eylem..." 
</HEADLINE>
<TEXT>

     Emek Platformu Başkanlar Kurulu, 17 Mart ile 18 Nisan günlerinde eylem yapacak. 
     Emek Platformu eylem takvimi Başbakan Ecevit ile görüşmeyle başlayacak, kitlesel basın açıklamalarıyla devam edecek ve 14 Nisan'da da bütün çalışanların katılımıyla gerçekleştirilecek bir mitingle sona erecek. 
     Emek Platformu Başkanlar Kurulu toplantısı yaklaşık ikibuçuk saat sürdü. Toplantı sonrasında alınan kararları Dönem Sözcüsü TMOBB Genel Başkanı Kaya Güvenç açıkladı. Güvenç, halkın refah düzeyini yükseltmeyi, gelir dağılımındaki dengesizlikleri gidermeyi ve rant yerine üretimi amaçlayan hiçbir politikanın çözüm üretemeyeceğini söyledi. IMF ve Dünya Bankası politikalarından vazgeçilemedikçe sorunlara çözüm bulunamayacağını yineleyen Güvenç, "Cilası ve gerekçesi ne olursa olsun, halkı dışlayan, onayımızın alınmadığı bir IMF-Dünya Bankası ve hükümet programını kamuoyu desteğinden mahrum bırakmaya kararlıyız" diye konuştu. 




</TEXT>
</DOC>
