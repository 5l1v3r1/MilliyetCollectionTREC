<DOC>
<DOCNO> 22148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/son/sontur03.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Karayollarında bakım onarım çalışmaları 
</HEADLINE>
<TEXT>

     Karayollarının bazı kesimlerinde sürdürülen yapım çalışmaları nedeniyle ulaşım kontrollü olarak sağlanıyor. 
     Karayolları Genel Müdürlüğü'nden yapılan açıklamaya göre, İstanbul-Ankara D-100 Devlet Yolu'nun 120-122. kilometreleri arasındaki Adapazarı Beşköprü Mevkii'nde yol yapım çalışmaları nedeniyle geçiş kuzey ikileme yolundan sağlanıyor. 
     Açıklamada, Samsun-Çorum yolunun 19-20. kilometreleri arasındaki şev akması nedeniyle ulaşımın, bölünmüş yolun bir bölümünden iki yönlü olarak sağlandığı, Afyon-Antalya yolunun Sandıklı-Keçiborlu arasındaki kesiminin 0-69 kilometreleri arasında yapım çalışmalarının devam ettiği bildirildi. 
     Karayollarının yapım, bakım ve onarım çalışmaları sürdürülen kesimlerinde yavaş gidilmesi, trafik işaret ve işaretçilerine uyulması, araçlarda takoz bulundurulması, aşırı yağış alan yörelerde ani heyelan ve çökme olaylarına karşı dikkatli olunması gerektiği kaydedildi. 







</TEXT>
</DOC>
