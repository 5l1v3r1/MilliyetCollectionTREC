<DOC>
<DOCNO> 36999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/spor/spo03.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim-Bom bombaladı 
</HEADLINE>
<TEXT>

Yönetim, daha ilk haftadan hakemlere ateş püskürdü. Bülent Uzun sert bir dille eleştirildi, "G.Saray’a kötü niyet besliyor" denildi 
     HALİL ÖZER 

     GALATASARAY yönetimi, dün yazılı bir bildiri yayınladı. Bildiride Gaziantep maçının hakemi Bülent Uzun sert bir şekilde eleştirilirken, MHK’den de hakem seçiminde dikkatli davranması istendi. Açıklamada,öGeçen sezon Ankaragücü ile oynadığımız kritik maçta oyuncumuz Okan Buruk’u bir kaç dakika içinde gösterdiği iki sarı kartla oyun dışı bırakan Bülent Uzun, bu kez aynı oyunu Gaziantep’te sahneye koydu ve Suat Kaya’yı benzer bir şekilde sahadan attı" ifadeleri kullanıldı. 
     UZUN’un maçın 44. dakikasında faul yapanı değil, başka oyuncuya sarı kart gösterdiği belirtilirken, "Doğru kart çıksaydı rakibimiz ilk yarıda 10 kişi kalacaktı. Uzun’un Galatasaray’a kötü niyet beslediğini düşünüyoruz. Büyük yatırımlar yapan spor kulüplerinin kalitesiz hakemler tarafından heba olmaması gerektiği kanaatindeyiz" denildi. Bu arada Başkan Mehmet Cansun, bundan sonra kırmızı kart gören oyuncuların ağır bir şekilde cezalandırılacağını söyledi. 
     
Jardel idmana çıktı      GALATASARAY’DA Jardel, takımla birlikte idmana çıktı. Brezilyalı golcünün hiçbir futbolcuyla konuşmaması dikkati çekti. Sarı - Kırmızılı takım, İtalya’nın Roma takımı ile oynayacağı ve Jardel’in de forma giyeceği hazırlık maçı için bugün Almanya’ya gidecek. 
     
Mario Jardel’de geri sayım      GALATASARAY’da Jardel’in transferinin en geç dört gün içinde sonuca bağlanacağı belirtildi. Jardel’i isteyen takımlar listesine Almanya’nın Hertha Berlin Kulübü de katılırken, Fulhamlı yöneticilerin İstanbul’da Başkan Cansun ile bir görüşme yaptığı öğrenildi. 
     
Mondragon uyarıldı      GALATASARAY Teknik Direktörü Lucescu, Gaziantep dönüşünde uçakta Mondragon’u uyardı. Lucescu, "Yan toplarda kalemiz sürekli tehlike yaşıyor. Dikkatli olmanı istiyorum" dedi. Lucescu, Eser Özaltındere’den de Mondragon’u yan toplar için çalıştırmasını istedi. 
     
Karan kötü      LEVSKİ Sofya maçında sakatlanan ve Almanya’ya gönderilen Ümit Karan’dan kötü haber geldi. Ümit’in çapraz bağlarında ödem oluştuğu ve en az bir ay sahalardan uzak kalacağı belirtildi. Bu arada Hakan Ünsal’ın durumu henüz tam olarak açıklığa kavuşmazken, Perez’in de diz kıkırdaklarında zedelenme tespit edildi. 
     
Haciz yolda      İSPANYA’nın Real Sociedad Kulübü, Arif’in transferinden olan alacaklarını tahsil etmek amacıyla haciz için harekete geçti. Real Sociedad Başkanı Jose Luiz, "FIFA ve UEFA’ya resmi başvuruda bulunduk. Galatasaray’ın gerek Şampiyonlar Ligi karşılaşmalarında, gerekse Jardel’in transferinden doğacak para girişlerine temlik koyduracağız. 3.5 milyon dolarımızı istiyoruz" dedi. 
     



 SPOR 


























</TEXT>
</DOC>
