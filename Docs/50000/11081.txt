<DOC>
<DOCNO> 11081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/ekonomi/eko06.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Bankalar için kaygıya gerek yok 
</HEADLINE>
<TEXT>

     ANKARA Milliyet 

     Başbakan Bülent Ecevit, bankalarla ilgili kaygıya gerek olmadığını söyledi. 
     Devlet Bakanı Kemal Derviş’in de katılımıyla yapılan liderler zirvesinin ardından Ecevit, "Çalışmalarımız daha birkaç gün sürecek. Ulusal ekonomik programın ana hatları üzerinde duruyoruz" dedi. Bankacılık sorunu üzerinde durduklarını belirten Ecevit, "Kesinlikle belirtmek istiyorumki bankalarla ilgili vatandaşın, girişimcinin kaygı duyması için hiçbir sebep yoktur. Göstergeler oldukça iyi gidiyor. Kaygı verici bir şey yok" dedi. 
     Bu arada Hazine ve Bankacılık Düzenleme ve Denetleme Kurumu BDDK başkanlığına atama kararnamelerinin Derviş’in bugün TBMM’de ant içmesinden sonra Köşk’e gönderileceği belirtiliyor. Hazine için BDDK Başkan Yardımcısı Faik Öztrak, Hazine müsteşar yardımcıları Aydın Karaöz, Hakan Özyıldız’ın, BDDK için Teoman Kerman, İbrahim Betil, Tevfik Altınok, İş Bankası eski genel müdür yardımcısı Halil Yetgin’in isimleri geçiyor. 
     


 EKONOMİ 


















</TEXT>
</DOC>
