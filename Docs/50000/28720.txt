<DOC>
<DOCNO> 28720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/son/soneko04.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine bu hafta tam 187.4 milyon dolar dış borç ödeyecek 
</HEADLINE>
<TEXT>

     Hazine, bu hafta 187.4 milyon dolar dış borç ödemesi gerçekleştirecek. 
     Yılbaşından bu yana yapılan dış borç ödemeleri toplamı ise 5 milyar 317.8 milyon doları buldu. 
     Müsteşarlık verilerine göre, Hazine haftanın en büyük dış borç ödemesini, 90 milyon dolarla bugün gerçekleştiriyor. Hazine'nin yarın 28.2 milyon dolar, 27 Haziran'da 36.4 milyon dolar, 28 Haziran'da 23.2 milyon dolar ve 29 Haziran tarihinde 9.5 milyon dolar ödemesi bulunuyor. 
     Hazine'nin bu haftaki ödemesi de dikkate alındığında, yapacağı dış borç ödemeleri 5.5 milyar doları geçecek. 
     Öte yandan yılın ilk çeyreğinde en fazla dış borç geri ödemesi, 804.9 milyon dolarla Şubat ayında gerçekleşti. Bunu 631.2 milyon dolarla Mart ayı ve 503.9 milyon dolarla da Ocak ayı izledi. Hazine, yılın ikinci çeyreğinde Nisan'da 1 milyar 168.6 milyon dolar, Mayıs'ta 634.8 milyon dolar dış borç ödemesi yaptı. 
     Haziran ayının ilk üç haftasında yapılan dış borç ödemeleri toplamı ie 1 milyar 574.4 milyon dolar oldu. 
     
     







</TEXT>
</DOC>
