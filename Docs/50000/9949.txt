<DOC>
<DOCNO> 9949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/yasam/yas04.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk gemisi BERAAT etti 
</HEADLINE>
<TEXT>

Fransızların Teknemizi batırdı’ diye suçladığı Türk gemisinin, tam aksine onları kurtarmaya çalıştığı kanıtlandı... Bunu ortaya çıkaran ise Fransız uzmanlardı 
     Hafta başında Fransa mahreçli bir haber düştü ajanslara... Habere göre, "Marmara Princess adlı Türk gemisi, Fransa açıklarında bir balıkçı teknesini mahmuzlayarak’ batırmıştı. Üstüne üstlük Fransız teknesini orada, öylece kaderine terk etmişti.." Ancak tüm bu iddiaların merkezindeki Marmara Princess’in, kazayla ilgisinin olmadığı bizzat Fransız makamlarınca kanıtlandı. 
     
     Savcılık açıkladı 
     Kazanın ardından bir limana çekilen ve günlerdir orada tutulan Türk gemisi hakkında açılan dava nedeniyle, Fransız dalgıçlar batan tekneye daldı. Sonuçta Fransız teknesinde hiçbir çarpışma izine’ rastlanmadı. 
     Davaya bakan Saint-Nazaire Savcılığı’nın açıklamasında, "Fransız gemisine çarpılmış olsaydı, çok önemli hasar meydana gelirdi. Oysa dalgıçlar böyle bir ize rastlamadı" denildi. 
     Türk gemisinin kaptanı, pazartesi günü meydana gelen kazayla ilgili iddialar üzerine, sadece ters dönen balıkçı motoruna yardıma gittiklerini söylemişti. 
     
Kaptanın seyir defteri ne diyor      MUSTAFA BAKACAK İstanbul 

     Kazadan günler sonra özgürlüğüne kavuşan Marmara Princess adlı geminin kaptanı Ali Baba, seyir defterine kaza günü 26 Şubat’ta, özetle şunları yazmıştı 
     13.10 Kötü hava yüzünden rota 073 yapıldı. Demire gidilecek. 
     15.00 Sancak baş omuzlukta, yaklaşık 45 - 60 derecede, bir milde balıkçı teknesinin alabora olduğu görüldü. Kurtarma manevrasına başlandı. 
     15.01 Kanal 10 ve 16’dan Mayday’ SOS çağrısı yapılarak balıkçı gemisinin radardaki pozisyonu verildi. Personele alarm verildi. 
     15.20 Rüzg r ve deniz yüzünden balıkçı teknesi ters dönmüş şekilde sürüklenmeye başladı. Ters rüzg r yüzünden halat atma roketi kullanılamıyor. 
     15.25 Tekne batmaya başladı. Üzerindeki adam denize atladı. Can simidi tekrar atıldı. Aradaki mesafe açtığından tekrar manevra yapılıyor. 
     17.00 Uçak geldi. Sudaki kişinin üzerinde dolaşıyor. Sürüklenme yüzünden sudaki kişi kaybedildi. Kurtarma botları geldi. Arama devam ediyor. 
     17.38 Hava karardı. Sağanak, görüş çok azaldı. 
     17.50 Hava muhalefetinden demirleme istendi. 
     


 YAŞAM 



















</TEXT>
</DOC>
