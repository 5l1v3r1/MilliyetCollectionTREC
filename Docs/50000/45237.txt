<DOC>
<DOCNO> 45237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/son/sondun20.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarihte düşürülen sivil uçaklar.... 
</HEADLINE>
<TEXT>

     İsrail'den Rusya'ya giderken dün infilak ederek Karadeniz'e düşen Rus uçağında 76 ila 78 kişi öldü. 
     Uçağın niçin düştüğü kesinlik kazanmadı, ancak Ukrayna donanmasınca ateşlenen bir füzenin uçağa isabet etmiş olabileceği söyleniyor. 
     Daha önce vurularak düştüğü kesin olan ya da bu konuda şüpheler bulunan olayların başlıcaları şöyle sıralanabilir 
     149   11 Eylül 1968 Fransız Havayolları'na ait bir uçak, Akdeniz'de 
     düştü, 95 kişi öldü. Bir Fransız ya da İtalyan gemisinden kazara ateşlenen füzenin uçağa isabet ettiği öne sürüldü. 
     149   21 Şubat 1973 Trablus-Kahire seferini yapan Libya uçağı, Sina 
     çölündeki askeri tesislerin üzerinden geçtiği gerekçesiyle İsrail uçaklarınca vuruldu. İsabet alan uçak zorunlu iniş yaparken yere çakıldı, 112 kişiden 108'i öldü. 
     149   27 Haziran 1980 İtalyan Havayolları'na ait DC-9, Bolonya'dan 
     Palermo'ya giderken, Sicilya açıklarında seyrettiği sırada havada infilak etti. Uçağın Amerikan ya da Fransız uçaklarınca vurulduğu iddia edildi. ABD bunu yalanladı, Fransa açıklama yapmadı. 
     149   31 Ağustos 1983 Güney Kore Havayolları'na ait Boeig 747, Sahalin 
     adası üzerinde Sovyet jetlerince vurularak düşürüldü. 269 kişi öldü. 
     Moskova, uçağın casusluk yaptığını iddia etti. 
     149   3 Temmuz 1988 İran'a ait Airbus tipi uçak, Bender Abbas'tan 
     Dubai'ye giderken, İran savaş uçağı sanılarak Amerikan destroyeri Vincennes tarafından füzeyle düşürüldü. 290 yolcu öldü. 
     149   26 Aralık 1998 ve 2 Ocak 1999 BM'ye ait iki uçak, Angola'da 
     UNİTA gerillalarınca vurularak düşürüldü. Toplam 23 kişi öldü. 
     






</TEXT>
</DOC>
