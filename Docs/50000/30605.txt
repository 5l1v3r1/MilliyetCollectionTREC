<DOC>
<DOCNO> 30605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/spor/aspo.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Cansun’un reçetesi hazır 
</HEADLINE>
<TEXT>
"SEVGİ İSTİYORUM" 
Cim-Bom’un başkan adayı, "Seçilirsem ben kaybederim, G.Saray kazanır" dedi ve ekledi "Temel sorunumuz sevgisizlik ve huzursuzluktur. Bunu çözeceğim" 
     Göcek’e giderim’ 
     SARI - Kırmızılı kulübün başkan adaylarından Mehmet Cansun, başarıya giden formülü açıkladı. Cansun, "Galatasaray’ın sorunu kesinlikle para, pul değil. Bizim temel sorunumuz sevgisizlik ve huzursuzluktur. Galatasaray camiasındaki bazı insanlar bile başarıyı taşıyamadılar, paylaşamadılar. Ben sevgi istiyorum. Bunu çözeceğim. 14 Temmuz’da seçilirsem, ben kaybederim, Galatasaray kazanır. Kaybedersem Galatasaray da kaybeder, ben kazanırım. Gider Göcek’te keyfime bakarım" diye konuştu. 
     
     Zaman kaybettik’ 
     EMRE ve Okan’da yönetim hatası olduğunu kabul eden, AIG konusunda da genel kurulda çok zaman kaybettiklerini belirten Cansun, "Faruk beye önümüzü açmazlarsa istifa edelim, demiştim. Gerek yok, her şey tatlılıkla hallolacak, dedi. Karar 15 ay önce çıksaydı kasamızda 20 milyon dolar olurdu. Benim gibi bir çılgın çıkar, Zidane’ı rakibimiz Real Madrid değil, belki de biz alırdık" ifadelerini kullandı. Cansun, "Renk seçiminde son ana kadar bekledim. Faruk bey aday olsaydı ben çekilecektim" dedi. 
     
     Tarihi seçim’ 
     CANSUN, kongre için "Galatasaray tarihinin en önemli seçimi" yorumunu da yaptı ve "Seçilirsek Mart kongresine kadar kulübü ekonomik açıdan rahatlatırız. İlk etapta 12 milyon dolar ödeyeceğiz. Bakırköy’deki prefabrik sahayı yapıp, Ali Sami Yen inşaatına başlayacağız ve 24 ayda bitireceğiz. Lucescu’dan memnunum. Ayhan, büyük hizmetler verecek. Galatasaray h l Fenerbahçe’nin önündedir. Bunun korunması için bu senenin iyi kullanılması gerekir" ifadelerini kullandı. 
     



 SPOR 





















</TEXT>
</DOC>
