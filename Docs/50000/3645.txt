<DOC>
<DOCNO> 3645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/spor/spo02.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
FİLOZOF DENİZLİ 
</HEADLINE>
<TEXT>

Fenerbahçe’nin hocası, basınla sohbetinde, olaylara ilginç görüşlerle yaklaştı 
     YUSUF KOBAL 

     MUSTAFA Denizli dün basınla yaptığı sohbette, Belek’teki saptamalarını filozofik çalımlarla açıkladı. Fenerbahçe’nin hocası, övgünün kendisini utandırmaktan öte terlettiğini belirtip "Hergün kulanılmamalı, zaten övgümü almışım. İyi çalıştığımızı yazmak övgü olmaz. Ama futbolcularımın övgü alması beni mutlu eder. Onlar da unutmamalı ki, övgünün parantezi açıktır. İdmanlardaki övgü ile tatmin olmam, bizden bekleneni gerçekleştirdiğimizde alacağımız övgü tatmin eder." 
     DENİZLİ puan hesabına da, ciddi bir matematik yorum getirdi. Sarı - lacivertli ekibin teknik patronu, "18 maçta 39 puan topladığımıza göre, kalan 16 maçta bunun üzerine çıkmamız gerekiyor. Şampiyonluk için 2.2 ile 2.4 arası maç başı puan zorunludur. Bu 2.5 e çıkarsa ekstrem olur. Biz ise bu güne kadar 2.1 buçuk ortalamadayız, en azından bunun altına düşmeme mecburiyetimiz var" dedi. Mustafa Denizli, Uche’nin milli takıma gidişi için de, "Çocuk ruhu ile eş değerde" ifadesini kullandı. 
     FENERBAHÇE Teknik Direktörü, Galatasaray ve Beşiktaş’ta yaşanan olumsuzlukların, Fenerbahçe’de olmayışının sahaya yansıyacak avantaj olmadığını belirtti. Denizli, ligdeki erteleminin Fenerbahçe için bir ayrıcalık olmadığını da söyledi ve "Futbolcularımdan beklediğim verimi aldım, ama yüzde yüz değil. Lig maçı atmosferi farklıdır. Önemli olan hazırlık maçı havasını lige taşımaktır. İkinci yarı fikstürümüz dezavantaj değil" diye sözlerini bitirdi. 
     
Mesajlar      KİM 500 milyar ister ’ yarışmasını sürekli izliyorum. Bir bakıma beyin cimnastiği yapıyorum. Şimdiye kadar, sadece felsefe ile ilgili bir soruyu bilemedim. Zaten hayatım yarışma. Evde TV karşısında sorulara rahat yanıt vermek bir avantaj değil" 
     ELİMDEKİ bu çubuğu kime indireceğimi düşünüyorum. Teorinin mi, pratiğin mi kafasına geçireceğim, göreceğiz. Şampiyonlukta vereceğim tepki, anlık spontane olaydır, program dışı olduğu için bilemezsiniz. Örneğin Bursa maçından sonra yaptığım konuşmalar gibi elimdeki çubuk çok kalkmaya başladı." 
     HERGÜN kuru fasulye yerseniz hoşunuza gitmez. Paintball oyununda, futbolcuların çocuk ruhu ortaya çıktı. Zaten onların gerçek ruhları budur. Antrenmana aktivite katmazsan monotonlaşır, ortak eğilimler eğlencede belirir, takım ruhu gelince paylaşma artar, saha içi işi kolaylaşır." 
     
Balic’in ağrısı var      FENERBAHÇE’NİN Boşnak oyuncusu dün yapılan kros çalışması sırasında sol dizindeki ağrılardan şikayetçi oldu. Bunun üzerine Balic’e buz tedavisine başlandı. Doktorlar, yıldız futbolcunun, önemli sorunu olmadığını idmanlara devam edeceğini açıkladılar. Ancak Baliç’in sakat olan dizindeki sorunu endişe yarattı. 
     
Celil parlıyor      FENERBAHÇE’NİN, Antalya’daki kampının yıldızı Celil oldu. Yedi aylık sakatlığın ardından tam kapasite çalışmalara katılan yıldız oyuncu, özellikle hazırlık maçlarındaki performansı ile dikkat çekti. Rapajiç’in katılmadığı, Yusuf’un da düz koşu yaptığı dünkü krosu Sarı - Lacivertliler yine başarıyla tamamladılar. 
     


 SPOR 


































</TEXT>
</DOC>
