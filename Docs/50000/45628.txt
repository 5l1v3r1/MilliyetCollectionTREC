<DOC>
<DOCNO> 45628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/son/sontur12.html </URL>
<DATE> 2001/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bunalıma giren genç kız intihar etti 
</HEADLINE>
<TEXT>

     Kırklareli'nin Demirköy İlçesi'nde Emniyet Müdürlüğü Hizmet Binası'nın üstündeki lojmanlarda kalan bir yakınını ziyarete giden genç kız, lojmanların 3. katından merdiven boşluğuna atlayarak, intihar etti. 
     Alınan bilgiye göre, Demirköy İlçesi'nde oturan Çiğdem Ülgey 23 , İlçe Emniyet Müdürlüğü'ne ait lojmanlarda kalan bir yakınını ziyarete gitti. Ülgey, girdiği bunalım sonucu binanın 3'üncü katından merdiven boşluğuna atladı. 
     Ülgey, ağır yaralı olarak kaldırıldığı Kırklareli Devlet Hastanesi'nde yapılan ilk müdahaleden sonra, sevk edildiği Edirne'deki Trakya Üniversitesi Tıp Fakültesi Hastanesi'nde yaşamını yitirdi. 
     Olayla ilgili soruşturma sürdürülüyor. 
     






</TEXT>
</DOC>
