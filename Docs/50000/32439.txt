<DOC>
<DOCNO> 32439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/spor/bbas.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldızlar mağlup 
</HEADLINE>
<TEXT>

     LETONYA’nın başkenti Riga’da devam eden 16. Yıldızlar Avrupa Şampiyonası’nda mücadele veren Basketbol Milli Takımımız, grubundaki üçüncü maçında İspanya’ya 76-73 mağlup oldu. Karşılaşmanın ilk yarısı da 37-36 İspanya’nın üstünlüğüyle kapandı. Millilerimiz bugün 14.30’da Yugoslavya ile karşılaşacak. 
     
Hüseyin’e talip      EFES Pilsen ile anlaşmazlığa düşen milli pivot Hüseyin Beşok’a, İsrail’in Maccabi Tel Aviv takımından sonra Fransa Ligi ikincisi ASVEL de talip oldu. Lacivert - Beyazlı kulübün bir trilyona satış listesine koyduğu Hüseyin’i, ASVEL’de kısa süre önce göreve getirilen İtalya Milli Takımı coachu Bogdan Tanjevic’in istediği öğrenildi. 
     
Darüşşafaka’ya Alman rakip      BASKETBOLDA Eurolig eleme turunda mücadele verecek Darüşşafaka’nın rakibi, dün İspanya’nın Barcelona kentinde çekilen kura ile belli oldu. Darüşşafaka, eleme turunun birinci raundunda Almanya’nın Telekom Bonn takımı ile eşleşti. İlk maç 13 Eylül’de İstanbul’da, rövanş ise 16 Eylül’de Bonn’da oynanacak. Daçka bu turu geçtiği taktirde ikinci turda, Lietuvos Rytas Lit. - Croatia Split Hır. galibi ile karşılaşacak. 
     



 SPOR 























</TEXT>
</DOC>
