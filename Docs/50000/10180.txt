<DOC>
<DOCNO> 10180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/spor/spo06.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Herküller, AB’ye girdi 
</HEADLINE>
<TEXT>

Naim ile Halil, Bulgar pasaportlarını geri alacaklar, Avrupa’da serbestçe dolaşacaklar 
     CEMAL ERSEN 

     TÜRKİYE, Avrupa Birliği’ne girmek için yıllardır kapıları aşındıra dursun, Naim Süleymanoğlu ve Halil Mutlu, AB ülkelerinde vizesiz dolaşma hakkını elde etti. Dünya ve Olimpiyat şampiyonu iki haltercimiz, AB’nin Bulgar vatandaşlarına tanıdığı yeni haktan sonra, İçişleri Bakanlığı’na teslim ettikleri, Bulgar pasaportlarını geri alarak bu ülkenin vatandaşı olarak Avrupa’da seyahat edebilecekler. 
     AB, 1997 Lüksemburg zirvesinde adaylık statüsü alan Bulgaristan’a, mayıstan itibaren vizesiz dolaşma hakkı verdi. Bu karardan sonra, Naim Süleymanoğlu ve Halil Mutlu gibi Türkiye’ye göç eden tüm soydaşlar, Bulgar pasaportlarını geri alabilecekler. Türkiye, 1995’teki anayasa değişikliği ile çifte vatandaşlığı kabul ettiği için, söz konusu sporcular hem Türk hem de Bulgar vatandaşı olacak. 
     


 SPOR 





























</TEXT>
</DOC>
