<DOC>
<DOCNO> 38337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/siyaset/siy01.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Refah disiplini gereği o sözleri söylemiştim’ 
</HEADLINE>
<TEXT>

Erdoğan, 1994'teki konuşmasını o zaman üyesi olduğu partinin söylemleri ve disiplini gereği gerçekleştirdiğini açıkladı 
     RP İstanbul İl Başkanı olarak Ümraniye'de yaptığı konuşmanın kasedinin Kanal D'de yayınlanması üzerine Akşam gazetesine açıklamalarda bulunan AK Parti Genel Başkanı Recep Tayyip Erdoğan, söz konusu konuşmayı günün şartları içinde, üyesi bulunduğu partinin söylemleri ve disiplini gereği gerçekleştirdiğini ifade etti. Laiklik anlayışı konusunda farklılıklar olduğunu söyleyen Erdoğan şunları söyledi 
     "Bazıları laikliği din gibi algılıyor. Laiklik din olursa aynı anda Müslüman olunamaz. İnsan iki dine mensup olamaz. Asıl itibarıyla laiklik bir sistemdir ve fertlerin değil, devletin laikliği söz konusudur. Dine mensupluksa ferdi bir tasarruftur. O manada söyledim." Bireysel ya da millet olarak bakıldığında, egemenliğin kayıtsız şartsız milletin olduğunu belirten Erdoğan, ancak k inatın ve yaşamın egemenliğinin Allah'ın olduğunu söyledi. Erdoğan, kasetteki sözlerini de bu anlamda sarf ettiğini kaydetti. 
     
     Artık AB taraftarı 
     Konuşmasının halkı isyana teşvik etmek anlamına gelmediğini vurgulayan Erdoğan sözlerini şöyle sürdürdü "AB'nin Katolik Hıristiyanlar Birliği olduğunu söylemişim. 'İslam lemi de bu oluşumun karşısında bir birliktir' anlamında konuştum. Kıyamdan söz ediyorum. Kıyam, namazda ayağa kalkmak demektir. Bunu ancak, kötü niyetliler başka türlü değerlendirir." 
     
AK Parti bile rahatsız oldu      ABDULLAH KARAKUŞ 

     Şimdi yepyeni, yenilikçi söylemle ortaya çıkan bir partinin başkanıyım. Birçok konuda fikirlerimi değiştirdim. Ben artık yeni Tayyip'im" diyen Erdoğan'ın Müslümanları ayaklanmaya çağırdığı konuşma kendi partisinde de sıkıntı yarattı. Erdoğan, kendisini arayan birçok milletvekilini, "Eski Tayyip değilim. Bazı davranışlarım değişikliğe uğradı. O sözlerde paylaştıklarım da, paylaşmadıklarım da var" diye sakinleştirdi. Erdoğan'ın, bu konuşmayla ilgili olarak yarın saat 11.00'de İstanbul Eresin Otel'de basın toplantısı yapacağı da öğrenildi. 
     
Aldıkaçtı Erdoğan’ın değişmesi çok zor...      ÜMRAN AVCI İstanbul 

     Yıldızları bir türlü barışmayan Recep Tayyip Erdoğan ile "sarhoş kafayla Anayasa hazırladığını ileri sürdüğü" Prof. Dr. Orhan Aldıkaçtı, Ekinlik Adası'nda birbirlerini görmezden geldiler. Aldıkaçtı, Erdoğan'ın değişmediğini belirterek, "İnsanlar değişebilir, ama kendisi imam hatipten mezun olduğu için o kültürle yetişmiş. Dindar olmak başka bir şey, 'Minareler benim süngümdür' demek başka bir şey. Bu, kazara söylenmiş bir şey değil, düşünülüp tartılarak söylenmiş bir şey." Aldıkaçtı, Başsavcı Kanadoğlu’nun Erdoğan hakkındaki kararını ise şöyle değerlendirdi "Anayasa Mahkemesi’nin konuyu mümkün olduğunca süratli çözmesi lazım. Partinin kurulması için İçişleri Bakanlığı’na başvurdular. Ben olsaydım, bu talebi kabul etmezdim. Çünkü bu Anayasa’ya aykırı. Aldıkaçtı, Erdoğan’ın "Sarhoş kafayla Anayasa yaptığı iddiası"yla ilgili olarak da "Kendim için Hiç içki içmemiş’ diyebilirim" dedi. 
     



 SİYASET 

















</TEXT>
</DOC>
