<DOC>
<DOCNO> 29253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/yazar/dundar.html </URL>
<DATE> 2001/06/28/ </DATE>
<TIME>  </TIME>
<AUTHOR> CAN DÜNDAR  </AUTHOR>
<HEADLINE>
Fazilet, adalet, siyaset 
</HEADLINE>
<TEXT>

     Günün esprisini CNN Türk'te Ahmet Sever patlattı. Kriter programında Avrupa İnsan Hakları Mahkemesi'nin AiHM Türk yargıcı Rıza Türmen'i konuk ederken "Sayın Türmen" dedi, "Anayasa Mahkemesi'nin hızına yetişemiyorsunuz. Siz Refah'ın kapatılma davasını sonuçlandırmadan, onlar Fazilet'i de kapatmış oluyor." 
     "- Doğru" diye güldü Türmen, "Türkiye'nin bizim mahkemeden daha hızlı gittiği bir gerçek". 
     Sonra Ahmet, Avrupa Konseyi'nin 43 üyesinden herhangi birinin AİHM'ye parti kapatma davası getirip getirmediğini sordu 
     Cevap "Türkiye farkı"nı ortaya koydu 
     "- 1950'lerde Alman Komünist Partisi'nin kapatılması davası vardı. Ondan beri Türkiye dışında parti kapatma davası gelmedi". 
     
     
     
     
     Anayasa Mahkemesi'nin FP kararını verirken, AİHM'deki RP davasının muhtemel sonucunu hesaba kattığı anlaşılıyor. 
     Fazilet hakkında "Refah'ın devamıdır" kararı çıksa ve Refah davası Avrupa'dan dönse ortalık karışabilirdi. Anlaşılan yüksek yargıçlar bunu da göz önüne alıp "devam"dan değil, "odak"tan mahkumiyet verdiler. 
     Görünen o ki, yargılamada buna benzer pek çok ayrıntı düşünüldü. 
     "Kapatırsak siyaset nasıl etkilenir İyi saatte olsunlar ne der Kaç milletvekilliği düşerse ara seçim olur Olmaması için kaçını düşürmek gerekir Kararı ne gün açıklarsak ekonomi etkilenmez Saat kaçta açıklarsak borsa düşmez " 
     Oysa bir hukuk devletinde bu tür kaygılar adaletin ilgi alanına girmez. Hukuk, sadece önündeki dosyaya bakar. 
     Anayasa Mahkemesi, FP'nin ve Ecevit'in "Meclis Anayasa değişikliğini yapana dek kararı erteleyin" talebini - bence haklı olarak - reddetmiş ve hukuku siyasetten ayırmıştı. Ancak bu tavrını sürdüremedi. Şimdi mahkemeden sızan bilgiler, konunun üyeler arasında günlerce tartışıldığını ve bazı üyelerin yargılamaya siyaset gölgesinin düşmesinden rahatsız olduğunu gösteriyor. Nitekim Anayasa Mahkemesi Başkanvekili Haşim Kılıç, karara bir gün kala "Bu siyasi bir dava. Bunu hukukun içine oturtmaya çalışıyoruz" diyerek içerideki sıkıntıyı dışarıya yansıttı. 
     Sonunda dava, hukukun içine oturdu mu 
     Bence hayır .. 
     
     
     
     Bir özeleştiri ile bitirelim 
     Bütün bu hengamede Avrupa'nın tepkisini tam yansıtamadığımız kanısındayım. 
     Biz dış basının haberi, "İslami vampirler kapatıldı" yorumuyla verdiğini sandık. Oysa Batı basınını az çok izleyen herkes, bulvar gazeteleri dışında kalan ciddi gazetelerin, başlıkta böyle sıfatlar kullanmadığını bilir. Bahse konu başlık, İngiliz Independent gazetesinde yer almış ancak "vampirler" sözcüğü tırnak içine alınmıştı. Haberdeyse bunun Vural Savaş'a ait bir niteleme olduğu belirtilmişti. 
     Independent, bu kararın Avrupa'da Türkiye'ye yönelik yeni bir eleştiri dalgasına yol açacağını yazıyordu. 
     Bu, Guardian'dan, Washington Post'a, Le Monde'dan, La Republica'ya kadar Batı basınının etkili gazetelerinin ortak yaklaşımıydı. Çoğu gazete kararda asker dayatmasından söz ederken, bunun demokratikleşme çabalarına ciddi darbe vuracağını da belirtiyordu. 
     Türk basınındaki olumlu gelişme ise şu 
     Belki de ilk kez yorumcuların çoğu, kapatmaya yönelik eleştirel tavır aldılar. 
     Bu, "adalet"te ve "siyaset"te "Fazilet" "rezalet"ini örtmeye yetmez ama az şey de değildir. 
     
     







Erbakan çekilsin 


Tam tiyatro 2 


Normale dönüş Asayiş jandarmaya 


Muhtarda kaydı yok 


Sürekli diken üstünde mi yaşanacak 


Avrupalılar ne der korkusu 


Olmak - olmamak 


Fazilet, adalet, siyaset 


Aceleye gerek var... 


Demirbank’a Brüksel sürprizi 


Kalkanı siyaset olanlar, yeni oyun peşinde 


Şu Jakobenler 


CHP kurultayı 


Türkbank'ı uğurlarken... 


Resmi Gazete’de ilan şart mı 


Ya faiz yükselecek ya da döviz 


Nasrullah Ayan "Tıkölatacak 


</TEXT>
</DOC>
