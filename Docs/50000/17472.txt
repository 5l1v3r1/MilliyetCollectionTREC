<DOC>
<DOCNO> 17472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/spor/spo02.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bu yoldan dönüş yok" 
</HEADLINE>
<TEXT>

Denizli, futbolcu, yönetici ve taraftar olarak şampiyon olacaklarına çok inandıklarını söyledi, "İkinci yarı dört gol atacağımızı biliyorduk" dedi 
     FENERBAHÇE Teknik Direktörü Mustafa Denizli, "Gerçekten son yılların en tempolu maçı oldu" dedi. Denizli, "Türkiye Ligi’nde iyi takımlar var. Ancak büyük takım olduğumuz için, ikinci yarı sahaya çıkarken dört gol atacağımıza inanmıştık. Fenerbahçeli futbolcular, yöneticiler ve taraftarlar olarak şampiyon olacağımıza çok fazla inanıyoruz. Bu yoldan asla dönüş yok. İkinci yarıda çok fazla risk aldık ve başarıya ulaştık" diye konuştu. 
     
Baliç çekti, gitti      İLK 45 dakika sonunda oyundan alınan Baliç, stadı terketti. Boşnak futbolcunun oyundan alınışına tepki gösterdiği ve Mustafa Denizli ile tartıştığı öğrenildi. İzin almadan giden yıldız oyuncuya ceza verileceği belirtildi. Denizli, "Samandıra evimiz. Oraya gitmiş olabilir" dedi. Baliç ise devre arasında Denizli’den izin aldığını söyleyip, "Kimse ile tartışmadım. Bursa’dan gelen misafirlerimin yanına gittim" diye konuştu. 
     
Muhteşem taraftarFenerbahçe seyircisi, ilk yarıda fark yiyen takımını bir an yalnız bırakmadı, inanılmaz desteğiyle dün gecenin kahramanı oldu 
     KADIKÖY Şükrü Saraçoğlu Stadı’nı dolduran on binlerce Fenerbahçe taraftarı, Gaziantep zaferinde başrolü oynadı. İlk 45 dakikada Gaziantep’in ardı ardına gelen gollerine rağmen, desteğini çekmeyen Sarı - Lacivertliler, devre sonunda 3 - 0’a ulaşan konuk ekibi soyunma odalarına alkışlarla uğurladılar. Ancak ikinci yarı başladığında yine müthiş bir tezahüratla Fenerbahçe’yi adeta ayağa kaldıran seyirciler, 90 dakika sonunda üç puanın gerçek kahramanları oldular. 
     


 SPOR 


























</TEXT>
</DOC>
