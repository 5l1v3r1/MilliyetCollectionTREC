<DOC>
<DOCNO> 39583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/son/sontur16.html </URL>
<DATE> 2001/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Nazillili genç kız, ailesi okula göndermeyince canına kıydı 
</HEADLINE>
<TEXT>

     Aydın'ın Nazilli İlçesi'ne bağlı İsabeyli Beldesi'nde, okula gitmesine izin verilmeyeceği söylenen Pınar A. 15 , kendini iple ağaca asarak intihar etti. 
     Alınan bilgiye göre, İstasyon Mahallesi'nde, baba Mehmet A, bahçedeki ağaçta kızını asılı görünce, ipi keserek kızını hastaneye götürdü. Ancak Pınar, kaldırıldığı Nazilli SSK Hastanesi'nde müdahaleye rağmen kurtarılamadı. 
     Pınar'ın, geçen eğitim-öğretim yılında Mehmet Akif Ersoy Lisesi'nde okurken devamsızlık yüzünden sınıfta kaldığı, babasının da buna kızarak, kızını bu yıl okula göndermeme kararı aldığı iddia edildi. 
     Pınar'ın yakınları, genç kızın buna çok üzülerek bunalıma girdiğini ve bu yüzden intihar ettiğini sandıklarını belirttiler. 
     İntiharla ilgili soruşturma, jandarma ve savcılıkça sürdürülüyor. 
     
     







</TEXT>
</DOC>
