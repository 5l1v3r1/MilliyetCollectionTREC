<DOC>
<DOCNO> 6916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/astro/index.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevgililer burcu 
</HEADLINE>
<TEXT>

Bugün Mars, Yay burcundaki uzun yolculuğuna başlıyor. Mars önümüzdeki dönemde 11 Mayıs - 19 Temmuz arasında geri hareket de yapacağı için 8 Eylül’e kadar Yay burcunda kalacak. Kuşkusuz bu durumun astrolojik açıdan dikkat çekici olacağını söylemeliyiz. Çünkü bu süreçte Mars hem Pluto ile birleşecek, hem de Satürn’le karşı karşıya gelecek. 
Dünya Astrolojisi’nde Satürn - Pluto açıları hiç de kolay olmayan enerjiler ortaya koyar. Bu gerginlikler genelde politik çekişmelerin ve sıcak çatışmaların da göstergesidir. 
Mars gibi zorlayıcı bir gücün de bu karşıtlığa katılması, önümüzdeki dönemde dünya sahnesinde önemli gerginliklere de işaret ediyor. 
Mars’ın Yay’a geçmesi ile kuşkusuz Yay’lar için kişisel girişimlerini ön plana alabilecekleri, enerjik bir dönem başlamakta. Benzer biçimde Başak ve Balık da Mars’ın bu enerjisini daha kontrollü kullanmak zorunda. İkizler ise bu dönemde ikili ilişkiler, evlilikler ve ortaklıklardan yana önemli bir testten geçmekte. Ayrıca önümüzdeki dönemde Mars Yay’dayken, Venüs de uzun süre Koç burcunda kalıyor ve o da mart - nisan aylarında geri hareket yapıyor. 
Bu durum ateş elementinden Koç, Aslan ve Yay’a aşk hayatlarında hızlı gelişmeler, yeni maceralar ve hareketli bir dönem getireceğe benziyor. Venüs ve Mars’ın dansı devam ederken heyecan, yeni arayışlar ve sabırsız bir yaratıcılık teması da gökyüzüne hakim olacak. 
Bugün ise Ay, Akrep burcunda yoğun özelliklerini göstermeye devam ediyor. Duygusal konularda bazı gerginliklerin yaşanabileceği ve belki de duygusal tepkilerimizi rahatça kontrol edemediğimiz bir gündeyiz. Özellikle akşam saatlerinin oldukça elektrikli aynı zamanda buluşçu olacağını söylemeliyiz. 
Öte yandan Akrep burcundaki Ay, özellikle sabit burçlar olan Boğa, Aslan, Akrep ve Kova için daha büyük bir mücadele ve çatışma riski getirmekte. 

            Faks 287 74 37 
      





BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
