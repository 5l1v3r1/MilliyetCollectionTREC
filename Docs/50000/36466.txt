<DOC>
<DOCNO> 36466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/ekonomi/eko06.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Foto şipşak’ta zor günler 
</HEADLINE>
<TEXT>

Şipşak fotoğraf makinesinin mucidi Polaroid, iflasın eşiğinde. Üç bin kişinin işine son verilen şirketin hisseleri dibe vurdu 
     EKONOMİ SERVİSİ 

     Dünyada, "şipşak fotoğraf makinası"nın mucidi olarak tanınan Polaroid, iflasın eşiğine geldi. Hissedarları, önceki gün New York Borsası’nda hisseleri yüzde 17 değer kaybederek 129 cente düşen şirketin iflas ilan etmesini talep ettiler. 
     
     Evlenirse kurtulacak 
     Polaroid’den yapılan açıklamada, şirketin yönetim kurulunun en kısa sürede iflasını isteyen hissedarları ile toplanacağı belirtildi. Şirket ayrıca iflasın son çözüm olduğunu, yakında bir başka şirkete satılmak ya da evlilik gibi stratejik alternatifler arayacaklarını kaydetti. 
     Polaroid, yılbaşında varolan tüm gayrimenkullerini satışa çıkarmış, bununla da kalmayıp işgücünün yüzde 35’ini oluşturan 3 bin çalışanının işine son vermişti. 
     



 EKONOMİ 


























</TEXT>
</DOC>
