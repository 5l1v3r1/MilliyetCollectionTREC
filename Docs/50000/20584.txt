<DOC>
<DOCNO> 20584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/dunya/adun.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalkan’a talibiz 
</HEADLINE>
<TEXT>

Bush, füze savunma sistemini tanıtmak için Amerikan Dışişleri’nin üç numarası Grossman’ı Ankara’ya gönderdi 
     BARÇIN YİNANÇ Ankara 

     Antibalistik Füzeler Antlaşması’nın güncel tehditleri karşılayamadığı gerekçesiyle ayrı bir füze savunma sistemi kurulması kararını geçen hafta resmen açıklayan ABD Başkanı George Bush, uluslararası dengeleri bozma potansiyeli taşıyan yeni politikasını anlatmak üzere Dışişleri Bakanlığı’nın üç numarası Marc Grossman’ı Ankara’ya gönderdi. 
     Türk tarafı, ABD’nin Ankara eski Büyükelçisi Grossman’ın bugün gerçekleştireceği temasları sırasında ABD’nin kuracağı füze kalkanının NATO’nun savunma sistemini nasıl etkileyeceği sorusuna yanıt arayacak. 
     
Ilımlı tavır      Bugüne kadar Antibalistik Füze Antlaşması’nın sadece ABD ve Rusya’yı ilgilendiren bir konu olmadığını, uluslararası stratejik denge açısından da önem taşıdığını savunan Ankara, diğer yandan her ülkenin kendi güvenliğini sağlama hakkının bulunduğuna da dikkat çekerek, ABD’nin savunma arayışlarına karşı ılımlı bir tavır içinde bulunmaya özen gösterdi. 
     
Sistem Ankara için yararlı      Washington’un Irak ve Kuzey Kore gibi ülkelerin tehdidinden korunmak amacıyla geliştirmek istediği füze savunma sisteminin, ABD’nin müttefikleri arasında en fazla füze tehdidi altında bulunan Türkiye açısından olumlu sonuçları olabileceği düşünülüyor. 
     Bu bağlamda, Bush’un NATO ülkeriyle danışma isteği ile geçen haftaki açıklamasında sistemden dost ve müttefik ülkelerin de yararlanacağı mesajını vermiş olması Ankara’da iyimser bir beklenti yarattı. 
     



 DÜNYA 











</TEXT>
</DOC>
