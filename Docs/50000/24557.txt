<DOC>
<DOCNO> 24557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/dunya/dun02.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara’dan ABD’ye Kongre uyarısı 
</HEADLINE>
<TEXT>

     BARÇIN YİNANÇ Ankara 

     ABD Savunma Bakanı Donald Rumsfeld’in Pazartesi günü Ankara’ya yapacağı ziyaret, hükümet tarafından, Washington’daki yeni yönetimin Türkiye’ye verdiği önemin göstergesi olarak algılanıyor. Diplomatik kaynaklar, Rumsfeld’in Avrupa Güvenliği Savunma Kimliği AGSK ya da Irak gibi tek konuyla sınırlı bir misyonunun olmadığını söylediler. 
     Göreve geldikten sonra ilk resmi gezisini Türkiye’ye yapan Rumsfeld’in ziyaretinde Ankara açısından şu dört temel konu öne çıkacak 
     
Türkiye’nin gündemi      AGSK Bu ayın ilk yarısında yapılacak olan NATO Savunma Bakanları toplantısı ile NATO devlet ve hükümet başkanları zirvesi öncesinde sorunun çözülmesi için ABD’nin desteğini artırması. 
     Füze savunması Ankara, müttefiklerin savunma sistemine ne oranda katılabileceği, bu katılımın ne tür yükümlülükler getireceğini Savunma Bakanı’nın ağzından öğrenmek isteyecek. Kuzey komşusu Rusya’nın tepkisinin Ankara açısından önem taşıdığını vurgulayacak olan olan Ankara, Moskova’nın tutumunun yumuşatılması gereğine dikkat çekecek. 
     Irak Ankara, gerek Bağdat’a yönelik yeni yaptırımlar sistemiyle ilgili gerekse Kuzey Irak’taki muhalif gruplara ilgili izlenecek yeni politikalarda hassasiyetlerinin dikkate alınmasını isteyecek. 
     Kongre’de Türk karşıtlığı Bir senatörün Cumhuriyetçi Parti’den ayrılmasıyla değişen dengelerin ardından Demokrat Parti’li Joseph Biden’ın Senato Dış İlişkiler Komitesi Başkanlığı’na geleceği haberleri, Ankara’yı kara kara düşündürüyor. Başbakan Ecevit’in 1999’da ABD’ye yaptığı ziyaret sırasında Kıbrıs’la ilgili olarak Başbakan’a çıkışan Biden’in Türkiye aleyhtarı girişimleri teşvik etmesi bekleniyor. 
     



 DÜNYA 














</TEXT>
</DOC>
