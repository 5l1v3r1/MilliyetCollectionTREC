<DOC>
<DOCNO> 8726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/son/soneko13.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi cezalarına kriz zammı 
</HEADLINE>
<TEXT>

     Maliye Bakanlığı, faizlerdeki hızlı yükselme üzerine gecikme zammı ve tecil faizinde de artışı planlıyor. 
     Piyasadaki faiz hadlerinin çok yüksek seviyelere çıkması sonrasında vergi borcunu ödemeyenlere ilişkin müeyyideler de yeniden gözden geçirildi. Bu çerçevede faizlerdeki düşüşe paralel bir süre önce indirilen vergi borçlarına ilişkin gecikme zammı ile tecil faizlerinin de artırılması gündeme geldi. 
     Gelirler Genel Müdürlüğü, vergi yükümlülerinin vergi borcunu ödemek yerine paralarını faiz ve repoda ya da vergi borcunun ucuz kredi olarak kullanılmasının önüne geçmek amacıyla, halen yüzde 5 olan gecikme zammının yüzde 8 ile 10, aylık yüzde 3 olan tecil faizinin yüzde 6-7 düzeyine çıkarılmasının Bakanlar Kurulu'na önerme görüşünü benimsedi. 




</TEXT>
</DOC>
