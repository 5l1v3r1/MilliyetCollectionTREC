<DOC>
<DOCNO> 43865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/spor/aspo.html </URL>
<DATE> 2001/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
EFSANE DERİN UYKUDA 
</HEADLINE>
<TEXT>

Sarı - Lacivertli takım bir hafta içinde üçüncü yenilgisini aldı. Barcelona ile başlayıp, Galatasaray önünde yaşanan çöküş, dün akşam Olympique Lyon ile devam etti. Fransızlar’ın golünü son dakikada Delmotte attı 
     İki gol kaçırdı 
     FENERBAHÇE, Şampiyonlar Ligi’ndeki ikinci maçından da hüsranla ayrıldı. Sarı - Lacivertliler, mutlak yenmek zorunda oldukları Lyon karşısında yine etkili olamazken, son dakikada gelen golle teslim bayrağını çektiler. 90 dakika boyunca Ali Güneş ile iki pozisyon yakalayabilen Fenerbahçe’nin bir de penaltısı verilmedi. Mağlubiyete rağmen taraftar futbolcuları alkışladı. 
     
     7 günde, 3 yenilgi 
     SON bir haftada oynadığı üç karşılaşmayı, gol bile atamadan kaybeden Fenerbahçe’de taraftar da tribünleri boş bıraktı. Çok kötü bir yönetim ortaya koyan hakem üçlüsü Lyon’un da bir golünü ofsayt gerekçesi ile saymadı. İkinci yarıda Andersson’un oyuna girmesiyle forvete hareket gelirken, 89. dakikada gelişen atakta Delmotte’nin kafa vuruşu sonucu belirledi. 
     

</TEXT>
</DOC>
