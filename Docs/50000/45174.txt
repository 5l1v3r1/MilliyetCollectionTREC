<DOC>
<DOCNO> 45174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/siyaset/siy09.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kefeli de Kartal Cezaevi’nde 
</HEADLINE>
<TEXT>

     SEMRA PELEK 

     Amerika dönüşü Atatürk Havalimanı'nda gözlem altına alınan işadamı Mustafa Kefeli - İstanbul DGM'de tutuklanarak cezaevine gönderildi. Nesim Malki cinayetinin sanıkları arasında yer alan Kefeli, Haseki Hastanesi'nde sağlık kontrolünden geçirildikten sonra İstanbul DGM’ye sevk edildi. Kefeli, "Türkbank ihalesine fesat karıştırmak", "Futbol Federasyonu seçimleri" ve "Malki cinayeti"yle ilgili olarak savcı Muzaffer Yalçın tarafından sorgulandı. Kefeli, "suç işlemek için teşekkül oluşturmak", "resmi ihaleye fesat karıştırmak" suçlarından tutuklanma talebiyle mahkemeye sevk edildi. Tutuklama kararının açıklanmasının ardından DGM'deki işlemleri tamamlanan Kefeli, tutuklanarak Kartal Cezaevi'ne gönderildi. Kefeli'nin "Türkbank yasal ihalesine fesat karıştırdığı" iddiasıyla tutuklandığı öğrenildi. 
     



 SİYASET 















</TEXT>
</DOC>
