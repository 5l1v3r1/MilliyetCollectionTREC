<DOC>
<DOCNO> 14227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/son/sondun04.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Miloseviç için ikinci tutuklama kararı çıkarılıyor 
</HEADLINE>
<TEXT>

     Uluslararası Savaş Suçları Mahkemesi Başsavcısı Carla Del Ponte, Yugoslavya eski lideri Slobodan Miloşeviç hakkında ikinci tutuklama emrini hazırladığını açıkladı. 
     İtalya'da yayınlanan ''La Repubblica'' gazetesine demeç veren Del Ponte, ikinci tutuklama emrinin hazır olduğunu, bu ay bitmeden önce imzalanacağını söyledi. 
     Del Ponte, ikinci tutuklama emrinin Bosna'daki savaş suçları konusunda olup olmadığı konusunda bilgi vermedi. 
     Yugoslavya'nın, Lahey'de mahkemeye çıkarılması için Miloşeviç'i teslim edeceği konusunda ''kesinlikle iyimser'' olduğunu açıklayan Del Ponte, ''Miloşeviç'in, bu yıl sonuna kadar Lahey'de olacağını düşünüyorum'' dedi. 
     Del Ponte, Miloşeviç'in tutuklanmasını da yeni Yugoslav hükümetiyle USSM arasında işbirliği olacağına dair bir işaret olarak nitelendirdi. 
     Başsavcı Del Ponte ayrıca, hakkında 1999 yılında ilk kez tutuklama emri çıkarılan Miloşeviç için bir mahkeme heyetinin yakında Belgrad'ta olacağını söyledi. 



</TEXT>
</DOC>
