<DOC>
<DOCNO> 3792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/guncel/gun09.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Mumcu bir simgeydi’ 
</HEADLINE>
<TEXT>

     Gazeteci - Yazar Uğur Mumcu, öldürülüşünün sekizinci yılında Cumhuriyet Gazetesi’nde düzenlenen törenle de anıldı. Vatandaşlar ve gazete çalışanları, bahçedeki Atatürk büstünün yanına konulan Uğur Mumcu posterinin önüne karanfiller bırakıp mumlar yaktı. Cumhuriyet Gazetesi İmtiyaz Sahibi Berin Nadi, "Atatürkçü güzel insanların birer birer aramızdan ayrıldığını" belirterek, Mumcu’yu hasret ve sevgiyle andığını söyledi. Türkiye Yenigün A.Ş. Yönetim Kurulu Başkanı Alev Coşkun ise "Uğur Mumcu bir simgeydi. Atatürk ilkelerinin, laikliğin ve Cumhuriyet Gazetesi’nin bir simgesiydi" diye konuştu. Ankara’da öldürüldüğü sokakla mezarının başında da anılan Mumcu için çeşitli illerde de törenler yapıldı. 
     


 GÜNCEL 
















</TEXT>
</DOC>
