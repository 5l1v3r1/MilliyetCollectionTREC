<DOC>
<DOCNO> 16300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/son/sonspo13.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 2 Antalyaspor 0 Maç sonucu 
</HEADLINE>
<TEXT>

     Birinci Futbol Ligi'nde yapılan maçta Galatasaray, Antalyaspor'u 2-0 yendi. 
     Karşılaşmanın ilk 45 dakikalık bölümünde her iki takım futbolcuları orta alanda çok fazla pas hatası yapınca, ortaya futbol kalitesi açısından vasat bir oyun çıktı. 
     11. dakikada sağdan Arif'in kullandığı serbest atışta, Okan topa ayak koydu. Altıpasta Serkan müsait durumda kötü bir vuruşla meşin yuvarlağı fileler yerine auta attı. 
     17. dakikada Arif'in kullandığı serbest atışta Bülent Korkmaz ceza sahası içinde topu müsait durumdaki Serkan'a indirdi. Bu futbolcu da düzgün bir vuruşla topu filelere gönderdi 1-0 
     43. dakikada Serkan'ın soldan ortasında Suat topu indirdi, Arif'in vuruşunda meşin yuvarlak kaleci Damjanac'ta kaldı. 
     Devrenin bitimine 1 dakika kala Galatasaraylı Emre Belözoğlu'nun Atilla'ya yaptığı üst üste iki sert hareketi hakem Ali Uluyol görmedi.Bu pozisyona Antalyaspor teknik heyeti ve futbolcular itiraz ettilersede orta saha mücadelesi şeklinde geçen karşılaşmanın ilk yarısı Galatasaray'ın 1-0 üstünlüğüyle sona erdi. 
     Galatasaray, ikinci yarıya Serkan'ın yerine Jardel'i, Antalyaspor da Atilla'nın yerine Gerson'u alarak başladı. 
     48. dakikada savunmanın hatasında topu önünde bulan Gerson'un vuruşunda meşin yuvarlak üstten auta gitti. 
     55. dakikada Arif'in soldan ortasında Jardel altıpasta çok kötü bir vuruşla meşin yuvarlağı auta atarak, takımını mutlak bir golden etti. 
     59. dakikada Arif, soldan aut çizgisine indi. Bu futbolcunun ortasında Jardel yakın mesafeden topu kafa vuruşuyla filelere gönderdi 2-0. 
     60. dakikada Galatasaray'da Emre Aşık sarı kart gördü. 
     62. dakikada Galatasaray'da Okan'ın yerine Hasan oyuna dahil oldu. 
     70. dakikada Hasan çalımlarla ceza alanına yaklaştı. Bu futbolcunun pasında topla buluşan Arif aşırtma bir vuruşla meşin yuvarlağı kaleye gönderdi. Ancak kaleci Damjanac topu kontrol etti. Aynı dakikada Antalyaspor'da Mustafa Gürsel'in yerine Muzaffer oyuna girdi. 
     71. dakikada Musiç'in pasında ceza alanı içinde topla buluşan Uğur, sert vurdu. Ancak top auta gitti. 
     78. dakikada Galatasaray'da Bülent Korkmaz'ın yerine Vedat, 79. dakikada da Antalyaspor'da Uğur'un yerine Mustafa Yalçınkaya oyuna dahil oldu. 
     80. dakikada Fatih'in sol kanattan ortasında Jardel'den önce kaleci Damjanac topu yumruklayarak tehlikeyi önledi ve Galatasaray, Real Madrid maçının provasında arzulanan futbolu ortaya koyamamasına rağmen Antalyaspor'u 2-0 yenerek, moral buldu. 
     




</TEXT>
</DOC>
