<DOC>
<DOCNO> 47336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/son/sondun18.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Şok Teröristlerin kredi kartları kullanılıyor... 
</HEADLINE>
<TEXT>

     11 Eylül'de New York 
     ve Washington'a yönelik saldırılarda bulunan teroristlere ait kredi kartlarının hala kullanıldığı saptandı. New York Post gazetesi, manşetten verdiği haberde, olayı ''teroristlerin işbirlikçilerinin hala ABD'de bulunduğu ve faaliyetlerini sürdürdüğü'' şeklinde yorumladı. Gazeteye açıklamada bulunan bir yetkili, ''kartlardan birinin en son bundan 2 hafta önce kullanıldığını'' bildirdi. Kartları kullanan kişilerin, ''terorist saldırılarda ön planda rol alan kişiler değil sadece destek görevi yapan kişiler olabileceği'' kaydedildi. Amerikali yetkililer, 11 Eylül saldırılarını gerçekleştiren teroristlerin, kendi adlarına ya da sahte isimlerle 100 dolayında kredi kartı aldıklarını saptadılar. Teroristlerin, intihar saldırılarını gerçekleştirdikleri uçaklara binmek için biletlerini de bu kartlarla aldıkları belirtldi. Kullanılan kartların, Visa, MasterCard ve American Express gibi önde gelen kredi kartı kuruluşları tarafından verildiği de saptandı. Yetkililer, bu arada kartlardan bazılarının çalınmış olabileceğini ve terorizmle ilgisi olmayan kişiler tarafından da kullanılabileceğini belirterek, olayın araştırıldığını kaydetti. Kredi kartlarının kullanıldığı yerler arasinda Florida, New Jersey ve Maryland eyaletleri bulunuyor. 
     






</TEXT>
</DOC>
