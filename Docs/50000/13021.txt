<DOC>
<DOCNO> 13021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/25/son/sondun13.html </URL>
<DATE> 2001/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Solana "Makedonya'daki çatışmalar kontrol altında" 
</HEADLINE>
<TEXT>

     AB'nin Ortak Savunma ve Dış Politika Yüksek Temsilcisi Javier Solana, Makedonya'daki çatışmaların kontrol altında olduğunu söyledi. 
     Solana, Almanya'da yayımlanan Die Welt gazetesinin yarınki sayısında çıkacak açıklamasında, ''gerilimin tepe noktalarının geçildiği izlenimine sahip olduğunu'' belirtti. 
     Javier Solana, Frankfurter Allgemeine Sonntagszeitung gazetesine verdiği demeçte de, Avrupa'nın bölgedeki varlığını artırmayı planladığını kaydetti. 
     ABD'nin genel olarak bölgedeki varlığını azaltırken, Avrupa'nın artıracağına dikkat çeken Solana, Tayvan ya da Latin Amerika'daki bir yer hakkında konuşmadıklarını, bunun da sorumluluklarının nedenini gösterdiğini anlattı. Mevcut durumun geçmişteki Balkan çatışmalarıyla karşılaştırmanın abartılı olduğunu söyleyen Solana, ''Burada 300-400 gerilla hakkında konuşuyoruz. Bu 1990'lardaki Balkanlar'la karşılaştırılamaz'' dedi. 




</TEXT>
</DOC>
