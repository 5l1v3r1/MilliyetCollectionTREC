<DOC>
<DOCNO> 29056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/yasam/ayas.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanser bile azmi yıkamaz 
</HEADLINE>
<TEXT>

Miyelom Vakfı'nı, bu hastalıktan ölen Brian Novis kurdu. Ve eşi Susie, devraldığı kanserle savaş bayrağını İstanbul'a taşıdı.. 
     AYŞEGÜL AYDOĞAN İstanbul 

     En hızlı ilerleyen ve tedavisi zor kanser tiplerinden multipl miyelom’ konusunda İstanbul'da düzenlenen uluslararası toplantı, kendini bu hastalığa adayan Uluslararası Miyelom Vakfı Başkanı Susie Novis'e de ev sahipliği yaptı. 
     Susie ile eski eşi Brian Novis'in kurduğu vakfın, ilginç ve duygusal bir hik yesi var. Nişanlı olan Brian ve Susie, 1988'de evlenmek üzere sigortaya başvururlar. Kan tetkiki istenir. Brian'ın kanında protein seviyesi yüksek çıkar. Hematolog-Onkolog'a başvurması istenen Brian'a kemik iliği kanseri teşhisi konur. 33 yaşındaki Brian'a 2-5 yıl ömrü olduğu söylenir. 
     
     Şimdi doktoruyla evli 
     Hastalıkla ilgili bilgi edinmek için günlerini kütüphanede geçirmeye başlar. Bu arada hastalığına rağmen Susie'yle evlenir. Bir yandan da tedavi görmeye başlayan Brian, sonunda doktorlarıyla birlikte 1989'da, bu amansız hastalıkla ilgili bir vakıf kurmaya karar verir. 1990'da hastalara destek olmak, bilgi kaynağı oluşturmak ve hasta - doktor iletişimini sağlamak amacıyla dernek kurulur. Brian, öldüğü 1992'ye kadar vakıfta çalışır. Öldükten sonra Susie başkanlığı üstlenir. Susie 1994'te, Brian'ın doktoru Prof. Dr. Brian Durie ile evlenir. 
     
     'İki kişi mucize yaratır' 
     Susie ve Durie, İstanbul'da olduğu gibi tüm toplantılara birlikte gidiyor, hasta ve yakınlarıyla gelişmeleri paylaşıyor. Susie, bu konuda şunları söylüyor 
     "En önemli şey bilgi paylaşımı. Yeni tedavi yöntemlerini, geliştirilen ilaçlarla ilgili bilgileri almak hastaların da hakkı. Henüz kesin tedavi yok ama umutluyuz. Brian bana 'Bir kişi fark yaratabilir, iki kişi mucize' demişti. Bunu aklımdan çıkarmıyorum." 
     



 YAŞAM 


















</TEXT>
</DOC>
