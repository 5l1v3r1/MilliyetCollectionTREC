<DOC>
<DOCNO> 32610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/siyaset/siy07.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümet insan hakları peşinde 
</HEADLINE>
<TEXT>

İnsan Haklarından Sorumlu Bakan Gaydalı, 8 maddelik insan hakları bildirisi yayımladı 
     ANKARA Milliyet 

     İnsan Haklarından Sorumlu Devlet Bakanı Edip Safder Gaydalı başkanlığında toplanan İnsan Hakları Üst Kurulu, 8 maddelik bir bildiri yayımladı. Gaydalı, toplantı sonrasında bir açıklama yaptı. Yurtiçi ve yurtdışındaki bazı insan hakları kuruluşlarının ileri sürdüğü işkence ve kötü muamele iddialarının da ele alındığını belirten Gaydalı, "Durum tespiti yaptık" dedi. 
     Gaydalı’nın toplantı sonununda açıkladığı 8 maddelik bildiri ise özetle şöyle 
     Tüm uygar dünyanın benimsediği insan haklarına kararlılıkla sahip çıkılacak ve daha da geliştirilmesi için her türlü olanak kullanılacak. 
     İnsan haklarına saygıyı, bazı eksikliklerimizin olduğu bilinciyle, Türk insanının layık olduğu en yüksek düzeye çıkaracağız. 
     Yapıcı her eleştiriye açığız, ancak insan hakları konusunda siyasal amaçlarla Türkiye’ye karşı kullanılması haksızlıktır. 
     Sivil toplumun geliştirilmesine ve işbirliğine büyük önem vermekteyiz. 
     İnsan hakları il ve ilçe kuruluşlarının tüm çalışmalarında, sivil toplumun daha fazla katkıda bulunmasını istiyoruz. 
     İşkence ve kötü muamelenin üzerine, bundan önce olduğu gibi bundan sonra da gidilecek, alınan önlemler artarak sürdürülecek. İddialar titizlikle incelenecek. Varsa suçlularının cezalandırılması için her türlü çaba gösterilecek. 
     Klasik hak ve özgürlükler ile ilgili tartışmaların gündemden düşmesi ve yeni kuşak haklarla ilgili gelişmelerin sağlanması için çaba gösterilecek. 
     AB’ye tam üyeliğin önkoşulu olan siyasi kriterlerin yaşama geçirilmesi ve etkinlikle uygulanması için her türlü katkı sağlanacak. 
     



 SİYASET 
















</TEXT>
</DOC>
