<DOC>
<DOCNO> 7541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/yazar/alpay.html </URL>
<DATE> 2001/02/17/ </DATE>
<TIME>  </TIME>
<AUTHOR> Şahin ALPAY  </AUTHOR>
<HEADLINE>
Başbuğ'un serveti 
</HEADLINE>
<TEXT>

     Radikal gazetesi MHP'nin manevi liderinin gizli hesaplarıyla ilgili "Dolarların da Başbuğu'ydu" başlıklı haberinde, müteveffa Alparslan Türkeş 'in parti kayıtlarına geçmeyen paralarının yaklaşık 10 milyon doları bulduğunu yazıyordu. Başbuğ'un iki ayrı eşinden olan kızlarının bu servetin paylaşımı yüzünden mahkemelik olmaları üzerine kamuoyunun haberdar olduğu paraların kaynağıyla ilgili çeşitli açıklamalar yapılıyor. 
     Kimi MHP'lilere göre söz konusu paralar Almanya'daki Avrupa Türk Federasyonu'nca toplanıp Türkeş'in hesabına yatırılan bağışlardan oluşan ve rahmetli Başbuğ'un "milliyetçi davaları" desteklemek için kullandığı "örtülü ödenek". Oğul Türkeş doğruluyor "Bu para babamın şahsi malı değil. İlgili yere Federasyon'a iade ettik." 
     Federasyon yetkilileri bu iddiayı yalanlıyor "Biz ne para vermişiz, ne de almışız..." Türkeş'in son eşi ise savcılığa verdiği ifadede, Başbuğ'un ilk eşinden olan kızlarının "parayı kaçırdıklarını" söylüyor. Başbuğun dolarlarının kaynağı tam bir "muamma". Muamma olmayan tek şey, ortada kanunlara ve ahlaka aykırı yollardan edinilen bir servet ve bunun için utanmadan kavga eden kimselerin varlığı. 
     Eğer kimi MHP'lilerin söyledikleri doğru ise ve bir tür "örtülü ödenek" söz konusuysa ortada iki çeşit suç var Siyasi Partiler Kanunu 'nun yurtdışından parasal yardım almayı partiler için kapatma nedeni saydığı malum. Aynı kanunun parti başbakanlarının "örtülü ödenek" sahibi olmalarına cevaz vermediği, böyle bir uygulamanın ancak parti gelirini "hortumlama" anlamına geldiği de. Başbuğ artık aramızda olmadığına göre, bunların hesabını kimin vereceğine yargı karar vermeli. Konu mutlaka aydınlanmalı. 
     Demokrasilerde olması gereken bu. Örneğin Almanya'da kanun, partisine kanunsuz bağış aldığı için 17 yıl başbakanlık yapan, Alman birleşmesinin mimarı olan Helmut Kohl 'ün yakasını bırakmadı. Ama Türkiye tabii Almanya değil. Burada ne olur, bilinmez. 
     Ancak şu konularda ciddi kuşkular olduğunu biliyoruz Gelir ve giderleri Anayasa Mahkemesi tarafından denetleniyor olmasına rağmen Türkiye'de hemen bütün siyasi partiler adeta bir şirket gibi çalışıyor ve birçok mensubu için bir geçim kaynağı. Kamu ihaleleri için alınan rüşvetlerin bir kısmı partilerin "örtülü ödenek"lerine intikal ediyor. Parti parasını cebine indirdiğinden kuşku duyulan tek lider de Türkeş değil. 
     Partilerin gelirlerinin sıkı bir şekilde denetlenmesi ve parti hesaplarında tam bir şeffaflık sağlanması, demokrasinin sağlıklı işlemesinin vazgeçilmez şartlarından. Seçkin kamu hukukçusu Doç. Dr. Oktay Uygun 'a göre milletvekili adaylarının seçim harcamalarına üst sınır getirilmesi de yolsuzlukların önlenmesi açısından çok yararlı olabilir. Üstelik böyle bir önlem dar gelirli memura dahi aday olma imkanını açabilir. 
     
     





HADEP nereye 


Başbuğ'un serveti 


Lekeli koltuk... 


'IMF'nin körlüğünü telafi edeceğiz' 


TGRT’de bir Özal mı 


Barışın ilmiği kimin elinde .. 


Olağandışı olağan 


Organizasyon özürlülere 


Yılmaz "Sivil yönetim güçsüz" 


Beyin katliamı 


HADEP'te devrim 


Hedef sadece askeri değil 


EGS'de ortak satışları... 


Bakan olmanın dayanılmazlığı 


5'li mektup 


Yitik savaşların yaralıları 


Köprü geçişi bedava olsa trafik rahatlar 


Hayrattır - ihtiyacın varsa çekinme al... 


</TEXT>
</DOC>
