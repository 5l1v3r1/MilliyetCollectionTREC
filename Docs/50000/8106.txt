<DOC>
<DOCNO> 8106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/siyaset/siy03.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli'ye 'don' yakıştı 
</HEADLINE>
<TEXT>

     HAKAN ŞANLITÜRK Aşkabat 

     Ankara iki gündür krizle sarsılırken Başbakan Yardımcısı Devlet Bahçeli, Türkmenistan'da siyasetten uzak stres attı. Ziyaretleri sırasında çok sıcak karşılanan Bahçeli, "Bütün stresimi attım. Yeniden doğmuş gibi oldum" dedi. 
     Bahçeli, dünkü programına sabah saatlerinde Gemi Köyü'nde başladı. Türkmenbaşı'nca tarım alanındaki çalışmaları nedeniyle "milli kahraman" ilan edilen Murat Berdi'nin çiftliğini gezen Bahçeli, burada Türkmen kıyafeti giydi. Minderde oturan Bahçeli'ye "telpek" ve "çekmen" denilen kırmızı don giydirildi. Bahçeli, "kırmızı cesaretin simgesi" yorumunu yaparken Sağlık Bakanı Osman Durmuş, "Bizde don alt tarafa giyilir" dedi. Türkmen kıyafetiyle gazetecilere poz veren Bahçeli'nin "Paltomu giymeyeyim. Ankara'ya böyle gideyim" sözleri üzerine etrafındakiler, "Sezer korkar" esprisini yaptı. 
     
4 katrilyon kurtarıldı’ANKARA Milliyet 
     Cumhurbaşkanı’nca yolsuzluklarla mücadele etmemekle suçlanan hükümetin ortağı MHP’nin Genel Başkanı Devlet Bahçeli, 12 yolsuzluk operasyonuyla ülke ekonomisine yaklaşık 3.8 katrilyon lira katkı sağlandığını bildirdi. 
     Bahçeli, FP Erzincan Milletvekili Tevhit Karakaya’nın soru önergesine verdiği yanıtta, hükümetin yolsuzluk iddialarının üzerine kararlı bir şekilde gittiğini belirtti. Bahçeli, bu operasyonları ve ülke ekonomisine sağlanan katkıyı şöyle sıraladı 
     Paraşüt Operasyonu 500 trilyon lira , Hayal 100 trilyon lira , Kasırga-1 750 trilyon lira , Kasırga-2 750 trilyon lira , Kasırga-3 400 trilyon lira , Buffalo 500 trilyon lira , Matador 500 trilyon lira , Sis 100 trilyon lira , Balina 100 trilyon lira , Fırtına 100 trilyon lira , Kartal 11 trilyon lira , Serhat 5 trilyon lira . 
     
Sonu meçhul krize doğru’CENK BAŞLAMIŞ Moskova 
     Ankara’daki kriz Alman basınında da geniş yer buldu. Frankfurter Allgemeine Zeitung gazetesi, Türkiye’de ilk kez bir Cumhurbaşkanı’nın Başbakan’la tartıştığını yazdı. Die Welt gazetesi de "Türkiye’nin en güçlü iki yöneticisinin Türkiye’yi sonu meçhul büyük bir krize sürüklediği"ni yazdı. 
     Rusya’da Yeni İzvestiya gazetesi, "Avrupa’nın hasta adamının yaraları bir türlü kapanmıyor" yorumunu yaptı. Sezer’in yolsuzluklara karşı savaş başlattığını belirten Yeni İzvestiya, "Krizin ardından hükümet Çankaya’yı baskı altına almaya çalışırsa, Avrupa ülkeleri reformcu Cumhurbaşkanı’na yönelik bu tutuma anlayış göstermez" diye yazdı. 
     


 SİYASET 

















</TEXT>
</DOC>
