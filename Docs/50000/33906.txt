<DOC>
<DOCNO> 33906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/spor/spo03.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Cansun'a haciz uzandı 
</HEADLINE>
<TEXT>

Kongrede Ateş Ünal Erzen’i destekleyen, ancak yarışı kaybeden Cem Uzan intikamını aldı. Uzan, forma reklamını çektiği için, 5 milyon dolara karşılık Başkan’a haciz uyguladı 
     G.SARAY’IN kongresinde başkanlık için Ateş Ünal Erzen’i destekleyen, ancak yarışı Mehmet Cansun’a karşı kaybeden Cem Uzan, intikamını aldı. Uzan dün şok bir gelişmeyle Başkan Cansun’un evine haciz getirdi. Sarı - Kırmızılı takımın forma reklamını teminat göstererek Vakıfbank’tan 5 milyon dolar almasının ardından bu reklam anlaşmasını tek taraflı fesh eden Cem Uzan, Başkan Mehmet Cansun’un evinde haciz işlemi yaptırdı. 
     SARIYER 1’inci İcra Dairesi’nden gelen memurlar, Başkan Mehmet Cansun’un İstinye’deki evine iki kamyonet yanaştırdılar. Ardından işlemlere başlayan görevliler, 6 kişilik oturma odası, 6 kişilik yemek odası takımı, 1 dev ekran, 3 adet 37 ekran, 1 adet 67 ekran televizyon, 2 çamaşır makinası, 2 faks cihazını hacz ederek, ayrıldılar. Mallar, Sarıyer’de Star Gazetesi’nin bürosunun bulunduğu binanın altındaki Yediemin’e teslim edildi. 
     CANSUN, haciz olayı sonrası sert açıklamalar yaptı. Cansun, "Bunu yapanları kınıyorum. Ama bu olayı, insanların gerçek yüzlerini, kaybedince nasıl bir hal aldıklarını gösteren önemli fırsat olarak görüyorum. Giden eşyalar, G.Saray için helal olsun" dedi. İkinci Başkan Fatih Altaylı ise, "Yarın bugün yönetimle olağanüstü toplanıp, Cem Uzan’ın ihracını görüşeceğiz. Uzan’a, G.Saray kapıları kapanmıştır. Koca Galatasaray’ı küçük insanlarla savaştırmayız" diye konuştu. 
     



 SPOR 
























</TEXT>
</DOC>
