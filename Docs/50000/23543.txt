<DOC>
<DOCNO> 23543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/son/sonspo01.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray yöneticisi Cansun "İki maç daha böyle oynasaydık..." 
</HEADLINE>
<TEXT>

     Galatasaray Kulübü İkinci Başkanı Mehmet Cansun, Trabzonspor'u 4-0 yenmelerine karşın, Fenerbahçe'nin ardından 2000-2001 sezonunu 2. sırada tamamlayan Galatasaray'da, kulüp ikinci başkanı Mehmet Cansun, ''2 maç daha böyle oynasaydık, şampiyon olurduk'' dedi. 
     Mehmet Cansun, Trabzonspor maçı sonrası gezetecilerin sorularını yanıtlarken, ''Fenerbahçe şampiyon oldu, kendilerini kutluyorum. Kendi futbolcularımızı da mücadelelerinden dolayı tebrik ediyorum. İnşallah biz de gelecek sezon şampiyon oluruz'' dedi. 
     Cansun, gazetecilerin ''Samsunspor 1-0 öne geçtiğinde neler hissettiniz '' biçimindeki sorusunu da ''Herkes gibi ben de heyecanlandım. Ama demekki, Fenerbahçe Samsunspor'dan daha iyi oynayıp, 3 gol atmış'' diye yanıt verdi. 
     Galatasaray forması altında son kez sahaya çıkan Hagi'ye de değinen Cansun, ''Bizim yaşımızdakiler, Metin Oktay gibi büyük bir futbolcuyu izleme şansını bulmuştu. Bu büyük futbolcudan sonra, Hagi gibi bir devi izleme imkanına kavuştuk. Hagi'nin bu şekilde futbolu bırakması hüzün verici'' dedi. 
     
     
     






</TEXT>
</DOC>
