<DOC>
<DOCNO> 34942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/son/sonspo08.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan Bayraktar Fenerbahçe'de 
</HEADLINE>
<TEXT>

     Gaziantepspor Kulübü Başkanı Celal Doğan, transferi uzun süredir kamuoyunu meşgul eden Hakan Bayraktar'ı Fenerbahçe'ye verdiklerini söyledi. 
     Celal Doğan, yaptığı açıklamada, Fenerbahçe Kulübü Başkanı Aziz Yıldırım ve yönetim kurulu üyeleriyle Ankara'da bugün birgörüşme yaptıklarını ve görüşme sonrasında, Hakan Bayraktar'ın Fenerbahçe'ye transferine onay verdiklerini belirterek, ''Böylece sorun kalmadı. 2 kulübün de dediği oldu. Türk futboluna hayırlı olsun'' dedi. 
     Bu gelişmeden sonra Fenerbahçe'nin son gün olan yarın Hakan Bayraktar'ın ismini UEFA listesinde bildirmesi bekleniyor. 
     Bu arada Erhan'ın yarın Gaziantep'e gelerek çalışmalara başlayacağını ifade eden Doğan, ''İstanbul'da, yönetici arkadaşlarımız Batista'nın menajeri ve avukatıyla görüştü. 2003 yılı Haziran ayına kadar Gaziantepspor'un futbolcusu olan Batista da Cumartesi günü Gaziantep'e gelerek kampa katılacak'' diye konuştu. 







</TEXT>
</DOC>
