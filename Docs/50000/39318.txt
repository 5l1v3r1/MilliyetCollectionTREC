<DOC>
<DOCNO> 39318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/spor/aspo.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli, kendisi için yapılan eleştirilere sert yanıtlar verdi 
</HEADLINE>
<TEXT>
"BEYİNLERİ GELİŞMEDİ" 
Yazılanları görünce on yıl önceki beyinlerin bırakın bir adım ileri gitmeyi, geriye gittiklerini görüyorum. 
Üretiyorum, düşünüyorum. Bu kadar aleyhinde konuşulan, ama sevilen başka bir adam var mı 
Şampiyonlar Ligi’nde yarı final oynadım. Yolun sonu neyse hedef odur. Başarmak zorundayım, başarırım. 
Bu ligden çıkmayacaksak niye girdik. Yükselirken birini aşağı alırız. Bu Barcelona da olabilir Leverkusen de. 
     ÖZEL HABER BİLAL MEŞE 

     SARI - Lacivertli ekibin teknik patronu Mustafa Denizli, Şampiyonlar Ligi’nde Barcelona ve Leverkusen’in yer aldığı grubu "entresan" olarak nitelendirdi ve "Biz bu ligden çıkamayacaksak niye girdik" dedi. Lyon için "Yükseliş trendini yakalayan bir ekip. Bireysel yetenekleri var" diyen Mustafa Denizli, "Barcelona ve Leverkusen’i tanıyorum. Grupta en büyük rakibimiz Fenerbahçe, yani biziz. İyi olduğumuz sürece kim olursa olsun farketmez" yorumunu yaptı. 
     
Başarmak işimiz’      FENERBAHÇE’NİN hocası, "Yükselirken rakibi aşağıya almak zorundayız. Bu Barcelona da olabilir, Leverkusen de olabilir" dedi. Dezavantajlarının "tecrübe" olduğunu vurgulayan Denizli, "İddialıyız. Yolun sonu neyse hedef odur. İki ligde de başarılı olacağız. Başarmak bizim işimiz. Bu yükü taşıyacak kadroya sahibiz. Takımla fazla oynuyorum. Herkes hazır olmalı. Hiç forma vermediğim bir oyuncuyu Barcelona karşısında oynatabilirim" açıklamasını yaptı. 
     
Ağır yük bende’      TRANSFER istemediğini kaydeden Mustafa Denizli, "Transferi söğüt altında gölgelensinler diye değil, oynasınlar diye yaptık. En ağır yük bende" yorumunu yaptı. Türkiye’de kulüp bazında en büyük başarıyı kendisinin elde ettiğini hatırlatan Sarı - Lacivertli takımın çalıştırıcısı, "Bu ligin yarı finalini oynadım. Başarmak mecburiyetinde olduğum için başarırım. Başkalarının yaptıkları beni ilgilendirmez. İşimi şansa bırakmam" ifadelerini kullandı. 
     
Sempatik değilim’      MEDYADA yazılanlardan asla etkilenmediğini sözlerine ekleyen Denizli, şöyle devam etti "15 yıldır yazılanları değerlendiriyorum. Ben değişiyorum, üretiyorum, düşünüyorum. Yazılanlara bakınca, on yıl önceki beyinlerin bırakın bir adım ileri gitmeyi, geriye gittiğini görüyorum. Beyinleri gelişmemiş. Bu kadar aleyhinde konuşulan, ancak toplum tarafından sevilen bir adam var mı Sempatik değilim. Sempatik olmanın yollarını biliyorum, ama yapamıyorum". 
     
Reklam krizi      FENERBAHÇE, forma reklamında kriz yaşamaya başladı. Anlaşmalı oldukları Telsim’in 3 milyon 750 bin dolarlık borcuna karşılık 1 milyon 250 bin liralık sabit kur önerisi getirmesi sıkıntı yarattı. Devreye Aria firmasının girdiği ve 4.5 milyon dolar önerdiği iddaa edildi. 
     



 SPOR 





























</TEXT>
</DOC>
