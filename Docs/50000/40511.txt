<DOC>
<DOCNO> 40511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/ekonomi/eko01.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Verilen sözler tutulmadı 
</HEADLINE>
<TEXT>

Aria Genel Müdürü Farina, fuarda düzenlediği basın toplantısında Ulusal dolaşım konusunda bize verilen sözler tutulmadı’ dedi 
     ŞÜKRÜ ANDAÇ - FATİH ÇINAR 

     Bilişim’01 A CeBIT Event Bilgi ve İletişim Teknolojileri Fuarı’nın ilk gününde GSM operatörleri gövde gösterisi yaptı. Fuarda, şirketler bir yandan yeni hizmetlerini tanıtmak için yarışırken, bir yandan da son günlerde sektörün gündemine oturan roaming ulusal dolaşım konusunda karşılıklı açıklamalar yaptılar. 
     Aria Genel Müdürü Giuseppe Farina, kendileri ile yapılan sözleşmeye sadık kalınmadığını söyledi. Bugüne kadar yapamadıkları roaming anlaşmasıyla ilgili olarak "Sözleşmede bu konuyla ilgili maddeler var. Ancak sözleşmeye sadık kalınmadı" diyen Farina, "Telekomünikasyon Üst Kurumu Başkanı F. Mehmet Yurdal’la görüştük. Bu hafta sonu itibariyle bir karar varacaklar" dedi. 
     
     550 milyon dolar’ 
     Turkcell Genel Müdürü Cüneyt Türktan ise Aria ve Ay - Cell’le roaming konusunda anlaşmaya varılamamasının, iki şirketin sıfır fiyat teklif etmelerinden kaynaklandığını söyledi. Türktan, şunları belirtti 
     "GSM Operatörleri Birliği’ne kayıtlı 400 operatör var. Ancak bunlardan roaming yapan beş tane örnek var. Kurallar belli değil. Sonuçta ticari bir karar. Almanya’da üç yıllık roaming anlaşması her 550 milyon dolara yapıldı. Bizimde sınırımız 0 - 550 milyon dolar arası bir fiyat. Biz 550 milyon dolar istiyoruz. Onlar 0’ fiyat vermek istiyorlar." 
     
     Türkiye’nin yüzde 40’ını kapsadık’ 
     Fuarda yenilikler konusunda bilgiler de veren Aria Genel Müdür Farina, "Beş aylık dönemde müşterilerimizle paylaştığımız kültür ve değerleri yarattık. Şeffaflık, yenilikçilik, ileri teknoloji, müşteri memnuniyeti ve uluslararası olmak gibi değerlerimizin yanında müşterilerimizin beklentilerini ve ihtiyaçlarını da anladık" dedi. 
     Aria Genel Müdürü Giuseppe Farina ayrıca, abone sayılarında beklendiklerinden daha çok bir artış olduğunu ve şu anda 1800 baz istasyonu ile ülke nüfusunun yüzde 40’ını kapsama alanına aldıklarını dile getirdi ve konuşmasına şöyle devam etti 
     "Bizim hedefimiz 2 yıl içerisinde Türkiye’nin yüzde 50’sini kapsama alanına almaktı. Ancak bugün baktığımızda 5 aylık bir sürede yüzde 40 rakamına ulaşmışız." 
     
3’üncü boyutta mankenli tanıtım      Nokia, fuarda yeni modeli 8310’un tanıtımı ünlü mankenlerin defilesiyle gerçekleştirdi. GPRS General Pocket radio System bazlı yeni model, 3 boyut görünümlü ilk cep telefonu olma özelliğiyle dikkat çekiyor. Kişiselleştirme özelliğine de sahip olan 8310’un, dokuz farklı renk seçeneği bulunuyor. 
     84 gram ağırlığındaki yeni model cep telefonunun diğer özellikleri arasında şunlar var Dual band, FM radyo, yüksek hızlı veri iletimi ve sesli komut. 
     
     



 EKONOMİ 



















</TEXT>
</DOC>
