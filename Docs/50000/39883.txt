<DOC>
<DOCNO> 39883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/astro/index.html </URL>
<DATE> 2001/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
13. burç var mı 
</HEADLINE>
<TEXT>

Astrolojiye yöneltilen karşı görüşlerden birisi de elbette 13’üncü burç konusudur. Bu konu belirli aralıklarla gündeme getirilip, yanlış anlamalar adeta pekiştirilir durulur. Halbuki astrolojinin doğrudan takımyıldızlarla hiçbir alakası yoktur. Astroloji, Zodyak’ı kullanır ama kullandığı Zodyak, bahar başlangıcında, başka bir deyişle Güneş’in Kuzey yarımküreye dik gelmeye başladığı astronomik olarak kuzey deklinasyonuna geçtiği zamanı 0 derece Koç burcu olarak referans aldığı Tropikal Zodyak’tır. astrolojinin insanlık kültürü içindeki rolünü, takvimlerin geliştirilmesi ile de yakından ilişkili olduğunu biliyoruz. 13. burç neden kullanılmıyor diyenlere neden takvimimizde 13 ay yok diye sormak gerekir. Kaldı ki astroloji mevsimsel tabanlı yani doğal süreçleri anlatan bir sistemdir ve tıpkı doğal biçimde, 4 mevsimi tanımladığımız gibi, bu 4 mevsimi 4 elementle adlandırır. Takımyıldızlar sadece ekliptik üzerinde de değillerdir. Gökyüzünde çok sayıda yıldız kümesi bulunmaktadır ve astroloji Güneş Sistemi’ndeki gezegenleri değerlendirirken ekliptik üzerindeki alanı 12 eşit parçaya böler yani takımyıldızların farklı uzunluklarına bölmez. Yukarıda da değindiğim gibi amaç zaten takımyıldızları kullanmak değil, 4 mevsimle özdeşleşmeyi vurgulamaktadır. Durum böyle olunca Yılancı Ophicius adı verilen ve çok sayıda olan takımyıldızdan birisi olan ve ısrarla 13. burç var diye kabul ettirilmeye çalışılan takımyıldızın olup olmamasının astrolojinin kendi referans sistemi ile hiçbir alakası olmadığını ve bu tartışmanın aslında ne kadar yapay bir biçimde, sırf karşıtlık olsun diye ortaya konduğunu görebiliriz. Kuşkusuz astrolojinin temel argümanları bilinmeden yapılan bu tartışmalarda bilgisizliğin ne kadar büyük rol oynadığını görüyoruz. Mutlu bir hafta sonu dileğiyle. 

            Faks 287 74 37 
      







</TEXT>
</DOC>
