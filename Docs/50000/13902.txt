<DOC>
<DOCNO> 13902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/spor/spo05a.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Biz demiştik Naim 
</HEADLINE>
<TEXT>

IOC Değerlendirme Komisyonu, Fransa’da yıldız sporcuların büyük ilgisiyle karşılaştı. Bizde ise Cep Herkülü’ şöyle bir görünüp, ortadan kaybolmuştu 
     MURAT AĞCA 

     2008 Olimpiyatı’na aday kentleri gezen IOC Değerlendirme Komisyonu, İstanbul’da bulamadığı sporcu desteğine Paris’te hayran kaldı. Hiçbir şampiyon sporcumuzun temasta bulunmadığı heyet, Naim Süleymanoğlu’nu sadece havalimanında görmüştü. Komisyon, son durağı Paris’te Fransız yıldız sporcuların ilgisiyle adeta sarhoş oldu. Fransa’nın bu girişimi üyeleri oldukça memnun etti. 
     PEKİN, Osaka, Toronto ve İstanbul’un ardından Paris’e giden komisyon, aralarında olimpiyat şampiyonu judocu Doulliet ve boksör Asloum ile Fransa Turu şampiyonu bisikletçi Hinault’un da bulunduğu birçok sporcu tarafından adeta ablukaya alındı. Devlet Başkanı Chirac ve Başbakan Jospin ile görüşen üyeler, sporcuların ilgisinden duydukları memnuniyeti dile getirdiler. 
     
Raporlar mayısta      DEĞERLENDİRME Komisyonu, beş finalist kentle ilgili raporlarını mayısta açıklayacak. 2008 Olimpiyat Oyunları’na ev sahipliği yapacak kent ise 13 Temmuz’da Moskova’da belli olacak. 
     


 SPOR 



























</TEXT>
</DOC>
