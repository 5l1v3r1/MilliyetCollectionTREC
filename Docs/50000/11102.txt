<DOC>
<DOCNO> 11102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/siyaset/siy00.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet arazi satıyor 
</HEADLINE>
<TEXT>

Kaynak arayışını sürdüren Maliye Bakanlığı, Hazine arazilerinden daha fazla gelir elde edilmesi için harekete geçti. 12 ildeki satışlardan 29 katrilyon lira bekleniyor 
     ELÇİN ERGÜN Ankara 

     Maliye Bakanlığı ile Bayındırlık ve İskan Bakanlığı’nın devlet ihale kanun taslağına son şeklini vermesinin ardından sıra devlet mallarının satışı ve yönetimine ilişkin düzenlemeye geldi. Maliye Bakanı Sümer Oral Milli Emlak Genel Müdürlüğü’nden Hazine arazilerinin ve atıl durumdaki kamu mallarının satışına hız verilmesi talimatını verdi. Oral, devletin özellikle büyük kentlerde yüksek değere sahip çok sayıda arazisi bulunduğunu, bunların hızla likit hale getirilmesi için gerekli çalışmaların yapıldığını söyledi. 
     Belediyelerle de işbirliği yaparak bu arazilerin hakettiği değeri bulabilmesi için gerekirse imar değişikliğine gidileceğini ve bu şekilde satılacağını anlatan Oral, bu amaçla yeni bir ekip oluşturulduğunu da ifade etti. 
     Kamunun ihtiyaç duymadığı ya da aynı hizmetin başka yerde de verilebileceği yerlerin de bu kapsamda elden çıkarılacağını vurgulayan Oral, "Bizim amacımız, atıl durumdaki bu yerleri değerlendirmek ve bunları paraya çevirerek, Hazine’ye yeni kaynaklar yaratmak. Bu tür yerleri çeşitli yöntemlerle satma planımız var. Gayrimenkul yatırım ortaklıkları da bunlardan bir tanesi" dedi. 
     Milli Emlak Genel Müdürlüğü, büyük illerden başlayarak elden çıkarılabilecek Hazine taşınmazları için envanter çalışmasına başladı bile. Sadece İstanbul’da Hazine’ye ait bin parça taşınmazın bulunduğu belirlendi. Bunların bir bölümünün imar değişiklikleri ile çok yüksek rant yaratacağı ortaya çıktı. 
     
     İstanbul ihya edecek 
     Halen İstanbul - Kartal’da bulunan, ticaret merkezi ve toplu konut olarak değerlendirilebilecek işgal altındaki 670 dönümlük bir alandan, 300 trilyon lira kaynak sağlanabileceği bildirildi. 
     Bağdat Caddesi üzerindeki Tarım İl Müdürlüğü ile Etiler - Akmerkez karşısında Perşembe Pazarı kurulan araziden de en az 100 trilyon lira gelir sağlanacağı vurgulandı. 
     Ankara’da Köy Hizmetleri arkasındaki büyük araziler ile Karayollarının Eskişehir yolu üzerindeki Dozer Eğitim Parkı da aynı şekilde öncelikli değerlendirilecek alanlar olarak tespit edildi. İzmir, Bursa, Antalya gibi büyük merkezlerde kullanılmayan kamu binaları ile rantı yüksek diğer Hazine arazilerinin tespit çalışmaları da devam ediyor. 
     
Maliye’nin gözü Konya’da İl toplam alanı metrekare İl genel toplam satış bedeli TL Adana 1 milyar 437 milyon 90 bin 3.1 katrilyon Bursa 437 milyon 87 bin 879 trilyon Antalya 1 milyar 266 bin 3.1 katrilyon Denizli 794 milyon 2.1 katrilyon Aydın 322 milyon 646 trilyon Hatay 327 milyon 726 trilyon İzmir. 847 milyon 2.6 katrilyon İstanbul 218 milyon 439 trilyon Mersin 1 milyar 2.1 katrilyon Muğla 831 milyon 1.6 katrilyon Ankara 658 milyon 1.3 katrilyon Konya 2 milyar 941 milyon 9.8 katrilyon Toplam 11 milyar 172 milyon 28 katrilyon 901 trilyon      
     


 SİYASET 
















</TEXT>
</DOC>
