<DOC>
<DOCNO> 12859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/yazar/okur.html </URL>
<DATE> 2001/03/24/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Emir, demiri kesiyor... 
</HEADLINE>
<TEXT>

     Kime niyet kime kısmet .. Egebank’ı alıp genç yaşında banka patronu olan Murat Demirel de stres atmak için kendisine özel bir ofis yaptırmıştı. Oturmak kısmet olmadı. Jakuzili, İtalyan mobilyalı bu ofiste şimdi Tevfik Altınok oturuyormuş. Bize de Sümerbank çatısı altında birleştirilen 5 banka ile fona alınan diğer bankalardaki çalışanlardan mail yağıyor. 
     Kimsenin çalışma ofisine bir söz söyleme hakkımız olmadığını biliyoruz. Ama Tevfik Altınok gibi görmüş geçirmiş üstelik "yok oda, yok ofis" gibi saplantıları olmayan bir bürokrat, bir üst düzey özel sektör yöneticisi hakkında bu kadar çok mail gelince şaşırıp kalıyoruz. Diyorlar ki 
     "Biz Tevfik Altınok’tan tam tersi bir davranış bekliyoruz. Öylesine lüks ofisler kendisine sunulurken elinin tersiyle itip, olmaz’ demesini isterdik. Çünkü herkese örnek olacakken işe bakın siz..." Şaşırıp kalıyoruz. 
     Öte yandan fona alınan bankalar, üç kamu bankasıyla ilgili gelişmeler derken Ankara - İstanbul arasında da mekik diplomasisi gözlerimizi iyice bozacak, yüreğimizi daraltacak diye korkuya kapıldık. 
     İşte, Aclan Acar. Kamu bankalarının ortak yönetim kurulu başkanı oldu. Şimdi Mustafa Gürtin için Ziraat Bankası’nın genel müdürü diyorlar. Göreceğiz. O da eski Merkez Bankalı. Doğuş Grubu bankalarından Garanti Yatırım’da çalıştı. Kısa bir süre Türk Ticaret Bankası’na genel müdür oldu. Baktı ki, olmuyor, hemen bıraktı. 
     Ancak hem İş Bankası hem murakıplar sağ olsun 
     
Emlakbank’ta kazan kaynıyor      Buralarda bankacılık kariyeri yapmış olanları kırpıp kırpıp Bankacılık Düzenleme ve Denetleme Kurumu ile diğer bankalara yönetici yapıyorlar. 
     Sanki böylesine kırılgan bir yapıya sahip bankacılık sisteminde sistemi yürütmek için göreve getirilenler sistemin dışındaymış gibi davranıyorlar. Bize de izlemek düşüyor. 
     Oysa kamu bankaları cephesinde, Emlakbank’ta kazan kaynıyor. Emlak Konut ile Emlakbank ayrılıyor. Emlak Konut dedik, başında Süleyman Şahin vardı. O da gitti. 
     Emlakbank çalışanlarına göre dirayetli, sağduyulu, etiği güçlü. 
     Çünkü buradaki pasta iştah kabartıyor. Onca gayrimenkul orada öylece duruyor. Emlak Yatırım’ın gayrimenkul portföyünün tutarını biz vermeyelim, ilgililer açıklasın istiyoruz. 
     Ama Emlak Bankası’nın denizcilik sektörüne verdiği krediler meselesinin göz ardı edilemeyecek denli önemli olduğunu biliyoruz. Eh, banka yöneticileri ne yapsın Krediyi veriyorsun, "emir demiri kesiyor." El mahkum. Krediler ödenmeyince de banka gemi sahibi oluyor. Hatta lojman sırası bekleyen siyasi desteği olmayan banka çalışanları, "bari gemilerden bize yer tahsis edilsin" diye birbirlerine takılıyorlar. Takılan takılana... 
     Biz de son ihaledeki 1 katrilyon 96 trilyonluk ROT yani rekabet olmayan fiyattan yapılan satışa takıldık kaldık. Kamu bankaları alım yapmayacağına göre hangi kamu kuruluşu alım yaptı acaba Dedik ya paranoyak olduk. 
     
31 Mart Vakası’      Reel sektör, 31 Mart diye tutturdu. Tarihi iyi bilenler "31 Mart Vakası"nı iyi bilirler. Ama bu 31 Mart vakası ayrı. Kurumlar Vergisi, yapılan yatırımlarla ilgili bankalardan alınan döviz borçlarının ödenmesi. Kur dalgalı ya herkes dalgada bir o yana bir bu yana. 
     Oysa lafla peynir gemisi yürümüyor. Dolar, sürekli zarar yazdırıyor. 
     19 Şubat’ın dalgası, "dalga dalga" geliyor. 
     
     





Siyasi zaaf 


Telefon çalar 


Alternatif Emek Paketi 


Bakana ceza kesen trafik gönüllüsü 


Derviş siyasete girecek, girmeyecek... 


Biri bizi özetliyor 


Fatih krizi 2 


Vatandaş 


Söz Meclis'te... 


Emir, demiri kesiyor... 


Zavallılaşanlar var 


Tabağa düşen öküz 


Amerikalı 


Kamu bankalarına arama konferansı 


Bay Knepp İstanbul'da 


</TEXT>
</DOC>
