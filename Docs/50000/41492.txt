<DOC>
<DOCNO> 41492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/guncel/gun06.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yardım formları dağıtılıyor 
</HEADLINE>
<TEXT>

50 milyonluk yardımdan faydalanmak isteyen öğrenciler dağıtılan, formları doldurup yetkililere teslim edecek 
     YILDIZ YAZICIOĞLU Ankara 

     Devlet Bakanı Hasan Gemici tarafından başlatılan "Sosyal Riski Azaltma Projesi" çerçevesinde yapılacak olan her çocuğa 50 milyon lira eğitim yardımı için pembe renkli form hazırlatıldı. 
     
     Onaylanması lazım 
     Öğrenci adına yapılacak başvuru için hazırlanan formda, "Hakkınızda bilgi alınacak iki komşunuzun adı - soyadı ve adresi" bölümünün de doldurulması gerekiyor. Türkiye genelinde Sosyal Yardımlaşma ve Dayanışma Vakfı şubelerince dağıtımına başlanan formla 50 milyon liralık yardımı almak için başvuracakların nasıl geçindikleri araştırılıyor. Yardım başvurusunun kabul edilmesi için formun, rehber öğretmeni, okul müdürü, okul aile birliği başkanı tarafından da onaylanması şart koşuluyor. Tüm okullarda velilere dağıtılacak olan formda, "Sosyal Riski Azaltma Projesi" kapsamında verilecek olan yakacak, gıda, eğitim ve sağlık yardımlarından birinin seçilmesi gerekiyor. 
     



 GÜNCEL 


















</TEXT>
</DOC>
