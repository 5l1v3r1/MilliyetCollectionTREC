<DOC>
<DOCNO> 7358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/yazar/akyol.html </URL>
<DATE> 2001/02/16/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yine CHP... 
</HEADLINE>
<TEXT>

     TURAN Güneş hoca büyük bir beyindi. Onun 1962'de Yön'de yazdığı "CHP Halktan Nasıl Uzaklaştı " başlıklı dizi yazısı, "inkılap partisi"nin nasıl tutucu bir bürokrat ve eşraf hizbine dönüştüğünü anlatıyordu. Bu yazılar, 1977'de yüzde 42 oy alacak "Ortanın Solu" hareketinin fikri temellerini atıyordu. 
     Güneş'in yazılarını oğlu Prof. Hurşit Güneş "Türk Demokrasisinin Analizi" adıyla kitaplaştırdı. 1996 Ümit Yayıncılık 
     CHP'de çarpışanların kaçı okumuştur, bilmiyorum. Halbuki rahmetli Güneş, "Atatürk'ün Partisi"nin nasıl halktan kopup küçüldüğünü, DP'nin sağın neden çığ gibi büyüdüğünü anlatıyordu 
     CHP'nin bugün daha ağırlaşmış olan sorunu 
     
     TURAN Hoca'ya göre, daha 1946'da "Türkiye çok partili hayata geçerken, CHP'nin halkla bağlantısı çoktan kesilmiş bulunuyordu." Sf. 79 
     CHP bürokrasinin ve eşrafın "devlet partisi" idi. Baskı kalkınca, "'Milli Şef' zulmün, istibdadın temsilcisi olarak dehşet saçıcı hücumlarla karşı karşıya kalmıştı... DP ise 'kitlelerin isyanı' idi." Sf. 83 
     Acaba, eskiden beri belletildiği gibi, "irtica" yine "cahil halkı kandırmış" mıydı 
     Turan Hoca düşünmeye çağırıyordu DP'den daha fazla dinden bahseden parti MP neden başarılı olamıyor Halkın önemsediği, din konusunda olsun, başka konularda olsun, asıl "baskının kalkması"dır Sf. 92 
     Hele şu halkı hor görüp bir tür "aydın diktatörlüğü" modelini savunanlar Halkın oy gücünü neredeyse sıfırlayan Anayasa taslağının hazırlayıcısı İstanbul Üniversitesi bu eğilimin şampiyonuydu Prof. Güneş "dört başı mamur bir faşizm" diyordu buna Sf. 153 
     Ve darbecilere sesleniyordu "Ne Türk milletinin sağduyusunda bir eksiklik var, ne de mücadele silahımız yetersizdir... Şimdi eğer çıkarmışsanız tabancanızı kılıflarına sokunuz " Sf. 151 
     
     GÜNEŞ'İN yazdıkları, CHP'nin 27 Mayıs darbesini alkışladığı o yıllarda 'sivil' bir ışıktı köklü bir partinin fikren nasıl yenileneceğinin örneği idi. Ecevit'in "Ortanın Solu" hareketi de siyaseten yenilenme örneği idi. 
     Baykal, "Yeni Sol" ve "Anadolu Solu" ile, CHP'yi böyle bir yenilenme sürecine sokmak istiyor. İsabetli bir doğrultudur bu... 
     Ama henüz "Ortanın Solu" gibi siyasi platformlarda tartışılarak işlenmiş değil. 
     Evet, "Ortanın Solu" da CHP'de kavga ve bölünme yaratmıştı. Ama bu besbelli bir fikir kavgası idi. Yeni fikrin galip gelmesi, bölünmüş partiyi yüzde 42'ye yükseltmişti. 
     Bugünkü CHP'de ise "fikir tartışması" o kadar dikkat çekmiyor, kişilerin ekiplerin çekişmesi ön planda gözüküyor. 
     Baykal, toparlayıcı olduğu ve fikri ön plana alıp bunu geniş platformlarda tartışarak elbirliğiyle zenginleştirdiği ölçüde başarılı olabilir. 
     CHP'nin başka şansı da gözükmüyor. Eski türkülerle ancak eski zaaflar nükseder... 
     
     





Yine CHP... 


Sigorta mağduru 


Yüksek Denetleme Kurulu 


Sayın Başbakanıma utanarak arz ederim 


Türkiye Arap dünyasından Filistin'le İsrail'e... 


Türkiye, nereye 


"Sayın Başbuğum..." 


Nazım Hikmet ve Türk vatandaşlığı 


Kolejler kapansın 


Demirkent'ten bize 


Milli gelir 33 bin dolar .. 


"Kolaylaştırıcı" rolü zorlaşıyor... 


Sistemi doğru kurmak 


Gariplikler ülkesi... 


İnsansız ekonomi 


İlkin insanlık öldü 


TRT, Dijiturk'ten 4 kanalını çekiyor 


Önemli değişiklik yok 


Toptancı da dağıtıcı da şik yetçi 


Ağlayanın malı hayır etmez’ 


</TEXT>
</DOC>
