<DOC>
<DOCNO> 25875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/siyaset/siy08.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Beretta ihalesi mercek altında 
</HEADLINE>
<TEXT>

Yeni Bakan’dan ilk neşter 
     HAKAN ŞANLITÜRK Ankara 

     İçişleri Bakanı Rüştü Kazım Yücelen, bakanlığın ithaline karar verdiği Beretta marka tabanca alımıyla ilgili ihaleyi mercek altına aldı. 
     Yücelen, bakanlıktaki ikinci gününde, bürokratlardan ihaleyle ilgili evrakları isteyerek incelemeye başladı. Yücelen, "Şu anda dosya önümde. İnceliyorum. Kısa sürede karar vereceğim. Doğal olarak yerli malı tercihinden yanayım" dedi. Bakanlığın bir süre önce başlattığı ve tartışmalara yol açan ihale kapsamında uygulamanın yerli silah sanayiine zarar vereceği gündeme getirildi. Emniyet ise, yerli tabancaların ihtiyaca cevap veremediği gerekçesiyle ithal markalara yöneldiğini açıkladı. Çoğu Karadeniz’de bulunan silah fabrikaları bu karara tepki gösterirken, Rize Valisi Erdal Ata, "Bölgede üretilen tabancaların ihtiyaca cevap veremediği savunması doğru değil. Silahlarımız oldukça kaliteli. Ancak ülkemizde hala yabancı hayranlığı var" dedi. 
     



 SİYASET 















</TEXT>
</DOC>
