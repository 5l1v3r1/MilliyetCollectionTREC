<DOC>
<DOCNO> 37403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/son/sondun07.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Balonla devr-i alem, And Dağları üzerinde... 
</HEADLINE>
<TEXT>

     Amerikalı milyarder Steve Fossett, tek başına balonla çıktığı dünya turunda Güney Amerika'ya ulaşarak And Dağları'nı tırmanmaya başladı. 
     Şili'deki hava kontrolörleri, Fossett'e ''hoşgeldin'' mesajı gönderdiler ve bir şişe kırmızı Şili şarabını şerefine içeceklerini söylediler. 
     Fossett'ın balonu, bu sabah erken saatlerde Şili'nin Antofagasta bölgesine 80 kilometre uzaklıkta ve saatte 53 kilometre hızla yoluna devam ediyordu. 
     Bu arada Fossett, Kevin Uliassi tarafından 13 Mart 2000'de elde edilen 243 saat 28 dakikalık balonla yalnız uçuş rekorunu, TSİ 05.34'te geçti. 
     Fossett'in ''Yalnız Ruh'' adını verdiği balonuyla 5 Ağustos'ta başladığı dünya turunun, en az 15 gün sürmesi bekleniyor. 
     Balonla ''tek başına'' dünya turu yapan ilk insan olmak için 6 defa girişimde bulunan Amerikalı milyarder Steve Fossett, 57 yaşında. 
     İsviçreli Bertrand Piccard ve İngiliz Brian Jones ikilisi, 1999 yılında Breitling Orbiter adlı balonla dünya çevresinde dolaşmayı başarmıştı. 






</TEXT>
</DOC>
