<DOC>
<DOCNO> 30310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/son/sonspo06.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni kanaryalar Ümit ve Ceyhun'a, dayanıklılık testinde tam not 
</HEADLINE>
<TEXT>

     Fenerbahçe yeni sezon hazırlıklarını bu sabah yaptığı idmanla sürdürdü. 
     Teknik Direktör Mustafa Denizli, Samandıra Tesisleri'ndeki idmanda futbolcularına dayanıklılık testi uygulattı. Futbolcularını 4'erli gruba ayırıp, zamana karşı 400 metre koşu yaptıran Denizli, daha sonra oyuncularına dar alanda çift kale maç oynattı. Oldukça neşeli bir ortamda geçen çift kale maçta, sarı-lacivertli futbolcuların bir haylihırslı oldukları gözlendi. 
     Dayanıklılık testinde yeni transferler Ceyhun ve Ümit Özat'ın oldukça başarılı oldukları dikkat çekti. 
     Antrenmana, henüz ülkelerinden dönmeyen yabancı futbolcular Revivo, Lazetiç, Zoran Mirkoviç ve Rapaiç katılmazken, hafif sakatlıkları bulunan Rüştü ve Ogün ise dayanıklılık testinin ardından çalışmayı bıraktı. 
     Bu arada Denizli, idman sırasında tesislere gelen minik bir taraftarla yakından ilgilendi. Bartu isimli taraftarı kucağına alan Denizli, bir süre sohbet etti. 
     Fenerbahçeli futbolcular, yeni sezon hazırlıklarını akşam yapacakları idmanla sürdürecek. 






</TEXT>
</DOC>
