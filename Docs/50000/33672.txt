<DOC>
<DOCNO> 33672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/son/sontur13.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yenilikçiler partiye isim arıyor... 
</HEADLINE>
<TEXT>

     Sivas Bağımsız Milletvekili Abdüllatif Şener, tüzük ve programı üzerinde çalışmaları tamamlanan partilerinin önümüzdeki hafta kurulmuş olacağını söyledi. 
     Şener, yeni partinin ismini henüz belirlenmediğini, ''Yeni'', ''Ekmek'', ''Hizmet'', ''Hür Demokratlar'', ''Cumhuriyetçi Demokrat'', ''Kurtuluş'' başta olmak üzere çok sayıda isim önerildiğini söyledi. 
     Kurulacak partinin Kurucular Kurulu'nun 100 kişiden oluşacağını tahmin ettiğini ifade eden Şener, bunların arasında 55-60 arasında milletvekili olacağını bildirdi. 
     Abdüllatif Şener, ''Bize gelmek isteyen çok sayıda milletvekili var. Ancak biz iri değil, büyük parti istiyoruz. Bu nedenle her başvuruda bulunan talebi kabul etmiyoruz'' dedi. 
     Yeni partinin il, ilçe ve belde teşkilatlanması ile ilgili çalışmaların sürdüğünü kaydeden Şener, teşkilatlar için çok sayıda başvuru bulunduğunu söyledi. 
     Edinilen bilgiye göre, yeni kurulacak partinin adı ''Saadet Partisi'' gibi son dakikaya kadar saklı tutulacak. Bunun gerekçesi de kurulacak partinin isminin bir internet sitesine verilmesi ve bunun yüksek bir bedel karşılığında kendilerine devredilmesini önlemek olarak ifade ediliyor. 
     Bu arada parti için düşünülen bazı isimler adına başkalarının önceden site kurmasını önlemek için, internette sayfalar açılacağı, konuyla ilgili çalışmaların son aşamaya getirildiği öğrenildi. 
     
     







</TEXT>
</DOC>
