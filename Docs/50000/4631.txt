<DOC>
<DOCNO> 4631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/yazar/dogan.html </URL>
<DATE> 2001/01/30/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
"Garanti" istiyorlar, "garanti" .. 
</HEADLINE>
<TEXT>

     Gidiyorlar her ay gelmek üzere, ama isimleri yadigar .. Bir de, yok mu, o sık sık soruları, insanı çileden çıkartıyor .. 
     IMF'den gelen emir önce "mali sektörü temizleyin" yönünde. Nedeni var. "Temizle, çünkü maliyetin artıyor" diyor. Temizel, temizlemeye başlıyor ve bir de bakıyor ki, mali krizin ortasına düşmüşüz .. 
     Orada temizlik süre dursun, IMF bu kez enerji sektörüne dönüyor. Enerjideki maliyetler de, dünya ortalamasının çok üstünde. "Haydi, enerjiyi temizleyelim" diye ayağa kalkınca, bu kez orada pisliğin bini bir para .. 
     Düzen rekabete dayalı değil. Kaynak tahsisi kötü. Arkasında çeteler var. Ekonomiyi, ekonomi kuralları değil, çeteler yönetince, her yerden feryatlar yükseliyor. 
     
Hep aynı soru      Ne var ki, şu sıralar IMF'nin gözü bir başka yerde. Sık sık sorduğu sorular, bu yeni durumla ilgili. 
     "Dış borç ödemelerini merak ediyor .. Türkiye'nin aldığı dış borçların ödeme biçimi, kaynağı ve zamanı, onları şu sıralarda çok meşgul ediyor." 
     Hatta, bir adım ötesi 
     "Dış borçların ödenmesiyle ilgili, IMF, Türkiye'den garanti istiyor .." 
     Durup dururken, nereden çıkıyor şimdi bu fasıl .. Bir sorun mu var, dış borç ödemelerinde .. 
     
Biz unuttuk, onlar      Hem var, hem yok. 
     Yok, çünkü, Türkiye borcuna sadık. Bugüne kadar, ödeme karnesinde kırık not hemen hiç yok. 70'lerin o ünlü krizi ve 24 Ocak 1980 kararlarına yol açan dönem hariç. "Yetmiş cente muhtaç" Türkiye muhabbeti .. 
     Var, çünkü, kasımdaki mali krizin dünyada izleri henüz silinmiş değil. Biz burada, her gün bir felaketten diğerine uçarken, krizi mırizi çoktan unutuyoruz. Elin oğlu ise, bize verdiği paranın hesabını günbegün soruyor. Çaldıkları kapı, ister istemez IMF. "Hey Corç, ne oldu bizim borç" misali .. 
     Bize borç verenler, IMF'yi, IMF de, bizi sıkıştırıyor. 
     
Sanki kaçan var      Biz alışkınız, krizler ve skandallarla yetişmiş bir milletin evlatlarıyız ne de olsa .. 
     En yumuşak karnımız, hala bankacılık. Adamlar da, buna bağlı olarak, bize verdikleri borcun peşine düşmüş, IMF üzerinden soruyor da soruyorlar. 
     "Dur kardeşim, kaçmıyoruz ya, ödeyeceğiz işte" lafına aldıran yok .. Tutturmuşlar, "ne zaman, nasıl" diye .. Sanki, "ödemiyorum işte" diye kazan kaldıran varmış gibi .. Sanki, bunu söyleyecek mecal kalmış gibi .. 
     
     





Televizyon 


İç parmak 


Dumanlı mektup 


Kıvrıkoğlu Aftan PKK yararlandı 


Kazanova Operasyonu 


Değişim korkusundan kurtulmak zorundayız 


Dilsiz tarih 


Macaristan, Cengiz Han'ın hediyesidir 


"Garanti" istiyorlar, "garanti" .. 


Vetoya veto 


Bu okulu kuran ve yaşatanlar 


Yeni iyi haberler... 


Bir Esbank’ alana bir Esbank’ bedava 


İçtüzük darbesi 


Yeni lejyonerler 


Karl Marx'ın ruhu Davos'ta 


Uyarı gerekiyordu 


"Yolsuzluklar ülkesi" 


</TEXT>
</DOC>
