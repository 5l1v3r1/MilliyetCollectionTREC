<DOC>
<DOCNO> 24435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/spor/ykol.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yola devam 
</HEADLINE>
<TEXT>

     DOĞAN KOLOĞLU 

     Türk Milli Takımı, Dünya Kupası eleme grubu maçlarındaki rakip takımları iyice etüt etti mi Azerbaycan deneyimsiz ve acemi. Ama onun dışındaki bütün eski komünist kökenli rakiplerimiz "bireysel top becerisinden çok, kolektif futbol oynayarak" tempolu ve saldırgan özellikleri ile bizi zorladılar. Hele hele bitirici yerdeki Hakan’ın yanına ek oyuncu atamadığımız zaman maçın akışı hep rakiplerimizin istediği taktik düzeyde gelişti. Milli Takım bu yüzden başarısız yüksek degajlar ve etkisiz yan ortalar mezarlığı oldu. Zor kaptığımız topları gayet kolayca faul riski olmadan rakibe kaptırdık. Galiba artık biz de bu grupta daha savaşçı teknik oyuncuları tercih etme zorunluluğunu kabul etmeliyiz. Peki nasıl oldu da hala iddialıyız 
     Çünkü zaman zaman defansımızdan beklenmeyen adamlar ileri çıktı. Rakip savunma yapısı bu fazlalığın yaratıcılığını dengelemeyemedi. Şaşırdı, çöktü. Örnekleyelim. İsveç maçında ders alacağımız iki gol pozisyonu yakaladık. Biri Ergün’ün rakip on sekiz içine girerek sol ayağı ile kaçırdığı kaleci ile yüz yüze kaldığı pozisyon. Diğeri de Ogün’ün nasıl olsa yenildik diye geriden ileri fırlayarak gole giden son dakika penaltısı. Bir de Slovakya maçında Fatih’in sağ bekten benzer çıkışları vardı. Tıpkı Real Madridli Roberto Carlos’u perişan ettiği gibi üç dört kez kanat bindirmesi yaptı. Adam adama savaşan takımlara karşı en iyi çare sürpriz adam kaçırmaktır. 
     İlk Azerbaycan milli maçında Rus antrenör kasten sert futbol oynattı. Hatta Hasan ve Hakan kıl payı sakatlanmaktan kurtuldular. Futbolcular da basına "İstanbul’da hesaplaşırız" dediler. Şimdi aynı Rus ağırlıklı basın hayali bir şikeden söz ediyor. Biz iki ülke bir milletiz. Ama spor terbiyemizde şike yok. Bu açıkça bir provakasyondur, Fair - Play’e ihanettir. 
     



 SPOR 



























</TEXT>
</DOC>
