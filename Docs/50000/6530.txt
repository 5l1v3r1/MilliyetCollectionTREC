<DOC>
<DOCNO> 6530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/spor/spo01.html </URL>
<DATE> 2001/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Nouma çekti, gitti 
</HEADLINE>
<TEXT>

Rize deplasmanına götürüleceği söylendi. Karşı çıktı, öfkelendi. Rotayı Paris’e çevirdi. Alanda medyaya yine küfür yağdırıp saldırgan tutumunu yineledi 
     BİLAL MEŞE 

Yine Pascal, yine olay      BEŞİKTAŞ’ın uslanmak bilmeyen yıldızı Nouma, olaylarına bir yenisini ekledi. Gençlerbirliği maçında rakibine kafa atarak kırmızı kart gören Fransız oyuncu dün aniden Paris’e giderken, havalimanında gazetecilere İngilizce ve Türkçe küfürler yağdırdı. Alkollü olduğu ileri sürülen Nouma’nın davranışları ve küfürleri alanda bekleyen yolcuların da tepkisine neden oldu. 
     
Ceza mı, ödül mü      GENÇLERBİRLİĞİ maçındaki olayı nedeniyle teknik direktör Nevio Scala ve yönetim tarafından ceza olarak Rize’ye götürülmesi düşünülürken, adeta ödül verilircesine Nouma’nın Paris’e gitmesine izin verildi. Menajer Sinan Engin’in, diğer futbolculara Pascal Nouma’nın Rize’ye götürüleceğini açıkladığı, ancak Fransız oyuncunun bu karara karşı çıktığı öğrenildi. 
     
"Çıldırıyorum"      MORALİNİN bozuk olduğunu ileri süren Nouma, Scala ve Sinan Engin’den izin istedi, ardından da dün sabah önce Fulya’da çalıştı, sonra Fransa’ya uçtu. Nouma çarşamba günü İstanbul’a gelecek. Futbol Şubesi Sorumlusu Yıldırım Demirören ile görüşen Pascal Nouma’nın, "Gol atamamak beni çıldırtıyor. Bu benim elimde değil. Kendime engel olamıyorum" dediği belirtildi. 
     
Arkadaşlarından tepki      NOUMA’ya verilen izin diğer oyuncular arasında tepki yarattı. Futbolcular, "Hem kart görüyor, hem de izin veriliyor. Aslında ipin ucu Leeds maçında kaçtı. O maçtan sonra ceza verilseydi bugün bunların hiçbir tanesi olmazdı. Biz bunların binde birini yapsak tefe koyarlar. Seyircinin kendisini tuttuğunu biliyor ve istediği gibi hareket ediyor" diye konuştular. 
     
"Onsuz da kazanırız"      BEŞİKTAŞ Teknik Direktörü Scala, "Takım Nouma’ya bağlı değil. Beşiktaş onsuz da kazanır" dedi. İtalyan hoca, "Nouma’yı değil, oynayacak futbolcularımı düşünüyorum. Nouma’nın karakterinin kesinlikle değişmeli. Bundan sonra bu takıma zarar veremeyecek" diye konuştu. Scala, Rizespor maçı için de "Takım şu an cennette değil. Çünkü moral bozukluğu içindeyiz. Ama buna rağmen Rize’yi yeneceğiz" yorumunu yaptı. 
     
Uçakta tatsızlık      BEŞİKTAŞ’ın Rize yolculuğu sırasında Ali Eren uçakta hostes ile tartıştı. Hostes, uçağın inişe geçtiği sırada kemerini bağlamayan ve ön koltuğu yatırarak ayaklarını uzatan Ali Eren’i uyardı. Beşiktaşlı futbolcunun uyarıyı dikkate almaması üzerine tartışma çıktı. Olayın büyümesiyle kabin amiri, kafile başkanı Yıldırım Demirören’in yanına giderek, "Arkada Beşiktaş’a yakışmayan bir futbolcunuz var, lütfen kendisini uyarın" sözleriyle Ali Eren’i şikayet etti. 
     
"Başarılı olduk"KARTAL YİĞİT 
     BEŞİKTAŞ Futbol Sorumlusu Yıldırım Demirören ve Basın Sözcüsü İbrahim Altınsay, kupada başarılı olduklarını söylediler. İki yönetici ortak açıklamada, "Takımımız yarı finale kalarak ve üst düzeyde olumlu futbol oynayarak başarılı olmuştur. Yarı finalde elenmek, finale kalmak kadar doğal bir sonuç olarak karşılanmalıdır" dedi. 
     YÖNETİCİLER, kupadan elenmenin faturasını hakem Erol Ersoy’a çıkardılar. Demirören ve Altınsay, "Gençlerbirliği maçı kaygı verici biçimde geçti. Bu sonucun oluşmasında hakemin ne yazık ki belirleyici etkisi oldu. Kural dışı faullere ve kışkırtıcı hareketlere göz yumdu. Ali Eren’e yapılan penaltıya seyirci kaldı" diye konuştular. 
     
12 yıl sonra Rize’de      BEŞİKTAŞ, 12 yıl aradan sonra Rize’de rakibinin karşısına çıkacak. Rize’de en son 23 Mayıs 1989 tarihinde Çaykur Rizespor ile karşı karşıya gelen Siyah -Beyazlılar, rakibinin daha sonra ligden düşmesinin ardından, Rize’ye gidememişti. Beşiktaş ile Çaykur Rizespor, bugüne dek 13 kez karşılaştı. Bu karşılaşmaların dokuzunu Beşiktaş, üçünü Çaykur Rizespor kazandı, bir karşılaşma berabere sonuçlandı. 
     
Ç.Rizespor - Beşiktaş      STAT Rize Atatürk 
     SAAT 17.00 
     HAKEM Mustafa Çulcu 
     ÇAYKUR RİZESPOR Murat - Recep, Oumar, Kürşat - Fatih, Ümit, Devran, Nicolas Allicu, Serkan - Tetteh, Saffet 
     BEŞİKTAŞ Fevzi - Ali Eren, Ümit, Bayram - Nihat, Karhan, Yasin, İlhan, İbrahim - Fazlı, Ahmet Dursun 
     SAKAT Koray Ç.Rize , Tayfur, Münch, Khlestov, Halilagiç Beşiktaş 
     CEZALI Turan Ç.Rize , Nouma Beşiktaş 
     TV DigiTürk Canlı 
     


 SPOR 





























</TEXT>
</DOC>
