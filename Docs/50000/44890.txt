<DOC>
<DOCNO> 44890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/son/soneko18.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika havayolu şirketi Sabena konkordatoya gidiyor.. 
</HEADLINE>
<TEXT>

     Belçika hükümeti, zor durumdaki ulusal havayolu şirketi Sabena'nın konkordatoya gideceğini açıkladı. 
     Belçika Çalışma Bakanı Laurette Onkelinckx, iflas tehlikesi karşısında Sabena'nın konkordato talebiyle mahkemye baş vurmak dışında seçeneği kalmadığını söyledi. 
     Bu arada, Belçika hükümetinin Avrupa Birliği mevzuatını çiğnemeden Sabena'ya köprü kredisi sağlamak için yollar aradığı bildiriliyor. 
     Belçika hükümetinin daha önce hisselerinin yüzde 50'sine sahip olduğu şirket için yaptığı yardım ve verdiği sübvansiyonlar rekabeti düzenleyen birlik mevzuatını ihlal ettiği gerekçesiyle AB tarafından engellenmişti. 
     Sabena'nın zor duruma düşmesinde Swissair'in iflas noktasına gelmesi etkili oldu. Sabena'nın hisselerinin yüzde 49'una sahip olan Swissair, söz verdiği acil nakit girişini sağlayamayınca Belçika şirketine konkordato yolu göründü. 
     Swissair'in Sabena'ya bu hafta içinde 123 milyon dolar ödemesi gerekiyordu. Belçika hükümeti, söz konusunu parayı tahsil edebilmek için Swissair'e dava açacağı bildiriliyor. 
     Belçika hükümeti ile Swissair'in ortak olduğu Sabena'nın personel sayısı 12 bine ulaşıyor. 
     






</TEXT>
</DOC>
