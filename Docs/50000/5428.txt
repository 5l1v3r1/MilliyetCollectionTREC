<DOC>
<DOCNO> 5428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/spor/spo02.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
KRİZ RAFA KALKTI 
</HEADLINE>
<TEXT>

Fenerbahçe yönetimi, zorlu maçlar nedeniyle, Denizli-Balic sorununu dondurdu 
     YUSUF KOBAL 

     Ceza girişimi yok 
     SARI - LACİVERTLİ takımda, Mustafa Denizli ile Balic arasındaki kriz donduruldu. Denizli İstanbulspor, Galatasaray ve Gençlerbirliği karşılaşmaları yüzünden, Boşnak oyuncuya ceza verilmesi için her hangi bir girişimde bulunmadı. Ancak bu ikili dün başlayan kampta birbirlerine taviz vermediler ve bir araya gelmediler. Bu arada Balic’in, Ankaragücü maçında verdiği sert tepkinin nedeni de ortaya çıktı. 
     
     Tepkinin perde arkası 
     DENİZLİ’NİN, Lazetiç ile çarpışarak sakatlık geçiren Balic’e devre arasında "Ağrın var mı, oynayabilecek misin " diye sorduğu bildirildi. Balic’in "Oynamak istiyorum" demesiyle sahaya çıktığı, ancak Denizli’nin devrede yaptığı konuşmanın aksine 56. dakikada kendisini oyundan alması karşısında sinirlendiği ifade edildi. Boşnak futbolcu, doktor kararıyla İstanbulspor maçının kadrosundan çıkarıldı. 
     
     Yönetim beklemede 
     ATİLLA Kıyat, Balic’in Ankaragücü maçındaki hareketini, yönetim olarak sinirli bir tepki diye değerlendirdiklerini söyledi. Kıyat, "Bu durumu Denizli değerlendirir, ama Balic’in kameralar önünde polemiğe girmesini tasvip etmiyoruz. Sorunu yaratan futbolcunun ismi ne olursa olsun yönetimimiz, Denizli’nin arkasındadır. Rapor ederse, ona göre hareket ederiz" dedi. 
     
     Aman dikkat 
     FENERBAHÇE yönetimi bugün Ali Sami Yen’deki İstanbulspor maçı öncesi Sarı - Laciverli taraftarları sakin olmaya davet etti. Genel Sekreter Vedat Olcay, endişelerinin kışkırtma olduğunu söyledi. Kulüp Sözcüsü Atilla Kıyat ise "Seyircimizin Fenerbahçe’ye yakışır hareket etmesini, kendisine hakim olup stada en ufak zarar vermemesini öğütlerim" dedi. 
     


 SPOR 

























</TEXT>
</DOC>
