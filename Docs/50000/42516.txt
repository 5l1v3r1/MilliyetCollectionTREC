<DOC>
<DOCNO> 42516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/guncel/gun04.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Albayrak davasında üç newline kişi tutuklandı... 
</HEADLINE>
<TEXT>

Albayrak Şirketler Grubu Yönetim Kurulu Başkanı Mustafa Albayrak, Alican Balcı ve Nuran Erdoğan, DGM’deki ifadelerinin ardından cezaevine konuldu 
     SEMRA PELEK, AKİF ERDEM İstanbul 

     İstanbul Büyükşehir Belediyesi'nden alınan ihalelerle ilgili operasyon çerçevesinde DGM Cumhuriyet Savcılığı’nda ifade veren 14 kişiden, Albayrak Şirketler Grubu Yönetim Kurulu Başkanı Mustafa Albayrak, Alican Balcı ve Nuran Erdoğan sevk edildikleri nöbetçi mahkemece tutuklanarak, Kartal Cezaevi’ne gönderildi. Diğer 11 zanlı serbest bırakıldı. 
     İçişleri Bakanlığı Mülkiye Başmüfettişi Candan Eren'in, İstanbul Büyükşehir Belediyesi'nden Albayrak Şirketler Grubu'na verilen ihalelerle ilgili yaptığı ön incelemeyi tamamlamasının ardından, İstanbul DGM tarafından başlatılan soruşturma devam ediyor. Organize Suçlar Şube Müdürlüğü'nün operasyonunda gözaltına alınan, Mustafa Albayrak'ın da aralarında bulunduğu 14 kişinin sorguları dün tamamlandı. 
     Zanlılar, dün saat 14.30 sıralarında İstanbul DGM Cumhuriyet Başsavcılığı'na getirildi. Adli Tabip kontrolünden geçirilen zanlılar, DGM Cumhuriyet Savcılığı tarafından sorgulandı. 
     
     Mahkemeye sevk edildiler 
     Sorgusu tamamlanan zanlılardan Mustafa Albayrak, Alican Balcı ve Nuran Erdoğan sevk edildikleri mahkemece tutuklanarak Kartal Cezaevi’ne gönderilirken, Harun Karaca, Necmi Kadıoğlu, Tufan Mengi, İbrahim Karaca, Hamit Çelik, Nafiz Biber, Bahattin Aktaş, Remzi Uzun, Mehmet karadeniz, Hayrettin Göktaş ve Lütfiye Erdoğan serbest bırakıldı. 
     Bu arada, polisin, Albayrak'a ait şirketlerin yöneticileri olan Ahmet, Nuri ve Muzaffer Albayrak kardeşleri de aradığı belirtildi. 
     Recep Tayyip Erdoğan'ın Büyükşehir Belediye Başkanlığı döneminde, Albayrak kardeşlerin ve akrabalarının sahibi olduğu şirketlerin, trilyonluk pek çok ihalede korunduğu iddia ediliyordu. 
     



 GÜNCEL 


























</TEXT>
</DOC>
