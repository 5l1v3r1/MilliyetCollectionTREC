<DOC>
<DOCNO> 1480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/yazar/akyol.html </URL>
<DATE> 2001/01/10/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Siyasi irade 
</HEADLINE>
<TEXT>

     SİYASETÇİLERE kamuoyunun güvenmediği, hatta olumsuz baktığı doğrudur. Bu yapıda askerin ağırlığı daha da artıyor İşte bütün siyasilerin imzaladığı bazı reformlar, asker istemediği için Meclis'te küfleniyor. Dünkü ve bugünkü muhalefetler bu durumu eleştirmiyor, rakibi olan hükümetlere yükleniyor. 
     Dün sabah DYP lideri Çiller telefon açtı. "Beyaz Enerji" operasyonuyla ilgili olarak "bir komutan" manşetine tepki gösteren Ecevit ve Yılmaz'ın 28 Şubat sürecindeki tavırlarını hatırlattı 
     - Birkaç yıl önce isimsiz komutanların beyanları manşetlerden verilirken, hükümetin istifasını isteyen Ecevit değil miydi İktidarını askerlere teşekkürle alan Yılmaz değil miydi 
     Çiller diyor ki 
     - Hükümetin endişesi, acaba jandarmanın yaptığı yolsuzluk soruşturmasının yukarılara doğru tırmanacağı mıdır Yolsuzluk soruşturmalarında herkes içeride, siyasilere gelince duruyor Hükümetin endişesi jandarmanın yaptığı 'Beyaz Enerji' soruşturmasının yukarılara tırmanacağı korkusu mudur 
     
     SİYASET biliminin tespit ettiği bir gerçektir Yolsuzluklar en çok iki rejimde ortaya çıkar Biri, kapalı rejimlerdir, çünkü denetim yoktur. Ahmet Ağaoğlu'nun 1928'de Atatürk'e verdiği rapor, o zamanki siyasi kadroların bile nasıl yolsuzluğa bulaştığını gösterir.... O sebeple Atatürk ve İnönü hep "murakabe fırkası" denetim partisi arzusu içindeydiler. 
     İkincisi, parçalanmış demokrasilerdir... Çünkü bu demokrasilerde "siyaset" kurumu "yönetim" bakımından zayıf olduğu gibi "denetim" bakımından da zayıftır 
     Mafyanın bir İtalyan geleneği olması ve sağcı Başbakan Andreotti'nin de solcu Başbakan Craxi'nin de mafyöz yolsuzluğa bulaşması sadece bireysel ahlak meselesi değil, siyasi sistemin parçalanmışlığıyla da ilgilidir. 
     Ufalanmış partiler marjinal desteklere muhtaçtır Büyük icraat projeleri peşinde koşamazlar, uzun vadeli politikalara bel bağlayamazlar... Küçük ve kısa vadeli yerel ya da zümrevi çıkarlara bağımlıdırlar, rakiplerine karşı ordunun gücünden yararlanmak isterler vs... Ve büyük sorunlar çözümsüz kalır... 
     
     TÜRKİYE'DE siyasetin içine düştüğü bu durumun en önemli sebeplerinden biri, darbelerin partileri kapatmasıdır. DP ve CHP devam ediyor olsaydı şimdiye kadar en az dört kuşak lider ve kadro değiştirmiş, parti içi demokrasi oturmuş olurdu Etnik ve dinsel alt kültürler bu kadar politize olmaz, ekonomi daha sağlıklı gelişir, 'hukuk' daha etkin olurdu. Demek ki, 'askeri mantık' siyasi ve sosyal sorunları çözmez, aksine derinleştirir... 
     Öte yandan, siyaset kurumu kendini temizlemelidir. İlk adım Anayasa'yı değiştirerek yolsuzluk konularında dokunulmazlık zırhının kaldırılmasıdır. 
     Siyaset mutlaka güçlenmelidir. Bunun da tek yolu, ülkeyi "yöneten demokrasi"ye kavuşturacak sistemlerden birine geçerek sağın ve solun toparlanmasını sağlamaktır. Fransa'nın 6 partili "çöküş'ten Yarı Başkanlık sistemiyle kurtulması gibi... 
     Yoksa işimiz çok zor... "Avrupa trenini kaçırmak"la kalmayıp daha büyük sıkıntılarla karşılaşabiliriz. 
     NOT Değerli insan, aziz dostum Yusuf Bozkurt Özal'a Allah'tan rahmet, ailesi ve dostlarına başsağlığı diliyor, acılarını paylaşıyorum. 
     
     





Siyasi irade 


Köprü öyküsü 


Ecevit tepkisi 


Watson yazarlar 


Kuzey Irak ısınıyor PKK'ya karşı operasyon mu 


By - pass mı 


Sezer arayı açarken... 


Putin'in Rusyası 


Geleceği görmek 


TV'lerde din savaşları 


Iraklı Kürtlerle denge ayarı 


Beni kürdanla tehdit etti Reha Bey... 


"Görünen köy kılavuz istemez" 


Demirel diyor ki 


Sağda arayışı 


Beyaz uyutma operasyonu 


Beyaz Enerji bahşişi 


Suç gasp, ceza ağır 


Hangi duaya amin 


Batan bankaları denetleyenler "zararı ödemeye mecbur" 


Size bırakılan iş 10 yılda çözülmedi 


</TEXT>
</DOC>
