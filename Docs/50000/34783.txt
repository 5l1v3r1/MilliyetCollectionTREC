<DOC>
<DOCNO> 34783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/son/sontur02.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinnet geçiren genç, anne babasını boğazlarını kesip öldürdü 
</HEADLINE>
<TEXT>

     Bağcılar'da cinnet getiren, psikolojik sorunları bulunan bir genç, anne ve babasını bıçakla boğazlarından keserek öldürdü. 
     Bağcılar Mahallesi Atatürk Caddesi Engin Sokak'taki evde ailesiyle yaşayan Kadir Aslan 25 , annesi Ayşe Aslan 47 ve Fransa'da işçi olarak çalışan ve kısa bir süre önce izne gelen babası Hüseyin Aslan'a 52 gece geç saatlerde, cinnet getirerek, mutfakta bulduğu bıçakla saldırdı. Aslan, anne ve babasını bıçakla boğazlarından keserek öldürdü. 
     Evden gelen çığlıklar üzerine komşular olay yerine polisi çağırırken, Kadir Aslan içeriye kimseyi sokmamak için direndi. 
     Polis, Aslan'ı teslim olmaya ikna edemezken, olay yerine çağrılan itfaiye ekipleri kapıyı kırdı. İçeriye giren polis, Kadir Aslan'ı yakalayarak sivil bir ekip otosuyla karakola götürdü. 
     Bu arada, çevre sakinleri, Kadir Aslan'ın psikolojik sorunları bulunduğunu ve bir süredir tedavi gördüğünü bildirdiler. Öte yandan, Ayşe ve Hüseyin Aslan'ın ölüm haberini alarak olay yerine gelen yakınları fenalık geçirdi. 
     
     
     
     






</TEXT>
</DOC>
