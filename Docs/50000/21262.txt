<DOC>
<DOCNO> 21262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/guncel/gun05.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖFKELİ BABA Bunu insan YAPMAZ 
</HEADLINE>
<TEXT>

     REŞİT ÇAĞLIYANGİL İzmir DHA 

     İzmir'de kapkaççının saldırısına uğrayıp ağır yaralanan üniversiteli Fatma Ünsal komadan çıkarken, baba Halil Ünsal, "Kızımı bu hale getiren insan olamaz" dedi. 
     Doktorların sürekli gözetiminde kalan Manisa Celal Bayar Üniversitesi İktisat 3. sınıf öğrencisi Ünsal'ın 21 , sağlık durumunun iyiye gittiği belirtildi. Güçlükle konuşan Fatma Ünsal, polise ve yakınlarına, olayı hatırlayamadığını, sadece çantasının alınıp alınmadığını sordu. 
     Bursa Uludağ Üniversitesi'nde memur olan ve olayı haber alınca İzmir'e gelen baba Ünsal da şunları söyledi 
     "Kızımı bu hale getiren insan olamaz. Kızımın alınmak istenen çantasında 1 milyon 250 bin lira para, cep telefonu, öğrenci kimlik ve banka kartları vardı. Bunu yapan mutlaka uyuşturucu hap almıştır. Yoksa savunmasız bir kadına böyle nasıl davranılır Bir öğrencinin cüzdanında kaç para bulunur Emniyet'ten daha duyarlı görev yapmasını istiyoruz." 
     İzmir Emniyeti Asayiş Şubesi'nde saldırganın yakalanması için özel ekip oluşturulurken, Gasp, Yankesicilik ve Dolandırıcılık Bürosu genç, kıvırcık saçlı ve sırtında yıldız olan mont giyen kapkaççıyı aramayı sürdürüyor. 
     



 GÜNCEL 


















</TEXT>
</DOC>
