<DOC>
<DOCNO> 6362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/guncel/gun01.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Şeyhliğini sanal lemde ilan etti 
</HEADLINE>
<TEXT>

Nureddin Coşan, internet sitesinde yer alan "Sınav için Avustralya'ya gittim, dönüşte babamı sizlere hediye getirdim" sözleriyle şeyh olduğunu açıkladı 
     Prof. Dr. Esad Coşan'ın yerine kimin geçeceği tartışmaları dün son buldu. Cemaatin internet sitesi "iskenderpasa.com" adresinde oğul Nureddin Coşan'ın "Ben ani bir sınav için Avustralya'ya gittim. Dönüşte de sevenlerine gönül dostlarına ve yarenlerine babam Mahmut Esad Coşan'ı hediye olarak getirdim" sözleri yer aldı. Bu sözlerin cemaate gizli bir mesaj olduğu bildirilirken, asıl işaret dün cenaze namazında verildi. 
     
Akra FM duyurdu      Coşan'ın yakın arkadaşı olan İskenderpaşa Camii eski imamlarından Mithat Kutlu, Coşan'ın fikir ve projelerinin takibi için oğlunu vekil olarak tayin ettiğini açıkladı. Cemaatin yayın organı Akra FM de, bu açıklamayı hemen duyurdu. Haberi cenazeden canlı olarak aktaran Akra FM Genel Müdürü Coşkun Yılmaz, bu sözlerle Coşan'ın yerine oğlunun geçeceğinin kesinlik kazandığını söyledi. 
     
Açıklama imamdan      Cenaze namazını kıldıran İskenderpaşa Camii'nin eski imamlarından Mithat Kutlu şunları söyledi 
     "Muhterem hocamızın sağlığındaki hizmetleri, projeleri, kendisinin yurtdışında olması münasebetiyle, hizmetlerin devamında muhterem mahdumu Nureddin Bey’i vekil tayin etmiştir. 
     İnşallah hocamızın boşluğunu aratmayacak şekilde muhterem v risleri mahdumlarının yapacağı hizmetlere, hocamızın yarım kalmış projelerine, yardımcı olmamız gerektiği kanaatindeyim." 
     
Nakşilerin milenyum şeyhi ..      Babasının yerine İskenderpaşa Cemaati liderliğine geçecek olan Nureddin Coşan, farklı bir şeyh imajı çizdi. Çok iyi bir eğitim alan Coşan, sarıklı, takkeli, cüppeli şeyh görüntüsünün çok dışındaydı. Coşan, cenazede Ray Ban marka siyah gözlük takıp, lacivert takım elbise giydi. 
     Coşan, mavi renkli gömleğinin tüm düğmelerini kapatmasına rağmen kravat takmadı. Genç yaşında büyük etkinliği olan tarikatın başına geçen Coşan, müritlere elini de öptürmedi. Cemaatin şirketi Server Holding'in Yönetim Kurulu Başkanı olan Coşan, ABD'de 
     New York Eyalet Üniversitesi'nde işletme mastırı da yaptı. 
     
Dedesinin yanından ayrılmadı      Babasının cenaze töreninde dedesi ile ön saflarda duran 1964 doğumlu yeni şeyh Nureddin Coşan, elbisesi ve gözlükleriyle medyanın ilgi odağı oldu. 
     
10 SORU 10 CEVAP 'Mizacı sert olan Nakşibendi olamaz'SEMRA KARDEŞOĞLU İstanbul 
     Tarikatlar, aralarındaki ayrım, değişim ve çıkar çatışmasını Selçuk Üniversitesi İlahiyat Fakültesi Tasavvuf Ana Bilim Dalı Öğretim Üyesi. Yrd. Doç. Dilaver Gürer değerlendirdi. 
     1 En eski tarikat hangisidir 
     Günümüze kadar mensubu olan tarikat Kadirilik. Kurucusu Abdülkadir Geylani'nin ölümü 1166 yılına dayanıyor. 
     
     2 Tarikatların birbiriyle ilişkisi nasıl 
     O kadar karışık ki, kendi derslerimde dahi izah etmekte zorlanıyorum. Çünkü bağlı oldukları kollar başka kollarla karışmış durumda. 
     
     3 Tarikatlardaki değişim hangi dönemde ağırlık kazandı 
     En büyük problem 17. ve 18. yüzyılda Osmanlı İmparatorluğu'nun çöküş dönemine rastgelir. Bu dönemde büyük değişim başladı. 
     
     4 Nakşibendilerle Nurcuların ya da Gülencilerin geçmiş bağı var mı 
     Nurcular veya Gülenciler adından da anlaşılacağı gibi tarikat değil cemaat. Cemaatler Türkiye'de 1900’lü yıllardan sonra ortaya çıkmış dini - siyasi gruplar. Tarikat unsuru taşımıyor. Ancak Nurcu ya da Gülenci cemaat içerisinden herhangi bir kişi Nakşibendi de olabilir. 
     
     5 Nakşibendiliği diğer tarikatlardan ayıran özellikler nedir 
     Diğerlerine göre daha sistemli. Yakın döneme dek ekonomi ve siyasetin uzağında kalmayı tercih etmişlerdir. Ama bugün tasavvufun amaçlarından sapılmıştır. 
     
     6 Amaç aynı olmasına rağmen neden değişik tarikatlar var 
     Örneğin sert mizaçlı iseniz Nakşi olamazsınız, Kadiri olabilirsiniz. Nakşilerin en önemli özelliği bilim adamı yetiştirmeleridir. Rufailer güzel sanatlara, Mevleviler müziğe önem verir. Kadirilik halkla iç içe olmayı gerektirir. 
     
     7 Tarikatle cemaatler ayrımında en önemli nokta nedir 
     Bir gruba tarikat demek için bir şeyhi, derg hı ve piri olmalı. 
     
     8 Tarikatlar ya da cemaatler arasında bir çıkar çatışması yaşanıyor mu 
     Bu grupların 17. ve 18. yüzyıla kadar aralarında herhangi bir çekişme yok. Kardeşlik duyguları içinde icra ediyorlar. Ancak işin içine rant, ticaret ve siyaset girince çekişmeler yaşanıyor. 
     
     9 Neden ekonomik ve siyasi gücü önemsemeye başladılar 
     İnancının uygulanmasını engellediğini düşünüyor. Ne yapabilirim derken, "Siyasilere etki edeyim. Güçlü bir ticaret anlayışı geliştireyim ve bunları baskı aracı olarak kullanayım" cevabını çıkarıyor. 
     
     10 28 Şubat süreci tarikatların ve cemaatlerin birbirine yaklaşımı ve çıkar çatışmaları anlamında değişikliğe neden oldu mu 
     28 Şubat'tan sonra gruplar arasında hoşgörülü bir anlayış gelişti. Demokrasi, laiklik ve insan haklarının İslamla çakışmadığı görüldü. 
     


 GÜNCEL 


















</TEXT>
</DOC>
