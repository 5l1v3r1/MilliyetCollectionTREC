<DOC>
<DOCNO> 43732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/25/ekonomi/aeko.html </URL>
<DATE> 2001/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanıyoruz’ dediler ama IMF’ye dinletemediler 
</HEADLINE>
<TEXT>

İşadamları ve sendikacılar programdan yakınınca, IMF Türkiye Temsilcisi Odd Brekk’ten Başka yol yok’ yanıtı geldi. Brekk, ekonomideki daralmanın da sonuna gelindiğini söyledi 
     TARIK YILMAZ Antalya 

     Uluslararası Para Fonu IMF Türkiye Temsilcisi Odd Per Brekk, Antalya’daki Ekonomi Zirvesi’nde, işadamları ve sendikacıların yakınmalarına karşın en iyi çözümün mevcut ekonomik programın uygulanması olduğunu söyledi. 
     TEBİAT tarafından düzenlenen III. Ekonomi Zirvesi’nde, Hazine Müsteşar Vekili Ferhat Emil ile Merkez Bankası Para Kurulu Üyesi Güven Sak’ın işleri nedeniyle erken ayrılacaklarını açıklamasıyla ortalık gerildi. Bazı katılımcılar, "Bizi dinlemek zorundasınız, biz de işlerimizi bırakarak sizleri dinlemeye geldik" derken, bir katılımcının, "Bizi dinlemeyecekseniz çekin gidin" demesi salondan alkış aldı. 
     İstanbul Ticaret Odası Başkanı Mehmet Yıldırım, "Bu program, çalışanları, üreticileri ve sanayiciyi yok etme programıdır. Rejisörlük yapan Başbakan’ın, senaryonun içeriğinden haberi yok" dedi. IMF Temsilcisi Brekk’e de seslenen Yıldırım, "Bu IMF programını Türk insanının yapısına uygun hale getirin" diye konuştu. TOBB Başkanı Hisarcıklıoğlu’nu da eleştiren Yıldırım, "TOBB’un 359 odası var. Ekonomiyi, belli çevrelerle, onun bunun evinde konuşmamaya gayret et" dedi. 
     
     Küçülmeye tahammül yok’ 
     TOBB Başkanı Rifat Hisarcıklıoğlu ise "Artık Türk ekonomisinin daralmaya tahammülü kalmadı. Bundan sonra üretimi, yatırımı ve istihdamı artıracak tedbirler uygulamaya konulmalı" dedi. Hisarcıklıoğlu, Yıldırım’ın eleştirilerini de şöyle yanıtladı "Ülkeyi ekonomik krizden kurtarmak için herkesle görüşürüz. İstanbul’daki toplantı bizim üyelerimizin de olduğu bir toplantıydı." Madeni Eşya Sanayicileri Sendikası Başkanı Tuğrul Kutadgobilik de "Türkiye çok büyük bir darboğazda. Adeta yangın var" dedi. 
     IMF Temslcisi Brekk ise enflasyonun beklendiği gibi düştüğünü ve göstergelerin ekonomide yaşanan gerilemenin sona geldiğini gösterdiğini ifade etti. 
     Brekk, ABD’deki terörist saldırıların ardından, Türkiye’nin ihracatı, turizm geliri ve dış borçlanması konusunda bazı olumsuz etkilerin beklenebileceğini söyledi. Dışsal olumsuz gelişmelere karşın esneklik sağlayacaklarını belirten Brekk, dalgalı kur ve cari işlemler fazlasının dışsal ekonomik gelişmelerin olası etkilerini azalttığını kaydetti. 
     Türkiye’nin izlediği ekonomik programdan başka bir yolun olmadığını belirten Brekk, 2002 bütçesinin mali hedeflere uygun olarak formüle edilmesi gerektiğini bildirdi. 
     
Kafa sallayanlar gitti’      Türk - İş Başkanı Bayram Meral, geçen zirvede Cottarelli’nin kürsüye kurtarıcı olarak çağrıldığını ve emrivaki konuştuğunu, Merkez Bankası eski Başkanı ile Hazine eski Müsteşarı’nın da kafa salladığını hatırlattı. "Kafasını sallayan da talimat veren de gitti, ama sorunlarımız arttı" diyen Meral, bugün işverenlerin de işçilerle birlikte bağırdığını söyledi. Kamu - Sen Başkanı Resul Akay IMF’nin ücretlerin enflasyonun altında belirlenmesini istendiğini hatırlatarak, "Birkaç tane Derviş getirelim olsun bitsin" dedi. 
     



 EKONOMİ 





















</TEXT>
</DOC>
