<DOC>
<DOCNO> 24253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/yazar/okur.html </URL>
<DATE> 2001/05/31/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Hangi görevin zararı 
</HEADLINE>
<TEXT>

     Kamu bankaları ile ilgili süreç sancılı olacak. Ama başka çaremiz yok...’ 
     Bu sözlerin sahibi Devlet Bakanı Kemal Derviş, Ankara Sanayi Odası’nın aylık meclis toplantısına konuk olarak katıldı. Hazine Müsteşarı Faik Öztrak’ı konuşmacı olarak kürsüye çağırdı. Ve beraberce piyasalara mesaj verildi "Birbirimize güvenelim..." 
     Ancak kabul edelim ki "kamu bankaları operasyonu" gerçekten zor bir operasyon. Şube kapatalım, çalışan sayısını azaltalım demek kolay. Ama işin sosyal boyutunu da unutmamak gerekiyor. 
     Geçen gün Başbakan Bülent Ecevit, köykentleri ziyaret etti. 
     Ama bu köykentlerin bulunduğu bir yerde Ziraat Bankası şubesi kapatılmış. 
     
Siyasiler ve bölgeleri      Siyasiler ayakta Yine ismini vermeyelim başka bir bölgede Ziraat Bankası şubesi kapatılıyor. Geçmişte bakanlık yapmış bir teşkilatçı ANAP’lı, soluğu Ziraat Bankası’nda alıyor "Ne yapıyorsunuz " diye yönetime çıkışıyor. 
     Bu işin öyle kolay olmadığı ortada... Acemilik asla affedilmeyecek. Görünen bu... 
     Siyasiler, bölgelerinin derdine düşmüş... Oysa Ziraat Bankası’nın önemli dertlerinden biri bir kredi olayında kilitlenmiş. Ona bakan yok... Hangi kamu bankası dosyasını açsanız bu isim karşınıza çıkıyor. 
     Örneğin Emlakbank... Uzunca bir süre bu köşede bu kişi ile ilgili yazılar yazdık. Üzerine gidilmesi şöyle dursun, tartışılmadı bile... Bu kişi Emlakbank’ın bir dönem genel müdürlük görevini üstlenmiş bir kişinin iş ortağı mı diye sorduk... 
     Ziraat Bankası’nın genel müdür yardımcılarından birisi ile ilişkisinin boyutu ne acaba dedik... 
     Ne gezer, yanıt veren sağ olsun 
     Raif Zinhali’den bahsettiğimizi anladınız. Maddox ve Tancot... İki şirketi... Ya bilmediklerimiz 
     İşte şu meşhur Kula Mensucat’a verilen kredi olayı... Bilmeyen var mı Yok... Ancak 1998 yılında Genel Müdür Selçuk Demiralp döneminde verilen 34 milyon dolarlık kredi olayı arapsaçına döndü. 
     Ya Halkbank’tan alınan krediler... Orası, farklı mı ki 
     Ancak bize göre kamu bankaları ile Raif Zinhali arasındaki komisyonculuk ilişkisine bakıldığında irdelenmesi gereken en önemli yer, bankaların yurtdışındaki şubeleri. Mesela Ziraat Bankası’nın Frankfurt şubesi... 
     
Garanti mektubu’      Ziraat Bankası’nın yurtdışı ilişkilerindeki en önemli isim, dış iştiraklerden sorumlu Genel Müdür Yardımcısı Emin Erdem konuşmalı...Öyle ya Ziraat Bankası Frankfurt Şubesi ile Deutsche Turkische Bank’ın yeni kurulan Ziraat Int AG’ye devredilmesi fikrini ortaya atan da Erdem değil mi Ziraat Bankası’nın Türkiye’deki döviz kredisi faiz oranları yüzde 22 ile 45 arasında iken yurtdışından yüzde 4’lerle kimlere kredi verildiğinin araştırılması gerekmiyor mu 
     Halkbank ve Emlakbank, yeteri kadar döviz olmadığı için kredi talep eden belli gruplara nakdi kredi vermek yerine "garanti mektubu" düzenliyor. Bu kanalla devreye giren Raif Zinhali, Ziraat’in yurtdışı şubeleri ve Bankgesellschaf Lüksemburg üzerinden verilen krediler 
     Düğümü çözmek kolay ama birisinin cesaretle işin üzerine gitmesi gerekiyor. Londra - Zürih - İstanbul hattından boşuna mı bahsediyoruz .. 
     Birileri önce bunlara bakmalı 
     Sonra da görev zararıyla ilgili faturaları doğru çıkarmalı 
     Zinhali’ye gelince Londra ofisinin telefonları değişmiş. 
     Kesin, dünyayı turluyor... 
     
     







YÖK... 


Atatürk meydanı 


Bu sözlerde alınacak ne var 


Bu kez cami unutulmadı 


Başbakan Devlet Bahçeli senaryosu mu .. 


Kiracı mazlum, mülk sahibi zalim mi 


Uçlarda 


Üniversite ayakta 


Hangi görevin zararı 


Adaleti bu kadarmış Adalet Bakanlığı'nın 


Futbol 


Gıda riski 


Yorum önemli 


Gümüşhane ekonomisi memur - işçi parasıyla dönüyor 


</TEXT>
</DOC>
