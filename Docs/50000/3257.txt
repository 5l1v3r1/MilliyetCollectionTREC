<DOC>
<DOCNO> 3257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/son/sontur12.html </URL>
<DATE> 2001/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
FP’li Çelik "Başka bir kurumda daha 1 milyar dolara yakın yolsuzluk var" 
</HEADLINE>
<TEXT>

     Fazilet Partisi Genel Başkan Yardımcısı Faruk Çelik, "Bir başka kurumda 1 milyar dolara yakın yolsuzluk var" iddiasında bulundu. 
     FP Samsun İl Örgütü’nce düzenlenen Genişletilmiş İl Divan Kurulu’nda konuşan Çelik, son günlerde kamuyonun gündeminde yer alan en önemli konunun, "yolsuzluk olayları" olduğunu söyledi. 
     Gündeme başka yolsuzlukların geleceğini öne süren Çelik, Samsun’a gelmeden önce çeşitli bürokratlarla beraber olduklarını anlatarak şöyle konuştu 
     "Çantamda duruyor, bir başka kurumda 1 milyar dolara yakın yolsuzluk var. Önümüzdeki günlerde açıklanacak inşallah. Bir milyar dolar, neresini tutsanız elinizde kalacak gibi. Sistem çöküyor, sistemi savunduklarını iddia edenler sistemin altından sandelyeleri, destekleri çekiyorlar ve sistemi kendileri çökertiyorlar." 
     Milletin olanları hayretler içinde izlediğini ifade eden Çelik, "Gelen götürmüş, geçen götürmüş. Hangi kuruma el atarsanız atın her kurum elinizde kalıyor" dedi. 
     Fazilet Partisi’nin kapatılma davasına da değinen Çelik, kapatılmanın çözüm olamayacağını belirterek, "Ben mileti temsil ediyorum. Milletin hakkını, hukukunu temsil ediyorum. Yani sen benim partimi kapatınca benim kafamdaki, gönlümdeki hizmet aşkını duygu ve düşünceleri kapatacakmısın Kapatamazsın ki" diye konuştu. 
     Çelik, ülkenin iyi yöneltilmediğini ileri sürerek, hükümetin istifa etmesi gerektiğini de sözlerine ekledi. 
     
     




</TEXT>
</DOC>
