<DOC>
<DOCNO> 24053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/sondun02.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Türkiye'ye S-300 füzelerinden yerleştirmek mi istiyor 
</HEADLINE>
<TEXT>

     ABD, S-300 füzelerinin Türkiye'ye yerleştirilmesine ilişkin haberlerle ilgili olarak, ortada hiçbir kesin kararın bulunmadığını, ancak çeşitli olasılıklar hakkında, Türkiye'nin de içinde bulunduğu dost ve müttefik ülkelerle danışılacağını bildirdi. 
     ABD Dışişleri Bakanlığı sözcülerinden Phil Reeker, düzenlediği basın toplantısında, ABD'nin füze savunma sistemine Rusya'nın itirazını aşmak için, S-300 hava savunma füzelerinin Rusya'dan alımını öngören planı Moskova'ya sunmaya hazırlandığı, bu projenin gerçekleşmesi durumunda, S-300'lerin füze savunma sistemi kapsamında bazı Avrupa ülkelerinin yanı sıra Türkiye'ye de konuşlandırılabileceğine ilişkin Amerikan basınında yer alan haberlere atıfta bulundu. 
     Reeker, Türkiye ile S-300'lerin nereye yerleştirileceği konusunda anlaşmaya varılıp varılmadığı yolunda bir soruya karşılık, şunları kaydetti 
     ''Sözü edilen haberleri ben de okudum. Bu haberlerde bile herhangi bir kararın verildiği söylemenin erken olduğu belirtiliyordu. Söylediğim gibi, bu konular tartışılma aşamasında. Şurası açık ki, herhangi bir spesifik sistemin önerildiğini söylemek için çok erken. Biz, çok geniş boyuttaki olasılıklara bakacağız, Türkiye'nin de içinde bulunduğu dost ve müttefiklerimizle bunları tartışacağız.'' 
     
     






</TEXT>
</DOC>
