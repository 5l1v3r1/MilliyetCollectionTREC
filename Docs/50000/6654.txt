<DOC>
<DOCNO> 6654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/spor/spo07.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
D.Bakır’dan üçlük atış 1 - 0 
</HEADLINE>
<TEXT>

Hatayspor’u tek golle geçti, ikinci sıraya yerleşti 
     NACİ SAPAN DHA 

     YÜKSELME Grubu’nun iddialı ekibi Diyarbakır, ligin son sırasındaki Hatay’ı zorlanmasına karşın yenerek, puan cetvelinde ikinci sıraya yerleşti. Ev sahibi ekibin üstünlüğünde geçen karşılaşmada ilk yarıda özellikle Hakikat’ın yarattığı pozisyonlardan gol çıkmayınca, devre golsüz geçildi. İkinci yarıda Diyarbakırspor, 56. dakikada Hakikat’ın düşürülmesiyle kazandığı penaltı atışını Engin’le değerlendirip, üç puanı kazandı. 
     
     Maçın karnesi 
     HAKEMLER Sebahattin Şahin , Zeki Özdemir , Mesut Öztürk 
     DİYARBAKIRSPOR Murat - Nedim , Alpaslan Emre Dk.70 , Saffet - Aykut , Serdar , Engin , Halit , Hasan Hüseyin Dk.70 - Kemalettin Sinan Dk.77 , Hakikat 
     HATAYSPOR Temel - Yusuf , Ali , Ahmet - Serhat , Selçuk , İlhan Erkan Dk.75 , Bülent Ferdi Dk.60 , Seyithan - Ayhan Kenan Dk.80 , Mustafa 
     GOL Engin Dk.56 - Pen. 
     
Okkan’a saygı      DİYARBAKIRLILAR, dünkü maçta Emniyet Müdürü Gaffar Okkan’a yapılan hain saldırıyı protesto ettiler. Taraftarlar maçın başlamasına iki saat kala tribünleri doldururken, yaşanan izdiham sonucu binlerce futbolsever de stada giremedi. Stat çevresinde oturan vatandaşlar evlerinin balkonlarına 24 Ocak tarihinde Okkan’ın dev posterlerini astılar. Stada gelenler de yakalarına fotoğraflarını taktılar. 
     


 SPOR 


































</TEXT>
</DOC>
