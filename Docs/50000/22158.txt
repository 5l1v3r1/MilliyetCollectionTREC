<DOC>
<DOCNO> 22158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/son/sontur13.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
TAİ Genel Müdürü "Komutanlarımız sokaktan tayyare toplamıyorlar" 
</HEADLINE>
<TEXT>

     Kazanın araştırılmasında 3 adım bulunduğunu ve bunları görgü tanıklarının ifadeleri, enkazın incelenmesi ve karakutunun çözümü olarak sıralayan TAİ Genel Müdürü Ergenç, gerek karakutunun çözümünün gerekse tüm bu unsurların biraraya getirilmesinin uzun süre alabileceğini kaydetti. 
     Ergenç, konuşmasını şöyle sürdürdü 
     ''Kaza için hayali nedenler ortaya koymanın burada bir anlamı yok, zamana ihtiyaç var. Aerodinamik bir ilimdir, uçmak bir sanattır, çok zor bir olaydır. İcra etmek de zordur, bir kazayı çözümlemek de zordur. Bir bakışta anlaşılmaz. Geçmiş tecrübelerden yararlanmak iyidir, ancak bu tecrübeleri tecrübeleri şimdiki kazalara bir ceket giydirir mek kimsenin haddi değildir.'' Ankara'da dün düşen uçağın daha önce arızası olup olmadığının sorulması üzerine, Ergenç bu uçağın ilk kez kalktığını, bu nedenle arıza gösteremeyeceğini ifade etti. 
     
     Sokaktan tayyare toplanmıyor 
     Casa uçaklarından bazılarının Ege'de görev yapmasının uygun olmadığı yolunda 1998 yılında bir rapor hazırlandığına ilişkin haberlerin hatırlatılması üzerine Ergenç, şunları söyledi 
     'Bunu, Savunma Sanayi Müsteşarlığı'ndan sormanız lazım, benden değil. Bizim görevimiz ortak üretim yapmaktır. O raporu ben almadım, o raporu benim adamlarım da yapmadı. Buna ancak devlet karar verir.'' 
     Ergenç, konuşmasını şöyle sürdürdü 
     'Bizim insanlarımızı da lütfen küçümsemeyelim. Hava Kuvvetleri de Türk Silahlı Kuvvetleri de uzman insanlardır. Rasgele uçak almazlar, almaları mümkün değildir. Mutlaka harekat ihtiyaçlarına cevap veren en uygun, en emniyetli uçaklardır. Yoksa uzman mühendislerimiz, kurmay subaylarımız, komutanlarımız sokaktan tayyare toplamıyorlar. Milletin parasını elbette doğru harcıyorlar. Ama firmalar 'benimki iyi, seninki iyi' derken bazı ihtilaflara neden oluyorlar.'' 






</TEXT>
</DOC>
