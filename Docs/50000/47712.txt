<DOC>
<DOCNO> 47712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/son/soneko06.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğuş Grubu'nda birleşme sürüyor... 
</HEADLINE>
<TEXT>

     Doğuş Holding'in Garanti Holding ve Ana Yatırım A.Ş.'yi tüm aktif ve pasifleriyle devraldığı bildirildi. 
     Garanti Bankası'ndan Borsa'ya gönderilen açıklamaya göre, birleşme sonrası bankanın ortaklık yapısı değişti. 
     Bankanın ana hissedarı Doğuş Holding'in söz konusu 2 şirketle birleşmesinden ötürü devralınan şirketlere ait bankanın yüzde 8.41 oranındaki sermayesini temsil eden hisse senetlerinin Doğuş Holding'e devrinin, pay defterine işlenmesine karar verildi. 
     Devir sonrası Doğuş Holding'in Garanti Bankası'nın 750 trilyon lira sermayesinde payı yüzde 49.01 oranında 367 trilyon 584.2 milyar lira nominal değere ulaştı. 
     Garanti Bankası'nın sermayesinin yüzde 8.15'i Doğuş İnşaat, yüzde 5.40'ı Doğuş Yatırım, yüzde 3.80'i Somtaş Tarım, yüzde 1.96'sı Tektaş 
     Teknik, yüzde 0.06'sı Filiz Gıda, yüzde 0.05'i Doğuş Yapı, yüzde 0.05'i Doğuş Nakliyat ve yüzde 31.51'i diğer ortaklara ait bulunuyor. 
     






</TEXT>
</DOC>
