<DOC>
<DOCNO> 19266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/ekonomi/eko16.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>

     İhracat 17 artı 
     İhracatta devalüasyon nedeniyle beklenen hızlı artışın ilk işaretleri nisandan itibaren alınmaya başlandı. Nisan ihracatı geçen yılın aynı ayına göre yüzde 17.3 artarken, ilk dört aydaki ihracat artışı ise yüzde 11.8’e ulaştı. Türkiye İhracatçılar Meclisi’nin verilerine göre, nisanda ihracatçı birlikleri toplam 2.5 milyar dolarlık ihracatı kayda aldılar. Bu rakam geçen yıl nisan ayında 2 milyar 169.8 milyon dolar olarak gerçekleşmişti. 
     
     SPK’dan yeni uyarı 
     Sermaye Piyasası Kurulu SPK , yurtdışında yaşayan Türk vatandaşlarını, k r payına katılım belgesi karşılığında para toplayan şirketlere karşı uyardı. SPK tarafından gazetelere verilen ilanda, şirketlerin, ancak Kurul’a kayıt olduktan ve bağımsız denetimden geçen mali tablolarının durumuna göre kıymetli evrak satarak para toplayabileceklerine dikkat çekildi. Söz konusu durumla karşılaşmaları halinde vatandaşlar, SPK’dan bilgi alabilecekler. 
     
     İzocam’dan 1 trilyon k r 
     İzocam Genel Müdür Ali İhsan Yalçın, yıl sonunda 50 trilyon ciro ve 5 trilyon net k r hedeflediklerini açıkladı. Yalçın, yıl sonuna kadar yüzde 10 büyüme hedefleyen İzocam’ın 2001 ihracat hedefinin de 12 milyon dolar olduğunu söyledi. İzocam’ın ilk çeyrek sonuçlarının değerlendirdiği toplantıda konuşan Yalçın, şirketin ilk üç ayı 1.1 trilyon lira net k rla kapattığını bildirdi. 
     
     Metaş işleme açıldı 
     Metaş hisseleri, 11 aylık bir aradan sonra bugün serbest marjla Gözaltı Pazarı’nda yeniden işlem görmeye başlayacak. SPK tarafından başlatılan işlemlerle ilgili olarak basında çıkan haberler üzerine işlem sırası 30 Haziran 2000 tarihinde geçici olarak kapatılan Metaş’ın gönderdiği mali tabloları, aylık bildirimlerini değerlendiren İMKB, hisselerin yeniden işlem görmeye başlamasına karar verdi. 
     



 EKONOMİ 


























</TEXT>
</DOC>
