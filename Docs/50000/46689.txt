<DOC>
<DOCNO> 46689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/son/sonspo01.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Rıza Çalımbay'dan itiraf ''Stattaki atmosferden etkilendik'' 
</HEADLINE>
<TEXT>

     Göztepe Teknik Direktörü Rıza Çalımbay, 4-1 yenildikleri Galatasaray maçında stattaki atmosferden etkilendiklerini, ancak çok da fazla hata yaptıklarını söyledi. 
     Çalımbay, karşılaşma sonrasında yaptığı açıklamada, ''Bu tür hatalar yaparsanız, yenilmeye de mahkum olursunuz. Biz bu hataları yapacak takım değildik. Takımımın gerçek gücü de bu değil'' dedi. 
     Zamanın lehlerine işlediğini ve gelecek haftalarda daha iyi bir takım olacaklarını ifade eden Çalımbay, Galatasaray'ın da kaybettiği oyunculara rağmen oturmuş, güçlü bir takım olduğunu, kazandıkları için kutladığını kaydetti. 
     Göztepeli oyunculardan Mustafa, Galatasaray karşısında çok pozisyon bulduklarını, ancak atamadıklarını söylerken, Ersen Martin de, ''Galatasaray çok güçlü bir ekip. Ama biz de iyi mücadele ettik. 
     Son vuruşlardaki başarısızlığımız bize yenilgiyi getirdi'' diye konuştu. 
     






</TEXT>
</DOC>
