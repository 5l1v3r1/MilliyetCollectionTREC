<DOC>
<DOCNO> 34443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/son/sontur02.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Komşusunun ağacını kesen kişiye 7 yıla kadar hapis istemi... 
</HEADLINE>
<TEXT>

     Ankara Cumhuriyet Başsavcılığı, komşusunun kayısı ağacını kesen kişi hakkında 1 yıldan 7 yıla kadar hapis istemiyle dava açtı. 
     Ankara Cumhuriyet Savcısı Bülent Ünlüsoy tarafından hazırlanan iddianamede, Yenimahalle'de oturan Rabiye Yazar'ın, 25 Haziran 2001 tarihinde, aynı binadaki komşusu müşteki Adem Can'ın yetiştirdiği, meyve veren bir kayısı ağacını kestiği kaydedildi. 
     Sanık Yazar'ın, komşusunun ağacını kesmek suretiyle üzerine atılı suçu işlediğinin dosyadaki delillerden anlaşıldığı ifade edilen iddianamenin sonunda, sanığın ''ağaç kesmek suretiyle ızrar'' suçunu düzenleyen Türk Ceza Kanunu'nun TCK 516 6. maddesi uyarınca 1 yıldan 7 yıla kadar hapsi istendi. 
     İddianamede, sanık hakkında, TCK'nın ''cezayı arttıran veya azaltan haller'' başlıklı 522. maddesinin uygulanması da talep edildi. 






</TEXT>
</DOC>
