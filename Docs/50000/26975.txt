<DOC>
<DOCNO> 26975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/yasam/ayas.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Azim her engeli aşar 
</HEADLINE>
<TEXT>

30 yıldır tekerlekli sandalyeye mahkum yaşıyor Kemal Demirel. O haldeyken kız kaçırdı’, evlendi. Şimdi kendisi gibi engelli olanları yaşamla buluşturuyor... 
     SERHAT OĞUZ İstanbul 

     Şimdi 41 yaşında olan Kemal Demirel, 1970 yılında 11 yaşındayken yürüme zorluğu nedeniyle ameliyata alındı. O gün, kötü yılların başlangıcı oldu. Ameliyattaki bir hata nedeniyle belden aşağısı felç oldu. Yatağa mahk m olan Demirel’in tedavisi tam 11 yıl sürdü. Hastanedeyken babasını kaybetti. Bu arada annesi yeniden evlendi. Ameliyatını yapan doktoru, duyduğu vicdan azabıyla annesini hastanede işe aldı. Demirel, hastanede anne bakımına kavuştu. Genç bir delikanlı olarak, tekerlekli sandalyeyle taburcu olan Demirel, tek başına yaşamaya başladı. İlk yıllar ailesinin yardımıyla geçinen Demirel, aldığı daktiloyla çalışmaya başladı. 
     
     Referandumla gelen büyük aşk 
     1987’de siyasi yasakların kaldırılması için yapılan referandum, Demirel’in kapısına aşkı getirdi. Demirel bu öyküyü şöyle anlattı 
     "Su Ürünleri Yüksekokulu’nda öğrenci olan Nuray, seçmen yazımı için geldi ve sohbet ettik. Beni çok sevdi. Kendisini bir daha görmeyeceğimi düşünürken, üç ay sonra bir tezini daktilo ettirmeye geldi. Daha sonra sürekli görüşmeye başladık ve bir sabah evime gelerek, ben kaçtım’ dedi. Ailesi evlenmemizi istemiyordu, Karadeniz’e kaçtık ve evlendik. İki sağlıklı çocuğumuz oldu ve h l inanılmaz bir aşk yaşıyoruz. İnsanlar h l bunu yadırgıyor." 
     
     Tekerlekli sandalye yağmuru 
     Eşiyle birlikte 1993’te Bedensel Engellilerle Dayanışma Derneği’ni kuran Demirel, sekiz yılda inanılmaz kampanyalar hazırladı. 
     Türkiye’nin dört yanını dolaşarak valiliklerle bağış kampanyası düzenledi. Bugüne kadar yaklaşık 15 bin engelliye tekerlekli sandalye sağladıklarını söyleyen, bazı kuruluşların kampanya düzenlemesine önayak olmaları sayesinde bu sayının 45 bini bulduğunu belirten Kemal Demirel, şunları söyledi 
     "H l 250 bin tekerlekli sandalye açığı var. İlk kampanyayı Ediz Hun’la başlattık. Bugüne kadar Milli Piyango İdaresi, Migros gibi kuruluşlar büyük katkılarda bulundu. Halk güven arıyor, biz herşeyi şeffaf yapıyoruz. 0216 370 81 66 numaralı telefondan destek bekliyoruz." 
     
     



 YAŞAM 





















</TEXT>
</DOC>
