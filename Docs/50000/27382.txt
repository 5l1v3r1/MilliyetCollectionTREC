<DOC>
<DOCNO> 27382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/ekonomi/eko09.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hep cepten yiyoruz 
</HEADLINE>
<TEXT>

Vergi Dünyası MUSTAFA ÖZYÜREK 
     Kasım 2000’de başlayan Şubat 2001’de en yüksek düzeye çıkan ekonomik krizler, ekonomik ve toplumsal yaşamımızı altüst etti. Ekonomideki yangın, faizleri yükseltti, borsayı çökertti ve dövizin fiyatını neredeyse iki kat artırdı. 
     2000 yılı başından beri uygulanmakta olan IMF destekli kur çıpasına dayanan enflasyonla mücadele programı çöktü. Kemal Derviş’in hazırladığı, hükümetin ve IMF’nin desteklediği "güçlü ekonomiye geçiş" programı uygulanmaya başlandı. Ancak, piyasalarda istikrar sağlanamadı. Gündelik doğal gelişmeler, tartışmalar bile ekonomideki dengeleri bozmakta, mini krizlere neden olmakta. Çünkü piyasaların ve halkın güveni sarsıldı. Herkes yarınlara kuşku ile bakmakta. Kısaca ekonomideki yangın kontrol altına alınmış, ancak tamamen söndürülemedi. 
     Yangını söndürebilmek, yangının yol açtığı hasarları onarabilmek için IMF’nin empoze ettiği tüm yasalar çıkarıldı, önlemler alındı, ancak istikrar bir türlü sağlanamadı. Siyasete ve IMF reçetelerine karşı büyük bir güvensizlik doğdu. Bu güvensizliğin kolay kolay atlatılamayacağı anlaşıldı. 
     
Rantiyeler yaşadı      Krizde parasını yüzde 7500’e kadar çıkan oranlarla gecelik faizle değerlendiren, dalgalı kura geçilirken düşük kurdan döviz alıp ertesi gün 60 - 70 farkla satan bazı kişi ve kuruluşlar son derece k rlı çıktı. Belli sayıdaki bu kişilerin dışında kalanlardan çalışanların pek çoğu işini kaybetti, esnaf kepenk kapattı, işyerleri, fabrikalar kapandı. Ekonomide büyük bir hasar meydana geldi. 
     Kamuoyu kendi yaşamında gördüğü hasarın, genel boyutlarını merak ediyordu. CHP bu merakı giderecek olan "Kasım - Şubat Ekonomik Krizlerinin Hasar Tespiti Raporu"nu açıkladı Krizin çıktığı günlerden beri CHP, Ekonomi Masası ve Bilim - Yönetim - Kültür Platformu önemli değerlendirmeler yaptı. Medyada pek yer almayan bu değerlendirmelerde, CHP, ekonomik krize IMF ve Dünya Bankası’nın bakış açısı dışında yorumlar getirdi ve çözümler üretti. 
     
960 bin kişi işsiz kaldı      Hasar Tespit Raporu’nda, 

</TEXT>
</DOC>
