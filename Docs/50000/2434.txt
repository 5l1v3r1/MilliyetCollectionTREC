<DOC>
<DOCNO> 2434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/yazar/akyol.html </URL>
<DATE> 2001/01/16/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Rejimin adı 
</HEADLINE>
<TEXT>

     28 ŞUBAT'IN beyin takımından Em. Tümgeneral Erol Özkasnak'ın sözlerini Milliyet manşetten vererek tarihe kaydetti 
     "Cevap vermeye cüret edemezlerdi " 
     28 Şubat sürecinde Tümgeneral Özkasnak, gazeteci Sedat Ergin'e, Hürriyet'in manşetindeki "silahsız kuvvetler" sözünü hangi komutanın söylediğini soruyor. Ergin mesleğimizin ahlak kuralları konusunda örnek düzeyinde duyarlı bir gazetecidir. Tabii kaynağını açıklamıyor. Özkasnak'ın havacı mı, denizci mi anlamındaki "mavilisi mi, beyazlısı mı " sorunu "morlusu" diye cevap vererek geçiştirmeye "cüret" ediyor 
     "Cüret edemez" imiş... 
     Gazetecinin bir generale ya da herhangi bir kudret sahibine cevap vermesinin "cüret" olduğu rejimin adı nedir 
     
     28 ŞUBAT, toplumu 'irtica' ile korkutarak yürütülen bir 'post modern darbe'dir. 
     "6.5 milyon ilave din eğitimli seçmen" sebebiyle Siyasal İslam'ın 2005 yılında "yüzde 66.94 oy alacağı" biçiminde dehşetengiz hayali senaryolarla toplum ve partiler korkutuldu Seçimlere giderken bile Çevik Bir "FP birinci parti, irtica birinci tehlike" diyordu, halbuki üçüncü parti olacaktı 
     "Türkiye'de İran türü şeriatçı halk ayaklanmaları olacağı" ilan ediliyordu dünya aleme Bu iddia ile tek bir dava bile açılmayacaktı halbuki 
     "Kur'an kurslarında Atatürk'e düşmanlık kusan yeminler yaptırılıyor" diyerek uydurma yemin metinleri yayımlanıyordu 
     Bizzat Özkasnak Paşa dramatik tablolar çiziyordu 
     "BÇG'de arkadaşlarımız irticaya karşı sabahlara kadar uykusuz çalışıyorlar " 
     Yoksa akşama kadar da uyuyorlar mıydı O zaman yazmıştım Uykularını alıp sağlıklı kafayla düşünseler daha iyi olmaz mı 
     "Andıç"larla uydurma bilgiler üretilip basında da dehşet duygusu yaratılıyordu 
     Evet, öyle bir rejim ki, 'sormak' bile "cüret" idi 
     
     FAKAT laik, rasyonalist Batı bu iddiaları ciddiye almadı. Çünkü Batılı uzmanlarda "dini hareketler sosyolojisi" diye bir bilimin mantığı vardır. "Andıç"larda belirtilen "amaca göre düzenlenmiş bilgiler"i rasyonalist Batı kafası hemen sezer... 
     Aksine Batı başka şeyi ciddiye aldı ve 28 Şubat'ı izleyen "1998 İlerleme Raporu"nda Avrupa Birliği "ordunun siyasi hayatta oynadığı büyük rolü" ve "ordunun sivil denetime tabi olmamasını" eleştirdi 
     Bugün basının üzerinde Genelkurmay'ın ya da herhangi bir komutanın hiçbir baskısı, baskı girişimi kesinlikle yoktur, bunu da dünya alem bilmelidir. 
     Evet, Refahyol çok kötü, fevkalade kötü bir hükümetti. Ama rejimin laik karakterini değiştirmek yönünde hiçbir girişimi olmamıştır olsaydı "militan demokrat" Vural Savaş haklı olarak "Anayasa ihlal" davası açardı. 
     Refah'ın oyları, bırakın yüzde 66'ya doğru tırmanmayı, daha iktidarda iken yüzde 15'e doğru inmeye başlamıştı bile 28 Şubat'a gerek yoktu. 
     28 Şubat, Türkiye'yi hukuk devleti, demokrasi, milli iradenin üstünlüğü gibi "muasır medeniyet"in temel değerlerinden uzaklaştırmış, siyasi kültürümüzün zaten zayıf olan rasyonellik damarını daha da zayıflatarak resmi ideolojik bağnazlık yaratmıştır. 
     Hala Avrupa yolumuzun önündeki engellerden biridir. 
     
     





Rejimin adı 


Generaller 


Bunama zamanı 


Arınma ve denetim 


Ya unutkan, ya akşamcı 


Yolsuzlukla mücadelede haklıyla haksız... 


28 Şubat 


Haklı olmak yetmez dikkatli olmak gerek 


CIA raporunda "su bunalımı" 


Öğretmen alımı... 


Varoşun ezdiği İstanbul... 


Görünen köy... 


Döviz büfeleri "gözden" düştü 


Şişedeki cin 


Morarma 


Bahçeli TÜSİAD'da siyasilere fark attı 


Vekillerin yetki sınırı 


Ankara, Mankara İstanbul, Mistanbul 


</TEXT>
</DOC>
