<DOC>
<DOCNO> 47394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/son/sontur07.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK'nın başkanlık konseyi üyesi Hollanda'da yakalandı 
</HEADLINE>
<TEXT>

     Terör örgütü PKK'nın Avrupa'daki faaliyetlerini organize etmek amacıyla Hollanda'ya girmek isteyen örgütün sözde başkanlık konseyi üyesi Nuriye Kespir'in yakalanarak, tutuklandığı öğrenildi. 
     Terör örgütünün başkanlık konseyi üyesi, Sözdar kod adlı Nuriye Kespir, alınan bilgiye göre, 28 Eylül günü Hollanda'ya yasadışı yollardan giriş yapmaya çalışırken yakalandı. 
     Kespir, Hollanda'da çıkarıldığı mahkeme kararıyla tutuklanırken, geçen yıl Fransa'da oturma izni alan terör örgütünün Avrupa sorumlusu ve başkanlık konseyi üyesi Rıza Altun'un da Kespir'in serbest bırakılması ve sığınma hakkı verilmesi için Hollanda makamlarıyla temasa geçtiği belirtildi. 
     Hollandalı yetkililerin ülkeye yasadışı yollardan giren terörist Nuriye Kespir'in geldiği ülkeye iadesi için çalışmalarda bulundukları kaydedildi. 
     Daha önce de örgütün sözde başkanlık konseyi üyelerinden Murat Karayılan'ın, 1999 yılı başında Hollanda'ya sığınma başvurusunda bulunduğu ve bu isteğin kabul edilmeyerek ülkeyi terk etmesi sağlandığı hatırlatıldı. 
     






</TEXT>
</DOC>
