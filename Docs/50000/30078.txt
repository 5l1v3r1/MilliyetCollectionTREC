<DOC>
<DOCNO> 30078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/yazar/okur.html </URL>
<DATE> 2001/07/03/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Piyasalar temkinli karşılar 
</HEADLINE>
<TEXT>

     Emlakbank deyip geçmeyin.İş geldi dayandı IMF’ye... IMF Başkanı bile uyuyamıyor, uyarıyor 
     "Birader, bu iş ne olacak" diyor. Emlak Bankası’nın Ziraat Bankası’na devrini öngören tasarı Meclis’ten geçti. 
     Cumhurbaşkanı’nın önünde imza bekliyordu. 
     İmza ile birlikte IMF açıklaması geldi. 
     IMF İcra Direktörleri toplantısı ertelendi. 
     Gerekçe "Birkaç konuda uygulanması gereken önlemler henüz gerçekleşmemiştir" biçiminde kamuoyuna yansıdı. 
     T.Telekom’a atanan üst yönetim başta olmak üzere bankacılık sisteminde adımların atılamaması... 
     Kısacası IMF Türk Telekom yönetimine güvenmiyor, Emlakbank konusunda endişeli. 
     T.Ticaret Bankası’nın tasfiyesine ilişkin yürütmeyi durdurma kararından rahatsız. 
     Peki, IMF cephesinden yansıyan havaya bir de kendi cephemizden bakarsak IMF’nin memurları bir türlü bizim ülke siyasetçisine güvenmiyor. 
     Madem ki IMF’nin önerdiği programı uyguluyoruz, madem ki çözümü IMF ile görüyoruz o halde siyasetçiye duyulan bu güvensizlik niye 
     O halde bu iş kiminle olacak 
     Başka reçete mi arzulanıyor, anlayamadık. 
     Bildiğimiz şu 
     
Başka reçete      Başka reçete bize uymaz. 
     Üstelik 1946’da ilk devalüasyon kararını Bretton Woods’a girmek için veren Türkiye, o günden bu yana tercihini çok net ortaya koyan bir ülke 
     "İlk hedef batılılaşma..." 
     Oysa 55 yılda gelinen noktaya bakın siz 
     Gayrisafi Milli Hasılası 125 milyar dolara inmiş, enflasyonla 25 yıldır mücadele etmiş, kemer üzerine kemer sıkmış bir ülke... 
     Son iki kriziyle 60 bin banka çalışanının işsiz olduğu, reel sektöründe kaynak sorununu çözmek için kıvranan bir ülke. Her şeyden önemlisi ev ödevlerini yapmak için gece gündüz çalışıyor. 
     Tartışacak, aykırı görüşleri yansıtacak. 
     Bunun başka yolu var mı 
     Türkiye’nin içine girdiği zorlu yol, bugünün değil, işte geriden gelen onca tortudan kaynaklanıyor. 
     Bunu görmek, algılamak gerekiyor.Ve Türkiye’yi bu gözlükle değerlendirmek gerekiyor. 
     
Olumsuz yansıması olmaz      Bu kez kimin hata yaptığını, açıkçası bugün yapılacak tartışmalarla göreceğiz. 
     Ama son gelişmeyi değerlendidirsek 
     IMF bu kez "aba" değil, "sopa" gösterdi. Programı deldirtmeme konusunda kararlı,biliyoruz. 
     Bu açıklamayı borsa, döviz ve faiz cephesi nasıl algılayacak diye sorarsanız, 
     olağanüstü bir durum olmadığı takdirde olumsuz bir yansıma olmayacağı kesin. Piyasa oyuncuları temkinli olacak, hatta bu gelişmeyi alım yönünde bile kullanacak. 
     Çünkü eğer sorun Emlakbank ise imza atıldı. Eğer sorun fon bankalarıyla ilgili alınan kararlarsa Esbank ve İnterbank zaten Etibank çatısı altına girdi. Bir tek Türkbank kaldı. 
     Ona da yargı bu ülkenin sosyal dinamiklerini ele alarak kararını verdi. 
     Acaba bu kez IMF ne diyecek... 
     Topyekün bu ülke siyasetçisine, yargısına güvenmeyen IMF için son durum yani sekizinci gözden geçirmeyi erteleme kararı, kendi prestiji açısından bir sınav niteliği taşımıyor mu 
     
     







Erbakan geliyor mu 


Pahalı dava 


IMF eliyle yürütülür 


Dürüst olunca da laf ederler 


Demokrasi ve özgürlük alanını genişletmek... 


IMF... Sisifos'un kayası 


Kuğunun ölümü 


Ulusal Eğitime Destek Kampanyası 


Programdan kurtulmak 


İyi bir dönem olabilir 


Piyasalar temkinli karşılar 


Kumarcılar doğruyu söylemiyor 


Cem'in iç politikası 


"Gümrükler için tek bir işadamı bile aramadı " 


Dava açmak cezalandırma değildir 


Siyasal avantacılığı dünya yutmuyor 


</TEXT>
</DOC>
