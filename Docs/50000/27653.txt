<DOC>
<DOCNO> 27653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/yazar/bila.html </URL>
<DATE> 2001/06/19/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ecevit 'Hazine nefes aldı' 
</HEADLINE>
<TEXT>

     Bakanlar Kurulu'nun dünkü toplantısından sonra görüştüğümüz Başbakan Bülent Ecevit, Devlet Bakanı Kemal Derviş'in kabineye sunduğu bilgilerden çok memnun görünüyordu. 
     Ecevit, özellikle Hazine ile bankalar arasındaki takas işlemine gösterilen ilgi üzerinde durarak şu değerlendirmeyi yaptı 
     "Takas işlemine gösterilen ilgi beklenenin çok üzerinde oldu. Bu iki açıdan önemli. Birincisi hükümete ve Hazine'ye olan güven, ikincisi de takas işleminin bir zorlamayla değil, gönüllü olarak yapılması. Gönüllü ilgi hem güveni, hem de desteği gösteriyor. Ekonomideki bu gelişmeler umulanın çok üzerinde. Borç elbette yine Hazine'nin borcu ama takas yoluyla vadelerin uzamış olması hem Hazine'ye, hem de ekonomiye nefes aldıran bir olanak. Gelişmeler memnuniyet ve umut verici nitelikte." 
     Başbakan Ecevit, NATO ve Avrupa Birliği doruk toplantılarındaki temaslarıyla ilgili olarak da Türkiye'nin kendini daha iyi anlatması gerektiğini vurgulayarak şöyle dedi 
     "Fransa Cumhurbaşkanı Chirac ve Almanya Başbakanı Schröder bizimle görüştüler. Avrupa Güvenlik ve Savunma Politikası konusunda düşüncelerimizi anlattık. Türkiye'nin karar mekanizmasında olmamasının doğuracağı sakıncaları ilettik. Ancak aldığım izlenim şu Türkiye'nin bu konuda kendini daha iyi anlatmaya gereksinmesi var. Bazı bürokratik gerekçeler öne sürüyorlar. Kanımca Avrupa'nın olaya biraz da siyasi boyutuyla bakması gerekiyor. Bu düşüncelerimizi aktardık. Bilgi eksiklikleri var. Ama yine de umutsuz bir durum yok. Kendimizi iyi anlatırsak umut verici gelişmeler olabilir." 
     Başbakan Ecevit, Makedonya konusuna da dikkat çekti. Özellikle bir göç durumuyla karşı karşıya kalınması olasılığına Türkiye'nin önlem alması gerektiğini belirten Ecevit, şu bilgiyi verdi 
     "Şimdilik yoğun bir göç olayı yok. Ancak biz ihtiyatlı olmalıyız. Böyle bir olasılığa karşı gerekli önlemleri aldık. Bölgede bir an önce barış ortamının kurulması gerekiyor. Bu geciktikçe göç olayı da büyüyebilir." 
     Ecevit, Makedonya Cumhurbaşkanı Traykovski'nin 27 Haziran'da Türkiye'ye yapacağı ziyarette bu konuların ele alınacağını da kaydetti. 
     Başbakan Ecevit hem ekonomideki gelişmelerden, hem de NATO ve AB doruk toplantılarındaki temaslarından memnun ve umutlu görünüyor. 
     
     







Meclis'in yetkileri 


İflas Finans... 


Ecevit 'Hazine nefes aldı' 


Laikliğin sırrı bu 


Hedef şaşırtmak Hedefi şaşırmak 


Mavi kan 


Gençler nasıl rahatlıyor 


Ecevit sözünü tutacak mı 


Komşuda yenilik 


Takasın etkisi... 


Halk Bankası ve Yenal Ansen 


ANAP’ta Kayalar aday 


Fiyat indirdik diye Sezer'e şikayet mi 


Her çözüm adil mi 


Elbette ki.. 


Ayşe Hanım Teyze’ye takas’ ne yazar 


Boyner derin bir Oh’ çekti 


</TEXT>
</DOC>
