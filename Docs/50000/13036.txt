<DOC>
<DOCNO> 13036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/25/son/sontur04.html </URL>
<DATE> 2001/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Havalar iyice ısınacak 
</HEADLINE>
<TEXT>

     Türkiye yeni haftayı yağışsız karşılayacak. Hava sıcaklıkları ise mevsim normallerinin 8-10 derece üstünde seyredecek. 
     Devlet Meteoroloji İşleri Genel Müdürlüğü'nden alınan bilgiye göre, yarın tüm Türkiye yağışsız bir hava yaşayacak. Yurdun kuzey batı kesimleri parçalı bulutlu, diğer yerler az bulutlu ve açık geçecek 
     27 Mart Salı günü de yurdun kuzey ve batı kesimlerinde parçalı bulutlu, diğer yerlerde ise az bulutlu ve açık bir hava hakim olacak. 28 Mart Çarşamba günü yurdun kuzey kesimlerinde yağışlı hava görülecek. Marmara'nın kuzey ve doğusu, Karadeniz, İç ve Doğu Anadolu'nun kuzeyinde beklenen yağışlar sağanak ve gökgürültülü sağanak yağış şeklinde olacak 29 Mart Perşembe günü Doğu Karadeniz ve Doğu Anadolu'nun kuzeyi ile 30 Mart Cuma günü Doğu Karadeniz kıyılarında yağışlı hava tahmin ediliyor. Hava sıcaklıkları ise önümüzdeki iki gün mevsim normallerinin 8-10 derece üstünde seyredecek. Meteoroloji uzmanları, sıcaklıkların Mart ayı ortalamalarının üzerinde olduğuna dikkati çektiler. 




</TEXT>
</DOC>
