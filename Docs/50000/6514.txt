<DOC>
<DOCNO> 6514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/sanat/san02.html </URL>
<DATE> 2001/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
sanat BORSASI 
</HEADLINE>
<TEXT>

     Beş bin ile on iki bin dolar arasında mistik estetik 
     Mustafa Altıntaş son resim çalışmalarını 23 Şubat tarihine dek İş Bankası Parmakkapı Sanat Galerisi’nde sergiliyor. Yapıtlarında Doğu estetiği ve gizemini çözümlemeye çalışan sanatçı, bu kez zamanın anlamını ve kimlikleri sorguluyor. Altıntaş’ın resimleri beş bin ile on iki bin dolar arasında satışa sunuluyor. 
     
     Kaybolan meslekler sergide bulundu 
     Geçmişi resimlerinde yaşatan M. Ali Diyarbakırlıoğlu, "Kaybolan Meslekler" adlı sergisiyle Ortaköy Kültür Merkezi’nde. Günümüz koşullarında ortadan kalkmaya başlayan meslekler ile bu meslekleri devam ettiren insanları konu alan resimlerin fiyatları iki yüz elli milyon ile bir milyar lira arasında değişiyor. 
     
     "Paris ressamı" Fikret Mualla İstanbul’da... 
     Paris kentinin insanlarını, sokaklarını, barlarını resmettiği için Paris ressamı’ olarak anılan Fikret Mualla, İstanbul izleyicisiyle buluşuyor. Beyoğlu Garanti Sanat Galerisi’nde sergilenen ve sanatçının 1940’lı yıllarda yaptığı çıplak desenlerinin de yer aldığı resimlerin fiyatları bir ile on yedi milyar lira arasında. 
     


 SANAT 











</TEXT>
</DOC>
