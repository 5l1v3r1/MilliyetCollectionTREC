<DOC>
<DOCNO> 45856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/guncel/gun11.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
DHKP C’ye büyük darbe 
</HEADLINE>
<TEXT>

     SERHAT ÜNAL İstanbul 

     İstanbul’da, yasadışı DHKP C örgütü adına adam öldürme, silahlı saldırı, gasp ve korsan gösteri düzenleme olaylarına karıştıkları belirlenen 3 kişi yakalandı. Terörle Mücadele Şube Müdürlüğü’nden yapılan açıklamaya göre, yasadışı DHKP C örgütüne yönelik olarak, MİT İstanbul Bölge Başkanlığı ile İstanbul Emniyet Müdürlüğü’nce 4 Ekim 2001 tarihinden bu yana ortak operasyonlar düzenlendi. Operasyonlarda, örgüt üyesi oldukları belirlenen 3 kişi yakalanarak gözlem altına alındı. 
     Yakalanan kişilerin üzerlerinde ve gösterdikleri yerlerde yapılan aramalarda, çeşitli çap ve markada 3 tabanca, bu silahlara ait şarjör ve mermiler ile çok sayıda yasak yayın ele geçirildi. 
     Açıklamada, bu kişilerin karıştıkları belirlenen eylemler ise şöyle sıralandı Sarıgazi’de bulunan kömür deposuna bombalı pankart asılması. Hasan Beyaztaş adlı kişinin otomobiline molotofkokteyli atılması. Örgüt üyesi Veli Köse’nin Şile yolu üzerindeki ormanlık alanda öldürülmesi. 
     



 GÜNCEL 























</TEXT>
</DOC>
