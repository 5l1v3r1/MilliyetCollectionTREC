<DOC>
<DOCNO> 31522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/son/soneko19.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD "Faizler yüksek ve gayretler netice vermiyor" 
</HEADLINE>
<TEXT>

     Türk Sanayicileri ve İşadamları Derneği TÜSİAD Yönetim Kurulu Başkanı Tuncay Özilhan, siyasilerin ekonomiden elini çekmesi ve işadamları ile kamunun da devleti ''baba''gibi görmemesi, herşeyi devletten beklememesi gerektiğini söyledi. 
     Özilhan, TÜSİAD tarafından hazırlatılan ''Coğrafya 2001'' başlıklı raporun tanıtımının ardından basın mensuplarının sorularını yanıtladı. 
     Özilhan, Fransız Girişimciler Hareketi MEDEF'in Türkiye ziyareti ile ilgili bir soru üzerine, MEDEF'in ziyaretine ilişkin organizasyonun bir yıl öncesine dayandığını belirterek, ''Bu şartlarda olacağını tahmin etmiyorduk'' dedi. 
     İstanbul'da yarın heyete brifing vereceklerini, ertesi gün de Ankara'da birtakım temasların olacağını kaydeden Özilhan, MEDEF'le her aşamada Türkiye'nin Fransa ve Avrupa'da tanıtımı nedeniyle yoğun diyalog kurduklarını söyledi. 
     Fransız yatırımcıların Türkiye'de önemli yatırımları olduğuna dikkat çeken Özilhan, ''Bir numara yatırımcı ülke. O açıdan çok ehemmiyeti ve önemi var Türkiye açısından'' dedi. Özilhan, Ermeni tasarısını kastederek, geçen yıl hiçkimsenin istemediği bir siyasi mesele yüzünden Fransa'yla birtakım ilişkilerin bozulduğunu anlattı. 
     Tuncay Özilhan, ''O dönemde onlar çok önemli çabalar sarfettiler. Neticede bu yasa, Türkiye'yi çok fazla etkilemeyecek bir yasa Meclis'ten geçti, uzun dönemden beri olan soğukluk da bu şekilde giderilmiş olacak'' şeklinde konuştu. 
     
     
     






</TEXT>
</DOC>
