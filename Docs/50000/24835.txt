<DOC>
<DOCNO> 24835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/son/sontur02.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyoğlu Şişhane'de otel yangını... 
</HEADLINE>
<TEXT>

     Beyoğlu'nda bulunan Grand Haliç Oteli'ndeki yangında, üst katlarda mahsur kalan müşteriler, itfaiye ekipleri tarafından merdivenli araçla kurtarılıyor. 
     Şişhane Refik Saydam Caddesi'ndeki Grand Haliç Oteli'nde çıkan yangının, otelin kazan dairesinde başladığı, sonra da diğer katlara sıçradığı öğrenildi. 
     Bu arada yangın sırasında otelde bulunan müşteriler, yoğun duman nedeniyle dışarı çıkamayarak içeride mahsur kaldı. Olay yerine ilk gelen Beyoğlu itfaiye ekipleri, otelin üst katlarına çıkan müşterileri merdivenli araçlarla kurtarmaya başladı. Şişli, Beşiktaş, Fatih ve Bakırköy itfaiye ekipleri de olay yerine sevk edildi. İtfaiye yetkilileri, yangında şu ana kadar can kaybı veya yaralı olmadığını bildirdi. 







</TEXT>
</DOC>
