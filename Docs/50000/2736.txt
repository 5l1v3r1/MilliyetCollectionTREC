<DOC>
<DOCNO> 2736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/spor/spo10.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısıtlama bel büktü 
</HEADLINE>
<TEXT>
Alo kriz doruğa çıktı 
     Necmi Kepçetutan 

     Telefon ve fakslar kapalı 
     2001’E büyük maddi kaynak ile girdiği söylenen spor teşkilatında kara mizah yaşanıyor. Ülkenin, belki de yurt dışıyla en içli dışlı kurumu olan Gençlik ve Spor Genel Müdürlüğü’nde, tasarruf nedeniyle, federasyonların telefon ve faksları yurt dışına kapatıldı. Çalışanlar, en küçük yazışma için adeta canbazlık yapıyor. Ya, 115 servisine yazdırılan telefonla işler çözülüyor, ya da bir makamdan ricayla. Çok sıkışıldığında cep telefonları devreye giriyor. 
     
     Ulus’tan Kızılay’a köprü 
     FEDERASYONLARIN hizmetinde olduğu bildirilen Dışişleri Dairesi’nin, Kızılay’a taşınması da işin ayrı yönü. Ulus’ta yazılan bir evrakın önce Kızılay’a gidip, fakslanması gerekiyor. Güreş, unutulduğu için faksı açık kalan hentbol, sorun yaşamıyor. Karate, tekvandoda hem telefon hem faks, otomobil sporlarında faks faturaları, başkanlar ödediği için sorunsuz. Ya diğerleri 21. yüzyılda, yani iletişim çağında yaşanan iletişimsizlik tüm çalışanların belini büküyor. 
     


 SPOR 






























</TEXT>
</DOC>
