<DOC>
<DOCNO> 14074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/yazar/sazak.html </URL>
<DATE> 2001/04/01/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Bakış açısı 
</HEADLINE>
<TEXT>

     Krizden bunalanlar için 1 Nisan "ulusal iyimserlik günü" ilan edilmeli. Şaka da olsa, ülkeyi ekonomik iflasa sürükleyen kadronun emekliye ayrıldığına yönelik haberler sayesinde borsanın haftaya "tavan yaparak" başlayacağını düşünebilirsiniz 
     Nisan bir balığıyla süslü manşetler bugün yok satacak 
     "Derviş'in IMF'ye resti ABD bütçe açığını kapatmak için Türkiye'ye güvenmesin " 
     "Ankara'nın Bush'a mesajı Saddam'a dokunmazsanız size bir miktar borç verebiliriz." 
     "Hoş bulduk Avrupa .. 40 yıllık Avrupa rüyasını gerçekleştiren liderler refah toplumu yaratmanın mutluluğu içinde huzurevine - huzur içinde evlerine - çekildiler." 
     "Liderlerin ikinci baharı Küllerinden doğan Ecevit'ler 100'üncü yıl partisini kurmak için seracılığa başladılar." 
     "Devlet Bahçeli, Altaylar'a yerleşti." 
     "Mesut Yılmaz, Ersümer'le birlikte Rize'de akaryakıt işletmeciliğe başladı, yolunuz düşerse sakın kaçırmayın Mavi akım istasyonu yolun 200 metre gerisindedir " 
     "Kedi dostu Hüsam emekliliğinde Sezer'e komşu oldu, boş zamanlarında anayasa dersleri alıyor." 
     "Zemzem suyu filosu kuran Erbakan, Kaddafi'den aldığı hamili kart yakınımdır, vizesi sayesinde Arap çöllerinde deve yüküyle altın yapıyor." 
     "İmralı'dan şartlı tahliye olan APO, RTÜK'ün ekran yasağını delemediği için hayatını - AB'nin patent hakları sayesinde - kebapçılara tuzluk pazarlamadan kazanıyor." 
     "Picasso'cu Mustafa Bayram, Taliban'a heykel pazarlarken yakalandı." 
     1 Nisan'ın da sonuçta süre açısından öteki günlerden farkı yok, 24 saat sonunda kendi gündemimizle başbaşa kalacağız. 
     Gerçekler değişmeyecek ama belki "bakış açımız" değişebilir. Nasıl mı internet sitelerinde dolaşan bir testi uygulayarak... 
     Bitişik sözcüklerden oluşan İngilizce cümleyi hızla okuyalım 
     
"THEGODISNOWHERE"      Testi hazırlayan yabancı uzman, yönetim seminerine katılan Türklerin hepsinden aynı tepkiyi almış 
     "THE GOD IS NOWHERE." 
     Yani, Tanrı hiçbir yerde değildir 
     Uzman gülümsemiş, "Tam da beklediğim gibi...Pesimist" diye. Batı'da ise katılımcıların vurgusu tam tersineymiş 
     "THE GOD IS NOW HERE." 
     İyimser olmak ya da olmamak işte bütün mesele 
     
     





Ata'dan mektup 


Askerin tutumu 


Turan Güneş 


İdeoloji, siyaset ve ölümün dili... 


Serpinti 


"Kafadan koptum be sibob" 


Düdük gibi... 


Hoş haberler 


Delikanlılara son çağrı 


Kıssadan hisse... 


Bakış açısı 


Dolar kurunda hayali bırakıp gerçeğe dönün 


Erciyes Palas’tan Hiltonsa’ya 


</TEXT>
</DOC>
