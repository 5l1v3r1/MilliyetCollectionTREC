<DOC>
<DOCNO> 2117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/spor/spo02.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
SESSİZ PROVA 0 - 0 
</HEADLINE>
<TEXT>

Fenerbahçe, Pogon karşısında etkili olamadı. İlk hazırlık maçında vasata ulaşamadı 
     Ogün vurdu, direkte kaldı 
     OYUNA atak başladı. Ancak rakip kalede yeterince etkili olamadı. Ogün’ün bir şutu direkten döndü, Rapajic ile Lazetiç iki önemli fırsattan yararlanamadı. Fenerbahçe, Andersson ile Balic’in yokluğunu hissettiği ilk hazırlık maçında tat vermedi, vasata bile ulaşamadı 
     
     Pogon da iyi oynamadı 
     ÖMER Kaner’in takımı, Polonya liginin lideri Pogon önce başlangıçtaki dağınıklığı üzerinden attı. Özellikle ikinci yarıda ani ataklarla golü kovaladı ancak Oğuz’u aşamadı. Futbol olarak o da tatmin etmedi ve Kadıköy’deki randevu sessiz, renksiz, golsüz kapandı. 
     
Dost uyarısı      Ömer Kaner, "Fenerbahçe’nin eksiği var" dedi 
     KARŞILAŞMA sonrası bir açıklama yapan Pogon Teknik Direktörü Ömer Kaner "Fenerbahçe’nin daha eksikleri var. Bu eksikleri giderdikleri taktirde şampiyon olurlar" dedi. Kaner, Andersson’un Fenerbahçe için çok önemli olduğunu belirterek, "Sakatlanması Fenerbahçe için iyi olmadı. Şampiyonluk için Andersson şart. Bu futbolcunun biran önce iyileşmesi lazım" diye konuştu 
     KANER, "Henüz bizim ligimizde maçlar başlamadı. Lig mart ayında start alacak. Çok kısa bir hazırlık dönemi geçirdik. Kondisyonumuz yeterli değil. Eksiklerimizi biliyoruz. Bunları giderip başarılarımızı sürdüreceğiz" ifadelerini de kullandı. Fenerbahçe Teknik Direktörü Mustafa Denizli ise karşılaşma sonrası herhangi yorum yapmadı. 
     
     NOTLAR... 
     Özaydınlı kızdı 
     ASBAŞKAN Murat Özaydınlı, Pogon’u destekleyen ve Beşiktaşlı oldukları tesbit edilen birkaç taraftarın üstüne yürüdü. Fenerbahçe seyircisini tahrik ettikleri için devreye giren Özaydınlı büyük tepki verdi. 
     
     Balic alınmadı 
     MUSTAFA Denizli sakatlığı geçmesine rağmen Balic’i riske atmadı. Ayrıca kadroda sakat olan Celil ve Mirkoviç bulunmadı. Abdullah yedek soyundu. Oyuncu azlığından Denizli kadroya üç kaleci koydu. 
     
     Kamp başlıyor 
     FENERBAHÇE bugün Belek kampı için Antalya’ya hareket edecek. Sarı - Lacivertli takım, 12 günlük kampta 16 Ocak’ta Kocaeli, 19 Ocak’ta Bielefeld ve Keskinspor maçları ile lige hazırlanacak. 
     
     İlk kez yenemedi 
     BU sezon sahasında oynadığı 10 lig ve bir de kupa maçının hepsini kazanan Fenerbahçe, Polonya’nın Pogon takımı ile oynadığı hazırlık karşılaşmasında ilk kez galibiyet elde edemedi. Rakiplerini Rüştü Saracoğlu stadında adeta gole boğan Sarı - Lacivertliler Polonya takımı önünde gol de bulamadı. 
     
     Andersson çalışmaya başladı 
     İRFAN KURTULMUŞ 

     KENNETH Andersson’un, geçtiğimiz hafta geçirdiği ameliyat sonrası ayağına yapılan alçısı, önceki gün kendisini ameliyat eden doktor Leif Sward tarafından çıkarıldı. Güç geliştirici hareketlere doktorunun önerisi üzerine başladığı belirten Andersson, gün geçtikçe daha da iyiye gittiğini söyledi, "En kısa zamanda İstanbul’a dönerek takımıma kavuşmayı bekliyorum" diye konuştu. 
     


 SPOR 



































</TEXT>
</DOC>
