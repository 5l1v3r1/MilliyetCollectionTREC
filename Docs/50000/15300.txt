<DOC>
<DOCNO> 15300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/09/ekonomi/eko01.html </URL>
<DATE> 2001/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Servetimiz dışarıya gidiyor 
</HEADLINE>
<TEXT>

Denizbank Genel Müdürü Hakan Ateş, TL’nin değerinin çok fazla düştüğünü belirterek Türkiye’nin milli servetinin dışarıya transfer olduğunu söyledi 
     FİNANS SOHBETLERİ KADİFE ŞAHİN 

     Denizbank Genel Müdürü Hakan Ateş, dolardaki artışın Türkiye’nin milli servetinin transferi anlamına geldiğini söyledi. Ateş, "Yıl sonunda oluşacak kur şimdiden oluşuyor. Açık pozisyon avantajı anormal ölçülere geliyor. O zaman yabancılar yatırımı çok daha ucuza getirebilirler. Böylelikle çok ciddi bir rant elde etmiş oluyorlar" dedi. 
     Ateş, Türk Lirası’nın değerinin çok fazla düştüğünü belirterek "Türkiye ile uzun vadeli muhabirlik ilişkisi olan ve spekülatif davranmayan yabancı bankalar da bu krizden zarar görüyorlar" diye konuştu. 
     Ateş, şöyle konuştu "Bir yabancı yatırımcı yaptığı yatırımlardan, aldığı süper bonolardan elde ettiği k rın yanında bir de doların yükselmesinden k r elde etti. 680 lira olan dolar 1 milyon lirayı aştı. Bu servet transferidir. Halkın boğazından kestiğini yabancıya vermektir." 
     
Sizce kriz nasıl aşılabilir 
     Yapısal reformlar olmazsa olmaz konumuna geldik. Türkiye’nin bu noktada büyük şansı var. Çünkü bu reformları yapacak potansiyele sahibiz ve Latin Amerika ülkelerinde olduğu gibi henüz hiperenflasyon batağına saplanmadık. Böyle bir olayın yaşanması durumunda sanayi ve hizmet sektöründeki kuruluşları çok ucuza kaptırma gibi bir olayla karşı karşıya kalırız. Bu tehdit henüz yok. 
     
     Dip noktalara geldik 
Beklentiniz nedir 
     Bir dip bulunduktan sonra tabii ki çıkış olacaktır. Dip noktalarına kadar da geldiğimiz kanaatindeyim. Bu noktadan sonra nisanın ortasına kadar sağlıklı bir program açıklanırsa Türkiye çok ciddi bir fırsat yakalayabilir. 
     
Devalüasyondan nasıl etkilendik 
     Devalüasyon insanları fakirleştirdi. Bir insan önceden bir ceket satıyorsa bugün iki ceket satmak zorunda ki parası önceki değere gelsin. Dolayısıyla bu gerçekleşemeyince gayri safi milli hasılamız düşecek. Bu yıl yüzde 5 küçülme olacağı tahmin ediliyor. Kişi başına milli gelirimiz Bulgaristan düzeyine düşebilir. Bulgaristan 7 milyon nüfuslu. Turizm, sanayi, hizmet sektörü, piyasalar onlarda yok. Ancak global dünyaya entegre olmaya çalışan Bulgaristan ile aynı düzeye inilmişse bu işte bir yanlışlık var. 
     
     Üretim, üretim, üretim 
Dövizdeki artışta yabancıların sisteme etkisi nedir 
     Şimdi kime "Niye döviz alıyorsun " diye sorsanız "Müşterim istedi, trasferim var, akreditif ödeyeceğim veya sendikasyonum var" der. Asıl sorun bizim sistemimizin bu tip ataklara çok açık olması. Devletin ekonomideki yeri itibarıyla sistemdeki yapısal sorunlar çözülmedi. Eğer olayı piyasa mekanizmalarına bırakırsanız sistemden yine hastalıklı yapılar çıkartır. 
     
Krizler olmasaydı bankacılıkta bugün nasıl bir tablo olurdu 
     Süper olurdu. Bankacılık sisteminde ciddi bir ayıklama yapılmıştı. Yabancıların iyi bankalara ilgileri artmıştı. Sendikasyonlar birbiri ardına geliyordu ve yenilenen her sendikasyon yüksek tutarlara ulaşıyordu. Türkiye’ye kaynak girişi hızlanmıştı. 
     Program sürdürülebilseydi Türkiye inanılmaz ölçüde kendini aşmış olacaktı. Bu açıdan üzülmemek ve hayıflanmamak elde değil. 
     
Döviz nasıl hareket edecek 
     Henüz bir bant yok. Ayrıca gerek bakan, gerek Hazine ve Merkez Bankası şiddetle bir kur oluşturmaktan kaçınıyorlar. Zaten bu birimler kuru değil enflasyonu hedefliyorlar. Sistemdeki dengeler yerine oturduğunda piyasa mekanizmaları kuru da belirleyecektir. Benim şahsi kanaatim kurun fazla gittiği yönündedir. Bu işten bir tek kelime ile çıkarız, üretim, üretim, üretim. 
     
Faizler ne olacak 
     Enflasyonda yükselme bekleniyor, enflasyon yükselecektir. Program oturduktan sonra son çeyrekte biraz düşme eğilimine girecektir diye düşünüyorum. Faizler bankalar açısından şu anda baskı altında. Ancak faizler 100’ün üzerine çıktığı zaman da efektif olmuyor çünkü bu kez de reel ekonomi sarsılmaya başlıyor. Otomatik olarak finans sistemini zorlamaya başlıyorlar. Onun için faizin belli bir sürede bu seviyelerde gideceğini tahsmin ediyorum. Yaz aylarında kur üzerindeki baskı kalkınca faizler de makul bir seviyeye gelecek. 
     
     Üç aylık krediler büyütüldü 
     Üç aylık kredilerin ödenmesinde bankaları bağlayıcı bir kararın alınmasının teknik ve mesleki olarak doğru bulmadığını belirten Ateş, "Bu Türkiye’nin birincil problemi değil. Bu kadar öne çıkarılmasını sakıncalı buluyorum" dedi. Ateş, "Her kriz döneminde bu dönemsel kredi ödemeleri nasıl çözümlendiyse bu kez de çözümlenir. Müşteri ile bankalar arasındaki güveni sarsmamak lazım" diye konuştu. Ateş, nasıl kimsenin ticaret odalarına "Bundan sonra herkes fiyatlarını şu seviyede tutacak" diye bir şey söyleyemezse "Bankalar için de aynı şey söz konusu" dedi. 
     


 EKONOMİ 





















</TEXT>
</DOC>
