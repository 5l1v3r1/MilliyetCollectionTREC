<DOC>
<DOCNO> 42216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/dunya/dun06.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Duygu yüklü veda 
</HEADLINE>
<TEXT>

     DIŞ HABERLER SERVİSİ 

     Yüzyılın terör olayının Dünya Ticaret Merkezi kulelerinde ve kaçırılan uçaklardaki kurbanları, ölümün nefesini enselerinde hissetikleri son dakikalarında, yakınlarıyla heyecanlı ve yürek burkan konuşmalar yaptı. Kimi en sevdiğine ulaştı, kimi de Melissa Harrington Hughes gibi telesekretere mesaj bıraktı. 
     Trajedi sırasında Dünya Ticaret Merkezi’nin kuzey kulesinde, 101. kattaki Marriot Otel’de kalan Melissa, uçağın birkaç kat aşağıya çarpması üzerine hemen telefonuna sarıldı ve San Francisco’daki eşi Sean’ı aradı. Ancak derin uykudaki kocası Sean, çalan telefonu duymadığı için, Melissa telesekretere mesaj bırakmak zorunda kaldı. İşte telesekreterdeki son mesaj "Sean, benim. Yalnızca seni çok sevdiğimi bilmeni istediğim için arıyorum. New York’ta bu binada sıkıştım kaldım. Bir uçak çarptı ya da bomba patladı. Her yeri dumanlar kapladı. Seni sevdiğimi bilmeni istiyorum. Hoşçakal." 
     



 DÜNYA 












</TEXT>
</DOC>
