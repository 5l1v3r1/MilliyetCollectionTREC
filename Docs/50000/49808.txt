<DOC>
<DOCNO> 49808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/son/soneko19.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Dardanel Gıda ''Hayali ihracat yapmadık'' 
</HEADLINE>
<TEXT>

     Dardanel Gıda Şirketler Gurubu Yönetim Kurulu Başkanı Niyazi Önen, hayali ihracat yapmadıklarını bildirdi. 
     Önen, yaptığı yazılı açıklamada, ''Örümcek Ağı'' operasyonu kapsamında yürütülen soruşturmada, Dardanel Şirketler Grubu'nun da hayali ihracata adı karıştığı yolunda bazı basın organlarında çıkan haberlerin gerçeği yansıtmadığını ifade etti. 
     Avrupa Birliği AB ülkelerine yapılan ihracatlarda yaşanan engellemeler nedeniyle, firma olarak bazı bankalardan kullanılan ihracat taahhütlü döviz kredilerine ilişkin taahhütlerin kapatılması amacıyla, başka ürün ihraç etme arayışına gidildiğini ve taahhüdü olmayan ihracatçı şirketlerin ihracatlarının sözleşme ile satın alındığını belirten Önen, açıklamasında şöyle dedi 
     ''Taahhütlerimizin kapatılması için, ihracatçı olup tahhüdü olmayan şirketlerin sözleşmeleri satın alınmıştır. Döviz taahhüdünü kapatmak zorunda olan pekçok firma gibi, ihracat ile ilgili işlemler anlaşma yapılan firmalar tarafından gerçekleştirilmiştir. Bu işlemlerden şüpheli görülenler, bizzat tarafımızdan Maliye Bakanlığı'na bildirilmiş, Ayrıca firmamız adına ihraç edildiği gösterilen iç çamaşırı ile ilgili hiçbir fatura kesilmediği gibi, KDV iadesi de alınmamıştır.'' 
     






</TEXT>
</DOC>
