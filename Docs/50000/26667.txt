<DOC>
<DOCNO> 26667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/son/sonspo15.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Corriere dello Sport "Hakan Şükür sezonun en kötü hücum oyuncusu" 
</HEADLINE>
<TEXT>

     İtalyan Corriere dello Sport gazetesi, İnter'de oynayan Hakan Şükür'ü ''sezonun en kötü hücum oyuncusu'' olarak gösterdi. 
     İnter forması altında ligde oynadığı 24 maçta 5 gol atan Hakan Şükür'ü genel sıralamada listenin sonuna, 50. sıraya koyan gazete, Türk futbolcuya 5.52 puan verdi. Hakan Şükür'ün önünde Napoli'de oynayan Amoroso bulunurken, Corriere dello Sport'un yıl içerisinde yaptığı puanlama sonunda Brescia'da oynayan Roberto Baggio en iyi hücum oyuncusu oldu. 
     Gazete ayrıca, 33. haftanın en kötülerinin gösterildiği ilk 10 tablosunda, Bari karşısında 45 dakika oyunda kalan Hakan Şükür'e 2. sırada yer verdi. 
     Corriere dello Sport'un sezon boyunca yaptığı puanlandırma sonunda ligin bitimine bir hafta kala oluşan tabloda, Parma'dan Buffon en iyi kaleci, Roma'dan Cafu kanat ve Lazio'dan Nesta orta en iyi defans, Roma'dan Tommasi ise en iyi orta saha oyuncusu seçildi. 






</TEXT>
</DOC>
