<DOC>
<DOCNO> 27131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/guncel/gun05.html </URL>
<DATE> 2001/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Millli Eğitim, bu yıl da sınıfta kaldı 
</HEADLINE>
<TEXT>

8 yıllık eğitimin ilk mezunlarını veren Milli Eğitim Bakanlığı hedeflediği projelerden büyük kısmını bu yıl da başaramadı 
     SİBEL KAHRAMAN ŞEN İstanbul 

     İlk ve ortaöğretim kurumlarında yaklaşık 13 milyon öğrenci karnelerini alarak yaz tatiline başladılar. Bir üst sınıfa geçmeyi başaran öğrenciler sevinirken, zayıfı olanlar ise tatillerini ders çalışarak geçirmek zorunda kalacak. 
     Milli Eğitim Bakanlığı da bu öğretim yılında karnesinde zayıfı fazla olanlar arasında bulunuyor. "8 yıl"ın ilk mezunlarını veren Milli Eğitim Bakanlığı önüne koyduğu projelerden büyük bir kısmını başaramadı. 
     
Neler vaat edilmişti, neler yapılabildi      Öğretmen açığına çözüm bulunamadı. Bazı alanlarda öğretmen fazlası bulunurken bazı alanlardaki açık kapatılamadı. 
     Bilgisayarlı sınıflar hayalden öteye geçemedi. 
     Sınıf mevcutları 30 olarak hedeflendi ancak büyük kentlerde 100 kişilik sınıflarda ders yapıldı. 
     Eğitim öğretim süresi Avrupa ülkelerinde en az 200 günü bulurken, Türkiye’de 180 iş günü olan süre dahi araya giren çeşitli tatiller nedeniyle tam olarak uygulanamadı. 
     Vaat edilen üniversite reformu gerçekleşemedi. 
     Öğretim üyelerinin özellikle maaşlar konusundaki mağduriyetlerine çözüm bulunamadı. 
     Üniversiteye girişteki sistem değişikliğinin getirdiği huzursuzluğa çözüm bulunamadı. 
     Üniversitelerde öğretim elemanı kaçışı engellenemedi. 
     Özel okullaşma oranı artırılmaya çalışılırken, destek sağlanamadığı için bazı okullar mali nedenler kapandı. 
     
Bakan farklı düşünüyor 8 yılı artık kimse TARTIŞMIYOR      ANKARA Milliyet 

     Milli Eğitim Bakanı Metin Bostancıoğlu, sekiz yıllık eğitime yapılan eleştiriler için "Zorunlu eğitim amacına ulaşmıştır. En büyük delili artık sekiz yıllık eğitimin tartışılmamasıdır" dedi. Eğitim - öğretim yılının sona ermesi nedeniyle Ulu Önder İlköğretim Okulu’ndaki törene katılan Bostancıoğlu, sekiz yıllık eğitimle birlikte Türkiye’de yüzlerce okul yapıldığını belirterek, "Yüzde yüz başarı elde etmek mümkün değil. Çünkü artan nüfus ve iç göçlerle derslik ihtiyacı da artıyor" diye konuştu. 
     Karneler konusunda velileri uyaran ve "Hiçbir zaman çocuklarımızın değeri karne notlarıyla ölçülemez" diyen Bakan, şöyle devam etti "Anne - babalara öğüdüm, çocuklarınız notlarını düzeltirler ve bu karnelerini gülümseyerek hatırlarlar." 
     



 GÜNCEL 




















</TEXT>
</DOC>
