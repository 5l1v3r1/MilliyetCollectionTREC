<DOC>
<DOCNO> 12643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/siyaset/siy03.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoca’dan seçimi zorlayın’ talimatı 
</HEADLINE>
<TEXT>

Fazilet yöneticilerine yemek veren Necmettin Erbakan, ekonomik programın iki ayda çökeceğini iddia etti 
     ABDULLAH KARAKUŞ Ankara 

     Necmettin Erbakan, FP’lilerin "Bir de Hocamıza danışsın" dediği Ekonomiden Sorumlu Devlet Bakanı Kemal Derviş’in hazırladığı yeni ekonomik programın iki ayda çökeceğini iddia etti. Erbakan, FP’li milletvekillerine ve yakın sivil meslek kuruluşlarına "Seçimi zorlayın" talimatı verdi. 
     Hac dönüşü, başta Genel Başkan Recai Kutan olmak üzere, bazı FP’lilerle ASKİ Sosyal Tesisleri’ndeki yemekte bir araya gelen Erbakan, "Bütün bu olumsuzlukların giderilmesi için çare bizde, birliğimizi beraberliğimizi bozmayalım. Bu ülkenin kaynaklarını rantçıların yediğini söyledik. Ancak daha şimdi bu noktaya geldiler. Bu hükümet, bu ekonomik programı yürütemez, iki ayda çöker" dedi. 
     Erbakan, İslam ülkelerinde arka arkaya DGM’lerin kurulduğunu belirterek şöyle devam etti 
     "Bunları belirli odaklar kurdurtuyor. Ve bu odaklar İslam’ın güçlenmesini istemiyor. Hacda Pakistan, Sudan, Yemen, Endonezya gibi Müslüman ülkelerin devlet başkanlarıyla görüştüm. Müslüman pekçok ülkede 28 Şubat sürecine benzer durumlar yaşanıyor. Mesela Endonezya’yı nasıl alt üst ediverdiler. İşte Türkiye’de de aynı şey. " 


 SİYASET 













</TEXT>
</DOC>
