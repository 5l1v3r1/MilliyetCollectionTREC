<DOC>
<DOCNO> 2561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/yasam/yas01.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Meğer Peter, usta bir uyanıkmış 
</HEADLINE>
<TEXT>
Arnett atv’yi hortumladı 
Şok iddia CNN’in kovduğu usta muhabir, basın toplantısını özel haber’ diye geçtiği atv’yi 100 bin dolar dolandırdı.. 
     NURDAN AKINER 

     Körfez Savaşı’nda Bağdat’tan ilk canlı yayını yaparak dünya çapında ün kazanan CNN’in eski’ muhabiri Peter Arnett’in, atv’yi oyuna getirdiği iddia edildi. 
     Arnett, ABD’deki son başkanlık seçimlerini izlemek üzere, geçen aylarda atv ile özel bir anlaşma yaptı. Anlaşma uyarınca Arnett seçimler boyunca atv’ye çalışacak, Hillary Clinton, adaylar George W. Bush ve Al Gore’la da özel röportajlar yapacaktı. 
     Karşılığında da 150 bin dolar yaklaşık 100 milyar lira alacaktı. Paranın 75 bin doları 50 milyar lira , peşin ödendi. 
     
     Vay dolandırıcı vay 
     Ancak Arnett’in, atv’ye gördeğirdiği ve özel’ olduğunu iddia ettiği Hillary Clinton röportajının bir basın toplatısından alındığı ortaya çıktı. Bunun üzerine Arnett’in işine hemen son verildi. Ancak Arnett, peşin 75 ve masraflar için ödenen 25 bin doları almıştı bir kere.. 
     "Böylece usta uyanık’ Arnett macerası, atv’ye 100 bin dolar kaybettirdi. Konuyla ilgili görüş almak üzere ulaşmaya çalıştığımız atv Haber Dairesi Başkanı Ali Kırca "Atv yönetimiyle önemli bir toplantıda bulunduğu", Haber Müdürü Ayşenur Arslan ise "Haber bültenini hazırlığı" gerekçesiyle telefonlarımıza yanıt vermedi.. 
     
     Nasıl ortaya çıktı 
     Arnett, anlaşması gereği ilk özel’ röportajını Hillary Clinton’la yaptı ve atv’ye gönderdi. Ancak, bu özel’ diye gönderilen bu görüntüler aslında herkesin izlediği bir basın toplantısından alınmıştı. Arnett, kamera noktalarını ustaca özel röportaj efekti verecek şekilde’ ayarlamıştı ama, onun kadar usta olan atv’deki gözler bu uyanıklığı farkedince olay patladı. 
     


 YAŞAM 



















</TEXT>
</DOC>
