<DOC>
<DOCNO> 20474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/yasam/yas03.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir tokat, 25 yıllık cinayeti aydınlattı 
</HEADLINE>
<TEXT>

Babasını öldürüp bu gerçeği 25 yıl saklayan Şükrü Sevinç, eşine attığı tokatın bedelini ağır ödedi Nuriye Hanım, kocasını ihbar etti 
     SALİM ÖZYILMAZ Sakarya DHA 

     Her şey bir tartışma ardından atılan bir tokatla başladı... Sakarya'nın Akyazı ilçesi Erdoğdu köyünde yaşayan Şükrü Sevinç 45 kavga ettiği eşi Nuriye Sevinç'e 43 bir tokat attı. Ancak bu tokat 'fitili ateşleyen unsur' oldu. O kızgınlıkla jandarma karakoluna giden Nuriye Sevinç, 25 yıl boyunca saklanan bir gerçeği ortaya çıkardı. Sevinç, kocasını ihbar ederken şu sözleri sarf etti "Şükrü, 25 yıl önce babası Şahan Sevinç'i av tüfeği ile öldürdü. Sonra da tarlaya gömdü." 
     
     'Annem de biliyordu' 
     Şükrü Sevinç hemen gözaltına alındı. Cinayeti itiraf eden Sevinç, vatani görevini yaptığı sırada izinli geldiği köyde, dayıları Hüseyin Aksarı ile Mehmet Aksarı'nın kendisine, "Baban ölümü haketti. Onu öldür" diyerek kendisini cinayete azmettirdiklerini söyledi. Sevinç şöyle konuştu "Onlara inanıp babamı öldürdüm. Daha sonra cesedi tarlamıza gömdüm. Cinayeti annem Fatma da biliyordu" 
     
     Ceset çıkarıldı 
     Mehmet Aksarı'nın 7, Hüseyin Aksarı'nın da 1 yıl önce öldüğünü kaydeden Sevinç'in ifadesi üzerine, tarlada kazı yapıldı ve kemikler bulundu. Şükrü Sevinç ve annesi Fatma'yla ilgili soruşturma sürdürülürken, tarladan çıkarılan kemikler de inceleme için Adli Tıp Kurumu'na gönderildi. 
     



 YAŞAM 























</TEXT>
</DOC>
