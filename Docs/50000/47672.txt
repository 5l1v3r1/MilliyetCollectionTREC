<DOC>
<DOCNO> 47672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/yazar/akyol.html </URL>
<DATE> 2001/10/19/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Hukuk ve siyaset 
</HEADLINE>
<TEXT>

     CUMHURBAŞKANI Sezer'in vetosu kamuoyundan büyük destek görüyor. Çünkü kamuoyunda siyaset kurumuna, Meclis'e ve hükümete büyük tepki var. 
     Ama konu hukuken çok tartışmalıdır. 
     Dün, Yargıtay eski Başsavcısı ünlü "militan demokrat" Vural Savaş telefon etti. Laiklik ve demokrasi anlayışlarımız çok farklıdır. Kendisini çok da eleştirdim birikimli bir hukukçu olduğunu da kabul ederim. Dün telefonda referandum konusunda söyledikleri de önemliydi 
     - 175. maddenin 7. fıkrasına göre, Meclis, Anayasa değişikliğini yaparken, hangi maddelerin birlikte veya ayrı ayrı referanduma sunulacağına karar verir. 
     Buna göre de Meclis, eğer Cumhurbaşkanı referanduma giderse "bütün maddelerin birlikte" halka sunulacağını hükme bağlamıştır Anayasa'yı değiştiren pakette... Demek ki, Cumhurbaşkanı tek maddeyi seçip referanduma sunamaz... 
     Savaş'ın görüşü bu... 
     Araştırdım, TBMM Başkanı Ömer İzgi ve Başbakan Ecevit, Cumhurbaşkanı ile görüşmelerinde bu tezi savunmuşlar. Ama Sayın Sezer kabul etmemiş. 
     
     HUKUKTA çok defa tartışmaya, yoruma açık bir taraf vardır... Sanılanın aksine şeriatta da böyledir. Tartışma kapandığı zaman şer'i hukuk, uygulandığı tarım toplumu düzeyinde donmuştur, yeni ihtiyaçlara cevap veremez hale gelmiştir. 
     Hukukun mantığına ve genel ilkelerine uygun yorum alternatifleri varsa, sorun çözmeyi kolaylaştıran yorumun kabul edilmesi de hukukun temel ilkelerinden biridir. 
     Sayın Cumhurbaşkanı, vekillerin maaşlarıyla ilgili maddenin düzeltileceğine dair Meclis Başkanı söz verince ve yasa da çıkarılınca, artık referandumdan vazgeçmeliydi. Öyle bir durumda, Anayasa değişikliğini onaylarken maddenin düzeltilmesi için Meclis'e resmen "yazı" gönderip kamuoyuna da "açıklama" hatta "çağrı" yapabilirdi. 
     Devlet ve hukuk geleneğimizde bu vardır. Sayın Sezer de bunu yapmıştır, Bankalar Kanunu'nu hem onaylamış, hem yasal eksikliğin giderilmesi için Meclis'e yazı yazmıştır. 
     
     MESELE, devlet organlarının hem hukukun içinde hem birbirleriyle ahenkli çalışmasıdır. Cumhurbaşkanı hukukun üstünlüğüne özen gösterdiği gibi, devlet organlarının ahenkli işlemesine de özen göstermek mevkiindedir. 
     Halkın siyaset kurumuna öfkesi anlaşılabilir niteliktedir. 
     Dünyada parçalanmış hangi siyasi yelpaze, hangi "yönetemeyen demokrasi" vardır ki, ağır ameliyatlar gerektiren ve uzun vade isteyen sorunları çözebilsin 
     Darbelerle parçalanmış sistem sorun çözemeyince de, siyaset tümüyle itibar kaybediyor, "yönetme" yetki ve sorumluluğu olmayan, olmaması gereken kurumlara yönetme umudu bağlanıyor. Yakın geçmişe kadar bizde ülke yönetiminde askere umut bağlanmış olması gibi. 
     Şu partilerimiz çok kötü de öteki partilerimiz çok mu iyi Tepki çeken 86. madde, bütün partilerden milletvekillerinin verdiği önergeyle ve bütün partilerden milletvekillerinin verdiği 387 oyla kabul edilmemiş miydi 
     Sayın Sezer, saygın kişiliği, yüksek popüler prestiji ve hukukçu kimliği ile, asıl "yöneten demokrasi" sistemlerinden birini gerçekleştirecek reformları hayata geçirmek için nüfuzunu kullanmalıdır. 
     
     







Hukuk ve siyaset 


Paranın tadı... 


Maaş ve referandum 


Terör hiçbir zaman başarıya ulaşamayacak’ 


İçbükey gündem 


TOEFL'ın da sahtesi çıktı 


Devalüasyon sürer mi 


"Büyük Oyun" 3. perde 


Referandum demokratik bir yöntem değildir 


İşin sırrı Organizasyon 


Bataklıktan pışşşt diyorlar Memed'e 


Kavgayı, sevgiyi nereye yazardınız 


Mızrak çuvala sığmadı 


Kapana sıkışmış hükümet nasıl davranır 


Ediciler ve Büdücüler Hayata yumuşak iniş 


Birleşmenin sonu ya saadet ya felaket’ 


</TEXT>
</DOC>
