<DOC>
<DOCNO> 39259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/son/sontur01.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Üzeyir Garih cinayeti kördüğüm... İki kişi gözaltına alındı... 
</HEADLINE>
<TEXT>

     İstanbul polisinin, işadamı Üzeyir Garih'in öldürülmesiyle ilgili olarak geniş çaplı operasyonlar düzenlediği öğrenildi. 
     İstanbul Organize Suçlar ve Asayiş Şube Müdürlüğü Cinayet Büro Amirliği ekiplerince yürütülen soruşturma kapsamında, cinayetin meydana geldiği Eyüp ilçesi başta olmak üzere, kent genelinde geniş çaplı operasyonlar başlatıldı. 
     Operasyonun, eğlence yeri, kahvehane gibi umuma açık yerler ile ''mekansız'', uyuşturucu ve uçucu madde bağımlısı kişilere yönelik düzenlendiği belirtildi. 
     Bu arada organize suçlar şubesi ekipleri, Üzeyir Garih cinayetiyle ilgisi olabileceği kuşkusuyla 2 kişiyi gözaltına aldı. 
     Bu kişilerin, İstanbul Emniyet Müdürlüğü'nün Vatan Caddesi'ndeki kompleksine getirildiği ve şubede sorgularına başlandığı kaydedildi. 
     
     
     







</TEXT>
</DOC>
