<DOC>
<DOCNO> 22873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/magazin/amag.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kupayla ikinci balayına... 
</HEADLINE>
<TEXT>

Fenerbahçe’nin İsrailli yıldızı Revivo’nun eşi Sagit, iddialı konuştu "Bu kupa Mustafa Denizli için kalkmalı. Eşim şampiyonluk kupasını kucakladıktan sonra muhteşem bir tatile çıkacağız" 
     AHMET TULGAR 

     Lig şampiyonluğuna koşan Fenerbahçe'nin İsrailli yıldızı Haim Revivo’nun güzel eşi Sagit Revivo, "Bu kupa Mustafa Denizli için kalkmalı" dedi. Eşinin ilk kez bir şampiyonluk kupasını kaldıracağını anlatan Revivo ise bu başarının ardından, hayatlarının en güzel tatiline çıkacaklarını söyledi... 
     İyi bir teklif geldiği takdirde Türkiye’de de mankenlik yapabileceğini söyleyen Sagit Revivo, ülkemize olan hayranlığını şöyle anlattı 
     
Siz de çok hoş bir kadınsınız, fakat bizim için Türk kadınlarını değerlendirir misiniz 
     Türk kadınları çok şık ve kendilerine çok bakan kadınlar. Etrafımdaki bütün kadınların kozmetik ve güzelliğe ne kadar önem verdiklerini, buna ne kadar zaman ayırdıklarını görüyorum. Bu kadar şık kadının olduğu bir ülkede bulunmak, açıkçası bana keyif veriyor. 
     
     Burada mankenlik yapabilirim’ 
Eşiniz, geçen pazar kendisiyle yaptığımız röportajda, sizin bir manken kadar güzel olduğunuzu ve isterseniz mankenlik yapabileceğinizi söyledi. Bu türden bir teklife ne dersiniz 
     Son iki ay içinde İsrail'de ben ve eşim bir kampanyaya katıldık. Bu tanıtım kampanyası için çalışmak beni çok memnun etti. Benimle çeşitli poster çekimleri yapıldı. Birçok dergi için, çok profesyoneller fotoğraflarımı çektiler. Türkiye’de de, benim de hoşuma gidecek bu türden bir kampanya için teklif gelirse seve seve mankenlik yaparım. 
     
Türkiye’ye yerleşmeyi düşünüyor musunuz 
     Haim, Ferebahçe’nin son takımı olacağını söylemişti. Daha sonra Türkiye’yi bırakmayı düşünmüyoruz. Haim, kontratı gereği 2 sene daha Fenerbahçe'de oynayacak. Türk halkı ile bu şekilde kaynaşmış olmamız, çocuklarımın Türkçe konuşmaya başlamış olması beni çok mutlu ediyor. Türkiye’yi bırakmak gibi bir düşüncem yok. 
     
     Haim’in ilk kupası olacak’ 
İsrail’de bulunduğunuz zaman, Fenerbahçe maçlarını nasıl takip ediyorsunuz 
     Türkiye’deki samimi dostlarımız bana sık sık maçlardaki durumu bildiriyor. Ama çok heyecanlanıyorum. Canlı olarak seyredebilmeyi çok isterdim. 
     
Türkiye’yi nasıl buluyorsunuz 
     Türkiye’nin en ilginç tarafı, bu ülkede her şeyin bulunabiliyor olması. Sevgi, saygı, üstüne üstlük bir de çok güzel tatil imkanları. 
     
Fener’in şampiyonluğu için ne diyeceksiniz 
     Harcadığımız enerjinin, çabalarımızın, yaptıklarımızın karşılığını almak zorundayız. Bu kupa Mustafa Denizli için kalkmalı. Çok sevinçliyim. Haim Türkiye’ye çok çabuk alıştı. Haim hayatında ilk kez, şampiyonluk kupasını kaldıracak ve ondan sonra da birlikte hayatımızın en güzel tatiline çıkacağız. 
     
Eşinizin son maçta attığı 2 gole ilişkin ne düşünüyorsunuz Bu goller sizin evlilik yıldönümüzü kutlamak için atılmış olabilir mi biraz da 
     Kocamın bu tip goller atmasını her zaman bekliyorum. Çünkü o bu işi, çok iyi yapar. Sahaya çıktığı zaman hedefi yapabileceğinin en iyisini yapmaktır. 
     



 MAGAZİN 











</TEXT>
</DOC>
