<DOC>
<DOCNO> 23499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/yasam/yas01.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik kazası’ denip geçilmeyecek 
</HEADLINE>
<TEXT>
Mert’in ölümünü Karaca taktiği’ çözecek 
Mert Özman, bir trafik kazasında yaşamını kaybetti. Karaca cinayeti davası’nın seyrini değiştiren avukat şimdi bu ölümü araştırıyor 
     ESRA KURT İstanbul 

     Başarılı, sportmen, çevresinde çok sevilen, yakışıklı bir delikanlıydı Mert Özman... Yeditepe Üniversitesi İşletme Bölümü 2. sınıf öğrencisi Özman, 20 yaşında, okul dönüşü otomobiliyle geçirdiği kaza sonucu yaşama veda etti. 
     Mert’in ölümüne neden olan kazayı avukat Okan Fenercioğlu da mercek altına aldı. Fenercioğlu, TEMA Vakfı Başkanı Hayrettin Karaca’nın oğlu Atay Karaca’nın, eşi Canan Karaca tarafından öldürülmesi ile ilgili davada elde ettiği bulgularla intihar’ olarak görülen davayı cinayete’ dönüştürmüştü. 
     
     Asla sürat yapmazdı’ 
     Mert Özman, 23 Mayıs Çarşamba günü öğle saatlerinde Yeditepe Üniversitesi’nden 34 H 3722 plakalı Honda marka otomobili ile ayrılarak, Göztepe’deki evine gitmek için yola çıktı. Kayışdağı Caddesi üzerinde direksiyon h kimiyetini kaybetti, otomobili bir kamyona çarptı ve hayatını kaybetti. Oğlu Mert’in ölüm haberi ile yıkılan baba Erim Özman, oğlunun hiçbir zaman sürat yapmadığını söyledi. 
     Yeğeni Mert’in ölümüne de el koyduğunu belirten avukat Fenercioğlu, olay yeri ve otomobilin fotoğraflarını çekerek işe başladı. İTÜ’den bir makine mühendisi ile bir kaportacıyı da olay yerine götürerek tespit yaptıran avukat, yolda, kazaları önleyici, tabela gibi uyarıcılar ya da trafik memurlarının bulunmadığını söyledi. 
     
     Her şeyi inceliyor 
     Mert’in otomobiliyle çarptığı direğin kısmen hasar gördüğünü, hızının en fazla 40-50 kilometre olabileceğini belirten Fenercioğlu, şunları anlattı 
     "Aşırı sürat olmadığı için iyi otomobil kullanan birinin durup dururken direğe çarpma ihtimali düşük. Muhtemelen, ağır bir vasıta sıkıştırdı ve direksiyonu kırmak zorunda kaldı. Ortadaki refüj de çok alçak olması nedeniyle, sadece yolu ayırıyor, alçaklığı nedeniyle de rampa görevini yapıyor. Kazayı engellemediği gibi, olası bir kazada riski artırarak otomobilin karşı yola geçmesini sağlamıştır." 
     



 YAŞAM 















</TEXT>
</DOC>
