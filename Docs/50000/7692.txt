<DOC>
<DOCNO> 7692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/18/yazar/oral.html </URL>
<DATE> 2001/02/18/ </DATE>
<TIME>  </TIME>
<AUTHOR> Zeynep ORAL  </AUTHOR>
<HEADLINE>
Kendinize gelin beyler .. 
</HEADLINE>
<TEXT>

     On günlük bir Küba yolculuğu sonunda İstanbul’a varıp Türkiye’de acaba neler kaçırdım diye gazeteleri taradığımda neye uğradığımı şaşırdım. Sanki birileri Türkiye’nin eteklerine sarılmış aşağı doğru, gerilere doğru çekiyor da çekiyor Medya vitrinleri yine rengarenk, ülkece herkes, "çok eğleniyoruz" havasında, ama iç politika tartışmaları ve yolsuzluklar gündeme egemen. Türkeş’in paylaşılamayan mirası ve banka hesaplarıyla, tarikat şeyhlerinin nereye gömüleceği kavgaları arasında dikkatimi çeken iki konu, Medeni Kanun’un yasalaşma sürecinde, MHP’lilerin tasarıyı geriletme çabaları ve Nazım Hikmet’i karalama seferberlikleri oldu. 
     1951 yılında alınan Nazım Hikmet’in yurttaşlıktan çıkarılma kararının, şimdi kaldırılması için hazırlanan kararnameyi MHP’li bakanlar imzalamıyor. İmzalamamak için de şaire saldırıp duruyorlar. Beyler, kendinize gelin. 1951’de alınan politik bir karardı Hukukla, mukukla ilgisi yoktu .. Bunu bal gibi sizler de biliyorsunuz 
     Kimileri, Nazım Hikmet’ten ve Nazım Hikmet’le ilgili davalardan o kadar habersiz ki, aklına geleni söylüyor ve bu yalan yanlış söylenenler, tekrarlana tekrarlana sanki gerçekmiş gibi kabul ediliyor. Beyler, Nazım Hikmet "vatan hainliğinden" ya da "vatana ihanetten" HİÇ AMA HİÇ YARGILANMADI Birçok suçlamayla yargılandı, ama "Hiyanet - i Vataniye Kanunu"na dayanılarak hakkında hiç dava açılmadı Ona karşı bütün davalar yazdıkları, düşündükleri nedeniyledir, siyasal suçlamalar nedeniyledir. 
     Beyler kendinize gelin 50 yıl öncesinin politik suçlamalarını pişirip pişirip seçmenlerin önüne olta diye atmaktan vazgeçin 
     Bu suçlamalar sonunda, yaşamının 17 yazıyla on yedi yılını cezaevlerinde geçirdi. Serbest bırakıldığında askere alınmak istendi. Öldürüleceğini biliyordu. Ülkesinden ayrılmak zorunda kaldı. 
     Nazım Hikmet, cezaevinde ya da yurtdışında, nerede olursa olsun, yaşamı boyunca yalnızca Türkçe düşünen, Türkçe konuşan, Türkçe yazan bir insandır. Dünya onu Türk şairi olarak bilir. Türkiye’yi de Nazım Hikmet’in ülkesi olarak tanır. 
     On günlük gazeteleri tarıyorum ve kimi yerde "Nazım Hikmet’e itibarı iade edilecek" falan gibi laflar görüp çıldırıyorum Beyler kendinize gelin Hangi itibarı kime geri veriyorsunuz Sizinkini bilmem ama, ülkemde olsun dünyada olsun Nazım Hikmet’in itibarı fazlasıyla yerinde Onun "iade-i itibara" gereksinimi yok Ama bu ülkenin, bu ülke insanlarının, hepimizin Nazım Hikmet’e gereksinimi var. Türkçe’yi böylesine yücelten, Kurtuluş Savaşı’nı ve ülke insanlarını böylesine destanlaştıran şairlere gereksinimimiz var. Elli yıl öncesinin baskıcı politikalarının ayıplarını gidermeye gereksinimimiz var Beyler, aşın artık 50 yıl öncesinin baskıcı, anti-demokratik uygulamalardan Biraz da ileriye bakın 
     Bunları tekrarlamak bile bana ayıpmış gibi geliyor. Çünkü o zaten benim yurttaşım. Kararnameyi imzalamayı ret eden kimi bakanlardan bin kez daha çok yurttaşım. 
     Kendi de söylemişti, haberi duyduğunda "... Türkiye Cumhuriyeti vatandaşlığından, hey gidi dünya, çıkarılmışım. Beni Türklükten, halkımın evladı olmaktan, milletime ölümsüz bağlı bulunmaktan kimse, hiçbir kuvvet çıkaramaz, ayıramaz..." 
     İşte aynen böyle 
     
     İki çok sevgili insanı yitirmenin acısını yaşıyorum. Nezih Demirkent. Gazeteciliğe başladığım 1967 yılında "Yeni Gazete"de Genel Yayın Müdürü’mdü. Onunla çalıştığım bir yıl boyunca, mesleğe ilişkin, bütün okullarda öğrendiğimden çok daha fazlasını öğrendim. Ve şu cümleyi, yıllar geçtikçe, her konuşmamda o kadar çok tekrarladım ki, "biraz abartıyorsun" diye bana takılır olmuştu... İnanın Nezih Bey, hiç abartmıyorum. Kırılmaya, vazgeçmeye hazırdım. Gördünüz ya, otuz küsur yıldır vazgeçmedim... Milliyet’te, sıcaklığını, yakınlığını, ilgisini ama en çok da renkli kişiliğini biz "gençleröle paylaşan İslam Çupi ağabey, ardından büyük bir boşluk bıraktı. Allahtan rahmet, yakınlarına sabır diliyorum. Ne mutlu ki böyle gazetecilerimiz vardı. 
     
     





Küçük ilanlar 


Ecevit'in Bush kuşkusu 


İki arada bir derede 


Saddam'ın istihbaratçısı 


Ankara'ya çıkarma 


Ecevit'ten hocalara müjde 


CHP'nin gündemi hep kendisi 


Bir "kolaylaştırıcı" rol daha... 


Gala sahillerinde bekliyorum 


Kendinize gelin beyler .. 


Kadına tecavüz 


Ecevit ve Bush 


Her damın kamburu 


Sezen Aksu meselesi 


CHP üzerinde oyunlar 


Fatih'e "Hıristiyan ol" çağrısı 


</TEXT>
</DOC>
