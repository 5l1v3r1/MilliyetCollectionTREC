<DOC>
<DOCNO> 19159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/son/sondun12.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Porno şebekesi yöneten Singapurlu kadına 93 bin dolar ceza 
</HEADLINE>
<TEXT>

     Singapur'da bir kadın, tümü kadınlardan oluşan bir porno şebekesini yönetmekten hapis ve para cezalarına çarptırıldı. 
     Lim Kwee Kee adlı kadın, bölge mahkemesinde görülen davada bir yıl hapis ve 93 bin 500 113 milyar lira dolar para cezası aldı. 
     Cezaya çarptırılan kadınlar çetesinin, pornografik video film salonu işlettiği, yalnızca üyelerin kabul edildiği salona giren müşterilerin içeri girmeden önce iç telefon sistemi yoluyla üyelik numaralarını vermelerinin gerektiği bildirildi. 
     Yüksek Mahkeme ve parlamento binalarına çok yakın olmasıyla da tepki çeken porno salonunun 1800 üyesi olduğu belirtildi. Salon basıldığında içinde 31 bin 600 adet sansürden geçmemiş VCD, DVD ve video kaseti bulunmuştu. 
     Lim'in avukatı, müvekkilinin küçük yaşından beri ailesini geçindirmek için çalışmak zorunda kaldığını, eski kocalarından nafaka almadığını ve tek başına 3 çocuğunu geçindirmek zorunda olduğunu söyledi. 
     
     
     







</TEXT>
</DOC>
