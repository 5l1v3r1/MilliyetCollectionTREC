<DOC>
<DOCNO> 19238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/son/sontur22.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP milletvekili dokunulmazlığının kaldırılması için çalışma yapıyor 
</HEADLINE>
<TEXT>

     MHP yönetimi, milletvekilliği dokunulmazlığının kaldırılmasına ilişkin bir çalışma gerçekleştirecek. 
     Alınan bilgiye göre, MHP Genel Başkanı, Devlet Bakanı ve Başbakan Yardımcısı Devlet Bahçeli, partisinin dünkü TBMM grup toplantısında gündeme getirdiği milletvekilliği dokunulmazlığının kaldırılmasına ilişkin görüşlerini, Başkanlık Divanı üyelerine de aktardı. 
     Bu konudaki Anayasa değişikliğine ilişkin Başkanlık Divanı üyelerinden görüş soran Bahçeli, kurmaylarından, dokunulmazlığın hangi hallerde kaldırılması gerektiğine yönelik çalışma yapmalarını istedi. Bahçeli, bu görüşler doğrultusunda da bir Anayasa değişikliği teklifi hazırlayabileceklerini ifade etti. 
     
     
     






</TEXT>
</DOC>
