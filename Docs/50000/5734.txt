<DOC>
<DOCNO> 5734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/yasam/yas01.html </URL>
<DATE> 2001/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilgisayar Hafızasavar 
</HEADLINE>
<TEXT>

Bilgisayara güvenip aklında birşey tutmayanlar, adını unutacak kadar hafıza kaybına uğruyor 
     DIŞ HABERLER SERVİSİ 

     Bilgisayar başında uzun saatler geçirenlerde, beyninin hafızayla ilgili işlem yapma yeteneğinin büyük ölçüde zarara uğradığı belirlendi. 
     Japonya’nın Hokkaido Üniversitesi Tıp Fakültesi’nce 20 - 35 yaşları arasında 150 kişi üzerinde yapılan araştırmada, günümüz iletişim teknolojisinin insan beynine verdiği zararlar incelendi. Buna göre, daha fazla insan bilgisayara güvenerek iş yaptığı ve günlük hayatını düzenlediği için hafızasını kullanma yeteneğini kaybediyor. Bu nedenle gününü bilgisayar başında geçiren her 10 kişiden birinde ciddi hafıza sorunları görüldü. 
     
     Gençler aptallaşıyor’ 
     Doktorlara göre, hafıza sorunları daha çok teknolojik gelişmelerden kaynaklanıyor. Bilgisayar ve internet, beynin önemli ve önemsiz bilgi ayırımı yapmasını engelliyor. Bu aletlerle ilgili olarak hafızaya aşırı bilgi yüklemesi de beyne zarar veriyor. 
     Prof. Toshiyuki Sawaguchi, genç insanların hafızalarına yeni yükledikleri bilgileri hatırlamadıklarını, eski bilgileri ise son derece zorlanarak hatırladıklarını belirtti. Japon profesör, "Gençler her geçen gün aptallaşıyor" uyarısında bulundu. Araştırma sırasında işini, hatta ismini bile hatırlayamayan 30 yaşın altında insanlara rastlanması şaşkınlık yarattı. 
     
     


 YAŞAM 



























</TEXT>
</DOC>
