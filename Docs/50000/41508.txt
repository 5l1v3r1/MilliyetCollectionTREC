<DOC>
<DOCNO> 41508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/spor/spo01.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Nihat’ı satan ŞAMPİYONLUĞU DA SATAR 
</HEADLINE>
<TEXT>

Beşiktaş Teknik Direktörü Daum, Başkan Serdar Bilgili’nin yıldız oyuncuyu Real Sociedad’a vermek istemesini sert bir dille yorumladı 
     Yeri dolmaz’ 
     SİYAH - Beyazlı takımın Alman patronu, Nihat’ı Real Sociedad’a vermeyi planlayan Başkan Serdar Bilgili’ye sert mesajlar yolladı. İki kulüp arasında transfer pazarlıkları tüm hızıyla sürerken, bu konuda Bilgili ile ters düşen Daum, "Nihat’ı satan, şampiyonluğu da satar. Ona ihtiyacımız var. Yerini kolay kolay dolduramayız" dedi. 
     
     Bilgili kararlı 
     İSPANYOL Kulübü’ne 15 Eylül’e kadar süre tanıyan Başkan Bilgili, istedikleri rakamı vermeleri halinde Nihat’ı satacaklarını bir kez daha tekrarladı, "Nasıl olsa Tamer ikinci yarıya yetişir" açıklamasını yaptı. Nihat ise "Benim için Beşiktaş’ın çıkarları daha önemli. Gitmemi isterlerse, Real Sociedad’da seve seve oynarım" diye konuştu. 
     
Kartal’a tatil yok      SAMSUN’DAN önceki gece geç saatlerde dönen Siyah - Beyazlı takım, sabah 10.00’da İstanbulspor maçının hazırlıklarına başladı. Ahmet Dursun’un dışındaki tüm oyuncular antrenmana çıktı. Daum, cuma gününe kadar izin vermeyeceğini açıkladı. 
     
Hesap soracağız’      SAMSUNSPOR Kulübü başkanı Yusuf Ziya Yılmaz, stat zemininin bozulması nedeniyle tatil edilen maçta sorumluluğun müteahhit firmada olduğunu söyledi. Yılmaz, "Sahanın durumu ne olacak Firma yetkililerini çağırdık. Kendilerine hesap soracağız" dedi. 
     
Fatura Samsun’a      SAHA zemininin kötülüğü nedeniyle tatil edilen Samsunspor - Beşiktaş maçının faturası Kırmızı - Beyazlı kulübe çıktı. GSGM Müdürü Kemal Mutlu, "Biz sahaları kulüplere kiraladık. Bu federasyonu ilgilendiren bir durum. Evimi kiraya vermişim, badanasını da mı ben yapacağım" diye konuştu. 
     FUTBOL Federasyonu da saha rezaletinin sorumlusu olarak evsahibi takımı gösterdi. Hukuk Kurulu Başkanı Kemal Kaya, Beşiktaş’ın tazminat isteği üzerine yaptığı açıklamada, "Ortadaki zararı karşılayacak kurum Samsunspor Kulübü ile GSGM’dir. İl Müdürü’nün onarımın bittiğine dair yazısı var" dedi. 
     



 SPOR 


























</TEXT>
</DOC>
