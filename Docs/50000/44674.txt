<DOC>
<DOCNO> 44674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/son/sondun13.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ladin saldırılardan önce annesine ''büyük haberler'' bekle demiş.. 
</HEADLINE>
<TEXT>

     Suudi terörist Usame Bin Ladin'in, 11 Eylül'de Washington ve New York'ta düzenlenen saldırılardan iki gün önce annesine ''büyük haberler'' beklemesini söylediği iddia edildi. 
     NBC'nin internet sitesinde yer alan ve adı açıklanmayan kaynaklara dayanılarak verilen haberde, Bin Ladin'in, 9 Eylül'de üvey annesi El Kalifa ile temas kurarak, kendisine, ''iki gün içinde büyük haberler duyacaksın ve benden bir süre haber alamayacaksın'' dediği öne sürüldü. 
     NBC, 44 yaşındaki Bin Ladin'in, Suriye ya da Filistinli bir kadının tek oğlu olduğunun sanıldığını, ancak Suudi müteahhit babası Muhammed Bin Ladin'in 4 karısından biri El Kalifa tarafından büyütüldüğünü bildirdi. 
     Haberde, Bin Ladin'in temas kurduğu sırada El Kalifa Bin Ladin'in nerede olduğu belirtilmezken, daha önce saldırılardan bir gün sonra Paris'teki bir hastaneye yatırıldığının bildirildiği kaydedildi. 
     






</TEXT>
</DOC>
