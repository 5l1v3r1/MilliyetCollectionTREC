<DOC>
<DOCNO> 30802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/spor/spo01.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'a çapraz ateş 
</HEADLINE>
<TEXT>

Siyah-Beyazlı kulüpten ayrılan Rahim, Murat ve Fazlı yönetimi eleştiri yağmuruna tuttu. Üç oyuncu, "Sadece biz değil, herkes suçlu. Hakkımızı aradık tepki aldık. Bu kulüpte hiç adalet yok" dediler 
     NECMİ KEPÇETUTAN 

     BEŞİKTAŞ ile yollarını ayırıp, Diyarbakırspor’a transfer olan Rahim, Murat Alaçayır ve Fazlı, yönetimi adeta topa tuttu. Yeni takımlarının Kızılcahamam’da yaptığı kampta sorularımızı yanıtlayan üç futbolcu, yönetime ateş püskürdü. Rahim, "Beşiktaş’tan niye gönderildik bilmiyoruz. Muhatap olduğumuz davranış ortada. Sıkıntı bir tane olsa çözülür. Bir sürü sorun var. Hakkımızı aradık, suçlu olduk. Çünkü adalet yok" diye konuştu. 
     MURAT da, "Üzerimize çok geldiler. Sadece biz değil, herkes başarısızdı. Hem paramızı vermediler, hem bizden para kazandılar. Bir dolu param orada kaldı. Üstünü soğuk su içtik" dedi. Yönetimi ağır bir dille eleştiren Fazlı ise şöyle konuştu "Beşiktaş’ta yönetim yok. İşi bilmiyorlar. Takımın düzelmesi için toplu değişiklik şart. Yabancılara paraları ödendi. Bize gelince yok. Hakkımı helal etmiyorum. Allah’tan bulsunlar." 
     
Şifo Mehmet’in jübilesi 
Kanal D’de      BEŞİKTAŞ’ta faal futbol hayatına nokta koyan Mehmet Özdilek’in veda maçını Kanal D yayınlayacak. Tüm geliri Eğitim Gönüllüleri Vakfı’na bırakalacak jübile karşılaşması 4 Ağustos’ta İnönü Stadı’nda Beşiktaş ile Fatih Terim’in yeni takımı Milan arasında oynanacak. Kanal D, bu maçtan bir gün önce İtalyan ekibi onuruna verilecek özel geceyi de canlı olarak ekrana getirecek. 
     
İlhan-Tümer’de geri adım yokBeşiktaş, hülle konusunda üç ay kaybı olmasına rağmen iki futbolcuyu Almanya kampına götürecek 
     KARTAL YİĞİT 

     SİYAH - BEYAZLI yönetim, FIFA’nın hülle yapan oyuncuların ekime kadar ülkelerine dönemeyeceği şeklindeki kararına rağmen İlhan ve Tümer’den vazgeçmiyor. Asbaşkan Yıldırım Demirören, "Sözleşme imzaladık. Belçika’nın Lommel takımına da hülle için imza attırdık. İkisini kendi oyuncularımız gibi görüyoruz. Şartlar uymazsa önümüzdeki sezon Belçika’da oynayıp, daha sonra da Beşiktaş’a dönerler" dedi. 
     
Yenilere test      BEŞİKTAŞ’IN yeni transferleri lisans işlemleri için sağlık kontrolünden geçti. Çapa Tıp Fakültesi’ndeki kontrole Stavrum, Baya, Veit, Tamer, Ahmet Yıldırım, Mehmet, Necat, Fevzi, Khlestov ve Shorunmu da katıldı. Ayrıca ayak tarak kemiği ağrıyan Erman’ın MR’ı çekildi. Kontroller nedeniyle sabahki antrenman iptal edilirken, öğleden sonraki idmanı belinde ağrı bulunan Stavrum ve ayak bileğinde problem olan Yasin yarıda bıraktı. 
     
Shorunmu sıkıntılı      NİJERYALI kaleci, dünkü antrenman öncesi Teknik Direktör Daum’la görüştü. Prensipte anlaşma sağlanan, ancak henüz sözleşme yapılmayan Shorunmu, "Ayrılmak istemiyorum. Futbolu burada bıracağım. Para önemli değil. İsterseniz üç - dört yıllık anlaşma yaparım. Ancak h l mukavele imzalamadım. Durumumun netlik kazanmasını istiyorum" dedi. Alman hoca da, kendisine hak verdiğini ve konuyu Başkan Serdar Bilgili’ye ileteceğini söyledi. 
     



 SPOR 



























</TEXT>
</DOC>
