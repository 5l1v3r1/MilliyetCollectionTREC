<DOC>
<DOCNO> 28705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/son/sondun16.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğitim uçuşu yapan F-4, yanlışlıkla park halindeki arabaları vurdu 
</HEADLINE>
<TEXT>

     Japonya'nın kuzeyindeki Hokkaido adasında eğitim uçuşu yapan bir F-4 savaş uçağı, yanlışlıkla ateş ederek yakınlarda park halinde bulunan bir minibüs ile otomobili vurdu. 
     Polisin açıklamasına göre, kazada, Hokkaido adasında Hava Öz Savunma Gücü savaş uçaklarının eğitim için kullandıkları yerin atış menzili yakınında bulunan uyuşturucu bağımlıları rehabilitasyon merkezinde park halindeki otomobil ile minibüs hasar görürürken, can kaybı meydana gelmedi. 
     Kazada, otomobilin arka camının paramparça olduğu, minübüsler için garaj olarak kullanılan kapalı yerin çatısında bir delik açıldığı belirtildi. 
     Polis, kazayla ilgili soruşturma başlatıldığını bildirirken, ayrıntılı bilgi vermedi. 
     







</TEXT>
</DOC>
