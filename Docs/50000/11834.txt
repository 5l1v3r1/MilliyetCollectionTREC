<DOC>
<DOCNO> 11834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/son/sonspo13.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Samet Aybaba istifa etti, Cavcav vazgeçirdi 
</HEADLINE>
<TEXT>

     Ligde üst üste 6. maçını da yitiren Gençlerbirliği'nde, teknik direktör Samet Aybaba'yı istifadan kulüp başkanı İlhan Cavcav vazgeçirdi. 
     Kulüp başkanı İlhan Cavcav, Erzurumspor karşısında alınan 2-1'lik yenilgiden sonra Samet Aybaba'nın görevinden istifa ettiğini belirterek, ''Samet hoca, istifasını bana bildirdi. Ben de kabul ettim. Ancak, daha sonra futbolcular benimle görüşerek, tüm suçun kendilerinde olduğunu, Türkiye Kupası'nda takımı finale çıkaran hocalarıyla sezon sonuna kadar çalışmak istediklerini söylemeleri üzerine, Samet hocayla yeniden görüşerek, istifa kararından vazgeçirdim'' diye konuştu. 
     Kulüp basın sözcüsü Muammer Akyüz de, Samet Aybaba ile sezon sonuna dek veya gelecek sezon çalışıp çalışmayacaklarını, 19 Mart Pazartesi günü yapacakları yönetim kurulu toplantısında netleştireceklerini söyledi. 




</TEXT>
</DOC>
