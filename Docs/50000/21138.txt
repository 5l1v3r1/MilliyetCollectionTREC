<DOC>
<DOCNO> 21138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/son/sondun05.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Arap Birliği, İsrail Başbakanı'nı 'Uluslararası Terörist' ilan etti 
</HEADLINE>
<TEXT>

     Arap Birliği, İsrail Başbakanı Ariel Şaron'u ''silahsız bir halkla savaşan uluslararası terörist'' olarak niteledi. 
     Arap Birliği'nin alt komisyonunda konuşan, birliğin Filistin ile ilgili işlerinden sorumlu Genel Sekreter Yardımcısı Said Kemal, ''Bu savaş, başında uluslararası terörist Şaron'un bulunduğu bir grup terörist ile silahlı ve ırkçı Yahudi yerleşimciler tarafından silahsız bir halka karşı yapılmaktadır'' dedi. 
     Filistin halkına uluslararası koruma ve BM gözlemcilerinin bölgeye yerleştirilmesi talebini yenileyen Kemal, İsrail'in Filistin halkına yönelik ''yok etme'' savaşına karşı uluslararası topluma ''daha etkin seferberlik'' çağrısında bulundu. 






</TEXT>
</DOC>
