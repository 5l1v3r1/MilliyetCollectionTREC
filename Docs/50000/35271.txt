<DOC>
<DOCNO> 35271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/son/sondun21.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'nın ilk bağımsız yayın grubu Media-Most tasfiyeye gidiyor 
</HEADLINE>
<TEXT>

     Rusya'da uzun süre ülkenin en etkili bağımsız medya grubu olarak faaliyet gösteren Media-Most, uzun mali, hukuki ve siyasi mücadele sürecinden sonra, yazgısına boyun eğerek tasfiye kararı aldı. 
     Media-Most yetkilileri, Vergi İdaresi tarafından haklarında açılan davada aleyhlerine çıkan mahkeme kararı için yaptıkları temyiz baş vurusunu geri çekerek mücadeleden vaz geçme kararı aldıklarını doğruladılar. 
     Aynı yetkililer, mücadeleden vazgeçerek tasfiyeye gitme kararlarında, ''Rusya'da adil bir yargılamanın mümkün olacağına ilişkin umutlarını yitirmelerini'' gerekçe gösterdiler. Tasfiye kapsamında Media-Most'un elinde kalan mal varlıklarının satılarak, büyük miktarlara ulaşan borçlarının bir kısmını karşılamakta kullanılacağı bildiriliyor. Tasfiyenin ne kadar zamanda tamamlanacağı ise belli değil. 
     
     






</TEXT>
</DOC>
