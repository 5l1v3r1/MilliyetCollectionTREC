<DOC>
<DOCNO> 9287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/siyaset/siy05.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika ile yakın ilişkiler 
</HEADLINE>
<TEXT>

Başbakan Bülent Ecevit ve eşi Rahşan Hanım, dün ABD Büyükelçisi’nin konutunda öğle yemeği yedi 
     ANKARA Milliyet 

     ABD Başkanı George Bush’un Başbakan Bülent Ecevit’i ekonomik kriz sonrası telefonla arayarak "Bize güvenebilirsiniz" mesajını vermesiyle başlayan destek, ABD’nin Türkiye Büyükelçisi Robert Pearson ve eşinin verdiği öğle yemeğiyle pekişti. 
     Ecevit, dün Başbakanlık merkez binadan, her zamankinden erken ayrılarak, Oran’daki evine gitti. Buradan eşi Rahşan Ecevit’le birlikte ABD Büyükelçiliği’ne gelen Ecevit, Margaret - Robert Pearson’la öğle yemeği yedi. Başbakanlık ve Büyükelçilik kaynakları, yemeğin tarihinin 15 gün önce kararlaştırıldığını vurgulayarak, "Türkiye’deki ekonomik krizle ya da Irak’ın bombalanmasıyla hiçbir ilgisi olmayan bir tanışma yemeği" değerlendirmesinde bulundu. Yemekte, Ecevit ve Pearson çiftleri dışında hiçbir yetkilinin bulunmadığı öğrenildi. 
     


 SİYASET 


















</TEXT>
</DOC>
