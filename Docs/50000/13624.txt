<DOC>
<DOCNO> 13624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/son/sondun02.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere ve Fransa'da grevler ulaşımı felç etti 
</HEADLINE>
<TEXT>

     İngiltere'de, dünyanın ilk metrosu olan 138 yıllık Londra Metrosu işçilerinin 24 saatlik uyarı grevi kent trafiğini felç etti. 
     Başkent Londra'da yerin 6 kat altına inen metroda dün gece yerel saatle akşam 20 00'de TSİ 23 00 başlayan 24 saatlik grevle demiryolu sinyalizasyon personeli, istasyon işçileri ve memurları, hükümetin tarihi metronun işletmesini kısmen özelleştirme planını protesto ediyorlar.Günde 3 milyon yolcunun taşındığı metrodaki grev, ulaşımın bütünüyle karayollarından yapılması sonucu büyük sıkışıklıklara neden oluyor. 
     Fransa'da ise demiryolu işçilerinin ülke genelinde başlatıkları grev, ulaşımı tamamen felce uğrattı. 
     Demiryolu işçilerinin, ücretlerinin artırılması ve çalışma koşullarının düzeltilmesi talebiyle başlattıkları grev yüzünden, ülke içinde uzun mesafe trenleri, hızlı trenler ve banliy" trenlerinin önemli bir kısmı yarın sabaha kadar çalışmayacak. Grev, Paris girişindeki otoyollarda zaman zaman 40 kilometreye ulaşan otomobil kuyruklarına yol açtı. 



</TEXT>
</DOC>
