<DOC>
<DOCNO> 36696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/spor/spo06.html </URL>
<DATE> 2001/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Jones’a teselli 
</HEADLINE>
<TEXT>

100 metrede geçilen süper sprinter, 200 metrede altını boynuna taktı 
     Koleksiyon tamam 
     DÜNYA Atletizm Şampiyonası’nın 100 metre finalinde geçilerek büyük hayal kırıklığı yaratan Marion Jones, 200 metrede altın madalyayı kimseye kaptırmadı. İki yıl önce Sevilla’da, favori olduğu yarışın yarı finalinde düşen ABD’li atlet, bu kez finali 22.39 ile rahat kazanarak, sprint koleksiyonunda tek eksik parçayı da tamamlamış oldu. ABD bayrak takımında da yer alan Jones, yarış sonrası sevincini tribünlerle paylaştı. 
     
     İlk altın madalya 
     KANADA’NIN Edmonton kentinde bugün sona erecek şampiyonada, 400 metre engellide Dominik Cumhuriyeti’nden Felix Sanchez, son şampiyon İtalyan Mori’nin önünde 47.49 ile zirveye çıkarken, ülkesine de tarihindeki ilk altını kazandırdı. Bayanlar üç adım atlamada Rus Tatyana Lebedeva, son hakkında 15.25 metreye ulaşarak rahatça şampiyon oldu. Beş bin metrede Kenya’dan genç yetenek Richard Limo 13.00.77 ile kariyerindeki ilk önemli zafere ulaştı. 
     
Devers klasiği      Uzun tırnaklarıyla her zaman ilgi çeken Gail Devers, 100 engelli seçmesinde 12.56 ile sezonun en iyi derecesini koştu. Şampiyonada, engelliler de yarışmalarını sürdürdü. Bu arada IAAF, Rumen ciritçi Ana Mirela Termure ile Beyaz Rus atlet Natalya Sologub’un doping yaptıklarını açıkladı. 
     



 SPOR 




























</TEXT>
</DOC>
