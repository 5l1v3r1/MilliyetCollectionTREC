<DOC>
<DOCNO> 16251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/yazar/sazak.html </URL>
<DATE> 2001/04/14/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Reform dalgası 
</HEADLINE>
<TEXT>

     ANKARA 

     Derviş'in bugün açıklayacağı ekonomik program hedefleri siyasetteki kilitlenmeyi çözmeye yetecek mi 
     Zor. 
     TOBB ve TÜSİAD'dan sonra Emek Platformu da, "demokrasi" istemiyle meydanlara iniyor. Bayram Meral dün Çankaya'ya çıkarak, siyasi partiler ve seçim yasalarındaki değişiklik beklentisini Cumhurbaşkanı Sezer'e iletti. Dün konuştuğumuz DİSK Genel Başkanı Süleyman Çelebi, "Hükümet ne istifaya ne kabine revizyonuna yanaşıyor, bunları tekrarlamak yerine İstanbul mitinginde siyasi reform çağrısı yapacağız, yolsuzluklarla mücadeleyi ve demokratikleşmeyi esas alan köklü düzenlemeler Meclis'ten geçmeden yapılacak seçim çözüm getirmez" diyordu. 
     Sendikalar, kamu sözleşmelerindeki "sıfır zam" ve özel sektördeki işçi çıkarmalarından da rahatsız. Devlet Bakanı Mehmet Keçeciler, "Yılın ikinci yarısı devlet olarak size borçlanalım, 2002'de sıfır zammı telafi ederiz" teklifini götürünce Bayram Meral soluğu Köşk'te aldı. 
     1 milyona dayanan benzin fiyatları da "sıfır zam" önerisine tüy dikmiş olmalı. 
     Bu koşullarda Derviş'in aradığı "toplumsal uzlaşma" nasıl sağlanacak 
     Siyasetteki tıkanmayı aşmak için bir yol aranıyor. 
     Meclis'te de huzursuzluk var. FP'li Bekir Sobacı'nın 28 Şubat'a gönderme yaparak kullandığı "sütü bozuklar" ifadesine Silahlı Kuvvetler'den yanıt geldi. Milletvekili hakkında yasal işlem başlatılacağı duyurularak, "huzur ve istikrara en çok ihtiyaç duyulan bir sırada" Meclis kürsüsünde girişilen provokatif eylem kınandı. Oturumu yöneten Başkanvekili Murat Sökmenoğlu müdahale etmese Sobacı'nın kışkırtıcı sözlerine Genelkurmay'ın tepkisi çok daha sert olabilirdi. 
     DYP lideri Tansu Çiller'in Meclis Başkanı'nı ziyareti sırasında televizyon ekranlarına da yansıyan "diyalog"suzluk da ilginçti. 
     Lider oligarşisine son verilsin diye, partiler ve seçim yasaları değişikliğinin gündeme alınmasını isteyen Çiller'le "erken seçimin zamanı mı" havasında konuşan Ömer İzgü'nün sergiledikleri anlaşmazlık parlamentodaki kilitlenmeyi yansıtmaya yetiyor. 
     Kabine revizyonunun suya düşmesi de bir başka çözümsüzlük örneği. Bahçeli'nin "hayır" demesi üzerine "hükümetteki yenilenme" askıya alındı. MHP lideri karşı çıkmasaydı, sınırlı bir değişikliğe gidilecek DSP ve ANAP'tan birer bakanlık azaltılarak, Recep Önal ve Cumhur Ersümer kabine dışına alınacak, Enerji Bakanlığı'na Rüştü Kazım Yücelen atanacaktı. MHP'li Enis Öksüz ve Yusuf Ziya Gözkalp ise Devlet bakanlıklarına kaydırılacaktı. Bu kadarı bile yapılmayınca kulislerdeki yorum şu oldu 
     "Derviş'in programı da tutmazsa hükümet gider " 
     
     





Sistemin iflası 


Kimyasal durum 


Yılmaz Revizyonu erteledik 


Tilki Nuri 


Bir öğrenci sordu 'Değişim bu kadar zor mu ' 


Fillerin son yemeği 


Bakan körler 


2. üç ay başladı 


Söylemle eylem 


Moral için iyi... 


Yatırımcıya adres... 


İktisat ve mizah 


Reform dalgası 


Ziraat'te görev zararı nasıl oluştu 


Suçlar önlenemez 


Beyaz, "kuzu" oldu 


</TEXT>
</DOC>
