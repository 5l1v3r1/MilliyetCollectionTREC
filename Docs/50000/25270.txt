<DOC>
<DOCNO> 25270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/guncel/agun.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
DERVİŞ Madonna gibi’ 
</HEADLINE>
<TEXT>

The New York Times gazetesinin dış haberler yazarı Thomas L. Friedman Türkiye’de gördüğü Kemal Derviş’i yorumladı 
     EKONOMİ SERVİSİ 

     ABD’nin en prestijli gazetelerinden The New York Times yazarı Thomas L. Friedman, aynı restoranda yemek yediği Kemal Derviş’le ilgili izlenimlerini köşesinde okuyucularına aktardı. Derviş’e gösterilen medya ilgisi karşısında büyük şaşkınlık yaşadığını anlatan Friedman’ın yazısı şöyle 
     Bir an için içeriye Madonna girdi sandım. Yer, İstanbul’un ünlü Boğaziçi manzaralı Ulus Restoran’ı. Kargaşa, polis sirenleriyle başladı. Etraf bir anda patlayan flaşlar, televizyon kameraları ve gazetecilerle doldu. Sonra kapılar açıldı ve korumaların açtığı yoldan bir star içeriye doğru yürümeye başladı. Türkiye’nin yeni Ekonomi Bakanı Kemal Derviş akşam yemeği için gelmişti. Ne söylenebilir ki Ekonomi Bakanı Derviş, Türkiye’de Madonna muamelesi mi görüyor 
     
Felaketin kıyısındaki ülke      Türkiye ekonomisi bir felaketin kıyısında. Şubatta yapılan devalüasyonda Türk lirası dolar karşısında yüzde 25 değer kaybetti. Bu, yıllardır yürütülen yanlış politikaların ve yolsuzluğun, bir sonucuydu. 
     Bush yönetiminin tıpkı Clinton gibi, Türkiye’yi destekleme kararı alması sonucunda IMF ve Dünya Bankası, ülkeye 17 milyar dolarlık bir kurtarma paketi açtı. Fakat bir şartla Türkiye bu kez gerçekçi olmak zorunda. Çünkü bundan sonra "bir daha ki sefere" diye bir şey söz konusu olmayacak. 
     Türkiye’nin sorumsuz politikacılarının, Türkiye’nin politik sisteminin dışında, kirlenmemiş bir kişiyi ekonomi yönetimine getirmekten başka şansları kalmamıştı.Ve Dünya Bankası’nın eski Başkan Yardımcısı Derviş, dünya çapında saygın bir Türk ekonomist olarak işin başına geldi. 
     
"Ekonominin Çarı"      Hükümet, kendisini "Ekonominin Çarı" olarak isimlendirdi ve IMF’nin istediği 15 reform yasasının çıkması için yetkili kıldı. Yasaların tümü çıkarsa bu Türkiye’de bir devrim olacak. Politikacılar, bu reformları çıkarmak zorunda olduklarını biliyor. Ama yine biliyorlar ki, bu zorunluluk, kurdukları saltanatın da sonu olacak. Bu yüzdan, güçlerini baltalayan ve yükselen Derviş’i çılgınca kıskanıyorlar. 
     Mr. Derviş, kamuoyunu ikna etmekle, yabancı kuruluşlara verdiği sözleri yerine getirmek arasındaki sırat köprüsünde mekik dokuyor. Derviş, kabine üyelerini sık sık "Fakat, IMF’ye söz verdik..." diye uyarıyor. 
     Uzun yıllardır Türkiye’yi takip eden gazeteci Andrew Finkel’ın dediği gibi Türkiye’deki siyasetçiler "sorumluluk almadan güç sahibi olmanın" ve geleceği düşünmeksizin ceplerini doldurmanın peşinde. 
     
FRİEDMAN KİMDİR      Thomas L. Friedman The New York Times gazetesindeki köşesinde ekonomi ve dış haberler yazıları yazıyor. Friedman, bir süre önce Türkiye’de konferans vermişti. 
     
"Sanki pop yıldızı..."      ABD’li ekonomi ve dış haber yazarı Friedman, Ulus’ta bir restoranda karşılaştığı Kemal Derviş’e medya ve halk tarafından gösterilen ilgiyi dünyaca ünlü pop yıldızı Madonna’ya gösterilen ilgiye benzetti. 
     



 GÜNCEL 





















</TEXT>
</DOC>
