<DOC>
<DOCNO> 48033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/son/sondun05.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz basını ''SAS komandoları Afganistan topraklarında'' 
</HEADLINE>
<TEXT>

     İngiliz basını, İngiliz SAS komandolarının, Amerikan birliklerine yardım amacıyla Afganistan topraklarına indiğini bildirdi. 
     Mail on Sunday gazetesi, SAS komandolarının, Afganistan'daki Amerikan özel birliklerinin dün geceyarısı ilk sıcak çatışmalara girmesinden dört gün önce bölgeye geldiklerini belirtti. 
     Sunday Times, birçoğu Peştu dilini konuşan SAS komandolarının çeşitli mücahit grupların biraraya getirilmesi ve Taliban komutanlarının ülkeden kaçmalarının sağlanması görevleri için Afganistan'a girdiğini bildirdi. 
     Savunma Bakanlığı'ndan bir sözcü gazeteye yaptığı açıklamada, savaşın uzaması durumunda, İngiltere'ye 180 yıldır hizmet eden, sert ve korkusuz olarak tanınan, Nepalli askerlerin oluşturduğu Gurka birliklerinin bölgeye gönderilebileceğini kaydetti. 
     






</TEXT>
</DOC>
