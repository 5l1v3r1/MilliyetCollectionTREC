<DOC>
<DOCNO> 40094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/yasam/yas01.html </URL>
<DATE> 2001/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Duçe’yi çok fena boynuzlamışlar’ 
</HEADLINE>
<TEXT>

İtalya’nın faşist lideri Benito Mussolini’nin, eşi Donna Rachele tarafından yıllarca aldatıldığı ortaya çıktı 
     Müthiş açıklamayı, Mussolini’nin 5 çocuğundan en büyüğü olan kızı Edda Ciano Mussolini, 1980 - 1990 yılları arasında yakın arkadaşı Domenico Olivieri’ye yaptı. 
     Arkadaşına, "Annemin bir sevgilisi vardı. Bunu başkaları da düşünüyordu, ama ben daha fazla ikna olmuştum" diyen Ciano Mussolini, 1995’te öldü. Ve bu müthiş itiraf, 20 yıldır bu sırrı saklayan arkadaşı Olivieri tarafından şimdi gün ışığına çıkarıldı. 
     
Enişteyle yasak aşk      Olivieri’nin kasete aldığı itiraflarda Ciano Mussolini, annesi Rachele’nin, eniştelerinden Rumen bir istasyon şefiyle aşk yaşadığını söylüyor. 
     İtalyan devlet televizyonunda hazırlanan Büyük Tarih’ adlı programın ele geçirdiği 10 saat 50 dakika süren konuşma kaseti 3 Eylül’de yayınlanacak. 
     Benito Mussolini, sevgilisi Claretta Petacchi’yle 1945’te İsviçre’ye kaçarken öldürülmüştü. 
     



 YAŞAM 



















</TEXT>
</DOC>
