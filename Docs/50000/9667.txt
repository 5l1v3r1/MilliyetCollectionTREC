<DOC>
<DOCNO> 9667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/yasam/yas07.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Arabadan inip ölüme atladı 
</HEADLINE>
<TEXT>

Arnavutköy’de, "Bıktım artık bu hayattan" diyerek denize atlayan Rus asıllı kadın, boğularak can verdi 
     ŞAKİR AYDIN İstanbul 

     Beşiktaş’tan Sarıyer yönüne giden, eczacı Zafer Lavoğlu yönetimindeki otomobil, dün saat 01.30 sıralarında Arnavutköy Polis Karakolu önüne geldi. 
     Kırmızı ışıkta duran araçtan inen Rus asıllı Oksana Keskincan 32 , vatandaşların şaşkın bakışlara arasında kendini denize attı. Bir süre yüzen Keskincan, atılan ipi de tutmadı ve Boğaz’ın karanlık sularında kayboldu. 
     
     Kocası eski subay 
     Sürücü Lavoğlu, ikinci evliliğini eski deniz subayı Namık Keskincan’la yapan genç kadınla ailece görüştüklerini belirterek olayı şöyle anlattı 
     "Bebek’teki evimden eşimi de alarak Keskincan’ın Ataşehir’deki evine gidecektik. Trafik ışıklarına geldiğimizde kırmızı yandı, durdum. Birden kapıyı açarak denize doğru koştu. Peşinden gittim ama yetişemedim." 
     Keskincan’ın cesedi, dün sabah Deniz Polisi tarafından bulunarak Adli Tıp Kurumu Morgu’na kaldırıldı. 
     
     
     


 YAŞAM 























</TEXT>
</DOC>
