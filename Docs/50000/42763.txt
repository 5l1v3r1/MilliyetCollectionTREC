<DOC>
<DOCNO> 42763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/yazar/asik.html </URL>
<DATE> 2001/09/18/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Geldi o şuhlar 
</HEADLINE>
<TEXT>

     Büyük Millet Meclisi 2.5 aylık aradan sonra açıldı. Eskiden Meclis’in 3 ay hatta daha fazla tatil yaptığı da olurdu. Sorulduğunda 
     - Efendim milletvekilleri seçim bölgelerini geziyor, seçmenle temas ediyor, bu tatil anca yetiyor, denirdi. Peki ya şimdi 
     Özellikle biz Milliyet yazarları olarak TIR’larken bizzat gördük ki, milletvekilleri artık seçim bölgelerine giremiyor. Mecburen girerlerse, işitmedikleri laf kalmıyor. O zaman Bu iki buçuk aylık tatil neyin nesi 
     Sayın vekillerin bunca zaman yazlıkta tavla oynamaktan canları sıkılmıyor mu 
     Neyse efendim. Hoş geldiniz diyelim. 
     
     İnsanlar yalnızca görmeye hazır oldukları şeyi görürler. 
     R. Waldo Emerson 
     
     
NATO’yu sınama...      Kuday Altıntaş ilginç bir öneride bulunuyor... 
     Türkiye NATO paktının 5. maddesine uyacağını, teröre karşı ortak harekata katılacağını bildirdi. Malum terör ülkemizi vururken bu maddeye işlerlik kazandıramamıştık. Acaba ortak harekata katılmamız durumu değiştirecek mi Bunu anlamak için Türkiye’yi tehdit eden terörist eğitim kampları ve merkezleri NATO ve ABD yetkili merkezlerine ivedi bildirilmelidir. Bakalım NATO’nun bu defa tavrı ne olacak NATO ve ABD bu listeleri harekat kapsamı dışında tutarsa, Türkiye yapılacak harekata katkısının niteliğini iyi düşünmelidir... 
     
ABD çarparsa...      Yabancı televizyonlardan birinde Pakistan ve Afganistan’da yapılmış sokak röportajlarını izliyoruz... Pakistan’da halk Pervez Müşerref rejiminin aksine Taliban’ı ve Bin Ladin’i destekliyor... Kamera Afganistan’a geçiyor... Kabil sokaklarında mikrofon, at arabasının üzerinde put gibi duran, avurtları sökmüş, yüzü kırış kırış yaşlı bir Afgana uzanıyor... Adam tek bir cümleyle dayılanıyor 
     - Rusya bize çarptı 16 parçaya bölündü. Amerika çarparsa o da 52 paçaya bölünür... 
     
Ektiğini biçince...      Kitabın adı United States Of Irtica... Yazarı Cengiz Özakıncı... Otopsi Yayınlarından 1999 yılında yayımlandı. Kitap dost ve müttefik Amerika'nın 
     Türkiye'de Kürtçü ve dincilerle flörtlerini, cumhuriyeti yıpratma 
     manevralarını anlatıyor. Bir süre kullandığı Bin Ladin'le şimdi gırtlak gırtlağa gelen ABD, benzer bir işbirliğini de tanıdık bir isimle yaşamıştır. 
     Orgeneral Kemal Yavuz'un 1999 da Milliyet gazetesinde sarf ettiği sözler, kitaba da aynen geçmiştir 
     - Apo kartı ABD'nin yıllarca kullandığı ve işe yaramaz hale gelince terk ettiği bir karttır. 
     Aynı Amerika şimdi çığlık çığlığa bizden teröre karşı işbirliği istiyor 
     
ABD'ye mesajlar...      Amerikan CNN Televizyonunda önceki gece Q A adlı programda izleyicilere telefon numarası verilerek soru ve düşüncelerini bildirmeleri istendi. Dünyanın dört bir yanından CNN'e ulaşan görüş ve düşünceler alt yazı şeklinde 
     yayınlandı... Almanya'dan Pakistan'a Kuveyt'ten Hollanda'ya kadar dünyanın dört bir yanından gelen kısa ama özlü mesajların bir bölümünü ABD'ye geçmiş olsun diyen ve Amerikan halkının acısını paylaşanlar oluşturuyordu. Diğer mesajlar ise oldukça anlamlıydı... Onlardan not alabildiklerimizi alt alta sıralayalım 
     - Terörün ne olduğunu Amerikan halkı da öğrendi... 
     - Bin Ladin İslamiyet'i temsil etmiyor. 
     - Her din bir biçimde savaşı davet eder 
     - Savaş seçeneği başka Usame Bin Ladin'ler üretir, 
     - John Lennon'un söylediği gibi Barışa bir şans verin... 
     - Sıra atom bombasında 
     - Başta Clinton olsaydı sorun daha kolay çözülürdü 
     - ABD düşman üretmekte çok başarılı 
     - Bizi sebepsiz öldürmek terörizmdir Afganistan'dan 
     - Tek bir adama karşı savaş olur mu 
     - Amerika'nın elinde Bin Ladin'i suçlamak için hangi kanıt var 
     - FBI uçak kaçıran 19 teröristi nasıl bu kadar kolay saptadı 
     - Saldırı yapacak adam neden önceden tehdit savursun 
     - Saldırıdan önce kanıt verin... 
     - Savaş sorunu çözmez yeniden teröre davetiye çıkarır 
     - Amerika adalet aramalı intikam değil.... 
     - Bütün masumları öldürmeyin Kanarya Adaları 
     - Afganistan'ı işgal edin halkını kurtarın... 
     - Bu kadar ölü olmasa Amerika'nın komplosu derdim 
     
Laforizma...      Meğerse dünya yeni bin yıla değil "Bin Ladin" yıla girmiş de farkında değilmiş .. 
     Cihan Demirci 

     
     







İran ve Afganistan 


Geldi o şuhlar 


Savaş reklamları 


Siyasette güven krizi ve Başbakan sorunu 


Atari, terör ve insanlık 


Meyhanede iktisat dersi 


Öğrenci cenneti 


Türkiye’nin önündeki fırsat 


Başta destek, şimdi nasihat... 


Değişen terörist tipi 


Paranın fiyatı... 


Otobüsteki avukat tesadüf mü .. 


Çocukların cezası ana, babaya kesilmez 


Sezer'den Huntington uyarısı 


Saç ekimi serbest 


Liman işletilmeli 


Kartallar yüksekten uçar 


</TEXT>
</DOC>
