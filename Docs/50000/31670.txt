<DOC>
<DOCNO> 31670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/son/sondun10.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Nepal'da Maocu gerillalar 71 polisi rehin aldı 
</HEADLINE>
<TEXT>

     Nepal'de bir karakola saldırarak bir polisin ölümüne neden olan Maocu gerillalar, 71 polisi rehin aldı. 
     Nepal İçişleri Bakanlığı sözcüsü, Maocu gerillaların beklenmedik bir şekilde karakola saldırdıklarını, karakolda bulunan 73 polisten 1'inin öldüğünü, 1'inin de ağır yaralandığını belirtti. 
     Sözcü, polislerin yaklaşık 300 gerillaya karşılık verdiğini, 90 dakikadan fazla süren çatışmanın sonucunda, gerillaların 71 polisi silahlarıyla birlikte rehin alarak, bilinmeyen bir yere götürdüklerini kaydetti. 
     Öte yandan, Maocu gerillaların girişimiyle yapılan genel grevin başkent Katmandu'da hayatı felce uğrattığı bildirildi. 
     Bir kent sakini, yaptığı açıklamada, hemen hemen tüm dükkanların kapalı olduğunu ve kentin ana caddelerinde çok az otomobilin görüldüğünü söyleyerek, ''Grevde genellikle açık olan eczaneler bile kapandı'' dedi. 
     Kentte güvenlik önlemlerinin artırıldığı açıklandı. 
     Maocu gerillalar, ulusal güvenliğin tehdit altında olduğu gerekçesiyle yetkililere istedikleri kişileri tutuklamasına olanak tanıyacak yeni yasanın geri çekilmesini istiyor. 






</TEXT>
</DOC>
