<DOC>
<DOCNO> 9835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/spor/ytstan.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftalar sonra 
</HEADLINE>
<TEXT>

     MEHMET TAN 

     Trabzonspor, işine bakıp balans ayarını tutturunca, futbol adına yaptığı üretim keyif veriyor. Ayar tutmayınca, düz yolda araba deviriyor. Birşey daha, Trabzonspor’un inançca zayıflamış olması rakiplerinden daha tehlikeli oluyor. 
     Bu üç unsurun üçünü birden yaşadı Trabzonspor. Gençlerbirliği karşısında pozisyon buldu, pozisyon verdi. 
     Trabzonspor, üçlü defans bloğunun tam önüne Yanchev’i çekti. Bu düzen de, Trabzonspor’un savunma prensiplerinde bir santimlik iyileşme sağlaması. Hami’yi tek forvet olarak kullanan Trabzonspor, Tamer, Gökdeniz, Sergen ve Abdulkadir’den oluşan dörtlü orta alandan Sergen ve Gökdeniz’i sürpriz golcü olarak kullanmak istedi. Bu uygulama ile Trabzonspor, geçtiğimiz haftalara oranla daha çok pozisyon üretti. Nitekim Gökdeniz’in birinci golü böyle bir uygulamadan geldi. Gökdeniz’in golü ise iş bilgisi, iş yeterliliği bakımından tam bir futbol dersiydi. 
     Kendine olan güvenlerini yitirmemiş olsalar ve sorumluluk üstlenseler, ilk yarıda Abdulkadir, Sergen, Hami, Gökdeniz ve ikinci yarıda Orhan’ın pozisyonları gol olur, Trabzonspor maçı ilk yarıda koparırdı. Yine kendine güvenlerini yitirmemiş olsalar, defansta o kadar acemilik yapıp, özellikle ilk yarının sonlarına doğru Gençlerbirliğine o kadar net pozisyon vermezlerdi. 
     Gençlerbirliği ikinci yarıya gole dönük iki değişiklik yaparak başladı. Trabzonspor düzenini ise hiç bozmadı. Sakat olan Hami - Orhan, Sergen - Macit değişimi doğru bir seçimdi. 
     Trabzonspor, nihayet haftalar sonra, hemde de deplasmanda galibiyetle tanıştı. 
     


 SPOR 
























</TEXT>
</DOC>
