<DOC>
<DOCNO> 44767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/ekonomi/eko01.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İMAR OFF - SHORE KARA PARA AKLIYOR 
</HEADLINE>
<TEXT>

Uzanlar’ın Çukurova ve Kepez’de yaptıkları vurgun SPK uzmanları tarafından belgelendi. Uzan Ailesi kendilerine ait İmar Off-Shore ile örtülü k r aktarımı yaptı 
     Uzan Ailesi’nin halka açık Çukurova ve Kepez Elektrik şirketlerinin k rlarını, kendilerine ait İmar Bank ve Kıbrıs’ta kurulu İmar Off-Shore Bank aracılığıyla küçük yatırımcılardan ve Türkiye Cumhuriyeti Maliyesi’nden kaçırdığı ortaya çıktı. Uzanların bunu iki yolla yaptıkları tespit edildi. 
     Çukurova Elektrik ve Kepez Elektrik’in elindeki nakit fazlası olan milyonlarca dolar düşük faizlerle bu gruba ait İmar Bank ve Adabank’a yatırılıyor, buna karşılık her iki şirketin yatırımları ve cari işlemleri için gerek duyduğu para ise İmar Off-Shore Bank adlı Kıbrıs’ta kurulu "kıyı bankası"ndan yüksek faizli kredi olarak alınıyordu. 
     Yani Çukurova ve Kepez’in fazla k r etmesi engellendiği gibi, edilen k r kredi faizi olarak İmar Off-Shore Bank’a aktarılıyordu. Şirketlerin k r etmesi engellenerek küçük yatırımcının alacağı k r payı ortadan kaldırılıyordu. K r ortadan kalktığı için Türkiye Cumhuriyeti’ne ödenmesi gereken vergi ödenmiyordu. 
     Buna mukabil şirketin k rı "yüksek faizli kredi" adı altında İmar Off-Shore Bank’a, yani yurtdışındaki bir bankaya aktarılıyordu. İmar Off-Shore’un sahibi ise merkezi vergi ve kara para cenneti Lichenstein’da bulunan Patrak Finans adlı şirketti. Bu şirketin yönetim kurulu üyeleri ise aynı zamanda İmar Off-Shore’un yönetim kurulunda yer alan Hakan Uzan ve amcası Bahattin Uzan’dı. 
     
     SPK raporunda İmar Off-Shore 
     Başbakanlık Sermaye Piyasası Kurulu’nun Denetleme Dairesi tarafından hazırlanan rapor İmar Off-Shore’a yapılan "örtülü k r aktarımını" net bir biçimde belgeliyor. 
     0202 1375 sayılı ve 02 10 2000 tarihli raporda şunlar yer alıyor 
     "Şirket tarafından Çukurova Elektrik grup şirketi olan İmar Off-Shore Ltd. ve İmar Bankası TAŞ’den 1998, 1999 yılları ve 2000 yılının ilk yarısında işletme kredisi adı altında sırasıyla 116 milyon 550 bin ABD doları, 265 milyon 677 bin 780 ABD doları ve 175 milyon 871 bin 937 ABD doları kredi kullanıldığı, söz konusu kredilere ilişkin finansman giderlerinin doğrudan gider hesaplarına kaydedildiği..." 
     Yani SPK raporuna göre Uzan Ailesi’nin kontrolündeki Çukurova Elektrik, aynı ailenin Türkiye Cumhuriyeti’nin yetkili kurumlarının denetiminden kurtulmak için yurtdışında kurduğu bankadan yüksek miktarda kredi alıyor ve buraya k r aktarıyor. Üstelik bunu da SPK raporunda da belirtildiği gibi gider kaydediyor. 
     Aynı SPK raporunda Çukurova Elektirik’in bu paralara ihtiyacı olmadığı da ortaya konuyor 
     "Şirketin İmarbank Off-Shore Ltd. ve İmar Bankası’ndan kullanmış olduğu işletme kredilerinin kullanım yerlerinin incelenmesinde işletme kredilerinin önemli bir bölümünün TEAŞ’a ödeme yapmakta kullanıldığı, ancak şirketin enerji satışlarını belirli bir k r marjı ile yaptığı ve TEAŞ’tan satın alarak satışını yaptığı enerji bedellerini TEAŞ’a ödemekle yükümlü olduğu tarihten en az 15 gün önce temin ettiği göz önüne alınırsa, şirketin kredi kullanmasına gerek olmayacağının görüldüğü..." 
     Raporun sonuçlarına göre Uzanlar’ın k r aktarımı yapması için aynı ailenin kontrolündeki Çukurova, Uzanlar’ın yurtdışındaki bankasından gereksiz kredi kullanıyor. 
     
     Banka küçük, para büyük 
     Kıbrıs’ta kurulu İmar Off-Shore Ltd. küçük bir kıyı bankası. Ancak bu küçük banka 550 milyon dolar gibi yüksek bir krediyi patronlarına ait bir şirkete kredi olarak açıyor. 
     Ancak bu kıyı bankasının bu parayı hangi kaynaktan sağladığı, yarım milyar doları aşan bu sermaye hareketinin kayıtlarının olup olmadığı, İmar Off-Shore Ltd’ye bu paranın hangi yollardan, nasıl ve hangi garantilerle gelmiş olduğu, buna ait kayıtların olup olmadığı bile belli değil. 
     
İŞTE İFTİRANIN BELGESİ      Uzan Ailesi’nin yayın organları iki günden bu yana grubumuza karşı ağır bir iftira kampanyasına başladı. Kanunları hiçe sayarak ellerindeki bütün televizyon ve radyo kanallarını bu iftira kampanyasının silahı olarak kullandı. 
     Attıkları gülünç iftira şuydu Güya grubumuza ait Hürriyet ve Milliyet, dışardan ithal ettiği k ğıdı fazla fiyattan fatura ettirmiş ve fazladan ödenen bu para aslında Virgin Adaları’nda bir hesaba aktarılmış. 
     Belge diye ortaya koydukları şey, faturalardan ibaretti. 
     Ancak Uzan Grubu bu iftirayı atarken, kendi kazdığı kuyuya düştü. Çünkü aynı tarihlerde kendi gazeteleri için aldıkları k ğıda Hürriyet ve Milliyet’ten çok daha yüksek bir para ödedikleri ortaya çıktı. Uzan Grubu gazete ve televizyonlarının yayımladığı belgeye göre, Hürriyet ve Milliyet 2 Şubat 2001 tarihinde gazete k ğıdının tonunu 655 dolardan almış gösterilmişti. İddialarına göre bu fiyat normal fiyattan 200 dolar fazlaydı. 
     
     BELGE 1 
     Uzanlar aynı k ğıda daha yüksek fiyat vermiş 
     Şimdi size 9 Kasım 2001 tarihinde Uzanlar’a ait Rumeli Teknik Komünikasyon şirketinin aynı k ğıdı hangi fiyattan aldığını gösteren belgeyi yayımlıyoruz. 
     Uzan Grubu o tarihte aynı k ğıdı 663 dolardan satın almış. Üstelik onların k ğıdı satın aldıkları Kasım 2000 döneminde gazete k ğıdı fiyatları çok daha düşüktü. 
     
     BELGE 2 
     Aynı k ğıda ödedikleri para 15 dolar fazla 
     Uzanlar’ın iftiracılığını ortaya koyan ikinci belge de şu Doğan Grubu 16 Temmuz 2001 tarihinde satın aldığı Rus k ğıdı için ton başına 475 dolar ödemiş. Peki aynı tarihte Uzanlar’a ait Medya Park şirketi aynı k ğıda ne kadar fiyat ödemiş İşte belge 490 dolar. Yani Doğan Grubu’nun ödediği fiyattan 15 dolar fazla. Üstelik bu k ğıtlar İstanbul’a Dimitri Varvarin adlı aynı gemide birlikte gelmiş. Uzan Grubu’nun gazete, televizyon ve radyoları günlerdir grubumuz hakkında bu iftiraları yayımlıyor. Ama attıkları iftira bu belgelerle bir bumerang gibi kendilerini vuruyor. Uzan Grubu’nun aynı dönemde satın aldığı gazete k ğıdına ödediği parayı gösteren faturaları yayımlıyoruz. Ve Maliye’ye ihbarda bulunuyoruz. Uzan Grubu aynı dönemde aynı k ğıda çok daha fazla fiyat verdiğine göre, bu parayı ne yapmıştır 
     
Devlete bir de vergi kazığı attılar      Uzan Grubu, Çukurova Elektrik’te elde edilen k rı, elindeki kaynakları düşük faizle kendi bankasına aktararak halka açık şirketi zarara uğratmakta. Her şeyden önemlisi bir vergi kaybına neden olmakta. Bu durumda yine devletin resmi belgelerinde yer almakta. İşte Gelirler Genel Müdürlüğü Kontrolörü Veysel Toksöz’ün raporu "... İmar Off-Shore’a aktarılan örtülü kazanç Türkiye’de vergilendirilmeden Uzan Ailesi’nin denetimindeki banka aracılığıyla Uzan Ailesi’ne aktarılmış. Çünkü kıyı bankaları Türkiye’nin denetimi dışındadır. Uzan Ailesi’nin yurtdışı bankası olan İmar Off-Shore Türk vergi kurumlarına tabi olmadığından herhangi bir vergi ödenmemiş, sonuçta Türk Hazinesi vergi kaybına uğramıştır" 
     



 EKONOMİ 



















</TEXT>
</DOC>
