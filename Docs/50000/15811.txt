<DOC>
<DOCNO> 15811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/ekonomi/eko11.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu bankaları, tahvili B tipi fona çevirecek 
</HEADLINE>
<TEXT>

     Kamu bankaları, likidite sorununu çözmek için Hazine tarafından verilecek olan değişken faizli tahvillerle "B" tipi fon oluşturacaklar. Kamu bankaları tarafından oluşturulacak bu fonlara başlangıçta sadece değişken faizli tahvillerin konulacağı, daha sonra başka kağıtların da bu fona eklenebileceği belirtiliyor. "B" tipi fonların diğer yatırım fonlarında olduğu gibi değerlerinin günlük olarak ilan edileceği kaydediliyor. Yeni Merkez Bankası yasasıyla birlikte, Hazine’nin, kamu ve Tasarruf Mevduatı Sigorta Fonu’ndaki bankalara, kupon ödemelerinin açık piyasa işlemlerinde APİ gerçekleşen repo faizlerine endeksli tahvil ihraç edeceği ifade ediliyor. Fondaki bankaların ve kamu bankalarının, sağlanan bu kaynakla öncelikli olarak gecelik, daha sonrada kısa vadeli mevduat ve repolarını kapatacakları belirtiliyor. Bankaların tahvilleri Merkez Bankası’na satarak ya da APİ’de repo yaparak likit hale getirmeleri bekleniyor. 
     


 EKONOMİ 























</TEXT>
</DOC>
