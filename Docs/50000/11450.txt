<DOC>
<DOCNO> 11450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/spor/bnba.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
HİDO POTAYA BAKTI 
</HEADLINE>
<TEXT>

Sacramento Kings’in, Orlando Magic’i mağlup ettiği karşılaşmada 18 sayı attı. 28 dakika oyunda kalan Hidayet, takımının en skorer üçüncü oyuncusu oldu 
     NBA’in Atlantik Grubu’nda liderlik koltuğunda oturan Sacramento Kings’te, Hidayet Türkoğlu son maçında 18 sayı attı. 28 dakika oynayan yıldız oyuncumuz takımındaki en skorer üçüncü oyuncu oldu. Sacramento ise Orlando Magic’i uzatma sonunda 114 - 108 mağlup etti. 
     ORLANDO ile yaptığı son altı karşılaşmada beşinci galibiyetini alarak geleneği bozmayan Kings’de, Chris Webber 33, Stojakoviç de 25 sayı attı. Magic’te 25 sayıyla oynayan McGrady, son saniyelerde Bobby Jackson ile kavga edip oyun dışı kaldı. 
     
Diğer sonuçlar Toronto - Milwaukee 97 - 101 Atlanta - Vancouver 109 - 99 New York - Cleveland 98 - 79 Dallas - New Jersey 122 - 98 Houston-Indiana 127 - 118 3U Seattle - Portland 99 - 90 LA Lakers - Boston 112 - 107      
     
Hidayet’in karnesi SÜRE 2S 3S SA R AS F TÇ TK BL SAYI 28 2 3 1 3 11 11 8 - 6 3 4 - 18      
     
JORDAN dönüyor mu      BASKETBOLUN efsane ismi Michael Jordan’ın NBA’e geri döneceği söylentisi, bir anda ABD’yi karıştırdı. Dünyaca ünlü Sports Illustrated dergisinde yayınlanan habere göre 1998’de kendisini emekli ederek, Washington Wizards’ın hisselerini alıp, patronluğa soyunan 38 yaşındaki Jordan, gelecek sezon Wizards formasıyla basketbola dönecek. 
     CHİCAGO Bulls’a sekiz yılda altı şampiyonluk hediye eden Jordan ise dönüşüne binde bir ihtimal veriyor ama "asla" demiyor. Dergi, Jordan’ın hisselerini devrederek sadece bir milyon dolara takıma döneceğini ve beraberinde Charles Barkley’i de getireceğini öne sürdü. Bu iddia gerçekleşirse, reytingi düşen NBA’e renk gelecek. 
     


 SPOR 






















</TEXT>
</DOC>
