<DOC>
<DOCNO> 38140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/dunya/tur.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Bush kazma kürek salladı 
     Dünyanın işi kendisini beklerken Teksas, Crawford’taki çiftliğinde bir aylık tatile çekilmekle eleştirilen ABD Başkanı George W. Bush, adeta bu eleştirilere cevap verircesine, kendini kazma - küreğe vurdu. Zaman zaman çiftlikten ayrılarak yakın çevre gezileri yapan Bush, önceki gün de Kayalık Dağlar’ın eteklerindeki Ulusal Park’ta devam eden yol rehabilitasyon çalışmalarına katıldı. Bush burada diğer işçilerle birlikte kazma kürek salladı. Ham olduğu için sık sık yorulan ABD Başkanı, dolayısıyla sık sık da dinlendi. Bush, çiftliğini tanımlarken "İşte, gerçek dünya burası. İnsanın bakış açısını geliştiriyor" demişti. 
     
     Rahibe Teresa azize olacak 
     Vatikan, bu aralar son yıllardaki en büyük duruşmalarından birine hazırlanıyor. Din adamları hafta içinde düzenleyecekleri bir mahkemeyle, 1997’de Hindistan’da ölen Rahibe Teresa’nın mucizelerini masaya yatıracak. 34 bin sayfalık dökümanın incelenmesi sonucunda Rahibe Teresa ya azizlik mertebesine yükselecek ya da tarihin derinliklerinde yatan binlerce şifa dağıtıcının arasındaki yerini alacak. 
     



 DÜNYA 











</TEXT>
</DOC>
