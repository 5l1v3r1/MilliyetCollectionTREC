<DOC>
<DOCNO> 16844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/son/sondun02.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Filipinler'de polisle Müslüman gerillalar arasında kanlı çatışma 
</HEADLINE>
<TEXT>

     Filipinler'de hükümet güçleriyle ayrılıkçı Müslüman gerillalar arasında çıkan çatışmada ilk belirlemelere göre 12 kişi öldü. 
     Sulu polis şefi Candido Casimiro, Jolo adasındaki bir köyde silahlı kişiler bulunduğuna dair ihbar alan asker, polis ve milislerden oluşan birimin, Ebu Seyyaf örgütüne bağlı bir grupla karşılaştığını ve çatışma çıktığını söyledi. 
     Casimiro, Talipao kentindeki Mabahay köyünde çıkan çatışmanın iki saat sürdüğünü, güvenlik güçlerinin daha sonra küçük gruplar halinde dağılan militanları izlerken, 10 gerilla ve başları kesilmiş 2 sivilin cesedini bulduklarını kaydetti. 
     Başkent Manila'nın yaklaşık 940 kilometre güneyindeki Basilan ve Jolo adalarında faaliyet gösteren Ebu Seyyaf, şeriat devleti kurmak için silahlı mücadele veriyor. 
     
     




</TEXT>
</DOC>
