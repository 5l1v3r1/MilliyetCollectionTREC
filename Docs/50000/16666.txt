<DOC>
<DOCNO> 16666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/siyaset/siy09.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP’li kadınların işi çok zor 
</HEADLINE>
<TEXT>

Kadın Kolları, partili kadınlara, "Tok karnına konuşma yapmayın, mideniz dolu olduğunda sesinizi iyi çıkmaz" dedi 
     ÜMRAN AVCI İstanbul 

     CHP Kadın Kolları, üye kadınların parti içerisinde daha etkin olabilmeleri için hazırladığı, "Partili Kadının El Kitabı"nda siyasetin inceliklerini anlattı. Lobi çalışmalarından topluluk önünde konuşmaya, kıyafetten, makyaja kadar birçok konuda yapılması ve yapılmaması gerekenlerin aktarıldığı kitapta, CHP’li kadınların, siyasette etkin yer almaları için, erkeksi rollere girmelerine gerek olmadığı hatırlatıldı. 
     Öneriler özetle şöyle 
     Aşırı makyaj ve aşırı takı hoş bir görünüm vermez. 
     Lobi yaptığınız kişiyle asla tartışmayın. 
     Konuşmanızı hazırladıktan sonra ayna önünde pratik yapın. 
     Kadınların genellikle gerginlikten omuz ve sırtı ağrır. Bu tip ağrılarınız varsa, omuzları yukarı kaldırıp tutun, sonra yavaşça bırakıp gevşeyin. Soluk alıp vermenizi düzenleyin. Gevşeyip iyi şeyler düşünün. Ilık bir duş alıp giyinin. 
     Tok karnına konuşma yapmayın, mideniz dolu olduğunda diyaframınız şişmez ve sesinizi iyi kullanamazsınız. 
     


 SİYASET 





















</TEXT>
</DOC>
