<DOC>
<DOCNO> 45848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/guncel/gun02.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İncirlik ileri karakol’ 
</HEADLINE>
<TEXT>

11 Eylül’den bu yana sürekli olarak yığınak yapılan İncirlik Üssü, ABD’nin yürürlüğe koyacağı her senaryoda kullanılabilecek 
     MURAD DOĞUKANLI, TUNCAY DAĞLI, BÜNYAMİN YIL Adana DHA 

     ABD’nin Afganistan’a beklenen bombardımanı başlatmasının ardından, günlerdir yığınak yapılan Adana’daki İncirlik Üssü, "ileri karakol" oldu. Orta Asya’ya açılan en büyük üs olan İncirlik’i ABD yürürlüğe koyduğu her senaryoda kullanabilecek. 
     İncirlik Üssü’ne, 11 Eylül’deki terörist saldırıdan sonra ABD sürekli yığınak yaptı. Operasyon saatlerine kadar sadece lojistik destek veren İncirlik Üssü, NATO kapsamı dışında ABD ile Türkiye arasındaki ikili Savunma ve Eğitim İşbirliği Anlaşması SEİA çerçevesinde ABD’nin "ileri karakolu" haline geldi. Bunun ilk işaretleri de dün görüldü ve Afganistan’a yardım malzemeleri atan C - 17 tipi nakliye uçakları, İncirlik’e inip kalkmaya başladı. 
     Operasyonun yapıldığı gün İncirlik Üssü’ne her biri 116 ton cephane ve malzeme taşıyan C - 5 ve C - 17’lerden 19 tane indi. Bu uçaklardan 13’ü üsten havalandı. 
     Türkiye’nin tam destek verdiği operasyonda, Malatya, Konya, İzmir üsleri ile Antalya, Mersin, Ceyhan limanları da NATO için her an kullanıma hazır durumda bekliyor. 
     
Türkler izinli      Gece boyu İncirlik Üssü’nde pist ışıkları hiç sönmedi. Türk personel ise operasyonun başlamasıyla izinli sayıldı. 
     İncirlik’te ABD’nin 40 dolayında F - 15 ile F - 16, radar karıştırıcı Prowler savaş, Awacs keşif ve erken uyarı ile tanker uçakları, bin 200 askerin ihtiyacını karşılayan lüks çadırlar bulunuyor. Üste İngilizler’e ait 3 Jaguar ile bir tanker uçak da görev yapıyor. 
     
İttifakın da ileri üssü      Emekli Org. Kemal Yavuz, ileri karakolun, bir askeri birliğin önünde bulunan ve onun yakın güvenliğini sağlayan unsur olduğunu, ancak bu saldırıda durumun farklı olduğunu söyledi. İleri karakolun savunma durumunda kullanıldığını belirten Yavuz’a göre, ABD saldırdığı için, İncirlik’e ileri üs demek daha doğru. Yavuz, ileri üssü şöyle tarif etti "İleri üs, düşmana karşı bizim yapacağımız bir harekette, düşmana en yakın olarak bulunduracağımız yer anlamına geliyor. Aslında İncirlik, NATO’nun ileri üssü olarak en uygunu. İncirlik’le ilgili anlaşmalarda bu var." 
     
NATO Awacs’ları Konya’ya      ABD, Almanya’daki bir hava üssünde NATO’ya tahsisli olarak bekleyen beş erken ihbar ve kontrol uçağını, operasyonda kullanmak üzere Konya’da konuşlandıracak 
     UTKU ÇAKIRÖZER Ankara 

     Afganistan'a önceki gün yapılan saldırıya katılan ABD ve İngiliz savaş uçaklarının bir bölümünün, Türkiye hava sahasını kullandığı bildirildi. İncirlik'e yapılan lojistik yığınağın yanı sıra, Konya 3. Ana Jet Üssü de NATO'nun operasyona vermeyi kararlaştırdığı 5 AWACS uçağına ev sahipliği yapacak. 
     Hava Kuvvetleri kaynaklarından alınan bilgilere göre, önceki gün ve dün Taliban kontrolündeki bölgeleri bombalayan ABD ve İngiliz savaş uçaklarının bir bölümü, Türkiye'nin de hava sahasını kullanarak Afganistan'a ulaştı. Uçakların, NATO'nun geçen hafta ABD'ye verdiği ittifak ülkelerinin hava sahasını kullanma izninden yararlanarak Türk hava sahasını kullandıkları öğrenildi. Türk hava sahasına Antalya'dan girip, İncirlik - Sarp güzerg hını izleyen uçaklar, Gürcistan üzerinden Afganistan'a gitti. 
     
     Bugün yola çıkacaklar 
     Öte yandan harek t kapsamında İncirlik dışında ilk kez Konya'nın kullanımı da gündeme geldi. ABD'nin Almanya'nın Gelsenkirchen hava üssünde bulunan NATO'ya tahsisli erken ihbar ve kontrol uçaklarından AWACS bir bölümünü, bugün Konya'ya kaydıracağı bildirildi. Barış zamanında Gelsenkirchen'deki üsten gelen 1 AWACS uçağının konuşlandığı üsse, bugün 5 AWACS gönderilmesinin gündemde olduğu öğrenildi. Uçaklar, ihtiyaç duyulması halinde, Konya'dan kalkarak hedef bölgenin üzerinde görev yapacak. 
     Yaklaşık 12 saat havada kalabilen ve yüzlerce kilometre tarama menzili olan AWACS uçakları, üzerlerindeki gelişmiş radarlar sayesinde düşmanın askeri hareketlerini gözetleyip harek t merkezine ya da doğrudan bombardımana katılan uçaklara istihbarat aktarıyor. 
     
C-17’lerin sırrı çözüldü      Afganistan'ın bombalanmasının ardından İncirlik Üssü'nde ilk kez görülen C - 17 tipi özel nitelikli nakliye uçaklarının, Afgan halkına insani yardım götürdüğü anlaşıldı. Bu uçaklar, Almanya'daki ABD Hava Kuvvetleri Avrupa Komutanlığı'ndan kalkıp, İncirlik'te yakıt ve malzeme ikmali yaptıktan sonra Afganistan'a ulaştı. Bazı uçaklar da, Türk hava sahasını kullanıp, İncirlik'e uğramadan Afganistan'a yardım götürdü. Silah taşımayan uçakların Türk hava sahasını ve üsleri kullanmaları konusunda varılan mutabakatta 72 saat geçerli olacak toplu izinler alınabileceği öngörülmüştü. ABD'nin, insani yardım uçuşları için önceden bilgi verdiği anlaşıldı. 
     



 GÜNCEL 























</TEXT>
</DOC>
