<DOC>
<DOCNO> 25614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/son/sontur02.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Aracını konsolosluk önüne park edince karakolluk oldu 
</HEADLINE>
<TEXT>

     İzmir'de Alman Konsolosluğu'nun önüne aracını park eden bir kişi ile yanında bulunan Tire ilçesi Gökçen Belde Belediye Başkanı Mehmet Tura, arkadaşıyla birlikte karakolluk oldu. 
     Alınan bilgiye göre, Fahrettin Kozlu, 06 KFP 77 plakalı aracı, Gündoğdu Meydanı'nda bulunan Alman Konsolosluğu'nun önüne park etti. Trafik polislerinin, ''Buraya park edemezsiniz'' uyarısına, araçta bulunan Tire ilçesine bağlı Gökçen belde Belediye Başkanı Mehmet Tura, ''Ben belediye başkanıyım, kimse beni buradan kaldıramaz'' yanıtı verdi. 
     Daha sonra aracı kullanan Fahrettin Kozlu'nun alkollü olduğunu fark eden görevliler, alkol ölçümü yapmak istedi. Buna da izin verilmeyince, başkan ve arkadaşı Alsancak Karakolu'na götürüldü. Yapılan işlemlerden sonra, Kozlu'nun ehliyetine 3 ay süreyle el konuldu. 







</TEXT>
</DOC>
