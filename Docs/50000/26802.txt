<DOC>
<DOCNO> 26802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/yazar/pulur.html </URL>
<DATE> 2001/06/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Dalan'la "O"nu konuştuk... 
</HEADLINE>
<TEXT>

     Geçenlerde Bedrettin Dalan'la birlikteydik. 
     Şimdi ikimizi tanıyanlar "Ne o, barıştınız mı " diyecekler. 
     Dargın değildik ama kırgındık ve kızgındık. 
     Rahmetli Feyyaz Tokar'ın da bulunduğu bir toplulukta Dalan'a "Sizin Haliç'te heykelinizi dikmeli, Boğaz'da da ipe çekmeli " demiştik. 
     Dalan, bu mecazi eleştiriyi, sanki, biz onun ipe çekilmesini istiyormuşuz gibi kullandı, sağda, solda böyle anlattı. 
     Dalan'ın oltasına gelenler de, bize saldırmak için bekledikleri fırsatın ellerine geçtiğini sanıp keyiflendiler. 
     Evet, Dalan'la eski günleri konuştuk, ortak bir anımızı tazeledik. 
     O tarihte Hürriyet'teyiz, Dalan'ın Haliç yıkımına destek veriyoruz, - bugün de olsa veririz - Dalan'dan bir telefon, çok önemli bir konu varmış, görüşmeliymişiz, bizi Belediye Sarayı'nda bekliyormuş... 
     Bu gibi çağrılardan pek hoşlanmayız ama, serde gazetecilik var, "önemli haber" ne acaba. 
     
     DALAN'la, ANAP'ın bakanlarından biri makam odasında yemek yiyorlar, karşı kebapçıdan getirtmişler... 
     Önemli haber şuymuş 
     "İrtica tırmanıyormuş, gericiler ANAP'a hakim olur hale gelmiş, Özal da onları kolluyormuş, bunlarla mücadele edilmeliymiş " 
     "Buyrun edin " dedik 
     "Başlatın mücadeleyi, destek bulursunuz " 
     Yoo, onların mücadele etmeye niyetleri yok, biz söylediklerini yazacakmışız 
     "Bunda da biz yokuz " dedik, "Delilsiz, dayanaksız yazı yazılmaz, her ne kadar köy uzaktan görünüyorsa da... Siz ortaya çıkın, inandırıcı olursanız, toplumda destek bulursunuz " 
     Ayrıldık, tabii yazmadık. 
     İki gün sonra, bir meslektaşımız, onların istediğini yaptı. 
     
     ARADAN bir hafta, on gün geçti, Özal bazı köşe yazarlarını Harbiye Orduevi'ne çağırdı, bir şeyler konuşuldu, ayrılırken bizim kolumuzu tuttu, bırakmadı, herkes çıktıktan sonra gülerek, "Dalan'la neler kaynatıyorsunuz " demez mi 
     Şaşırdık, Dalan'dan bunu beklemiyorduk Özal anladı 
     "Yok, yok Bedrettin söylemedi .. O hepsini bir bir bana anlattı " 
     
     O var ya O 
     O, şimdi Türkiye'nin siyasi kaderine hükmediyor 
     Kim mi 
     Değmez, anlayan anlar 
     
     DALAN'la bu ve daha nice anıları tazeledik. 
     Dalan, fiili politikayı bıraktıktan sonra Türkiye, Avrupa ilişkilerine merak sarmış, dediğine göre binlerce kitap okuyarak, araştırarak "Kavimler Kapısı"nın önemini anlamış ve vardığı sonucu "Türkiye'ye Uzanan Eller" adlı bir kitapta toplamış... 
     Hani meşhur hikaye vardır "N'olacak şu Türkiye'nin hali " diye... 
     Dalan, "Biz, n'olacak bu Türkiye'nin hali diye sorarken, dış güçler, Türkiye'nin halinin ne olacağını çoktan kararlaştırmışlardır" diyor. 
     
     







Anayasa .. 


Köprünün K'si 


Yücelen ve jandarma 


İstiklal Marşı’nı söylemek istiyorum 


Güneydoğu'dan PKK - HADEP hattı... 


İstikrarı kimler bozuyor 


İyi uykular 


Elektronik ortaçağ 


Kim daha yakın 


Taşlar yerinden oynadı... 


Boş kararname ile yasa yapılır mı 


Dalan'la "O"nu konuştuk... 


SSK çilesi 


Planlar farklıdır 


Ankara ve IMF’nin derdi başka, halkın başka 


Mavi Akım’da ilk yasak... 


</TEXT>
</DOC>
