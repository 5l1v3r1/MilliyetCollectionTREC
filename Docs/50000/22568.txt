<DOC>
<DOCNO> 22568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/son/sondun12.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigara bırakma hapı tiryakilerde bile başarılı oldu 
</HEADLINE>
<TEXT>

     ABD'de 1997 yılından bu yana kullanımına izin verilen nikotinsiz ''sigara bırakma hapı'', tütün alışkanlığından kurtulmakta önemli başarı sağlıyor. 
     İngiliz tıp dergisi Lancet'te yayınlanan bir araştırmaya göre, GlaxoSmithKline firması tarafından ''Zyban'' adıyla piyasaya sürülen hap, bronko-pnömani bir çeşit kronik zatürree hastası ''baca gibi sigara içen tiryakilerde'' bile başarılı oldu. 
     ABD'nin Los Angeles kentindeki California Üniversitesi UCLA Tıp Fakültesi'nde Prof Don Tashkin ve ekibi tarafından yürütülen araştırmada, günde 15'ten fazla sigara içen 404 bronko-pnömani hastası denek olarak kullanıldı. 
     Yüzde 80'i tütün kullanımına bağlı olan ve dünyadaki hastalık ve ölümlerin başlıca sebeplerinden biri olan bu hastalığa yakalanan sigara tiryakisi deneklere düzenli olarak bu hap verildi. 4. ve 7. haftalar arasında Zyban uluslararası adı Buprion verilen hastaların yüzde 28'i perhize uyarken, ilaç yerine etkisiz ''placebo'' verilen hastalarda bu oran sadece yüzde 16'da kaldı. Haftalar geçtikten sonra perhize bağlılık oranı düşmesine karşın, 4 ay kadar sonra ilaç alan hastaların perhize bağlılık oranı yüzde 16, ''placebo'' alanların ise yüzde 9'da kaldı. İlk başta depresyon ilacı olarak piyasaya çıkan Zyban'ın sigara bıraktırma özelliği daha sonra keşfedilmişti. ABD'de ''sigara bırakma hapı'' olarak satılan hap, daha sonra Fransa ve Finlandiya hariç tüm Avrupa ülkelerinde de piyasa sürülmüştü. 







</TEXT>
</DOC>
