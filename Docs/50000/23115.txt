<DOC>
<DOCNO> 23115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/yasam/yas11.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Serseri kurşun adam öldürdü 
</HEADLINE>
<TEXT>

Kavgayı ayırmaya çalışan polis havaya ateş etti, folklor öğretmeni öldü... 
     TAHSİN AKSU İstanbul 

     Üsküdar’da Demokrasi Meydanı’nda dün akşam saatlerinde iki grup arasında kavga çıktı. Kısa sürede büyüyen kavgaya, Asayiş Şube Müdürlüğü’nden gelen polisler müdahalede bulundu. Büyüyen kavga sırasında üç el silah sesi duyuldu. Olayı yakındaki Bingöllüler Derneği’nin balkonundan izleyen Muhammed Bozyiğit’in 30 kalbine bir kurşun saplandı. Ağır yaralanan ve bekar olduğu belirtilen Bozyiğit, arkadaşlarınca kaldırıldığı Haydarpaşa Numune Hastanesi’nde kurtarılamadı. 
     Görgü tanıkları, kavgayı yatıştırmaya çalışan polisin havaya ateş açtığını bildirdi. Polis yetkilileri, geniş çaplı soruşturma başlatıldığını belirttiler. Vatandaşlar, olayın meydana geldiği caddedeki internet cafelerde oturanların sık sık kavga çıkardıklarını bildirdiler. 
     



 YAŞAM 



















</TEXT>
</DOC>
