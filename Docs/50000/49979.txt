<DOC>
<DOCNO> 49979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/sondun15.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ashcroft "Saldırılarla ilgili 3 kişiyi tutukladık" 
</HEADLINE>
<TEXT>

     ABD Adalet Bakanı John Ashcroft, 11 Eylül saldırılarından sonra ilk kez resmen, saldırılara ilişkin bilgi sahibi olduğu düşünülen 3 kişiyi tutukladıklarını açıkladı. 
     New York Times'ın, Ashcroft'un açıklamalarına dayandırdığı haberinde, şüphelilerin, ABD'nin Michigan eyaletinde yaşadıkları ve Arap kökenli oldukları bildirildi. 
     Haberde, şüphelilere ait havaalanı planları, sahte göçmen formları, ABD vizesi ve kimlik belgesi bulunduğu da belirtildi. 
     Ashcroft, şüphelilerin kimlikleri hakkında açıklama yapmazken, bazı milletvekilleri, bunların, Federal Soruşturma Bürosu FBI 
     ajanlarının, Detroit'te bir eve düzenlediği baskında göz altına alınan Kerim Kubriti 23 , Ahmen Hannan 33 ve Yusuf Himsa olduğunu kaydetti. Söz konusu baskında, Türkiye'deki bir hava üssü ve Ürdün'deki bir havaalanına ait bilgiler bulunmuş, ancak bu kişilerin, uçak kaçırma planıyla doğrudan bağlantıları olmadığı açıklanmıştı. 
     






</TEXT>
</DOC>
