<DOC>
<DOCNO> 42693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/ekonomi/eko01.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Faizi indirdiler, alkış tuttular ama düşüşü durduramadılar 
</HEADLINE>
<TEXT>

Önce ABD Merkez Bankası Başkanı Greenspan faiz indirdi. Ardından New York Borsası bir itfaiye ve polis memurunun çaldığı çanla açıldı. Dow Jones yüzde 7.1, Nasdaq yüzde 6.8 düştü 
     EVRİM ERGİN - BARIŞ ERGİN 

     New York Menkul Kıymetler Borsası NYSE , Dünya Ticaret Merkezi’ne 11 Eylül’deki terörist saldırıların ardından, dün kapılarını yeniden açmadan önce ilk açıklama ABD Merkez Bankası’ndan FED geldi. 
     FED Başkanı Alan Greenspan, açılıştan bir saat önce açıklanan kararla faiz oranlarını yarım puan düşürdü kısa dönemli faiz oranını yüzde 3’e, iskonto faiz oranını yüzde 2.5’e indirdi . Yılbaşından bu yana sekizinci faiz indirimini gerçekleştiren FED bu kararla tüketici güveninin artırılmasını ve durgunluktan kaçınmayı amaçladı. 
     ABD bayraklarıyla süslenen NYSE’nin çanı, Dünya Ticaret Merkezi enkazında kurtarma çalışmalarını yürüten bir grup itfaiyeci ve polis memuru tarafından çalındı. İki dakikalık saygı duruşunda bulunuldu ve ABD donanmasından bir bayan piyade God bless America Tanrı Amerika’yı korusun marşını okudu. Açılışta Hazine Bakanı Paul O’Neill, New York senatörü Hillary Clinton ile Belediye Başkanı Rudolph Giuliani de bulundu. 
     
     Düşüş kısa sürer, yükseliş gelir’ 
     NYSE Başkanı Richard Grasso, polis ve itfaiye şeflerinin borsayı açmasını "Bizim kahramanlarımız borsayı açıyorlar" diye niteledi. 
     Dow Jones ilk bir buçuk saatte yüzde 5, Nasdaq yüzde 4.56 geriledi. Düşüş akşama doğru hızlandı ve Dow Jones 678.2 puan yüzde 7.1 düşerek günü iki buçuk yıldır ilk kez 9 bin puanın altında tamamlayarak 8 bin 921.18 puana geriledi. Nasdaq Birleşik Endeksi ise 115.66 puan düşüşle yüzde 6.82 1,579.71 puandan kapandı. Nasdaq 1998 Ekim’den beri en düşük düzeyinde kaldı. 
     Grasso, televizyonlarda yaptığı açıklamalarda, "Açılışta tepki satışları olabileceğini, ancak borsanın önümüzdeki haftalar içinde yeniden toparlanmasının beklendiğini" belirterek, yatırımcılara moral vermeye çalıştı. 
     
Havayolları dipte      New York Borsası’nda en çok düşüşü havayolu şirketleri yaşarken sigorta şirketleri ve otomobil şirketleri de büyük ölçüde değer yitirdi. En büyük düşüşlerden birisini yarı yarıya değer kaybeden, American Airlines ile TWA’nın da sahibi olan AMR Corp. yaşadı. Dünyanın en değerli şirketlerinden birisi durumunda bulunan sigorta şirketi AIG de yüzde 5 değer kaybetti. Citigroup hisseleri de yüzde 5.5 gerilerken, General Electric’in değer kaybı yüzde 12 oldu. General Motors hisseleri de yüzde 12.5 düşüş gösterdi. Walt Disney hissesi 4.26 dolar düşerek 19.32’ye geriledi. Intel 2.21 dolar düşerek 23.86’ya, United Technologies 16.95 dolar düşerek 49.25 dolara, Oracle 0.66 dolar düşerek 10.80 dolara, Ford Motor Co. da 2.89 dolar düşerek 16.51’e geriledi. 
     
Güvenlik zirve yaptı      Borsada kazançlı çıkan sektörler güvenlik, uzay sanayii, madencilik ve inşaat oldu. Güvenlik şirketlerinden InVision yüzde 164.9, Visage Technology hisseleri yüzde 100 değer kazandı. Honeywell International yüzde 31.9, Lockheed Martin yüzde 10.37, United Technologies yüzde 48.5 oranlarında yükseliş gösterdi. Savunma sanayiinde faaliyet gösteren Raytheon yüzde 18, Northrop Grumman yüzde 14 yükseldi. Madencilik şirketi Glamis Gold hissesi yüzde 14 değer kazandı. American Water Works 5.83 dolar artıp 39.95, General Dynamics 7.03 dolar artıp 83.00, Titan 2.15 dolar artıp 18.40, Tyco 2.60 dolar artışla 45.11, Magal Security System 3.66 dolar artışla 8.65, Engineered Support Systems de 10.65 dolar yükselişle 41.70 dolara ulaştı. 
     



 EKONOMİ 




















</TEXT>
</DOC>
