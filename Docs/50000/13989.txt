<DOC>
<DOCNO> 13989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/son/sontur21.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağcılar'da tecavüz dehşeti...Sapığın listesi kabarık... 
</HEADLINE>
<TEXT>

     Bağcılar'da, yaşları 7 ile 12 arasındaki 3 çocuğa tecavüz eden 17 yaşındaki bir kişi ile bu kişiye yardım eden 9 ve 12 yaşlarındaki iki çocuk yakalandı. 
     Bağcılar İlçe Emniyet Müdürlüğü Araştırma Büro Amirliği'nden yapılan açıklamaya göre, önceki gece, Yüzyıl 42 Evler Mahallesi'ndeki Türk-İsveç İlköğretim Okulu bahçesinden imdat çığlığı duyan vatandaşlar, 17 yaşındaki İ.K.'yı, 11 yaşındaki bir erkek çocuğuna bıçak tehdidiyle tecavüz ederken, üzerinde sadece iç çamaşırları olduğu halde yakaladılar. 
     Vatandaşlar tarafından polise teslim edilen İ.K'nın, yapılan sorgusu sonucunda, daha önce de 7 ile 12 yaşlarındaki 2 yeğenine tecavüz ettiği belirlendi. 17 yaşındaki İ.K.'ya yardım ettikleri ve gözcülük yaptıkları belirlenen 9 yaşındaki Y.Y. ile 12 yaşındaki R.Y. de yakalanarak gözlem altına alındı. 
     Polis yetkilileri, tecavüze uğrayan çocuk sayısının daha fazla olduğunu tahmin ettiklerini fakat mağdur ailelerin kendilerine başvurmadığını ifade ettiler. Yetkililer, İ.K.'nın diğer 2 çocuğun da yardımıyla, kurban olarak seçtiği çocukları ıssız bir yere götürüp, bıçak tehdidiyle tecavüz ettiğinin belirlendiğini kaydettiler. 
     




</TEXT>
</DOC>
