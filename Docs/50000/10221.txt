<DOC>
<DOCNO> 10221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/son/sondun08.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar fırtınası Amerikalıları eve kapattı 
</HEADLINE>
<TEXT>

     ABD'de kar fırtınası kuzeydoğu bölgelerini etkilemeye devam ederken, öğrenciler okullara gidemedi ve yüzlerce uçak seferi iptal edildi. 
     Connecticut ve Massachusetts eyaletlerinde fırtına nedeniyle olağanüstü hal ilan edilirken, eyalet valileri işçilere evden çıkmamaları çağrısında bulundu. 
     Bölgede okullar ikinci gün de kapalı kalırken, New York kentindeki üç havaalanı, Boston'un Logan Uluslararası Havaalanı ve New England'daki havaalanlarında yüzlerce uçak seferinin iptal edildiği açıklandı. 
     Kar fırtınası yüzünden Boston'da 16 bin eve elektrik verilemediği, New York, Boston ve diğer büyük kentlere, New York eyaleti ve Massachusetts'in kuzey kesimlerine göre daha az kar düştüğü kaydedildi. 
     New Jersey'de, Ulusal Muhafızların acil durumlara müdahale etmek için 500 mensubunu görevlendirdiği ve 10 bin yedeğin de yetkililere yardımcı olması için her an çağrılmaya hazır olduğu belirtildi. 




</TEXT>
</DOC>
