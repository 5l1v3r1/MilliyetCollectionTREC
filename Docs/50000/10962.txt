<DOC>
<DOCNO> 10962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/yasam/yas05a.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle vicdansız KOCA görülmedi 
</HEADLINE>
<TEXT>
Karısını bebeğiyle hapsetti 
Dokuz aylık bebeğiyle eve hapsedilen genç kadın, açlıktan ölmek üzereyken ağabeyi tarafından son anda kurtarıldı 
     İSTANBUL Milliyet 

     Gebze’de, eşi tarafından, çocuğuyla birlikte bir odaya kilitlenerek aç bırakılan genç kadın, son anda kurtarıldı. 
     Dilovası Turgut Özal Mahalle Muhtarlığı lojmanında yaşayan Tunay Erpek 25 ve Adalet Gülbakar 22 , 1.5 yıl önce dini nikahla evlendi. 
     Altı ay sonra sorunlar yaşamaya başlayan çiftin, dokuz ay önce bir erkek çocukları dünyaya geldi. 
     Kaynak ustası olan Erpek, muhtar olan babası Kurpettin ve annesi Gazel Erpek’in zengin bir kız bulma vaatlerine kanarak, eşiyle sürtüşmeler yaşamaya başladı. Gülbakar’ın resmi nikah istemesi üzerine iyice sinirlenen Erpek, anne ve babasının da diretmesiyle, eşiyle oğlu M.’yi, yatak odasına kilitledi. 
     Bir ay boyunca, limon tuzu katılan bir leğen suyla yaşamını sürdürmeye çalışan genç kadını, bayram ziyaretine gelen ağabeyi Hacı Gülbakar buldu. Oğluyla birlikte baygın bulunan Gülbakar, Kartal Eğitim ve Araştırma Hastanesi’nde tedavi altına alındı. 
     
Altınları alıp kaçtı      Eşinin altınlarını da alarak ölüme terk eden Erpek’in ise arandığı belirtildi. 
     


 YAŞAM 

























</TEXT>
</DOC>
