<DOC>
<DOCNO> 4733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/sanat/asan.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Hedonist bir solcu... 
</HEADLINE>
<TEXT>

     Kulis AYÇA ATİKOĞLU 

     Agatha, tensel ve entelektüel hazlara açık, felsefe okuyan, ela gözleri, siyah saçları, pürüzsüz cildi ile pek güzel, pek delidolu bir kızdır. 
     Bu çok Parisienne genç kızla birlikte Paris’in genç entelektüel çevrelerini, ara sokaklarını, etnik kültürleri, gençleri h l baskı altında tutan katolikliği, Dostoyevski, Descartes okumaları, sınıfsal konumlara bakmadan yaşanan aşkları izliyoruz "İlk Romanöda. 
     François Mitterand’ın evlilik dışı kızı Mazarine Pingeot’un daha yazım aşamasında konuşulmaya başlanan "İlk Roman"ı bu hafta Can Yayınları arasında Aysel Bora’nın çevirisiyle çıktı. 
     Mazarine bu ilk romanında çokça kendi yaşam öyküsünden yararlanmış. Agatha fiziği, yaşama coşkusu, felsefe merakı, sosyalistliği, eğlenme düşkünlüğü ile Mazarine’i tanımanızı kolaylaştırıyor. 
     Ama benim romanda en çok hoşuma giden şey entelektüel bir genç kızın serüvenini okurken bunca nesil farkına rağmen hiç yabancılık çekmemem. 
     Türkiye öyle hızla değişiyor, herkes öyle hızla bir yerlere savruluyor ki, bir neslin diğerini anlaması neredeyse imkansızlaşıyor. 
     Geçen hafta Ayşe Arman’ın Murat Belge söyleşisini okuyorum. Belge üstün zekalarda ve seçkin kültürlülerde sıkça rastlanan hafif bezgin haliyle bile inanılmaz keyif verici. Gündelik yaşamın felsefesini yapan yazarlar olarak Murat Belge, Roland Barthes’a gönderme yapıyor. 
     Ayşe Arman, sıraya kendisini de katıyor. Gündelik yaşamın felsefesini yapan yazarlar Roland Barthes, Murat Belge ve Ayşe Arman oluyor. Barthes ve Belge’nin - nesil sorunu yaşamadıkları - birbirlerini anlayabildikleri açık. Ne var ki Belge ile Arman birbirlerini anlamakta zorlanıyor. Arman, söz konusu -me age- ekolünün don-sütyen yazmak olmadığını anlamıyor, icazet arıyor belki de daha açığını söyleyemiyordu. 
     Mazarine’e dönersek O da Agatha da size çok daha yakın. Çok daha tanıdık bildik gelecek eminim. Ötesi 26 yaşındaki bu genç kız giderek tüm dünyanın ilgisini çekmeye başladı. Hem de tüm dünyanın izlediği bir cenaze töreninde üveyannesi ile sevgilisi Ali’nin ortasında duran solgun yüzlü genç kız olarak değil, gelişmiş kimliği ile dikkat çekiyor. 
     Mazarine de tıpkı d’Orsay Müzesi yetkilisi annesi Anne Pingeot gibi ne özel yaşamını gözler önüne seriyor ne de özelliksiz bir durumu. 
     Tunus Büyükelçisi’nin oğlu Ali’den ayrıldığı biliniyor ama yeni bir sevgilisi olup olmadığı öğrenilemiyor. Üniversitede felsefe eğitimi veren genç kız, şimdilerde ikinci romanına başladı. 
     
Kahramanı kendisi      Kendisini yaşıtı solcu kızlardan farklı görmeyen Mazarine Pingeot "Tek fark, onlardan şanslı olmam. Ben tanınıyorum. Böylece kitaplarım daha kolay yayınevi buluyor" diyor. 
     Mazarine zannedildiğinin aksine ömrünü kitaplar arasında geçirmiyor. En sevdiği şey gece hayatı, eğlenmek, dans etmek. Alışverişe de bayılıyor ama hayatta en önem verdiği şey arkadaşları. Onları aşktan fazla önemsiyor, çünkü daha kalıcı buluyor. Düşünsel anlamda kendisini babasının mirasçısı olarak kabul eden genç kız "Onun gibi sosyalistim, göçmenlere karşı toleranslıyım ve ölüm cezasına karşıyım" diyor. 
     Çevremizdeki gençlere giderek yabancılaşırken kendisini goşist olarak tanımlayan, hedonizme sahip çıkan Dostoyevski okuyan bu genç kız çok tanıdık, bildik, sevdik bir tip çiziyor. Agatha’sı ile de.. 
     


 SANAT 










</TEXT>
</DOC>
