<DOC>
<DOCNO> 7601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/son/sontur11.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Cavit Çağlar'dan sonra oğlu Mustafa Çağlar'a da dolandırıcılık suçlaması 
</HEADLINE>
<TEXT>

     Nergis Holding Yönetim Kurulu Başkanı Şükrü Şankaya ve işadamı Cavit Çağlar'ın oğlu Mustafa Çağlar'ın da aralarında bulunduğu yönetim kurulu üyeleri hakkında, ''sahte fatura kullanmak'' iddiasıyla savcılığa suç duyurusunda bulunuldu. 
     Maliye Bakanlığı Gelirler Genel Müdürlüğü Hesap Uzmanlığı müfettişlerince yapılan incelemeler sonucu, Nergis Holding'in, Orhan Aslıtürk'ün kurduğu paravan şirketlerden sahte fatura kullandığı belirlendi. 
     Müfettişlerin hazırladığı rapor doğrultusunda, Maliye Bakanlığı Gelirler Genel Müdürlüğü Nergis Holding'in yönetim kurulu üyeleri hakkında Bursa Cumhuriyet Başsavcılığı'na Vergi Usül Kanunu'nun 213. maddesine muhalefet ettikleri gerekçesiyle suç duyurusunda bulundu. 
     Nergis Holding Yönetim Kurulu Başkanı Şükrü Şankaya ve yönetim kurulu üyesi Mustafa Çağlar ile yönetim kurulu üyelerinden bazılarının Bursa Adliyesi'ne gelerek savcılara ifade verdikleri bildirildi. 



</TEXT>
</DOC>
