<DOC>
<DOCNO> 13854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/ekonomi/eko02.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
ATV artırılacak 
</HEADLINE>
<TEXT>

Bakan Derviş, işadamlarına, ek kaynak yaratmanın zorunlu olduğunu’ anlattı 
     SEÇKİN ÜREY 

     Devlet Bakanı Kemal Derviş, dün gönüştüğü reel sektör temsilcilerine "3 milyar da olsa 30 milyar dolar da olsa, ek kaynak yaratmaya ihtiyacım var" dedi. 
     İlk etapta gayri safi milli hasılanın yüzde 2’si olan 4 milyar dolar iç kaynak yaratmayı hedefleyen Derviş, bu amaçla Akaryakıt Tüketim Vergisi’nin ATV artırma seçeniğiyle beraber, Katma Değer Vergisi’ni KDV de artırmayı planlıyor. 
     Bakanlar kurulu’nun ATV tutarlarını, en yüksek verginin 2 katına kadar yükseltme yetkisi bulunuyor. 
     Derviş, işadamlarıyla görüşmesinde KDV ile ilgili seçeneğin, vergi kaçağına neden olacağından çekindiği için henüz karar veremediğini belirtti. İşadamlarına Hazine arazilerinin de satılacağını anlatan Dreviş, banka faizleri konusunda ise net bir cevap vermedi 
     
Banka diyaloğu      Ankara Ticaret Odası Başkanı Sinan Aygün, Derviş’le yaptıkları toplantının daha çok bir tanışma toplantısı şeklinde geçtiğini söyledi. Derviş’in Merkez Bankası’nın munzam karşılıkları kaldırmasının çok zor olduğunu söylediğini belirten Aygün, "Biz zaten bankalarla faiz oranlarının düşürülmesi konusunda anlaştık" dedi. Üyelerinin bankalarla bireysel olarak anlaşmaya başladığını söyleyen Aygün, "Bankalar faiş fazli para alamayacaklarını anladı" diye konuştu. 
     


 EKONOMİ 


















</TEXT>
</DOC>
