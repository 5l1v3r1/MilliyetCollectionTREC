<DOC>
<DOCNO> 22458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/dunya/tur.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Vali ikiz doğurdu 
     ABD’nin en genç valisi sıfatını taşıyan Massachusetts Eyaleti Valisi Jane Swift ikiz bebek dünyaya getirdi. Vali Swift böylece, ülkenin görevi başında doğum yapan ilk valisi sıfatını kazandı. 36 yaşındaki vali, doğumdan sonra hastaneden bir an önce ayrılırken, ikiz kızların bir gün daha hastanede gözetim altında tutulacağı açıklandı. İkizler yeni doğan çocuklarda görülen bir deri rahatsızlığı yüzünden, özel bir floresan ışığı altında tutuluyor. 
     
     Karısı Fischer'i terk etti 
     Almanya Dışişleri Bakanı Joschka Fischer'in, gazeteci eşi tarafından terk edildiği açıklandı. Fischer ise evliliğinin iyi gitmediğini ilk kez doğrulayarak, "Evliliğimi kurtarmak için çabalıyorum" dedi. B.Z. gazetesi, Fischer'in 31 yaşındaki eşi Nicola Leske'nin haftalar önce başka bir eve taşındığını duyururken Leske'nin, Fischer'i "eşi olarak görmekten çok bakan olarak görmekten" şikayetçi olduğu belirtildi. 


 DÜNYA 










</TEXT>
</DOC>
