<DOC>
<DOCNO> 28863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/yasam/yas07.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da sosyetik Otağ’ 
</HEADLINE>
<TEXT>

İstanbul sosyetesi artık Kavacık'ta, Boğaz'ın kenarında açılan 'Otağ Park'ta dinlenecek.. 
     ORHAN GÜNDOĞ 

     İstanbul gece hayatına kazandırdığı mekanlarla ünlenen Celal Çapa, sosyeteye bu kez de Kavacık'ta, Padişah Otağ'larından esinlendiği bir yer açtı. 
     Peyzaj çalışmalarını TEMA Vakfı'nın üstlendiği, Kavacık'taki Vehbi Koç Doğa Kültür Merkezi'ndeki TEMA Otağ Parkı'nın açılışına çok sayıda davetli katıldı. 
     Müşterilerine Türk mutfağının zengin yemek çeşitlerini sunan mekanın en önemli özelliklerinden biri de, davetlilere dinlenme imkanı tanınması. Yani Otağ Park'a gelenler, ister eğleniyor, ister Boğaz'ın kenarında dinleniyor. 
     
     Amaç ruh dinlendirmek 
     Masa ve sandalyelerinin de antika özelliği taşıdığı TEMA Otağ Park için, "İstanbul'un 'in' mekanlarından biri olmaya aday" diyen Çapa Catering'in sahibi Celal Çapa da, yeni yeri için şunları söylüyor 
     "Burası bir yıldır yürüyüş yolları, koşu parkuru, dinlenme banklarıyla İstanbullular'ın hizmetindeydi. Gelen yoğun talepler sonrası buraya insanların ruhunu dinlendirebileceğine inandığım bir yer açmaya karar verdim." 
     



 YAŞAM 
























</TEXT>
</DOC>
