<DOC>
<DOCNO> 47251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/ekonomi/eko04.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ZORUNLU izin uygulaması ZORUNLU emeklilik başlıyor 
</HEADLINE>
<TEXT>

Kamuda ilk zorunlu emeklilik uygulaması TEDAŞ’ta başlayacak. 4 bin çalışan emekliye sevk edilecek. THY’de de ayda bir hafta ücretsiz izin gündemde 
     ANKARA Milliyet 

     Enerji ve Tabii Kaynaklar Bakanı Zeki Çakan, TEDAŞ’ta Türkiye Elektrik Dağıtım AŞ emekliliği gelen yaklaşık 4 bin çalışanın emekliye sevk edileceğini söyledi. 
     Çakan, "Emekliliği gelen 2 bin 300 sözleşmeli personel ve bin 670 memur, emekliye sevk edilecek" dedi. Böylelikle, IMF ile görüşmelerde gündeme gelen ihtiyaç fazlası kamu personelinin resen zorunlu emekli edilmesinin ilk uygulamasına TEDAŞ’ta geçilecek. TEDAŞ ayrıca, yeni aboneler için 8 Aralık 2001 tarihinden itibaren geçerli olacak elektronik sayaç kullanımı zorunluğunu mevcut abonelere de uygulayacak. 
     
     Derviş’le protokol 
     Çakan, yap - işlet - devret YİD projeleri ve işletme hakkı devirleri ile ilgili olarak Devlet Bakanı Kemal Derviş, Hazine Müsteşarı Faik Öztrak, Enerji Bakanlığı Müsteşarı Yurdakul Yiğitgüden ve Başbakan Yardımcısı Hüsamettin Özkan’ın katılımıyla bir protokol imzalandığını da söyledi. 
     
     THY küçülüyor 
     Bu arada, THY’nin yüzde 20’lik bir küçülmeye gideceği ve bu amaçla emekliliği gelmiş bin personelin bir kısımının işten çıkarılacağı , ayrıca, çalışanlara her ay bir hafta ücretsiz izin verilmesinin de düşünüldüğü bildirildi. 
     



 EKONOMİ 




















</TEXT>
</DOC>
