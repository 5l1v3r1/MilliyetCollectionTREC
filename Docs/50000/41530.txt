<DOC>
<DOCNO> 41530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/yazar/asik.html </URL>
<DATE> 2001/09/11/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Bir mucize bekleniyor... 
</HEADLINE>
<TEXT>

     Toroslar’ın vahşi güzelliği sabah saatlerinde aşıldı, öğleye doğru Isparta’ya varıldı. Kadir’in Yeri adlı ünü tüm Göller Bölgesini tutmuş mekanda Vali, Belediye Başkanı ve kentin diğer ileri gelenleriyle birlikte sohbet koyulaştırıldı... Isparta Valisi Halil İbrahim Daşöz, bu göreve, iki yıl önce Mahalli İdareler Genel Müdürlüğü’nden getirilmiş. Konularına çok h kim... Bize önce Isparta’nın kısa bilançosunu çıkartıyor. Kuraklık yüzünden gül üretimi düşmüş. Ünlü Isparta halıları da makine halısı karşısında yenilgiye uğrayarak tarihe karışmak üzere sessiz bir yolculuğa çıkmış. Şimdilerde elma üretimine yönelmişler. 
     Süleyman Demirel’in koruyup kollaması sonucu Isparta altyapı yönünden hayli ilerlemiş. Okul sıkınısı yok. Kanalizasyon sıkıntısı yok. "Yeni tıp merkezlerimizle Anadolu’nun Houston’u olmaya adayız" diyorlar... 
     Isparta ayrıca Türkiye’de gecekondu problemi ve gecekondusu olmayan tek kent... Sebebi mi Konut kooperatiflerinin gelişmiş olması bir... Kentte sanayi bulunmaması iki... 
     Kadir’in Yeri’nde oğlak ve kuzu etinden mamul enfes tandır kebabını tadımlarken Ticaret Odası Başkanı Eyüp Avcular’ı da ilgi ile dinliyoruz... "Yoksulluğun bitmesi için yolsuzluğun bitmesi lazım" sloganlı kampanyayı sürdürdüklerini anlatıyor. Seçim sistemi ve siyasi partiler yasasının değiştirilmesi için açtıkları kampanyada 70 bin imza toplamışlar. Söz Demireller’e geliyor... Avcular onları "Isparta’nın sanayi ve kalkınmasını önleyen zihniyet" olarak tanımlıyor. 
     Milliyet TIR’ına geçiliyor. Dert dinleniyor. Bir vatandaş 
     - Demirel bunca yol, konut falan yapacağına sanayi kursaydı şimdi daha iyi durumda olurduk, diyor... 
     Isparta’da her mahallede 6 kahvehane varmış. Hepsi de tıklım tıklım dediler. İşsizlik öylesine yaygın. Kentin hayli sevilen yerel televizyonu Kanal 32’nin yorumcusu Azmi Özdemir soruyor 
     - Her evde bir işsiz üniversiteli var, buna kim nasıl çare bulacak 
     Koca kent 30 bin öğrencili üniversite ve 15 bin mevcutlu iki tugayın geliriyle ayakta duruyor. Kentli 
     - Üniversite ile askeriye buradan çekilirse aç kalırız, diye açık açık söylüyor... 
     Peki üniversite aynı zamanda kentin kültürüne de katkı yapıyor mu 
     Kentte tiyatro yok. Kültürel faaliyet yok. Milliyet eski Isparta muhabiri İrfan Yardımcı 
     - İki kültür derneği kurdum Isparta’dan kimse katılmadı... Burada üniversite talebesi ile halk tostçulukta buluşuyor... 
     Gazeteciler Cemiyeti Başkanı Şakir Aksöz sohbete katılıyor ve durumu bir iki cümleyle özetliyor 
     - Efendim biz Süleyman Demirel’e yaslanarak geçinmeye alışmıştık, Demirel başbakanlıktan çekilince hele de Köşk’ten ayrılınca şaşırıp kaldık, en büyük sıkıntımız bu... 
     Hal böyle de acaba Demirel parti kurarsa Isparta ona oy verir mi 
     Pek o havada da görünmüyor İspartalı. Özellikle Yahya Murat’ın Egebank soygunu ve Cavit olayı çok hırpalamış Demirel’le ilgili duyguları... 
     Dertler bir iki değil... Dinlerken insanı yoruyor. Isparta da diğer iller gibi... Bekliyor... Neyi mi Bir mucizenin hem Türkiye’yi hem İsparta’yı kurtarmasını... 
     
     







Anayasa ve ulusal güvenlik 


Bir mucize bekleniyor... 


Her çocuğa bir bardak süt 


Boşa beklemeyin Mesih gelmeyecek 


Okullar açıldı ama... 


En iyi olasılık senaryosu 


Yargıca bak yargıca... 


TÜSİAD, AB, Anayasa 


Avrupalı cep’e doymuş, yenisini de istemiyor 


Tasfiyeye mani yok 


Genelde Isparta’da durum eyidir eyi... 


Sadrazamlar şehri Isparta konuşuyor 


</TEXT>
</DOC>
