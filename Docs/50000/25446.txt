<DOC>
<DOCNO> 25446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/ekonomi/eko01.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni ekonomi gibisiniz 
</HEADLINE>
<TEXT>

Türk ekonomisinin yeni ekonomi gibi kısa vadeli krizler yaşadığını belirten Microsoft CEO’su Ballmer, Biz uzun vadeli düşünüyor ve Türkiye’den çekilmiyoruz’ dedi 
     EKONOMİ SERVİSİ 

     Microsoft’un CEO’su Steve Ballmer, Türkiye’de yaşanan krizin yatırımlarını ve bakış açılarını etkilemediğini söyledi. Microsoft’un yeni ürünü Oficce XP ve Microsoft - Koç Holding işbirliği ile hayata geçirilecek olan Kobiline’ projesinin tanıtımı için Türkiye’ye gelen Ballmer bunun uzun vadeli ve k rlı bir yatırım olacağını belirtti. 
     
Krizler gelir geçer’      Türkiye’ye gelmesinin iki nedeni olduğunu belirten Ballmer, "Öncelikle bu Kobiline Projesi’ni tanıtmak ve sonra Microsoft olarak Türkiye pazarında enformasyon teknolojileri açısından çok açık imkanlar gördüğümüzü vurgulamak" dedi. Ballmer, "Biz Türkiye’deki krizden dolayı düşünceli değiliz. Krizler gelir ve geçer. Microsoft olarak kısa vadeli değil uzun vadeli düşünüyoruz. O yüzden bu kriz döneminde Türkiye’den geri çekilmiyoruz" diye konuştu. 
     
Türkiye gelişmeye açık’      Ballmer, CNN Türk’e verdiği demeçte Türkiye’deki krize ilişkin soru üzerine, "Yeni ekonomi ve Türkiye ekonomisi birbirine çok benziyorlar. İkisi de kısa vadeli bir kriz yaşıyorlar" diyerek şöyle konuştu "Yeni ekonomide yatırımcılar kısa vadede büyük heyecana kapıldılar ve doğal olmayan bir şişme yaşandı. Bu kadar çılgınca para harcanmış olması bu ekonominin yeni olanakalar açmayacağı anlamına gelmiyor." 
     Türk pazarının büyüme potansiyeline de dikkat çeken Ballmer, şöyle konuştu "Türkiye’de PC kullanıcı sayısı üç yılda iki kat arttı. Dört - beş yıl önce 300 bin bilgisayar varken bugün milyonlarca PC var. Özellikle Türkler teknoloji ve bilgisayar kullannımına ABD ve Almanya gibi ülkelerden daha açık. Türkiye’deki insanlar gelişmeye ayak uydurmak için büyük çaba harcıyorlar." 
     
Gates utangaç’      Ballmer, bir basın mensubunun "Ocak 2000’den bu yana Bill Gates’in patronluğunu yapıyorsunuz, acaba Gates iyi bir eleman mı " sorusuna da şu yanıtı verdi "Gates benim 21 yıllık arkadaşım, fakat kendisi yazılım geliştirme konusuna odaklanmak istediğinden bu görevi bana bıraktı. Gates utangaç ve çok zeki bir insan, çok fazla ön plana çıkmak istemez". 
     
Ali Desidero korudu...      Microsoft CEO’su Steve Ballmer’ın korumalığını daha önce Türkiye’ye gelen birçok ünlünün de korumalığını üstlenen Ali Desidero Yıldırım Memişoğlu ve ekibi üstlendi. 
     



 EKONOMİ 



















</TEXT>
</DOC>
