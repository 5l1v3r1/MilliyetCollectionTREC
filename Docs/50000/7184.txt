<DOC>
<DOCNO> 7184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/yazar/pulur.html </URL>
<DATE> 2001/02/15/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kaçak işçiler 
</HEADLINE>
<TEXT>

     "SSK açığı, 1999'da 1.1 katrilyon TL." 
     "Kaçırılan toplam prim tutarı 2.7 katrilyon TL." 
     "Sigortasız kaçak işçi sayısı, tahminen 4.5 milyon." 
     "Kaçırılan vergi miktarı, asgari ücretten hesaplanırsa yıllık 670 trilyon TL." 
     "Kaçak işçiliğin ülkemize faturası toplam 3.5 katrilyon TL." 
     
     KİM söylüyor bunları 
     SSK müfettişleri söylüyor. 
     Onlara göre sürekli olarak kaçak işçiyi çalıştıranların denetlenmesinden kaçılıyor. 
     SSK müfettişlerine göre, bunun en önemli nedeni "ölçümleme"den vazgeçilişi... 
     Nedir ölçümleme 
     İnşaat sektöründen örnek verelim. 
     Diyelim, 10 katlı bir bina, maliyeti 100 milyar lira... 
     Bu inşaatta maliyetin yüzde 9'u kadar işçilik ücreti ödenmesi gerekir, yani 9 milyar lira... Eğer bu ödenmemişse, inşaatta kaçak işçi çalıştırıldığı ortaya çıkar. 
     1987'de bu kural kaldırıldı, sonra ne mi oldu 
     10 katlı bina 2 işçi ile bitirilmeye başlandı 
     
     1994'e kadar kaçak işçilik ve kayıt dışlılık ayyuka çıktı, sigorta prim, maliye vergi kaybediyor, kaçak işçiler mağdur oluyordu. 
     Kaçak işçi, iş kazasında sakatlanıyor, kapı dışarı ediliyor, çalışamaz, iş yapamaz duruma düşen bu işçi ne tedavisini yaptırabiliyor, ne de çoluk çocuğunu geçindirebiliyor. 
     Evet, bunlar ayyuka çıkınca, 1994 yılında bir yasa çıkarıldı, sigorta müfettişlerine ölçümlemeye benzeyen denetim yetkisi verildi. 
     
     AMA demek ki bazılarının işine bu da gelmedi, 4 Ekim 2000 tarihli kanun hükmündeki kararname ile kaldırıldı. 
     
     YÜRÜRLÜKTEN kaldırılan yetkiye benzer hükümlerin yine konduğu söylenirse de SSK müfettişleri öyle düşünmüyor 
     "Ancak aynı maddeye, işverenin dilemesi halinde işçilik oranını SSK'da oluşturulacak bir komisyon tarafından sigorta müfettişi incelemesine gidilmeksizin tespit olunacağı hükmü de getirilmektedir. Bunun pratik sonucu işveren, hiçbir denetime tabi olmadan komisyonda afaki olarak belirlenecek işçilik oranıyla işlemini sonuçlandıracaktır. Bu durum da sosyal güvenliği dinamitleyecektir. Çünkü hiç kimse gerçek işçilerini bildirmeyecek, komisyonda istediği kararı çıkartacaktır." 
     
     BÜTÜN bunlar ne zaman mı oluyor 
     1960'lı yılların Çalışma Bakanı, işçilere toplu sözleşme, grev hakkı veren Bülent Ecevit'in Başbakanlığında oluyor. 
     Ekonomiye devlet müdahalesi isteyen Halit Narin'e "Siz de benim 1970'li modelime dönmüşsünüz " diyen Ecevit'e bu yakışır mı 
     Ya da "12 Eylül"de işçi hakları kısıtlanınca "Şimdiye kadar işçiler güldü, bundan sonra da biz güleceğiz " diyen Halit Narin'e yakışmaz mı 
     
     





CHP 


İcazet 


Dostlara selam 


Susurluk kararının anlamı 


Aşka dönüşen böbrek acısı 


CHP'li yazı yazmanın dayanılmaz ağırlığı... 


Bir kent, iki çehre 


SSK'lı hastalanınca ne yapsın 


Sevgili ve GS 


Hatay'da kuşlar uçak düşürecek .. 


MEB'den Çankaya'ya 52 gün sonra cevap 


Çok komşu çok dert... 


İran ile yeni bir başlangıç 


"Oynanan oyunları" açıklamaktan korkmayın 


Kaçak işçiler 


Truva uyarısı 


80 milyarlık Seda Hanım’ın vergisi nerede 


Kapkaççılık önlenemez 


Deli dana 


</TEXT>
</DOC>
