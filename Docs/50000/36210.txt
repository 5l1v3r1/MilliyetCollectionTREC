<DOC>
<DOCNO> 36210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/yazar/uras.html </URL>
<DATE> 2001/08/09/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Merkez Bankası ’bostan korkuluğu’ mu 
</HEADLINE>
<TEXT>

     Döviz fiyatları aldı başını gidiyor. Krizden bu yana IMF desteği ile ülkeye 10 milyar dolar döviz girdi. Ülkenin olağan döviz gelir gider bilançosu cari işlemler hesabı döviz fazlası veriyor. Merkez Bankası’nın brüt döviz rezervi 18 milyar dolar. Bankaların döviz açıkları şu veya bu şekilde kapatıldı. İthalat yapılmıyor. Sanayi durduğu için döviz tüketmiyor. 
     Ortalıkta döviz yok ama doların fiyatı 1.4 milyona yaklaşıyor. Dövizin sorumlusu Merkez Bankası’nın ne yaptığı belli değil. 
     - Ya Merkez Bankası’nı yönetenlerin niyeti kötü. "Batsın bu ekonomi. Çıksın bu döviz 3 milyon liraya kadar da millet dersini alsın" diyor. 
     - Ya da Merkez Bankası’nı yönetenler ne yaptıklarını, ne yapacaklarını bilmiyor. 
     - Ya da sistem artık dikiş tutmuyor. Artık Merkez Bankası’nın duruma hakim olma şansı kalmadı. 
     Dalgalı kura evet ama... Denizi dalgalandırmaya, sonra da ne yapalım deniz dalgalanıp duruyor, kuru yakalamak imkansız, batıyoruz demeye hayır... Tahtakale’ye evet ama... Tahtakale’ye esir olmuş bir Merkez Bankası’na hayır. 
     
Pazartesi dolar neden yükseldi      Merkez Bankası bağımsızlığına evet ama... Merkez Bankası bağımsız diyerek, Merkez Bankası’nın "bostan korkuluğu" haline gelmesine hayır. İstikrar olmadan kurun dalgalanması durmaz ama... Kur dalgalandıkça da istikrar olmaz. 
     Sayın okuyucularıma, Merkez Bankası "bostan korkuluğu" yaparken pazartesi günü doların 1 milyon 350 bin liradan 1 milyon 370 bin liraya çıkmasının hikayesini anlatayım da, döviz fiyatı nasıl yükseliyor millet öğrensin. Pazartesi günü bir büyük kuruluşun daha önce yaptığı bir dış alım ithalat nedeniyle yurtdışına 11 milyon dolar para ödemesi gerekiyordu. 
     Büyük kuruluşun yetkilileri değişik bankalara bu ihtiyaçlarını bildirdi. Bankalar, Merkez Bankası’ndan döviz alamadıkları için Tahtakale fiyatı ile döviz teklifinde bulundular. Çünkü Merkez Bankası’ndan alamadıkları dövizi, müşteri adına önce, döviz büfelerinden ve Tahtakale’den toplayacaklar, sonra müşteriye satacaklardı. İhtiyaç sahibi kuruluşa en uygun dolar fiyatını iki yabancı banka verdi. Bir yabancı banka 5 milyon dolar, öbürü 6 milyon doları 1 milyon 350 bin liradan sattı. 
     
Yabancılar topluyor dedikodusu      Bu satış işlemi gerçekleşip, işlem piyasada duyulur duyulmaz, "yabancı bankalar piyasadan döviz topluyor, iki yabancı banka dövize saldırdı" dedikodusu yıldırım hızı ile yayıldı. Ve de dolar bir anda 1 milyon 350 bin liradan 1 milyon 370 bin liraya çıktı. Doları olanlar fiyat yükselecek diyerek doların üzerine yattı. Doları olmayanlar dolara saldırdı. Pazartesi günü 11 milyon doların satışı ile başlayan panik salı durmadı, çarşamba da durmadı ... 
     Olayın aslını bilmeyenler suçu yabancı bankalara atabilir. "Yabancı bankalar döviz topluyor da, dolar onun için yükseliyor" diyebilirler. Ama bu olayda yabancı bankalar bir Türk kuruluşunun transferini yapabilmek için 11 milyon dolarcık döviz satıyor. Spekülasyon yok... Spekülasyon ortamını yaratan ve de döviz fiyatını Tahtakale’ye teslim eden, 18 milyar dolar döviz rezervi ile piyasanın 11 milyon dolarlık talebini karşılamayıp, döviz fiyatını rezil eden Merkez Bankası. 
     
     







Ulusal güvenlik sendromu 


Özgüven... 


Yılmaz "Hedefim partilerdi" 


Genelkurmay parti gibi hareket ederse... 


Kesmece karpuzun macerası .. 


Cevap veriyoruz "Saddam'ın yolu " 


Görüşler farklı ama... 


Hangi Fenerbahçeli 


1 milyar dolar kaç ihale eder, ya da mızrak çuvala sığar mı 


Koy gitsin rahvan 


Ulusal güvenlik krizi 


Muhatap Cumhurbaşkanı değil, kulunuz 


Sözleşmenin feshi şarta bağlı 


Merkez Bankası ’bostan korkuluğu’ mu 


HSBC’nin 7 Aralık’ta işi neydi 


</TEXT>
</DOC>
