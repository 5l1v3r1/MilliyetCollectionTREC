<DOC>
<DOCNO> 17861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/son/sonspo13.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Mustafa Denizli'den Baliç'e taş "Hiçbir hareket cezasız kalmaz" 
</HEADLINE>
<TEXT>

     Fenerbahçe Teknik Direktörü Mustafa Denizli, Baliç'in kadro dışı bırakılmadığını açıkladı. 
     Samandıra Tesileri'nde yapılan antrenman sırasında basın mensupları ile bir süre sohbet eden Denizli, Gaziantepspor maçının devre arısında oyundan çıktıktan sonra stadı terk eden ve idmana çıkmayan Elvir Baliç'in salonda çalıştığını söyledi. 
     Baliç'in kadro dışı bırakılması gibi bir durumun söz konusu olmadığını ifade eden Denizli, şöyle onuştu 
     ''Baliç kadro dışı değil, olsa açıklarım. Bugün antrenman öncesi yaklaşık 10 dakika odamda kendisiyle görüştük. Sol dizinde hafif ağrılar var. Salonda kendisine verilen program doğrultusunda çalışıyor. Biz burada sorunları büyütmek için değil, aza indirmek için varız. Hiçbir hareket cezasız kalmaz. Kendi içimizde uyguladığımız bir ceza sistemimiz var. Baliç'e de onu uygularız.'' 
     
     Johnson Trabzon'da zor 
     Teknik Direktör Denizli, Ankaragücü maçında sakatlanarak oyundan çıkan Johnson'un durumunun cuma günü yapılacak kontrolden sonra netlik kazanacağını bildirdi. 
     Mustafa Denizli, Mustafa Doğan ile birlikte Almanya'da tedavi gören Ganalı futbolcunun sağ üst adelesinde yırtık bulunduğunu belirterek, ''Johnson'un durumu önemli. Tedavisi sürüyor. Fakat yumuşak doku sakatlıklarında futbolcu durumunu en iyi kendisi bilir. Cuma günü son bir kontrol daha yapacağız. Johnson oynamak isterse durumunu değerlendiririz. Fakat, bizim için futbolcunun sağlığı her şeyden önemli'' diyerek sözlerini tamamladı. 



</TEXT>
</DOC>
