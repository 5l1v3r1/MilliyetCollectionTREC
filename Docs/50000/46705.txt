<DOC>
<DOCNO> 46705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/son/sontur03.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Foça'daki orman yangını kontrol altına alınamıyor 
</HEADLINE>
<TEXT>

     İzmir'in Foça ilçesinde askeri bölgede çıkan orman yangını devam ediyor. 
     Foça Jandarma Okul Komutanlığı'nın arka tarafındaki Külahtepe askeri bölgesinde yangın çıktı. Yangına, Orman Bölge Müdürlüğü'nden 14 teknik eleman ve 50 arazözle müdahale edildi. 
     Yangının çıktığı bölgenin dağlık olması nedeniyle çalışmalar zorlukla yürütülebiliyor. Sert esen rüzgarın da çalışmaları olumsuz etkilediği belirtiliyor. 
     Marmaris ve Kemalpaşa'dan gelen helikopterlerin günün aydınlanmasıyla harekete geçeceğ ve söndürme çalışmalarına katılacağı, Çanakkale'den getirtilen helikopterin ise hazır bekletileceği öğrenildi. 
     Foça'da askeri bölgedeki yangın, dün öğleden sonra başlamış, yapılan çalışmalarla kontrol altına alınmıştı. Ancak esen rüzgar nedeniyle yangın yeniden başladı. Söndürme çalışmalarının takviyeli olarak yapıldığı ifade edildi. 
     






</TEXT>
</DOC>
