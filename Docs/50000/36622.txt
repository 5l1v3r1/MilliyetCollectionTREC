<DOC>
<DOCNO> 36622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/son/sontur07.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Muğla'ya gelen turist sayısı 1 milyonu aştı 
</HEADLINE>
<TEXT>

     Muğla'ya yılın ilk 7 aylık döneminde gelen turist sayısının bir milyonu aştığı bildirildi. 
     Muğla Turizm İl Müdürlüğü yetkililerinden alınan bilgiye göre, bu yıl Dalaman Havaalanı'ndan 538 bin, Milas-Bodrum Havaalanı'ndan 294 bin 943, Marmaris, Bodrum, Datça, Güllük ve Fethiye deniz gümrüklerinden de 149 bin 293 turist giriş yaptı. 
     Geçen yılın aynı döneminde, 750 bin olan turist sayısı, bu yıl aynı dönemde yüzde 30 artarak bir milyonu aştı. 
     Muğla'ya gelen turistler arasında birinci sırayı İngilizler alıyor. Bu yılın ilk yedi aylık döneminde Muğla'ya 353 bin 23 İngiliz giriş yaptı. 
     Önceki yıllarda birinciliği başka ülkelere kaptırmayan Alman turistler, bu sene 171 bin 475 kişi ile ikinci sırada yer alırken 121 bin 123 turistle Hollanda üçüncü sırada bulunuyor. 
     Turizm sezonunun başarılı geçtiğini belirten işletmeciler de, gelecek yılın daha da iyi olacağı görüşünde birleşiyorlar. 







</TEXT>
</DOC>
