<DOC>
<DOCNO> 34679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/spor/spo01.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
VİKİNG SÖZÜ 
</HEADLINE>
<TEXT>

Stavrum, eleştirilere yanıt verdi "Hızlı çıkan, çabuk iner" 
Beşiktaşlı golcü devam etti "Sıcağa alışmaya çalışıyorum" 
Ve son noktayı koydu "Krallık için Andersson ile yarışa girerim" 
     KARTAL YİĞİT 

     "Yeni alışıyorum" 
     BEŞİKTAŞ’IN tartışılan golcüsü Stavrum, sakin kişiliğini, demecine de yansıttı ve "Hızlı çıkan, çabuk iner" dedi. Sarıyer sınavında ustalığıyla geçer not alan Norveçli golcü, hakkında acele teşhiste bulunulmasına üzüldüğünü belirtti. Stavrum, "İstanbul’a yeni yeni alışıyorum. Bugüne kadar hep soğuk ülkelerde oynadım. Bunun zorluğunu size anlatamam. Hazır olmadığımı biliyorum, ama bana iki hafta zaman tanısınlar. Acelem yok" diye konuştu. 
     
     "İddialı konuşmam" 
     KUZEY ülkelerinin karakteristik soğuk yüzüne sahip olan, ancak MİLLİYET’le sohbetinde sıcakkanlı kişiliğini ön plana çıkaran Stavrum, ülkesinde öğretim görevlisi olduğunu da hatırlattı. Norveçli yıldız, "İnsanlarla sıcak ilişki kurmayı çok seviyorum. Kimse için kötü bir şey düşünmem. Benim için de böyle davranılmasını isterim. İddialı konuşmayı da çok fazla dilime dolamam. Ama iyi olmak için elimden geleni yaparım" ifadesini kullandı. 
     
     "Rakip Fenerbahçe" 
     STAVRUM, konuyu Andersson’a da getirdi. İsveç ile komşu ülkeden olduğunu hatırlatan Beşiktaşlı futbolcu sözlerini şöyle noktaladı "Andersson ile özelliklerimiz aynı sayılır. İsveç ve Norveç futbolu birbirine yakın. Bana göre Andersson ilerlemiş yaşına rağmen iyi bir golcü. Şampiyonluktaki en büyük rakibimiz Fenerbahçe. Benim de gol krallığında yarışacağım isim Andersson olacaktır." 
     
Raporlar yetişmedi      SİYAH - Beyazlı Kulübün geçtiğimiz cumartesi günü yapılması gereken üç aylık olağan divan kurulu toplantısının, yönetim kurulunun bütçe ile ilgili raporları yetiştirememesi nedeniyle ertelendiği ortaya çıktı. Raporları, Denetleme Kurulu’na veremeyen yönetimin, bu konuda yoğun bir çalışma yaptığı ve 4 Ağustos’taki toplantıya bu olayın etki yapmayacağı belirtildi. 
     
Daum bastırıyorBeşiktaş’ın hocası dün akşam yönetimle bir araya geldi, para krizinin bir an önce çözülmesini istedi 
     SİYAH - Beyazlı ekibin teknik patronu Christoph Daum, dün akşam yönetim toplantısına katılarak para kriziyle ilgili son uyarısını yaptı. Alman hoca, Başkan Serdar Bilgili ve arkadaşlarına "Güzel bir hava yakaladık. Bu havanın bozulmasını istemiyorum" dedi. 
     DAUM yöneticilerden lig başlamadan önce alacakların mutlaka dağıtılmasını da istedi, "Sezona sorunsuz başlamalıyız. Çünkü mücadeleyi bu oyuncularla vereceğiz" diye konuştu. Bilgili ve yönetimin, para krizi çözmek için kaynak arayışına giriştikleri bildirildi. 
     
     Çalışmalar başlıyor 
     SARIYER karşısında alınan 7-1’lik galibiyetten sonra dünü izin yaparak geçiren Siyah - Beyazlı takım mesaisine bugün yeniden başlayacak. Daum yönetiminde çift idman yapacak olan Beşiktaş, haftayı da aynı tempoyla sürdürecek. Siyah - Beyazlılar lig öncesinde son hazırlık maçını cumartesi günü Şifo Mehmet’in jübilesinde Fatih Terim’in takımı Milan’a karşı oynayacak. 
     
     Nouma bekleniyor 
     BEŞİKTAŞ ile ipleri koparan ve dönmek istemediğini Daum’a bildiren Nouma’dan, kulüp personeli umudunu kesmedi. Siyah - Beyazlı taraftarların da yeniden takımda görmek istediği Fransız futbolcunun, Fulya tesislerindeki dolabı hazır tutuluyor. Takımdan ayrılan diğer oyuncuların isimleri dolapların üzerinden kaldırılırken, Nouma’nın ismi silinmedi. 
     



 SPOR 






















</TEXT>
</DOC>
