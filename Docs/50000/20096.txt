<DOC>
<DOCNO> 20096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/siyaset/siy05.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis Başkanı İzgi izlenmiyor’ 
</HEADLINE>
<TEXT>

Gazetecilere televizyonlardan destek 
     ANKARA Milliyet 

     TBMM kulislerinin gazetecilere kapatılmasının ardından başlatılan, "Meclis faliyetlerini izlememe" eylemine televizyonların Ankara temsilcilerinden de destek geldi. TBMM Başkanı Ömer İzgi’nin, Kızılay Kan Haftası nedeniyle kan verme etkinliğiyle, Bilgi ve Bilgi Teknolojisi Grubu’nun toplantısı, eylem kararı çerçevesinde izlenmedi. 
     Parlamento Muhabirleri Derneği yöneticileri, Divan üyelerini ziyaret ederek kararın geri alınması için görüşmeler yaparken, başkanlığın da, yasağın yumuşatılması yönünde formül aradığı öğrenildi. 
     Televizyon kanallarının Ankara temsilcileri de, parlamento muhabirlerini ziyaret ederek eylemi destekleyeceklerini bildirdi. 
     ANAP Grup Başkanvekili Beyhan Aslan, TBMM kulislerinin gazetecilere kapatılması konusunu TBMM Başkanı Ömer İzgi ile ele aldıklarını ve bir orta yol bulunduğunu belirterek, "Gazeteci, görüşmek istediği milletvekilinin adını söyleyerek içeri girecek" dedi. 
     



 SİYASET 









</TEXT>
</DOC>
