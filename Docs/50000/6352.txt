<DOC>
<DOCNO> 6352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/ekonomi/eko05.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Süren, Ankara’da lobi yapıyor 
</HEADLINE>
<TEXT>

Yaklaşık 40 milyon dolarlık hayali ihracat yaptığı belirlenen Faruk Süren önce Başbakanlık’a gitti, ardından Maliye Bakanı Oral ile görüştü 
     HARUN GÜREK Ankara 

     Orhan Aslıtürk’ten yaklaşık 40 milyon dolarlık naylon fatura alarak ihracat yapan Galatasaray Kulübü Başkanı Faruk Süren’in Maliye Bakanı Sümer Oral ile görüştüğü ortaya çıktı. Süren’in Başbakanlığa da gittiği belirtilirken Oral, "Ben herkesle görüşürüm" demekle yetindi. 
     UEFA kupası nedeniyle Galatasaraylı futbolculara devlet tarafından verilen ödüllerin dağıtılmasından sonra Ankara’daki temaslarını sürdürdüğü öğrenilen Süren, geçen çarşamba günü Bakan Oral’ı makamında ziyaret etti. 
     
     Çok gizli futbol olayı 
     Süren’i makamında kabul ettiğini doğrulayan Oral, Süren’in futbol kulüplerinin bir sorunu için kendisine geldiğini belirterek, bu sorunun ne olduğu konusunda, "Onu söylemem" dedi. Görüşmede, ağırlıklı olarak Galatasaray’ı konuştuklarını ifade eden Oral, Süren’in Aslıtürk’ten aldığı faturalarla 40 milyon dolarlık hayali ihracat yaptığının Hesap Uzmanları Kurulu tarafından belirlendiğinin, kendisine vergi cezası çıkarıldığının anımsatılması üzerine, şunları söyledi 
     "Bana herkes her türlü sorun için gelebilir. Faruk Süren niye gelmesin Ancak bahsettiğiniz o konunun kelimesi dahi geçmemiştir. Açılmış olsa söylerim. Hesap uzmanları o konuya ilişkin raporlarını vergi dairelerine göndermiştir. Vergi daireleri ne gerekiyorsa yapacaktır." Bu arada, Süren’in bu ziyaretten bir gün önce de Başbakanlığa gittiği belirtildi. 
     


 EKONOMİ 




















</TEXT>
</DOC>
