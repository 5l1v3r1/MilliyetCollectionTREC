<DOC>
<DOCNO> 8801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/siyaset/siy02.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Paraya PATRON ARANIYOR 
</HEADLINE>
<TEXT>

Merkez Bankası Başkanlığı için adı geçen isimlerin başında Dünya Bankası Başkan Yardımcılığı da yapan Derviş geliyor 
     ANKARA Milliyet 

     Uluslararası düzeyde tanınmış bazı isimler ile yurtiçi ve yurtdışındaki bazı eski bürokratlara, kabine ve ekonomi yönetiminde görev önerilmesi gündeme geldi. Görev önerilmesi düşünülen isimlerin başında Dünya Bankası Başkan Yardımcılığı ve İcra Direktörleri Heyeti üyeliği görevini halen yürütmekte olan Kemal Derviş geliyor. Dünya Bankası'nda "baş iktisatçı" unvanı da bulunan Kemal Derviş'e önerilecek görevin nisan ayında Gazi Erçel'den boşalacak Merkez Bankası Başkanlığı ya da dışarıdan bakanlık olabileceği dile getirildi. Derviş'in, bazı görüşmelerde bulunmak üzere Ankara'da olduğuna da işaret edildi. 
     
Zirvedeki Türkler      Ekonomi yönetiminde görev önerilebileceği konuşulan isimler şunlar 
     Kemal Derviş Uzun yıllardan bu yana görevli olduğu Dünya Bankası'nda Başkan Yardımcılığı, baş iktisatçılık, İcra Kurulu üyeliği görevlerini yürütüyor. Latin Amerika ve başta Hindistan, Çin, Endonezya, Malezya gibi ülkeler olmak üzere, Güneydoğu Asya ve Uzakdoğu ekonomilerinin yeniden yapılandırılmasında çalıştı. 
     Dr. Ercan Kumcu "Eski Merkez Bankası Başkanı Rüşdü Saracoğlu'nun sağ kolu, Merkez Bankası'nın gölge başkanı" olarak da anıldı. 
     Prof. Dr. Bülent Gültekin Saracoğlu'nun döneminde Merkez Bankası Araştırma Genel Müdürlüğü görevini üstlendi. Toplu Konut ve Kamu Ortaklığı İdaresi Başkanlığı göreviyle özelleştirmenin patronluğuna getirildi. Saracoğlu'nun ardından Merkez Bankası Başkanı oldu. 1994 krizinde Çiller’le anlaşamadı, istifa etti. 
     Cengiz İsrafil Vahit Erdem'in Toplu Konut ve Kamu Ortaklığı İdaresi Başkanlığı döneminde, özelleştirmeden sorumlu başkan yardımcısı idi. ABD'de para - finans piyasalarında çalıştı, ANAP döneminde Türkiye'ye çağrıldı. İlk özelleştirme uygulamasını TELETAŞ'ta gerçekleştirdi. 
     Yavuz Canevi - Zekeriya Yıldırım Merkez Bankası'nda uzun süre birlikte görev yaptılar. Canevi başkan, Yıldırım başkan yardımcısı idi. Serbest kur ve kambiyo rejimine geçişin altyapısını Yıldırım hazırladı. 
     


 SİYASET 



















</TEXT>
</DOC>
