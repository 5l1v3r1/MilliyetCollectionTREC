<DOC>
<DOCNO> 29567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/ekonomi/eko04.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF’ye zam sözü 
</HEADLINE>
<TEXT>

Ek niyet mektubunda, kamu ücret zamları ve hububat alım fiyatlarından doğan açığın zamlarla karşılanacağı belirtildi 
     Yazımı daha önce bitirildiği halde, Türk Telekom’a profesyonel yönetim’ atanması şartının tamamlanması için bekletilen ek niyet mektubu, dün krizin aşılmasının hemen arkasından IMF’ye gönderildi. 
     IMF’nin 3 Temmuz’da yapılacak İcra Direktörleri Kurulu’nda görüşülecek olan mektupta, yine krize neden olan kamu toplu iş sözleşmeleri ve hububat alım fiyatlarında, taahhüt hedeflerinin aşılması sonucu doğan kaynak açığının zamlarla karşılanacağı belirtildi. IMF heyetinin sekizinci gözden geçirme için Türkiye’de bulunduğu günlerde, hububat alımları ve kamu toplu sözleşmelerinden doğan açığın 600 trilyon lira civarında olduğu saptanmış, heyete bu kaynağın bulunacağı sözü verilmişti. 
     
     Gerekirse yine zam...’ 
     Dün akşam saatlerinde krizin aşılmasından sonra IMF’ye gönderilen ek niyet mektubunda bu finansman açığının, kamu mal ve hizmetlerine yapılacak zamlarla karşılanacağı bildirildi. Mektupta, kamu mal ve hizmetlerine yapılan ve yapılacak olan zamlarla, gelirlerde, GSMH’nin binde 3’ü düzeyinde bir artış sağlanacağı, kamu finansman dengesinin sağlanması açısından, gerekirse yeni gelir artırıcı önlemlerin alınabileceği de vurgulandı. 
     Mektupta belirtilen GSMH’nın binde 3’ü oranında ek gelir’ hesabı da zamlardan 600 trilyon civarında bir gelir beklendiğini ortaya koyuyor. 
     
     Niyet mektubu 17 madde 
     IMF yönetimine gönderilen ek niyet mektubu, 17 maddeden oluşuyor. Tablolarla birlikte 15 sayfa olan ek niyet mektubunda, sekizinci gözden geçirmeye ilişkin ön koşulların yerine getirildiği belirtiliyor. 
     Horst Köhler başkanlığındaki IMF İcra Direktörleri Kurulu 3 Temmuz’da yapacağı toplantıda ek niyet mektubunu ele alacak ve 1.5 milyar dolarlık kredi dilimini serbest bırakacak. 
     
     



 EKONOMİ 































</TEXT>
</DOC>
