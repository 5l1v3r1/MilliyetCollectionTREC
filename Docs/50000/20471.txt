<DOC>
<DOCNO> 20471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/yasam/ayas.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollywood'un 7 aşk’ sırrı 
</HEADLINE>
<TEXT>

ABD'li bir kadın profesör, aşk filmlerinin sırrını inceledi.. Meğer dünyaya 'Ahh' çektiren yüzlerce filmde, sadece 7 tür aşk varmış 
     DIŞ HABERLER SERVİSİ 

     Romantik filmlerin büyüsüne kapılıp, 'Ne muhteşem aşk' demeyen yok gibidir. 
     Ancak California Üniversitesi Sosyoloji Bölümü Profesörü Marcia Millman'ın 'Yedi Aşk Hikayesi ve Mutlu Sonu Nasıl Seçmeli' adlı kitabına göre, her romantik film bu yedi aşk senaryosundan birini kullanıyor ve insanlar da hayat tecrübelerine göre bu aşk türlerinden birine 'meyil ediyor'. İşte Millman'ın yedi aşk senaryosu ve mutlu aşka giden bazı ipuçları 
     
     SENARYO 1 İlk Aşk 
     'Titanic' ve 'Dirty Dancing Kirli Dans ' filmlerinde de olduğu gibi, en çok kullanılan aşk teması. Kahramanın ebeveynlerinden ayrılıp aşığının kendisini farklı bir dünyaya sürüklemesini konu alıyor. 
     
     SENARYO 2 Himayeci Aşk 
     Örnek 'My Fair Lady' filmi.. Yaşlı ve himayeci adam genç kadına aşık oluyor. Ancak genç kadın daha güçlü bir 'patrona' teslim oluyor ve sonunda çatışma çıkıyor. 
     
     SENARYO 3 Takıntılı Aşk 
     'Fatal Atraction Öldüren Cazibe ' filmi en iyi örnek. Kahraman yüceltebileceği birine rastladığında o kadar ileri gidiyor ki, terk edilmenin sonucu çok 'şiddetli' oluyor. 
     
     SENARYO 4 Farklı Dünyalar 
     Örneğin, 'Pretty Woman Özel Bir Kadın ' ve 'Jayne Eyre' filmleri.. Aşık kişide toplumun ne düşüneceği ve O ulaşılmaz biri’ kaygıları ön plana çıkıyor. 
     
     SENARYO 5 Fedakar aşk 
     'Casablanca' ve 'The End of the Affair' gibi filmlerin örnek gösterildiği bu kategoride, hayatının aşkını terk etmek sözkonusu. Her zaman ihtiyatlı bir hayat süren kahraman, sevgilisiyle olmak ve bir hayatı mahvetmek arasında tercih yapıyor. 
     
     SENARYO 6 Kurtarıcı Aşk 
     'Güzel ve Çirkin' ile 'Mona Lisa'nın örnek verildiği bu senaryolarda babasını kaybetmiş kadın kahraman, bundan annesini sorumlu tutuyor. Sevgilisini sağlığına kavuşturduğunda, babasını da tedavi ettiğini düşünüyor. Erkekler içinse tablo daha vahim Erkek kendisine bağlanacak, ancak sonra terk edecek bir kadına aşık oluyor. 
     
     SENARYO 7 Risk Alınan Aşk 
     Bütün zamanların en başarılı aşk senaryosuna 'Sleepless in Seattle' filmi örnek gösteriliyor. Bu senaryoda aşk için her türlü riskin alınması ön plana çıkıyor. 
     
Aşk senaryolarının Türkiye’ deki karşılığı      ERMAN ŞENER 

     Hollywood filmlerindeki yedi tip aşkın Türk filmlerinde de yeri var. Buyrun... 

</TEXT>
</DOC>
