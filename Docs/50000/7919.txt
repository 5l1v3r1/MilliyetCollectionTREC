<DOC>
<DOCNO> 7919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/guncel/agun.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Canavar balıklar denizlerimizi çok sevdi 
</HEADLINE>
<TEXT>
350 kiloluk dev vatoz yakalandı 
Denizlerimizde peş peşe alışılmadık boyutlarda balıklar yakalanıyor. Dev beyaz köpekbalığından sonra şimdi de 5 metrelik bir vatoz ağlara takıldı 
     Fethiye’de geçtiğimiz günlerde dev bir köpekbalığının yakalanmasının ardından, dün de Hatay'da 5 metre boyunda, 350 kilo ağırlığında dev bir vatoz balığı yakalandı. 
     Dörtyol ilçesinde ağlara takılan dev balık, balıkçıların yüzünü güldürürken, görenleri de hayrete düşürdü. Adanalı Hüsnü Seviner, 45 yıllık balıkçı olduğunu ve ilk kez böyle büyük bir balık yakaladığını belirterek şöyle konuştu 
     
20 - 30 kilo ağırlığında      "Hayatımda ilk kez bu kadar büyük dev bir vatoz balığı görüyorum. Bundan önceki avlarımızda 20 - 30 kilo ağırlıklarında vatoz balığı ağımıza takılırdı. Bu bir ilk. Hiç kimse bu kadar büyük vatoz balığı yakalamadı." 
     Seviner, 350 kiloluk dev balığın, Carrefour - Sa balıkçı reyonununda iki gün teşhir edileceğini, daha sonra parçalanıp kilosu 2 milyon liradan satışa sunacağını söyledi. 
     
Saros’ta dev sinarit      Edirne'nin Enez ilçesinde de balıkçı Atilla Furuncu'nun ağına 17 kiloluk dev sinarit balığı takıldı. 
     Furuncu, 10 yıldır balıkçılık yaparak geçimini sağladığını ve ilk kez böylesine büyük bir sinarit balığının yakalandığını belirtirken, "Sinarit balığını yakalamak tüm balıkçıların hayalini süsler. Bu cins balık, balıkçı tezgahında kilosu 10 milyon liradan satılıyor. Bu kadar büyüğünü yakalamak ise çok balıkçıya nasip olmaz" dedi. 
     
Kızartması iyi olur      Hatay’da yakalanan vatoz aslında Fethiye’de yakalanan canavar sağda köpekbalığı gibi aynı sülaleden... Bugüne kadar en en çok 2 metre boyunda olanlar yakalandı. Kuyruktan itibaren boyu bazen 5 metreyi bulur. Dip balığı olan vatoz genelde oltayla yakalanır. Eti sıkı ve yağsızdır ama çok değerlidir. En iyi kızartması olur. Karaciğeri de makbuldur. 
     


 GÜNCEL 













</TEXT>
</DOC>
