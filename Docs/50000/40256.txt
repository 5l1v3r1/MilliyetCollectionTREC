<DOC>
<DOCNO> 40256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/son/sondun11.html </URL>
<DATE> 2001/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de kuaför salonları bitleniyor 
</HEADLINE>
<TEXT>

     İngiltere'de yapılan bir araştırma, ülkede faaliyet gösteren kuaför salonlarının beşte birinin her ay en az bir kez bitlendiğini ortaya koydu. 
     Geçen yaz aylarında ülkenin değişik bölgelerindeki 100'ü aşkın kuaför salonunda yapılan araştırmanın sonuçlarına göre, kuaförlük yapan kişilerin yüzde 96'sı, mesleki yaşamları boyunca en az bir kez ''bitli müşteri'' ile karşılaştı. 
     Söz konusu kuaförlerin sadece yüzde 10'unun ''Böyle bir durumda midem kalktı ve müşterinin saçıyla ilgilenmeyi reddettim'' derken, diğerleri, ''hiçbir şey olmamış gibi işlerini yapmaya devam ettiklerini'' söylediler. İngiltere'de ilk ve orta dereceli okulların yanı sıra üniversitelerde bile halen etkili olduğu bilinen bitle mücadelenin sürdürüldüğünü belirten Sağlık Bakanlığı yetkilileri, aile yaşamında hijyene daha fazla önem verilmesinin dışında bir çözüm bulunmadığını belirterek, herkesi daha dikkatli olmaya çağırıyor. 







</TEXT>
</DOC>
