<DOC>
<DOCNO> 36049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/son/sondun23.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayland'da "İçelim,kıralım" barı... 
</HEADLINE>
<TEXT>

     Tayland'ın başkenti Bangkok'da bir barda, streslerini atmalarına yardımcı olmak üzere, müşterilerin içkilerini bitirince kadehlerini kırabilecekleri bir uygulama başlatıldı. 
     Mingles Bar'ındaki bu yeni hizmetle ilgili olarak Mingles'in barmeni, kadehler fırlatılırken bazı müşterilerin ''Bu karım için, bu patronum için'' diye bağırdığını söyledi. Bangkokluların trafik gibi gündelik sorunları ya da hayatlarından hoşnutsuzluk sonucu biriken streslerini atmalarına yardımcı olduklarını anlatan barın sahibi de her kadeh fırlatılışında ''Evet'' bağırışlarını duyduklarını kaydetti. Yerel bir bardak üreticisi firmayla anlaştıklarını söyleyen barın sahibi, kadehin parasının içkinin fiyatına dahil olduğunu aktardı. Müşterilerin özel olarak dizayn edilen yere kadehlerini attıkları ve hafta sonunda günde ortalama 350 bardak kırıldığı belirtildi. 







</TEXT>
</DOC>
