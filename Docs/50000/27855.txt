<DOC>
<DOCNO> 27855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/yazar/pulur.html </URL>
<DATE> 2001/06/20/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
İnsanlarımız 
</HEADLINE>
<TEXT>

     İŞTE burada, Fenerlilik, Galatasaraylılık, Beşiktaşlılık biter, bu duygular askıya alınır, hedef, bir Türk insanının başarısıdır. 
     Fatih Terim'in başarısı, hepimizin başarısı gibi değerlendirilip, bizleri mutlu etmelidir. 
     Bugün dünyanın sayılı büyük kulübünden birinin futbol takımının başına getirilen, Fatih Terim'de hepimizin payı vardır, çünkü aynı ortamda yaşadık, birbirimizi etkiledik, kızdırdık, sevindirdik ve sonunda O'nu yarattık... 
     
     FATİH Terim, imkan verildiği, imkanları iyi kullandığı, başarıya giden yolda aklının yanı sıra kişiliğini kaybetmeyen, başarıya giden yolda aklının yanı sıra kişiliğini kaybetmeyen, lakin sürekli kendisini değiştiren, yenileyen bir Türk insanının simgesidir. 
     Yıllar önce Adana'dan İstanbul'a gelen, yakın arkadaşlarının "tam Adanalıdır" dediği, haşin, sert, kavgacı Fatih Terim, bu özellikleriyle bugün Milan gibi bir takımın başına, basın toplantısı yapacak kadar İtalyanca öğrenip gitmişse, bu gururu niçin paylaşmayalım, bu bizim hakkımız değil mi 
     Evet, Türkiye Fatih Terim'le gurur duymalıdır. 
     Benzer başarıyı gösteren sanatçısıyla, yazarıyla, bilim adamıyla da duyacaktır. 
     Keşke siyasetçisiyle de duyabilse... 
     
     KASABA pazarlarında köylüler vardır, tarlasından, bahçesinden topladıkları ürünlerini satarlar, biber gibi, domates gibi, patates gibi, soğan, sarımsak gibi... 
     Temiz yüzlü, beyaz sakallı bir köylü, alışveriş 1 milyon 950 bin lira tuttu, bozuğu yok, 5 milyon liranın üstünü veremedi 
     "Dolaş, bozdur gel " 
     
     BU sefer de, 2 milyon liranın üzerini, 50 bin lira verecek, yok 
     Müşteri "Kalsın " dedi 
     "Haftaya ödeşiriz " 
     "Haftaya, kim öle, kim kala, al şunu ödeşelim " 
     Torbaya beş tane patates koydu 
     
     ADAM sabahın köründe inşaata başlamış taka tak duvar kazıyor, gırr gırr taş kesiyor. 
     "Usta, ne yapıyorsun yahu, bu ne gürültü " 
     "Ne yapalım abi, ekmek parası " 
     Haydaa 
     "İyi ama, biz de ekmek parası kazanıyoruz lakin, kimseyi rahatsız etmiyoruz " 
     "Ne yapalım abi, senin ekmek paran öyle, bizim ki böyle " 
     Al lafı, turşu kur 
     
     BENZİNCİDE araba yıkatırken tanıyan iki kişi yanımıza geliyor, merakları şu... 
     Her gün her şeyi eleştiren bizler, yani gazete yazarları memleketi idare etmeye kalksalar ne olur 
     Mesela birimiz cumhurbaşkanı, birimiz başbakan bir kaçımız da bakan olsaymışız. 
     Lafın sonunun nereye gideceği belli 
     "Sizler memleketi daha iyi mi idare edersiniz " 
     Hemen vaziyetimizi alıyoruz 
     "Haşa, daha berbat ederiz " 
     
     BAŞLIYORLAR gülmeye, ikisi de emekli subay, onlara meslektaşları "27 Mayıs" harekatının önde gelenlerinden rahmetli Orhan Erkanlı'nın bir sözünü hatırlatıyoruz 
     "Bu vatanı, kurtarmak isteyenlerden kurtarmak şarttır " 
     
     İŞTE size, bu memleketin insanlarından birkaç örnek... 
     Hepsi de, bu toprağın yetiştirdiklerinden... 
     
     







Erbakan'ın kızının düğünü 


Kara para ak para 


Meclis çalışırsa... 


Derviş, Ecevit, Özal 


Fatih Terim Bir başarı öyküsü... 


Astro FP 


Bütünleme, tercih, kayıt 


Takastan sonra takoz konmamalı 


Irak'la sağırlar diyaloğu 


Atları da yarıştırırlar 


Derviş’e destek, siyasetçiye köstek 


Geriye dönmese de olur kredisi 


İnsanlarımız 


Tantan gitti, Erdem sorguda 


Teknoloji geldi böyle oldu 1 


"Bak, şu bizim küçük Simeon'a " 


Yalap şalap banka satılmaz 


</TEXT>
</DOC>
