<DOC>
<DOCNO> 6599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/son/sontur11.html </URL>
<DATE> 2001/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çukurova'da yağış müjdesi 
</HEADLINE>
<TEXT>

     Son günlerde yaz havası yaşayan Çukurova, 13-14 Şubat'ta yağış alacak. 22 dereceyi bulan hava sıcaklığı, 3 derece civarında azalacak. 
     Meteoroloji Bölge Müdürlüğü'nden alınan bilgiye göre, yurdun bazı bölgelerinde yarından itibaren beklenen yağışlı hava, 13-14 Şubat'ta Doğu Akdeniz Bölgesi'ni de etkileyecek. Hava sıcaklığının 22 dereceyi bulduğu bölgede, yarın sıcaklık 1 derece düşecek. 13 Şubat'ta yer yer sağanak olmak üzere yağışlı havanın etkisine girecek olan bölge, 14 Şubat'ta da etkili yağış alacak. Yetkililer, yağışlı havanın etkisiyle, yarından itibaren bazı bölgelerde hava sıcaklığının düşeceğini ifade ederek, Çukurova'da düşüşün fazla olmayacağını, ancak 3 derece civarında azalacağını belirttiler. 




</TEXT>
</DOC>
