<DOC>
<DOCNO> 31567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/son/sontur20.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal "Ne 253 milyarım var nede kriz öncesinde dövize çevirdim" 
</HEADLINE>
<TEXT>

     CHP Genel Başkanı Deniz Baykal, ''Ne 253 milyar liralık bir hesabım var ne de kriz öncesinde dövize çevirdim'' dedi. 
     Baykal yaptığı yazılı açıklamada, dün bazı gazetelerde 253 milyar liralık kişisel hesabının 19 Şubat krizinden önce dolara çevirdiğine ilişkin haberler bulunduğunu belirtti. 
     Konuyla ilgili olarak CHP Genel Merkezi'nden yapılan açıklamaya rağmen gazetelerde bugün benzer haberlerin yer aldığını ifade eden Baykal'ın açıklaması şöyle 
     ''Haberlerde sözü edilen olay bütün unsurları ile gerçek dışıdır. Ne 253 milyarlık bir hesabım vardır ne de kriz öncesinde dövize çevrilmiştir. 
     Söz konusu hesap, İş Bankası'nda 49 milyar liralık bir tasarruf hesabıdır. İş Yatırım Menkul Değerler A.Ş tarafından, konuya ilişkin haberin yer aldığı gazetelerin yönetimine resmi açıklama gönderilmiştir.'' 
     Baykal, yazılı açıklamasına, İş Yatırım Menkul Değerler'in gazetelere gönderdiği resmi açıklamaya da yer verdi. Açıklamada, Deniz Baykal'ın hesabında Şubat ayı süresince herhangi bir hareket gerçekleşmediğini bildirildi. 
     







</TEXT>
</DOC>
