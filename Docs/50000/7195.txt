<DOC>
<DOCNO> 7195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/son/sondun07.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü rapçi Eminem silah bulundurmakla suçlanıyor 
</HEADLINE>
<TEXT>

     Grammy ödülüne 4 dalda aday gösterilen rap yıldızı Eminem, gizli silah bulundurmakla suçlandı. 
     Gerçek adı Marshall Mathers III olan sanatçı, cinayete teşebbüsle suçlanıyor ve mahkum olması durumunda 5 yıla kadar hapis cezası alabilecek. 
     Eminem'e yönelik suçlama, Haziran ayında Detroit bölgesindeki Hot Rocks adlı gece kulubünde meydana gelen olay üzerine yapıldı. Gece kulübünde bir kişinin karısı Kimberley Mathers'ı öptüğünü gören sanatçı boş silahını çıkartmış ve kavga etmişti. Görgü tanıkları 28 yaşındaki Eminem'in kavga ettiği kişiyi ölümle tehdit ettiğini belirtmişlerdi. Macomb İlçe Mahkemesi'nde 10 Nisan günü mahkemeye çıkacak olan sanatçının avukatlarının hafif suçtan gözaltına alınması talebinde bulundukları kaydedildi. Sanatçının, Ekim ayında silah taşıma izni için başvuruda bulunduğu ancak istenen güvenlik kursuna katılmadığı kaydedildi. Homoseksüel ve kadın düşmanı olmakla suçlanan ünlü rapçi, ünlü eşcinsel pop yıldızı Elton John ile birlikte 21 Şubat'taki Grammy müzik ödülleri töreninde şarkı söyleyecek. 




</TEXT>
</DOC>
