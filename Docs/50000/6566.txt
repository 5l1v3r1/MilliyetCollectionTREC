<DOC>
<DOCNO> 6566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/yazar/toker.html </URL>
<DATE> 2001/02/11/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Bırakın, "Şu CHP"yi 
</HEADLINE>
<TEXT>

     Hangi CHP'dir, bırakılacak "Şu CHP" 
     Elbette ki, "Bugünkü CHP". 
     1973'teki "Cumhurbaşkanı seçimi krizi" sırasında çare olarak Cevdet Sunay'ın görev süresinin uzatılması teşebbüsüne İsmet İnönü Senato kürsüsünden karşı çıkmıştı. Sorduğu basit bir sual vardı "Ne yapacak, görev süresi uzatılırsa " Cevabı aynı basitlikteydi "Ne yapmışsa, onu yapacak". 
     Teşebbüs suya düşmüştü. 
     İsmet Paşanın, Sunay'ın şahsı ile bir alıp veremediği yoktu. Orgeneral Sunay, Başbakan İnönü'nün güvenilir Genelkurmay Başkanı olmuştu. 22 Şubat olaylarından sonra devrin Cumhurbaşkanı Gürsel, Başbakan İnönü'den Genelkurmay Başkanını değiştirmesini ısrarla istediğinde İsmet Paşa bunu kesinlikle reddetmiş, Sunay'a sahip çıkmıştı. Ama Cumhurbaşkanı olarak Sunay'ın süresini uzatmak ona orada "yaptıkları"nı "yeniden yapma"nın imkanını tanımak demekti ki İsmet Paşa buna karşıydı. 
     Ne yapmıştır, CHP Genel Başkanı olarak Deniz Baykal 
     Koca partiyi - tarihinde ilk defa - barajın altında bırakmıştır. Eğer CHP'yi tekrar Baykal'ın sultasına sokan Kurultay'da İsmet Paşanın vaktiyle Senato kürsüsünden sorduğu gibi "Ne yapacak, yeniden Genel Başkan seçilirse " suali sorulsaydı onun cevabı öteki kadar basit olacaktı "Ne yapmışsa, onu yapacak". 
     Zaten görülen, odur. Partinin asıl gücünü oluşturan tarihi kökenini ve ideallerini dejenere de ederek.. 
     
Yeni ses, yeni nefes      Türkiye'nin siyaset hayatında bugün şiddetle hissedilen ihtiyaç şu veya bu partinin şu veya bu "metamorfoz şekil değişimi"ne uğraması değildir. Bunların birbirlerinden, esas itibariyle pek farkları da yoktur. Mesut Yılmaz ile Tansu Çiller "parti yönetme sanatı" bakımından birbirlerine hayrandırlar. Deniz Baykal, DSP liderine o alanda ne kadar gıpta ettiğini saklamamaktadır ve kendi CHP'sini tam "Ecevit modeli"ne oturtabilirse idealine kavuşmuş olacaktır. Herkes biliyor ki Devlet Bahçeli bugün istese, "hazır transferler" ile sayıca Parlamentonun 1. partisi olabilir. Fakat o, statükonun sürmesi taraftarıdır ve mevcut ortamda ilerlemeyi, partisini konsolide etmeyi yeğlemektedir. FP'nin başında Demokles'in kılıçı bulunmasa Erbakan'ın "demir el"i kendini çok daha etkili tarzda hissettirecektir. 
     Bütün bunlar bugünkü siyaset mekanizması içinde lider - milletvekili çıkar hesaplarının her şeyin üstünde tutulmasının sonuçudur. Aday listelerinde milletvekilliği liderin iki dudağı arasında kaldıkça kimseden kamikaze olmasını kolay kolay bekleyemezsiniz, hatta isteyemezsiniz. 
     Bunun, gene demokrasinin usulleriyle değişmesi artık Türkiye'de ancak kamuoyunu harekete geçirecek yeni bir siyasi cereyan, yeni ses ve yeni nefesle kabildir. Bunun için Türkiye'de ortam belki hiç bir zaman bu derece müsait olmamıştır. 
     Belki de bundan, bazı ayak sesleri işitiliyor. 
     





"Sonra yol olur" 


KİT'ler ve fonlar 


Sen bizi anlayamazsın 


Ortadoğu’da barış daha çok uzak ama... 


Yurttaş Nazım 


"Sir" oynadı, ama "nasıl " 


15 bin kitapçı iflasın eşiğinde 


Şanzelize bir örnek 


Türk "Kelekom" 


Çocukluğun öğrettikleri 


"İtina ile aslan terbiye edilir .." 


Nazım Yılı 


Acılı 10'uncu madde 


Bizim borsa daha ne kadar düşer 


Bırakın, "Şu CHP"yi 


"Hiç"in "Azab - ı Mukaddes"i Neyzen Tevfik 


</TEXT>
</DOC>
