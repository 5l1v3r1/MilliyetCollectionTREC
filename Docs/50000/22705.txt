<DOC>
<DOCNO> 22705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/siyaset/siy06.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
RTÜK tasarısı Genel Kurul’da 
</HEADLINE>
<TEXT>

Mafya ve tarikat sermayesinin önünü tıkayan yasa tasarısı bugün görüşülecek 
     ANKARA Milliyet 

     Medya sahipliğinde şeffaflık öngören hükümleriyle sektörde ağırlık kazanmaya çalışan mafya ve tarikat sermayesinin önünü tıkayan RTÜK yasa tasarısı TBMM Genel Kurulu’nun gündemine alındı. 
     Hükümet ortakları, tasarının Genel Kurul gündeminin ön sırasına alınmasına ilişkin önerilerini dün TBMM Danışma Kurulu’na getirdiler. Muhalefetin karşı çıkması üzerine Danışma Kurulu’nda anlaşma sağlanamaması üzerine iktidar partilerinin grup önerisi Genel Kurul’da kabul edildi. Böylece RTÜK yasa tasarısı bugün Genel Kurul’da görüşülecek. Bugün 14.00 - 20.00 saatleri arasında çalışacak olan Genel Kurul, yarın RTÜK tasarısı yasalaşana kadar açık kalacak. 
     
Beyaz cam şeffaflaşıyor      Tasarı Genel Kurul’da değişikliğe uğramadan geçerse yayın kuruluşlarının arkasındaki gizli sermaye ortaya çıkacak. 
     Tasarı, "gerçek ve tüzel kişilerle gazete sahibi olanların radyo ve televizyonlarda yüzde 20’den fazla hisse sahibi olamayacakları" hükmünün kaldırılmasını öngörüyor. Tasarı yasalaşırsa, özel radyo ve televizyon kuruluşlarının hisseleri "nama" yazılı olacak. Yıllık ortalama izlenme veya dinlenme oranı yüzde 25’i geçen bir televizyon veya radyo kuruluşunda gerçek veya tüzel bir kişinin ya da sermaye grubunun payı yüzde 50’yi geçemeyecek. 
     



 SİYASET 




















</TEXT>
</DOC>
