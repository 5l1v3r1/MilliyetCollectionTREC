<DOC>
<DOCNO> 1313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/spor/spo04.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı hayranlığı var’ 
</HEADLINE>
<TEXT>

Sergen, "Nouma’nın yaptıklarının binde birini yapsaydım beni tefe tutarlardı" dedi 
     

"Ayrıcalık tanınıyor"      TRABZONSPOR’un yıldızı, ikinci yarıya hazırlanırken, ilginç açıklamalar yaptı. Sergen, "Türkiye’de yabancı hayranlığı var. Onlara ayrıcalık tanınıyor. Hataları affediliyor, küçük başarıları büyütülüyor. Ama bize karşı bunun tersi bir tutum var. Nouma’nın yaptıklarının binde birini yapsaydım beni tefe tutarlardı" ifadelerini kullandı. n ERGUN ATA 
     
"Evlenmeyi düşünüyorum"      EVLENMEYİ düşündüğünü vurgulayan Sergen, "Kız arkadaşımla 5 - 6 aydır beraberim. İlişkimiz ciddi" dedi. Trabzon’da mutlu olduğunu belirten Sergen, "Gönlüm burada devam etmekten yana. Eski yönetim bonservisini alabileceğini söylemişti. Ben de kalabileceğimi söyledim. Yeni yönetim aynı teklifle gelirse, kararım geçerli" diye konuştu. 
     
"Pişman değilim"      AVRUPA Futbol Şampiyonası’nda Teknik Direktör Mustafa Denizli için söylediği sözlerden pişmanlık duymadığını vurgulayan Sergen, "Sözlerimin yine arkasındayım. Benim en büyük sıkıntım, söylemediğim halde ağzımdan yazılanlar. Örneğin Mehmet Ali Yılmaz’ı seviyorum. Ama kongre öncesinde herhangi bir yorum yapmamıştım" açıklamasını yaptı. 
     
OKTAY moral verdi      Kampa katıldı, büyük destek aldı 
     TRABZON’UN kampına Oktay’ın da katılması yüzleri güldürdü. Milli futbolcunun, UEFA’nın geçici lisansı ile yeniden Bordo - Mavili takıma dönmesi ve dün ilk antrenmanına çıkması sevinç yarattı. Sadi Tekelioğlu, "Oktay’ın gelişiyle moralimiz yükseldi. Yönetim, onun takıma katılımını sağlayarak, sorumluluğumuzu artırdı" dedi. 
     OKTAY ise Trabzonspor camiasına yabancı olmadığını ifade etti. Yıldız golcü, "Beklentilerin büyük olduğunu biliyorum. Bunlara en iyi şekilde karşılık vereceğim" diye konuştu. Kaptan Hami de, "Oktay’ın kendine güveni gelmiş, morali yükselmiş. En büyük destekçisi benim, onunla çok iyi işler yapacağız" ifadesini kullandı. 
     
Önce takıma      TRABZONSPOR’DA ödemelerde öncelik futbolculara verilecek. Özkan Sümer başkanlığındaki yönetim kurulu, yaptığı toplantıda futbolcuların alacağı 1 trilyon 750 milyar liranın en kısa sürede ödenmesi için diğer tüm borç ve giderleri erteleme kararı aldı. 
     
Hami sorunu      KAPTAN Hami’nin, eski hocası Giray Bulak hakkındaki sert açıklamalarına Sadi Tekelioğlu tepki gösterdi. Hami, "Bulak’ın planları tutsaydı, şu anda Trabzon’da olmayacaktım. Samimi davranmadı. Benimle kavga ederken, kamuoyuna barışık olduğumuz mesajlarını yaydı. Yasak olduğu için düşüncelerimizi açıklayamadık" dedi. Tekelioğlu ise "Herkesi eski yönetim ve teknik kadro hakkında konuşmamaları için uyarmıştım. Yanlış davrandı" ifadelerini kullandı. 
     
Tatsızlık      Trabzonspor’un Antalya kampında tatsızlıklar yaşandı. Akşamki idmanda birbirlerine sert giren Murat ve Zafer daha sonra birbirlerini tekmelediler. Araya giren Sadi Tekelioğlu, oyuncuları yatıştırdı. Kafile Başkanı ve Futbol Şube Sorumlusu Serdar Bali’nin halası Naide Keskin, Ankara’da vefat etti. Bali bu sabah, cenazeye katılmak üzere Ankara’ya gidecek. 
     
Yeniden doğdum’      TRABZONSPOR’DAKİ değişim "futbolu bile bırakmayı düşünen" Nesim’in yeniden doğmasını sağladı. Nesim "Belki, Dünya’da bu kadar basit nedenden dolayı kadro dışı bırakılan tek futbolcu benim. Kimden, ne için özür dileyeceğimi bilemiyordum. Moralim bozulmuştu. Futbolu bırakmayı düşünüyordum. Yeni yönetim ve teknik kadro beni çağırınca çocuklar gibi sevindim" dedi. 
     


 SPOR 




























</TEXT>
</DOC>
