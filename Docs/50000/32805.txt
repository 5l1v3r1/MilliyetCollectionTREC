<DOC>
<DOCNO> 32805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/yasam/ayas.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Batı’nın da yobazı’ var 
</HEADLINE>
<TEXT>

AB üyesi Avusturya’nın aşırı sağcı partisi, kadınlara tacizden kurtulmanın yolunu gösterdi Uzun etek ve kapalı giysiler 
     DIŞ HABERLER SERVİSİ 

     Avusturya’da manevi liderliğini Jörg Haider’in yaptığı aşırı sağcı Özgürlükler Partisi, şok bir açıklama ile yobazlığın’ da evrensel olduğunu kanıtladı. 
     Ülkenin ikinci büyük kenti Graz’ın Özgürlükler Partili aşırı sağcı Belediye Başkan Yardımcısı Peter Weinmeister, imzalı bir broşür yayımlayarak kadınlara uzun ve kapalı giysiler giymeleri çağrısında bulundu ve ancak bu yolla cinsel tacizden kurtulabileceklerini savundu. 
     Graz’daki bütün evlere dağıtılan broşürde, kadınların açık giyindiği sıcak yaz aylarında cinsel taciz vakalarının arttığına işaret edilerek, Kadınlar yaz boyunca çok açık saçık giyinerek tacizcilere davetiye çıkarmamalı’ dendi. 
     
Sol’dan tokat gibi yanıt      Broşüre ilk tepki, aşırı sağın tam karşısında yer alan solcu Yeşiller Partisi sözcüsü Ediht Zitz’den geldi. Zitz, Bu, cinsel taciz kurbanlarına atılmış inanılması güç bir tokattır. Kadınların giyimleriyle cinsel tacizi önleyebilecekleri savı geçen yüzyıla aittir’ dedi. 
     Sosyal Demokratlar’ın bölge temsilcisi Elke Edlinger de, broşürü görünce şoke olduğunu’ söyleyerek, Kadınlar, mini eteğin erkekler tarafından davetiye kabul edildiğini mi kabul etmeliler ’ diye sordu. 
     



 YAŞAM 






















</TEXT>
</DOC>
