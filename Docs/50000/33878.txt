<DOC>
<DOCNO> 33878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/magazin/mag01.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hande, saf ve dengesiz biri’ 
</HEADLINE>
<TEXT>

Çalışma arkadaşları, dostları ve ailesi onu çok seviyor uyumlu, neşeli ve çok güzel buluyor... Ancak tüm yakınları bir noktada birleşiyor Çok saf ve bir anı diğerine uymuyor’ İşte en yakınlarından Hande Ataizi... 
     BİRSEN ALTUNTAŞ 

     Estetikçisi Onur Erol 
     Bana ihtiyacı kalmadı ’ 
     "Akıllı hasta grubundan, problemsiz. Şimdiye kadar yaptırdığı estetikler çok akıllıcaydı, kendisine yakıştı. Arada bir insanın küçük rötuslara ihtiyacı olur ama Hande için şu andaki fiziği çok ideal, yeni bir şeye gerek yok" 
     
     Makyözü Meltem Yüksekbaş 
     Burun, makyaj tamam 
     "Hande’nin makyajı ortalama 1 saate yakın sürüyor. Onunla makyaj sloganımız burun tamam, makyaj tamam. Çünkü en çok burun kenarlarına gölge yapılmasına bayılıyor, böylece burnu daha şekilli ve ince duruyor. Ayrıca yüzündeki kemik çıkıntılarına çok önem verir" 
     
     Giyim Danışmanı Hülya Kaan 
     Dedikodu yapar’ 
     "Ne giyerse giysin kadınlığı ön plana çıksın istediği için uzun etek, önü kapalı tişört, çok düz ayakkabı giymez. Her şeyin enteresanını sever. Dakikası dakikasına uymaz. Günü gününe yaşadığı için başına neler getireceğini hesaplayamaz. Başına gelenler saflığındandır. Danışır, haklısın’ der ama ama yine kafasındakini yapar. Her şeyini anlatır. Komik, tatlı dedikodular yapar. Söz verdiği şeylere yetişemez." 
     
     Rol arkadaşı Cem Davran 
     İnsanı yarı yolda bırakır’ 
     "Hiperaktif ve dengesizdir. Söz verir yapmaz, insanı yarı yolda bırakır. Ayrıca yeteneğini akıllıca kullanamıyor, sürekli yönlendirilmeye ihtiyacı var. Onda bir şeytan tüyü var." 
     
     Ansı Elagöz Program koordinatörü 
     Provalarını aksatmaz’ 
     "Demet Şener ve Ebru Şallı’yı Dekolte’nin provasına bile gönderemezdik. Hande öyle değil, birkaç saat sürse bile provalarına katılır. Mini etek giymesini öneriyorsak hiç karşı çıkmadan giyer. Kuliste bol su ister. Kızmaz, küfretmez" 
     
     Annesi Nermin Çelen 
     Kuralıyla oynadı kazandı’ 
     "Kızım, çok güçlü bir yapıya sahip. Şöhret olmayı haketti çünkü oyunu kurallarıyla oynadı. Eleştirmiyorum ama önerilerim oluyor. Tüm yaptıkları, fotoğrafları onun için bir imaj." 
     
     Fotoğrafçısı Nihat Odabaşı 
     İnsanı yarı yolda bırakır’ 
     "Hande, güzel, seksi, yetenekli bir kadın ama enerjisini doğru kullanılamıyor, işine yeterince konsantre olamıyor. Birden ateşleniyor, çevresini bombardımana tutuyor sonra ortadan kayboluyor. Kendisini boşa heba ettiğini düşünüyorum." 
     
     Eski fotoğrafçısı Erol Atar 
     Bana borcu var ’ 
     "Benim fotoğraflarımla şöhreti yakaladı. Çektiğim fotoğraflar içinde en çok at üstünde olanları beğeniyorum, seksi ve doğaldı. O, yeni neslin en güzel kadınlarından biri. Vücudu hatasız, minik arızalarını düzeltirdi. Ancak ondaki eksik yan, güzelliğini zekasıyla birleştirememesi. Bana borcu olduğu için arayamıyor." 
     
     Kuaförü Sadık Bekar 
     Kaynağa bayılıyor’ 
     "Saçı çok kısa olduğu için önceki yıl 40 santim kaynak yaptık. Kaynaktan vazgeçemiyor. Benim için çok iyi bir müşteridir, hiç borç bırakmaz, yanımdakilere 10-15 milyon bahşiş verir, çok neşelidir." 
     



 MAGAZİN 












</TEXT>
</DOC>
