<DOC>
<DOCNO> 45077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/son/soneko12.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapanan şirket sayısında yüzde 15 artış... 
</HEADLINE>
<TEXT>

     Türkiye Odalar ve Borsalar Birliği TOBB , 2001 yılının 9 aylık döneminde kurulan şirket ve kişilere ait ticari kuruluş sayısında geçen yılın aynı dönemine göre yüzde 9.26 azalış olduğunu açıkladı. 
     TOBB, 2001 yılının dokuz aylık döneminde kurulan kapanan ve şirketler ile ilgili istatistiklerini açıkladı. 
     Türkiye Ticaret Sicil Gazetesi'ne gelen bilgiler doğrultusunda hazırlanan istatistiklere göre, bu yıl Ocak-Eylül döneminde kurulan şirket ve kişilere ait ticari kuruluşlar sayısında yüzde 9.26 azalış olurken, kapanan şirket ve kişilere ait ticari kuruluş sayısında ise yüzde 15 artış gözlendi. 
     Söz konusu dönemde kurulan şirket ve kişilere ait ticari kuruluş sayısı 36 bin 765 olurken, 2000 yılının aynı döneminde kurulan şirket ve kişilere ait ticari kuruluş sayısı 40 bin 519 olmuştu. 
     2001 yılı Ocak-Eylül döneminde 20 bin 88 şirket ve kişilere ait 
     ticari kuruluş kapanırken, 2000 yılında 17 bin 526 şirket ve kişilere ait ticari kuruluş faaliyetine son vermişti. 
     TOBB'un açıklamasında, ''Eylül ayında kapanan ve kurulan şirket ile kişilere ait ticari kuruluşların sayılarındaki bilgiler, ekonomik krizin derinleştiğini gösteriyor'' ifadesi kullanılırken, Eylül 2001'de kurulan şirket ve kişilere ait ticari kuruluş sayısında azalış 
     oranının yüzde 19'a yükseldiğine, kapanan şirket ve kişilere ait ticari kuruluşlardaki artış oranının ise yüzde 37'ye yükseldiğine dikkat çekildi. 
     Bu yıl Ocak-Eylül döneminde kurulan anonim şirket sayısı bin 729 olurken, bu sayı geçen yıl 2 bin 711 olarak gerçekleşmişti. 
     Aynı dönemde tasfiye edilen anonim şirketi sayısı geçen yıl 602 iken bu yıl 790, kapanan anonim şirketlerde geçen yıl 398 iken bu yıl 381 oldu. 
     Kurulan limited şirket sayısı geçen yıl 20 bin 768 iken bu yıl aynı dönemde 20 bin 433'e gerilerken, tasfiye edilen limited şirket sayısı geçen yıl 4 bin 190'dan 4 bin 125'e gerilerken, kapanan şirket sayısı da bin 4'den 2 bin 169'a yükseldi. 
     Ocak-Eylül döneminde kurulan kollektif şirket sayısı 74, kapanan kollektif şirket sayısı ise 271 olarak gerçekleşirken, geçen yıl kapanan kollektif şirket sayısı 65, kapanan şirket sayısı ise 177 olmuştu. 
     Kurulan komandit şirket sayısı geçen yıl bir iken bu yıl aynı dönemde 5, kapanan komandit şirket sayısı da geçen yıl 14 iken bu yıl 24'e yükselirken, gerçek kişiler tarafından kurulan şirket sayısı geçen yıl 16 bin 974 iken bu yıl aynı dönemde 14 bin 524'e, kapananlar ise 10 bin 611 iken bu yıl 12 bin 328'e yükseldi. 
     Eylül ayında ise geçen yıl kurulan anonim şirket sayısı 278 iken, bu yıl 145 oldu. Tasfiye edilen anonim şirket sayısı geçen yıl 67, bu yıl 88, kapanan şirket sayısı da 54 iken, bu yıl 38 oldu. 
     Eylül ayında kurulan limited şirket sayısı 1885, tasfiye edilen 408, kapanan şirket 161 olurken, geçen yıl aynı dönemde kurulan 
     limited şirket sayısı 2 bin 202, tasfiye edilen şirket 379, kapanan şirket sayısı 133 olmuştu. 
     Aynı ayda kurulan kollektif şirket sayısı 7, kapanan şirket sayısı 27 olarak gerçekleşirken, geçen yıl bu rakamlar 8 ve 16 olarak 
     gerçekleşmişti. 
     Bu yıl Eylül ayında 1 tane komandit şirket kapanırken, gerçek kişiler tarafından 1498 şirket kurulurken, 1234 şirket de kapandı. 
     Geçen yıl ise gerçek kişiler tarafından kurulan şirket sayısı 1860, kapanan şirket sayısı ise 780 olmuştu. 
     






</TEXT>
</DOC>
