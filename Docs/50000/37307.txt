<DOC>
<DOCNO> 37307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/son/sontur25.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller asansörde mahsur kaldı 
</HEADLINE>
<TEXT>

     DYP Genel Başkanı Tansu Çiller, bugün parti genel merkezinde düzenlediği basın toplantısına katılmak için bindiği asansörde yaklaşık 5 dakika mahsur kaldı. 
     Tansu Çiller, makam odasının bulunduğu kattan, basın açıklamasının yapılacağı zemin kata asansörle indi. 
     Ancak asansör kapı hizasında durmayıp zemine oturunca kapı açılmadı. Bunun üzerine parti görevlileri, müdahale ederek asansördeki arızayı gidermeye çalıştılar. 
     Sıcaklıktan dolayı asansöre hava girişini sağlamak amacıyla Çiller'in korumaları asansör camını tabancalarını kullanarak kırdılar. Yaklaşık 5 dakika süren çabadan sonra asansör mekanik olarak yukarı çekildi ve Tansu Çiller'in çıkması mümkün oldu. 
     Çiller, asansörden çıkışta ''Türkiye krizden kurtulamıyor, bir de asansör krizi çıktı'' diyerek espri yaptı. 
     







</TEXT>
</DOC>
