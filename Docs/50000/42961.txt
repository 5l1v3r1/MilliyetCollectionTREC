<DOC>
<DOCNO> 42961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/yazar/akyol.html </URL>
<DATE> 2001/09/19/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Üniversiteye bak 
</HEADLINE>
<TEXT>

     İSTANBUL Üniversitesi'nde Rektör Kemal Alemdaroğlu, şimdi de Prof. Bülent Tanör'ü "üniversite öğretim üyeliğinden çıkarmak" istiyor 
     Ne için TÜSİAD'a "Demokratik Standartların Yükseltilmesi" konulu bilimsel raporu hazırladığı için 
     YÖK Yasası'nın 36. maddesine göre, öğretim üyeleri, "telif hakları hariç... başka yerlerde ücretli veya ücretsiz, resmi veya özel başkaca herhangi bir iş göremezler, ek görev yapamazlar, serbest meslek icra edemezler." 
     Demek ki, telif ücretiyle yapabilirler. 
     Prof. Tanör'ün yaptığı şey, daha önce yine TÜSİAD için Kemal Gürüz'ün de yaptığı gibi, telif karşılığı bilimsel bir rapor yazmaktan ibarettir. 
     TÜSİAD bünyesinde "iş görmüş, ek görev yapmış, serbest meslek icra etmiş" değildir 
     TÜSİAD böyle araştırmayı üniversiteden değil, "telif" karşılığı Tanör'ün kendisinden istediği için konunun "döner sermaye" ile de ilgisi yok 
     
     REKTÖRÜN kurduğu iki komisyon bu hukuki gerçeği tespit etmiş. 
     Buna rağmen, Rektör Alemdaroğlu, YÖK'e yazı göndererek Bülent Tanör'ün "öğretim üyeliği mesleğinden atılmasını" istiyor 
     Tanör'ün Rektörlük soruşturmasına karşı yaptığı savunmayı okudum. Hukuken en ufak bir tartışmayı gerektirmeyecek kadar haklı 
     Prof. Tanör'ün suçu, tıpkı 1994'te Kemal Gürüz ve arkadaşlarının yine TÜSİAD için, yine telif ücretiyle hazırladığı "Türkiye'de ve Dünyada Yüksek Öğretim Bilim ve Teknoloji" adlı rapor gibi, ama konusu demokrasi olan bir rapor hazırlamak 
     YÖK Genel Kurulu, Tanör'ün savunmasını aldıktan sonra, 26 Eylül'de karar verecek 
     Bakalım Kemal Gürüz'ün oyu ne olacak Kendisine karşı mı, tam bir dayanışma içinde olduğu Alemdaroğlu'na karşı mı 
     YÖK bu defa bilime sahip çıkma cesaretini gösterirse, eski "meslekten atma" kararlarını da gözden geçirmelidir. 
     
     PROF. TANÖR savunma ifadesinde diyor ki 
     "Bu soruşturma, hakkımda açılan diğer soruşturmalar gibi, despotizm heveslerine karşı durmamın bir sonucudur. Ayrıca Türkiye'nin en büyük fikri değeri olan Atatürkçülük ya da Kemalizmin kişisel keyfilik ve despotizm heveslilerinin elinde bir kalkan olmasına da her zaman karşı çıktım, bundan sonra da karşı çıkacağım..." 
     Tanör sosyal bilimlerde en donanımlı Kemalist akedemisyenlerden biridir. Ama, üniversitede bir defa ideolojik kıstaslar egemen olursa ve YÖK gibi "hiyerarşik, aşırı merkeziyetçi" bir sistem kurulursa, bu iki tarafı keskin kılıcın nasıl işleyeceği kestirilemiyor. 
     Ve 1933'ten beri öğretim üyesi tasfiye eden Türkiye, üniversite kurumunu bir türlü istikrara, iç huzura kavuşturamıyor. 
     Üniversite problemimizin temelindeki faktör, öğretim üyelerinin dünya görüşü değil, "üniversite iktidarı"nın keyfi olarak kullanabileceği güç ve yetkilere sahip olmasıdır Akademik hürriyetlere özen göstermemektir 
     Dün Alev Erkilet'i kesen kılıç, şimdi Prof. Tanör'e yönelmiş durumda... 
     Bakalım YÖK üyeleri "kılıçsız", Batı standartlarına uygun bir üniversite kavramına sahip çıkacaklar mı 
     
     







Üniversiteye bak 


Evangelistler... 


Yücelen'in önerisi 


Terörle mücadelede topu taça atmak 


Asimetrik tehdit 


Ecevit gelmesin ’ 


Pazarcı öğretmenler 


Zor dönemlerde başarılı toplantı 


Bana yasak, sana da yasak 


Ne haçlı seferi, ne cihad... 


Allah’ın parmağı yok ki.. 


Açığa satış yapmak... 


Terör, terörist, iki yüzlülük ve çifte standart 


"Avrupa, Avrupa duy sesimizi " 


Edirne İstanbul’un arka bahçesi 


</TEXT>
</DOC>
