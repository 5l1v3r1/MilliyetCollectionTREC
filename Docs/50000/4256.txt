<DOC>
<DOCNO> 4256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/astro/index.html </URL>
<DATE> 2001/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Mars hüküm sürüyor 
</HEADLINE>
<TEXT>

Birkaç gündür sözünü ettiğimiz Mars-Uranüs karesi bugün öğle saatlerinde kesinleşiyor. Beklenmedik gelişmeler, enerjinin ani boşalımı, başkaldırılar ve kazalara yol açabilecek terslikler bu açı altında belirgin hale gelir. Kimi zaman bu teknoloji ve ulaşım kazaları ile de beraber ele alınır. Bu aralar hiç değilse biraz daha dikkatli olmak faydalı olabilir. Bugün Ay, Balık burcunda ve günün bu gergin havasına bulanıklık, hassaslık ve kolay dağılan ilgiler getirmekte. Balıklar için duygusal konular özel önem taşırken, kişisel girişimlerde bulunabilirler. Buna karşın Başakların ortaya çıkabilecek aksiliklere karşı çok daha önlemci olmaları gerekebilir. Bu hafta sonu ülkemiz açısından da önem taşımakta. Güneş’in Neptün’le birleşmesi ve Balık burcundan geçen Ay yönetime, hükümete ilişkin yeni gelişmelere işaret ediyor. Geçtiğimiz günlerde oluşan yeniay parasal konular ve ekonomi alanında değişikliklere işaret edebilir. Bugün duygusal enerjimizi yönlendirmekte zorluk çekebiliriz zira Ay’ın az açı yapması böyle bir bekleme ve hazırlanma dönemine işaret ediyor. Kuşkusuz Mars - Uranüs karesi ilişkilerimizde ani kopmalar ya da isyan diye nitelendirebileceğimiz çatışmaları da gösteriyor ama neyse ki Venüs ve Satürn arasındaki rahat açı eğer sorumluluklarımıza sahip çıkar ve gerçekçi davranabilirsek, karşılıklı anlayışın kazanabileceğini anlatmakta. Bugün için önerimiz değişik alternatiflerin ve sürprizlerin yaşanabileceği bir günde daha esnek ve toleranslı olmaya çalışmanız olacak. Duygusal konularda her şey biraz daha belirsizleşirken, tedirginlik duyabilir ve ani kararlarla önemli değişiklikler yapmak isteyebilirsiniz. Bununla birlikte şartların böylesine hızlı değiştiği günlerde şaşırmak ve karar verememek başlıca probleminiz olabilir. Kaygan zemin üstünde yürümek gibi adımlarınızı önlemci atmalısınız. 

            Faks 287 74 37 
      





BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
