<DOC>
<DOCNO> 15504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/spor/spo15.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
HABER TURU 
</HEADLINE>
<TEXT>

Değişik kadro      MİLLİ Takım Teknik Direktörü Şenol Güneş, Ukranya ile 24 Nisan’da Gaziantep’te yapılacak özel maçta şans veremediği oyuncuları sahaya sürecek. Sergen ile Oktay’ı da kadroya alacak Güneş, Galatasaray’dan oyuncu çağırmayacak. Güneş’in bu kararında Hagi’nin jübilesinin de aynı tarihe rastlaması etkili oldu. 
     
Eskiye dönüş      CEMAL ERSEN 

     BAKAN Fikret Ünlü’nün önerisiyle bazı stadlarda kaldırılan tel örgüler, Denizli - Fenerbahçe maçındaki olaylar nedeniyle yeniden gündeme geldi. İçişleri Bakanlığı’nın gelecek sezondan itibaren eski uygulamaya dönülmesini isteyeceği bildirildi. 
     
İlginç itiraf      FATİH Terim’in, Fiorentina’yı çalıştırdığı dönemde UEFA Kupası’nda Tirol ile oynadığı maçı yöneten ve tecrübeli hocayı saha dışına çıkaran hakem Orhan Erdemir, hata yaptığını kabul etti. Erdemir, "Bunu bir iş kazası olarak yorumluyorum. Genç yaşta çok önemli ders aldık" ifadelerini kullandı. 
     
Real rahat      GALATASARAY’IN Şampiyonlar Ligi’nde çeyrek finalindeki rakibi Real Madrid, İspanya Ligi’nin bitimine dokuz hafta kala sekiz puan farka ulaştı. Dört yıldır şampiyonluk hasreti çeken Real’de moraller de düzeldi. 
     
Gol rekoru      2002 Dünya Kupası Okyanusya eleme birinci turunda Avustralya, Tonga’yı 22 - 0 yenerek tarihe geçti. Milli maçlarda bundan önceki rekor Bhutan’ı 20 - 0 yenen Çin’e aitti. 
     
Boksörün ölümü      AFGAN asıllı Avustralyalı boksör Ahmad Popal, maçta başına aldığı darbe nedeniyle kaldırıldığı hastanede, ancak üç gün yaşatılabildi. 29 yaşındaki Popal, tüm çabalara rağmen kurtarılamadı. 
     
Almanya şoku      TENİSTE Davis Kupası çeyrek finalinde favori Almanya, Hollanda’ya 4-1 yenilerek elendi. Diğer maçlarda İsveç, Rusya’yı 4-1, Fransa İsviçre’yi 3-2, Avustralya, Brezilya’yı 3-1 mağlup ettiler. 
     
Roma battı      İTALYA Ligi’nde dün oynanan maçta Fiorentina, lider Roma’yı 3 - 1 yenerek sürpriz yaptı, 33 puanla 9. sıraya yükseldi. Floransa’daki maçta ev sahibi takımın gollerini Chiesa 2 ve Candela kaydederken, Roma’nın golü Emerson’dan geldi. Roma 58 puanla liderliğini sürdürdü. 
     


 SPOR 






























</TEXT>
</DOC>
