<DOC>
<DOCNO> 25833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/son/sontur33.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Miting nedeniyle yarın Şişli'de bu yollar kapalı... 
</HEADLINE>
<TEXT>

     Emlak Bankası çalışanlarının yarın Şişli Abide-i Hürriyet Meydanı'nda düzenleyeceği miting nedeniyle meydan ile çevresindeki çok sayıda cadde ve sokak araç trafiğine kapatılacak. 
     Emniyet Müdürlüğü'nden yapılan yazılı açıklamada, Şişli Abide-i Hürriyet Meydanı'nda 9 Haziran 2001 Cumartesi günü, 12-13.30 saatleri arasında, Emlak Bankası çalışanları tarafından bir miting düzenleneceği hatırlatıldı. 
     Miting nedeniyle sabah saat 10.00'dan dağılıma kadar, Darülaceze,Piyalepaşa, Çağlayan Vatan, Kağıthane, Dr. Cemil Bengü, İzzetpaşa, Abide-i Hürriyet, 28 Nisan, Halide Edip Adıvar ve Fevzi Çakmak caddeleri ile Feriköy Kasap, Akar, Eğitim, Ayazma, Gürün, Fırın Arkası, 1. Fırın Aralığı, Çınar, Egemen, Yurt, Kanarya, Zafer, Yavuz, Avcılar, Yeniyol sokakları ve Çağlayan top sahasının yanının araç trafiğine kapatılacağı bildirildi. 
     Ayrıca, Çağlayan ve Kasımpaşa'dan Piyalepaşa Bulvarı'na katılım, Piyalepaşa Bulvarı'ndan, D-100 karayolundan Çağlayan'a katılım, D-100'den Kasımpaşa katılımı, Vatan Caddesi Çağlayan çıkışı, Kuştepe ışıklar, Hürriyettepe ışıklar, Kağıthane Caddesi'nden Çağlayan'a çıkış, Okmeydanı kavşağı ile TEM'den Darülaceze Caddesi'ne geliş, Piyalepaşa ve Perpa Darülaceze gelişleri, Şişli'den Çağlayan'a geliş, Gürsel Mahallesi gelişi, Halide Edip Adıvar Caddesi Şişli gelişinin de trafiğe kapalı tutulacağı kaydedildi. Açıklamada, sürücülerin, sözü edilen saatler arasında alternatif güzergahları kullanmaları istendi. 







</TEXT>
</DOC>
