<DOC>
<DOCNO> 38904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/yasam/yas03.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsan-hayvan’ için düğmeye basılmış 
</HEADLINE>
<TEXT>

İnsan DNA’sıyla hayvanınkini birleştiren bilim adamları, insan-hayvanlar’ üretmenin ilk adımını 1996’da atmış 
     DIŞ HABERLER SERVİSİ 

     İnsan ve hayvan DNA’larının laboratuvar ortamında birleştirilerek yeni canlıların yaratılması düşüncesi, bilimkurgu öykülerinin favori konularıdır. 
     Ancak 1996’dan bu yana ABD’deki Massachussettes Üniversitesi’nde yapılan çalışmalarda bilim adamlarının, ünlü bilimkurgu kahramanı Dr. Moro’ya özenerek, insanla hayvan genlerini birleştirmeye çalıştığı öğrenildi. Üniversite profesörlerinden Jose Cibelli’nin, kendisine ait beyaz kan hücrelerinden aldığı DNA’yı bir ineğe ait bir yumurtaya naklettiği ortaya çıktı. Washington’da geçtiğimiz günlerde yapılan Ulusal Bilim Akademisi paneline katılan Cibelli, üzerinde çalıştığı hücre kütlesini bir hafta boyunca büyütmeyi başardığını ve deneyi sonlandırdığını söyledi. 
     
İnsana benzer ama...      Cibelli, deneylerini sürdüreceğini ve yakında insan - hayvanlar’ geliştirebileceğini belirtirken, bilim adamları arasında da, "ortaya çıkacak yaratığın neye benzeyeceği" konusunda yeni bir tartışma başladı. 
     Biyoteknoloji uzmanlarından Jeremy Rifkin, bu müthiş deneyi, "Biyoteknoloji tarihindeki en sıradışı çalışma" olarak değerlendirirken şunları söyledi "İnsan ve şempanze genleri yüzde 95 ila 98 oranında birbirine benzemektedir bu nedenle bilim için insan - şempanze üretilebilmesi ihtimali çok yüksektir." 
     



 YAŞAM 
























</TEXT>
</DOC>
