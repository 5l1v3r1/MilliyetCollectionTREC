<DOC>
<DOCNO> 36219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/son/sondun07.html </URL>
<DATE> 2001/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kennedy'nin yeğeninin cinayetle suçlandığı davanın kilit tanığı öldü 
</HEADLINE>
<TEXT>

     ABD'nin eski başkanlarından John Fitzgerald Kennedy'nin ailesinden Michael Skakel'in 40 cinayetle suçlandığı davanın kilit tanığı George Coleman'ın, aşırı dozda eroinden öldüğü bildirildi. 
     Teğmen Jeff Clark, 39 yaşındaki Coleman'ın cesedinin, önceki sabah New York eyaletinin Rochester kentindeki evinin yanında bulunduğunu söyledi. Skakel'in eski sınıf arkadaşlarından Coleman, bir duruşma sırasında verdiği ifadede, 15 yaşındayken okul arkadaşı ve komşuları olan bir kızı öldürmekle suçlanan Skakel'in kendisine, ''Cinayet suçlamasından sıyrılacağım. Ben bir Kennedy'yim'' dediğini söylemişti. Ancak Coleman daha sonra yine bir duruşmada yaptığı açıklamada, bu ifadeyi verdiği sırada eroinin etkisi altında olduğunu kabul etmişti. Eski Başkan Kennedy'nin kardeşi, eski Adalet Bakanı Robert Kennedy'nin eşi Ethel Skakel Kennedy'nin yeğeni Skakel, Martha Moxley'i 30 Ekim 1975 gecesi demir golf sopalarıyla döve döve öldürmekle suçlanıyor. Skakel, suçsuz olduğunu iddia ediyor. 







</TEXT>
</DOC>
