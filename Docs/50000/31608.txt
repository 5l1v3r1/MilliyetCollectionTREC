<DOC>
<DOCNO> 31608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/siyaset/siy00.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa, yeşil karta geçiyor 
</HEADLINE>
<TEXT>

Avrupa Birliği, ABD’nin uyguladığı "Green Card" benzeri bir uygulama başlatacak. İlk hedef kalifiye işgücünü çekmek 
     GÜVEN ÖZALP Brüksel 

     Avrupa Birliği Komisyonu, üçüncü ülke vatandaşlarına yönelik kolaylıklarına bir yenisini daha ekledi. Önceki gün serbest dolaşıma ilişkin bir kolaylık öneren Komisyon dün de çalışma hayatında AB üyesi olmayan ülke vatandaşlarına Birlik sınırları içinde avantajlar sağlamaya yönelik bir adım attı. Komisyon'un yeni adımı Amerikan Green Card sisteminin Avrupa'ya uyarlanması anlamına geliyor. 
     AB yetkililerince Birlik ülkelerindeki iş gücü açığını göçle kapatmayı amaçlayan, bunu yaparken de göçü kontrol altında tutmayı hedefleyen uygulama oturma ve çalışma izinlerinin tek belgede toplanmasını öngörüyor. 
     Birliğin öncelikli hedefini üçüncü ülke vatandaşları arasından özel bir eğitime sahip, "kalifiye eleman" olarak tanımlanan kitleyi Birliğe çekmek oluşturuyor. 
     
Beş yıl oturma zorunlu      Kalifiye olmayan kişilere de çalışma hayatında kolaylıklar tanınması gündeme gelecek. Yasal yollarla göç eden ve "yeşil kart" alan kişilerin Birlik sınırları içinde iş hayatına atıldıktan sonra beş yıl aynı ülkede kalmaları öngörülüyor. 
     

</TEXT>
</DOC>
