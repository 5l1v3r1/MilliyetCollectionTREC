<DOC>
<DOCNO> 33353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/son/sonspo04.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'un gurbet özlemi sona eriyor... 
</HEADLINE>
<TEXT>

     Trabzonspor, yeni sezon öncesi Almanya'da sürdürdüğü kamp çaalışmalarını tamamlayarak, yarın Trabzon'a dönecek. 
     Almanya kampı sonrasında futbolculara 2 gün izin verilecek ve bordo-mavililer, Mehmet Ali Yılmaz Tesisleri'nde lig öncesi hazırlıklarını tamamlayacaklar. 
     Trabzon'da 29 Temmuz Pazar günü Hüseyin Avni Aker Stadı'nda yeni sezonu açacak olan Trabzonspor'un sezon açılışında, daha önce oynamayı planladığı Dinamo Batum maçı iptal edilirken, bordo-mavililer açılışta kendi aralarında çift kale maç yapacaklar. 
     Sezon açılışına, Fuat Saka, İbrahim Can, Volkan Konak, Süreyya Davulcuoğlu, Adnan Yılmaz, Sait Uçar gibi sanatçılar da katılarak bordo-mavili takımın taraftarlarına konser verecekler. 






</TEXT>
</DOC>
