<DOC>
<DOCNO> 25580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/son/soneko18.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'ye kadın başkan yardımcısı... 
</HEADLINE>
<TEXT>

     Uluslararası Para Fonu'nun IMF Stanley Fischer'den boşalacak ikinci adamlığına bir kadın profesörün getirilmesi bekleniyor. 
     Reuters Ajansı'nın IMF kaynaklarına dayandırdığı haberinde, Fisher'den boşalacak IMF Birinci Başkan Yardımcılığı makamına, ABD'nin Stanford Üniversitesi iktisat profesörü Anne Krueger'in atanmasının beklendiği bildirildi. Atamanın bugün akşam saatlerinde açıklanabileceği belirtiliyor. 
     Profesör Krueger'in IMF içinde ABD Başkanı George Bush'un istediği reformların yapılmasına önderlik edeceği, aynı zamanda, Türkiye'de ve Arjantin'de son aylarda patlak veren krizler türünden krizlerin önlenmesinden ve yönetilmesinden sorumlu olacağı ifade ediliyor. 
     Cumhuriyetçi Partili muhafazakar bir iktisatçı olan Prof. Krueger'in IMF'nin kriz sonrası kurtarma operasyonlarından çok, bu tür krizlerin çıkmasını önlemeye odaklanan bir politika izlemesinden yana olan ABD Başkanı Bush'un görüşlerine yakın durduğu kaydediliyor. 
     IMF'de halen en yüksek ikinci yönetsel görevi elinde tutan Başkan Yardımcısı Fisher, bu yıl sonunda görevinden ayrılmayı planladığını açıklamıştı. 






</TEXT>
</DOC>
