<DOC>
<DOCNO> 4788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/yazar/mujde.html </URL>
<DATE> 2001/01/31/ </DATE>
<TIME>  </TIME>
<AUTHOR> Gani MÜJDE  </AUTHOR>
<HEADLINE>
Dövüş Sanatları’ 
</HEADLINE>
<TEXT>

     Boks ringine iki çocuk çıktı diye bu kıyamet... Bir gazete ortaya attı, ardından bütün gazete ve televizyonlar hurraaa Nedir bu 10 kupona rezillik İki masum sabi sübyan dövüştürülür mü ’ kampanyası başlattılar. 
     Haber aralarında ise akşama gösterilecek karate filmleri şöyle tanıtılıyordu aynı televizyonlarda... 
     "Dövüş sanatının Uzakdoğulu ustalarından nefis bir film. Demir yumruk’ Chen Lee ile Çinli ajan Jong Wee arasındaki yumruk yumruğa düello hepinizin nefeslerini kesecek. 
     Az sonraaa... ’ 
     
     Bu nedenledir ki, dört yaşlarındaki iki çocuğun ringdeki bu pata küte serüveni beni hiç şaşırtmadı. 
     Kavgaya dövüş sanatı’ yakıştırmasını yapan sanatsever bir millet olduğumuza inanıyorum çünkü. 
     Plastik sanatlar anlayışımız da, kavgadan sonra bozulan façanın düzeltilmesi için doktorların yaptığı estetik ameliyat düzeyinde. 
     
     Hiç kendimizi kandırmayalım ülkemiz bir dayak cenneti... 
     Karakolda hortumla adam dövdüğü kameralarla saptanan ve yargılanmak için adliyeye gelen Hortumcu Süleyman’ başka hangi Avrupa ülkesinde "Türkiye seninle gurur duyuyor" diye alkışlarla karşılanırdı.. 
     Başka hangi Avrupa ülkesinde, çevre bilinci oluşturmak için eylem yapan Greenpeace üyeleri halk tarafından tekme tokat kovalanabilirdi 
     Başka hangi ülkede, gencecik adamlar kendisine tutulan mikrofonlara Kadın hak ederse dayak atmak lazım elbet’ diyebilirdi 
     Ve başka hangi ülkede, bu cevap alkışlarla karşılanırdı 
     
     Dayak tüm dünyada var elbet ama hiçbirinde bizdeki kadar geleneksel bir halk sanatı olarak kabul görmüyor. 
     Bizde dayak babadan oğula bırakılan en kutsal miras gibidir neredeyse. 
     Dövüş sanatının’ incelikleri ailelerde babalar tarafından uygulamalı olarak öğretilir. 
     Okulda öğretmen pekiştirir. 
     Çıraklıkta ustanın vurduğu yerde gül biter. 
     Kışlada Her şey vatan için’dir zaten... 
     Ve 20 yaşını bitirmiş bir genç için dayak en güzel çözüm aracıdır artık. 
     Terör de öyle... 
     
     Adam öldürme sanatı, dövüş sanatları’ derken, korkum sanat kavramının da yara bere içinde kalması. 
     Atatürk’ün "Sanatsız kalmış bir milletin hayat damarlarından biri kopmuş demektir" vecizesi hem ressam ve heykeltıraş yetiştiren güzel sanatlar akademisinin kapısında vardır, hem de çocuklara zenaat öğreten meslek okullarının kapısında. 
     Şimdi sıra, aynı vecizeyi boks salonlarına koymaya geldi galiba... 
     Ve yumruğu çakıp rakip boksörün kaşını patlatan boksör de şöyle yumurtlar herhalde 
     "Rakibin hayat damarlarından birine çaktım yumruğu ve maçı kazandım. Memleketimi en iyi şekilde temsil ettiğime inanıyorum." 
     Boksör çok haklı. 
     Özellikle son cümlesinde... 
     
Bir anons      Bayanlar baylar kaptanınız konuşuyor.. 
     Şimdi lütfen kemerlerinizi bağlayın, koltuklarınızı dik duruma getirin ve sakın uçağın sağındaki pencerelerden bakmayın. Yolculuğunuzun iyi ve rahat geçmesini temenni eder, Mandalin Havayolları’nı tercih ettiğiniz için teşekkür ederiz... 
     
Beşiktaş’ta futbolun tarihçesi      Taşkışla’ya geldiklerinde ilgilerini başka bir olay çekti. İngilizler bir çeşit spor yapıyorlardı. 
     İki takıma ayrılmışlardı ve bir topun peşinde koşuyor, sayı yapmaya çalışıyorlardı. 
     Hayranlıkla bir süre onları izlediler. 
     - Bu oyunu biz de oynayamaz mıyız 
     - Oynarız... 
     - Ama nasıl Bizim topumuz yok ki 
     - Alalım şu topu kaçalım. 
     - Olmaz ayıp olur. 
     O sırada top önlerine geldi. 
     Alalım şu topu kaçalım’ diyen Katip Tevfik dayanamadı. 
     Topu aldı ve İngilizler’in şaşkın bakışları arasında koşmaya başladı. 
     Arkadaşları da peşinden tabii... 
     Valideçeşme’ye geldiklerinde izlerini kaybettirmişlerdi. 
     Topu Refik Osman’ın bahçesine sakladılar. 
     Böylece Beşiktaş’a ilk topu getiren gençler olarak tarihe geçtiler. 
     Kartal’ın Pençesi - Gürel Yurttaş Arif takviminden alınmıştır 
     
Web-Cam      Eskiden çiçeklere aspirin atardık büyüsün’ diye. Sonra doğum kontrol hapını keşfetti kadınlar. Bu aralar ise bitkilerin suyuna viagra karıştırmak moda. Ama doğrusu insanı çok zor durumda bırakıyor. Evimizin bahçesine diktiğimiz kaktüsü biz Viagra ile besledik. Hiç tavsiye etmiyorum... 
     

</TEXT>
</DOC>
