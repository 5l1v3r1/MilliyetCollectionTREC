<DOC>
<DOCNO> 22303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/ekonomi/eko07.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’de ithalat’ tehdidi 
</HEADLINE>
<TEXT>

ABD’de dış ticaret açığı 31.2 milyar dolarla son dokuz yılın en yüksek seviyesine ulaştı 
     EKONOMİ SERVİSİ 

     Dünyanın en büyük ihracatçı ülkesi olan ABD’nin dış ticaret açığı tehlikeli bir biçimde artıyor. Martta yüzde 16’ya ulaşan açığın 31.2 milyar dolar olarak gerçekleştiği bildirildi. Ayrıca bu artışın son dokuz yılda yaşanan en hızlı aylık artış olduğu kaydedildi. Ülkede ithalat yüzde 3 oranında artarak 120.6 milyar dolar olarak gerçekleşti. Özellikle ithal tüketim malzemeleri, elektronik ve yabancı marka otomobillere olan talepte artış gözlendiği belirtiliyor. 
     İhracat ise mart içerisinde yüzde 1 oranında gerileyerek 89.46 milyar dolara düştü. İhracat yaşanan düşüşün ise özellikle sanayi mallarında olduğu kaydedildi ve uçak satışlarının azaldığı bildirildi. 
     
     Japonya’ya açık verdi 
     Geçtiğimiz ay en fazla dış ticari açık ise Japonya ile yaşandı. ABD bu ülke ile yaptığı ticaret ilişkisinde 6.2 milyar dolar dış açık verdi. Çin 5.7 milyar dolar ile ikinci sırada yer aldı. Buna rağmen ABD’nin Çin’e ihracatı yüzde 13 düzeyinde arttı. Çin, ABD’nin en fazla ihracat yaptığı ikinci ülke oldu. 
     



 EKONOMİ 
















</TEXT>
</DOC>
