<DOC>
<DOCNO> 2354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/ekonomi/eko02.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
2000 iştirak satış yılı oldu 
</HEADLINE>
<TEXT>

İştirak politikalarını yeniden gözden geçiren şirketlerin, 2000 yılında yaptıkları toplam iştirak satışı 600 milyon doları buldu 
     EBRU SUNGUR 

     Geride bıraktığımız yıl, borsa şirketlerinin iştirak satışlarının yoğun olduğu bir yıldı. Özellikle Koç Grubu bünyesindeki bazı şirketlerinin birleşme kararları, Sabancı Grubu’nda iştirak yapısını yeniden oluşturma çabaları, İş Bankası’nın iştirak satışları ve Yapı Kredi’nin iştiraki Turkcell’i halka açması dikkat çekti. 
     Arthur Andersen Türkiye ve Balkanlardan Sorumlu Yönetim Kurulu Başkanı ve Genel Müdürü Şaban Erdikler, büyük gruplarda iştirak satışı, şirket birleştirmesi ve bölünmelerin önümüzdeki yıllarda da devam edeceğini söyledi. Beş yıl sonra, şimdi 100 - 150 şirketi olan grupların sadece birkaç sektörde 10 - 20 şirketi kalacağı tahmininde bulunan Erdikler, birleşmeler ve bölünmelerin ekonominin sağlığı için vazgeçilmez olduğunu belirtti. 
     
     Vergi avantajı şart’ 
     Kurumlar Vergisi Kanunu’nun geçici 28’inci maddesinin iştirak ve gayrimenkul satışı gelirlerinin sermayeye eklenmesi durumunda vergi avantajı sağladığını hatırlatan Erdikler, "Ancak bu hüküm Türkiye’de birleşmelerin istenilen seviyelere ulaşması için kesinlikle yeterli değil" dedi. Kendisinin TÜSİAD ve TOBB’da da vergi komitelerinde aktif görev aldığını belirten Erdikler, şunları söyledi 
     "Bu konuda Maliye Bakanlığı’nı bir yerlere getirmek için çok çaba sarfettik. Artık bu çabalarımızın meyvasını vermesi gerek. Birleşme ve bölünmelerde vergi istisnası sağlanırsa ekonomi yeniden rayına oturacak." 
     
     Temizlenme ve şeffaflık trendi 
     Son dönemdeki iştirak satışlarının bir amacının da grup yapılarının sadeleştirilmesi olduğunu vurgulayan Şaban Erdikler, "Bu, piyasalarda son dönemde gündeme gelen temizlenme ve şeffaf hale gelme eğiliminin bir parçasıdır" dedi. Arthur Andersen olarak, Türkiye’de faaliyet gösteren gruplara mutlaka kendileri için uygun en fazla iki üç faaliyet alanı seçmelerini önerdiklerini kaydeden Erdikler, şöyle devam etti 
     "Türkiye’de geleneksel yapı hakim olduğu için iş süreçlerini değiştirilmesi ya da ana faaliyet alanlarının tanımlanıp onun dışında kalan alanlardan çıkılması konusunda biraz gelenekselci yaklaşım sebebiyle zorlandığımızı söyleyebilirim." 
     
Borsa şirketlerinin 1000 yılı iştirak satışları İştirak satan şirket Satılan iştirak Satış öncesi iştirak oranı Satış sonrası iştirak oranı Elde edilen toplam gelir Milyar TL Arçelik Beko 23,5 22,4 İMKB'de satıldı Alcatel Teletaş Telsim 0,3 0,0 Rakam açıklanmadı Arçelik Entek 9,7 7,2 653,5 Batıçim BatıSöke 99,6 74,6 12.656 Net Turizm Laleli Otelcilik 42,0 28,0 1.300 Gima Stop Mağazacılık 99,9 0,0 2.997 Gima Gim Rom Holding 100,0 0,0 2.200 İş Bankası Şişecam 69,2 - 2.461 İş Bankası Anadolu Cam 16,3 - 2.400 İş Bankası Anadolu Sigorta 43,5 - 3.922 İş Bankası İzmir Demir Çelik 58,8 - 1.964 Koç Holding Simko 8,5 0,0 4.274 Migros Sanal Merkez 100,0 90,0 33,2 Sabancı Holding Aksigorta 63,3 57,4 31.389 Sabancı Holding Yazaki Sabancı Oto. 24,0 0,0 2.538 Sabancı Holding Toyota Sabancı Oto. 50,0 25,0 72.796 Şişecam Soda Sanayi 61,0 56,0 8.682 THY KTHY 50,0 0,0 16.696 Tofaş Oto Ticaret Oto An Otomobil 51,0 0,0 4.074 Trakya Cam Anadolu Sigorta 1,8 0,0 1,5 Yapı ve Kredi Bankası Turkcell 2,1 1,1 100.732 Yapı ve Kredi Bankası Superonline 50,0 0,0 46.750      
     - Satış sonrası iştirak oranı henüz açıklanmadı. 
     Dünkü dolar kuru üzerinden hesaplanmıştır. 
     Net satış karı. 
     YKB'nin Turkcell'deki sadece direkt iştiraki dikkate alınmıştır. 
     Not Tablo Finansinvest tarafından hazırlanmıştır. 
     


 EKONOMİ 



















</TEXT>
</DOC>
