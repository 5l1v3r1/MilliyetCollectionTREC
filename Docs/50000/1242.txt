<DOC>
<DOCNO> 1242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/son/sontur17.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenci servisi dereye uçtu 30 yaralı 
</HEADLINE>
<TEXT>

     Denizli’nin Çameli İlçesi yakınında, ilköğretim okulu öğrencilerini taşıyan otobüsün dere yatağına yuvarlanması sonucu 29’u öğrenci, 30 kişi yaralandı. 
     İlçeye bağlı Kocaova ve Kolakbeldelerindeki ilköğretim okulu öğrencilerini, Gayret İlköğretim Okulu’na götüren Ahmet Can yönetimindeki 20 KT 521 plakalı otobüs, Yarma mevkiinde, dere yatağına yuvarlandı. 
     Çevrede bulunanlar, otobüsteki 29 öğrenci ile otobüs şoförünü Çameli Devlet Hastanesi’ne kaldırdılar. Durumları ağır olan 6 öğrenci, Serinhisar, Acıpayam, Gölhisar ilçelerinden sağlanan ambulanslarla Acıpayam ve Denizli Devlet hastanelerine sevk edildiler. 
     Çameli Devlet Hastanesi’nde tedavi altına alınan 23 öğrenci ve sürücünün sağlık durumlarının iyi olduğu ve müşahede altında tutuldukları belirtildi. 
     Yetkililer, servis otobüsünün, şoförün dikkatsizliği sonucu dereye uçtuğunu kaydettiler. 
     Hastaneye kaldırılan öğrenciler, şoförün, bisküvi dağıtan bir öğrenciden bisküvi almak için döndüğü sırada kazanın meydana geldiğini söylediler. 
     




</TEXT>
</DOC>
