<DOC>
<DOCNO> 47681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/yazar/okur.html </URL>
<DATE> 2001/10/19/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
İşin sırrı Organizasyon 
</HEADLINE>
<TEXT>

     Şirketler merakla bekliyor, "Yahu yazıp çiziyorsunuz, bu sistem nasıl çalışacak " diyorlar. Biz de bu kez sistemin nasıl çalıştığını anlatmak istiyoruz. 
     Kısaca programın adı "Finansal Yeniden Yapılandırma Programı." Hazırlayan Bankalar Birliği. Sözleşmeyi imzalayan kuruluşlar Türkiye Bankalar Birliği üyesi bankalar, özel finans kurumları, Tasarruf Mevduatı Sigorta Fonu. Bu kuruluşlar Londra Yaklaşımı diye sunulan ve üzerinde mutabakata varılan anlaşmada "Alacaklı Kuruluşlar" olarak karşımıza çıkacak. 
     Destekleyen kuruluşlar Türkiye Odalar ve Borsalar Birliği, Türk Sanayici ve İşadamları Derneği, Türkiye Cumhuriyet Merkez Bankası, Bankacılık Düzenleme ve Denetleme Kurumu. 
     "Finansal Yeniden Yapılandırmanın" amacı, üretici firmaların verimli çalışabilmesi için tedarikçi ve alıcı firmaları temsil eden küçük ve orta boy işletmelere iş ortamı yaratmak. Mali sektörün bilançolarına düzen ve sağlık kazandırabilmek. 
     
Şirket sınıflaması      Peki bu durumda şirket tanımlaması nasıl yapılmış Öncelikle büyük ölçekli firmalarla ilgili duruma bakalım bordrolu çalışan sayısı 100, yıllık ihracatı 15 milyon dolar, yıllık 25 trilyon ciro yapmış ve denetlenmiş aktif bilanço toplamı 15 trilyon lira olan şirketler. 
     Küçük ve orta ölçekli firmalar büyük ölçekli firmalar parametresinin dışında kalan üreticiler. Uygulama kapsamı dışında kalan firmalar Pazarlama amaçlı ticari faaliyette bulunan, alım satım dışında katma değer yaratmayan firmalar, sermayesinin yüzde 50’si ve daha fazlası kamuya ait olan firmalar ve mali sektörde yer alan kuruluşlar. 
     TOBB, TÜSİAD, Merkez Bankası, BDDK ve Bankalar Birliği’nden birer üyenin oluşturacağı Danışma Kurulu sistemin en tepesinde yer alıyor. Danışma Kurulu’nun bir ayağında "Finansal Yeniden Yapılandırmaya" konu firma, diğer ayağında alacaklı bankalar konsorsiyumu yer alıyor. Alacaklı bankalar konsorsiyumunun seçeceği lider banka işi götürecek. Ve bir hakem kurulu, BDDK’dan gözlemci, Bankalar Birliği’nden 3 kişi arada gelişmeleri izleyecek. 
     Ancak bu işleri yürütecek bir koordinasyon sekretaryası da çalışacak. Burada da Bankalar Birliği yer alıyor... 
     
Lider banka seçimi      Gelelim işin püf noktasına, yani büyük ölçekli firmalarla ilgili çalışma sistemine 
     Öncelikle sistemi çalıştıracak olan banka, toplam riskin yüzde 75’ini taşıyan banka olarak karşımıza çıkıyor. Kısacası en büyük riski olan 3 bankadan biri de diyebiliriz buna. Öte yandan toplam borcun yüzde 25’ine sahip küçük alacaklı bankalar, en büyük alacaklı bankadan birine başvurarak süreci başlatabilecek. 
     Süreci başlatan banka, firmadan taahhüt mektubunu alacak, iki iş günü içinde koordinasyon sekretaryasına gidecek. Sekretarya diğer bankaları bilgilendirecek, 2 ila 4 gün içinde çalışmayı tamamlayacak. Bunun akabinde firma ile bankalar birlikte toplanacak. Alacaklı bankalar konsorsiyumu liderini seçerek bu toplantı sonrası iki gün içinde sürecin kurallarını belirleyecek. Büyük ölçekli işletmeler böyle, ya küçük ölçekli işletmeler Onu da anlatacağız. 
     
     







Hukuk ve siyaset 


Paranın tadı... 


Maaş ve referandum 


Terör hiçbir zaman başarıya ulaşamayacak’ 


İçbükey gündem 


TOEFL'ın da sahtesi çıktı 


Devalüasyon sürer mi 


"Büyük Oyun" 3. perde 


Referandum demokratik bir yöntem değildir 


İşin sırrı Organizasyon 


Bataklıktan pışşşt diyorlar Memed'e 


Kavgayı, sevgiyi nereye yazardınız 


Mızrak çuvala sığmadı 


Kapana sıkışmış hükümet nasıl davranır 


Ediciler ve Büdücüler Hayata yumuşak iniş 


Birleşmenin sonu ya saadet ya felaket’ 


</TEXT>
</DOC>
