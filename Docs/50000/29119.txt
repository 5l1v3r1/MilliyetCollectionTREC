<DOC>
<DOCNO> 29119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/son/soneko18.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar anlaşamadı...Telekom Genel Kurulu saatlerce toplanamadı 
</HEADLINE>
<TEXT>

     Türk Telekom Genel Kurulu Devlet Bakanı Kemal Derviş ile Ulaştırma Bakanı Enis Öksüz arasında uzlaşma sağlanaması yüzünden toplanamadı. Genel Kurul toplantısı bugün görüşmelerden bir sonuç alınamayınca yarına ertelendi. 
     Sabah saatlerinde kendisini izleyen muhabirlerle yaptığı kahvaltılı sohbet toplantısında Telekom'da anlamaya varıldığını söyleyen Kemal Derviş, dışarıdan iki isim konusunda ısrar etti. Öksüz ise halen görevde bulunan genel müdürün kalmasını istedi. 
     Hazine Müsteşarlığı'nda gerçekleşecek toplantıda yönetim kuruluna profesyonel isimlerin ataması gerçekleştirilecek. 
     İki bakan arasındaki anlaşmazlığın çözümü için bugün Başbakanlıkta yoğun bir trafik yaşandı. Başbakanlığa iki kez gelen Kemal Derviş, Ecevit ile görüştükten sonra sinirli bir şekilde ayrıldı. 
     Türk Telekom Genel Kurulu'nun yarın sabah yapılacağı bildirildi. 
     Hazine, bir kaç kez ertelenen ve IMF'ye verilen sözler arasında yer alan Türk Telekom Genel Kurulu'na ilişkin tarihi bugün olarak bildirmişti. 
     3 Temmuz'da toplanacak olan IMF, verilen sözlerin yerine getirilmesi halinde 1.5 milyar doları serbest bırakacak 
     

</TEXT>
</DOC>
