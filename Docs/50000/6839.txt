<DOC>
<DOCNO> 6839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/yazar/akyol.html </URL>
<DATE> 2001/02/13/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Türkeş'in mirası 
</HEADLINE>
<TEXT>

     MERHUM Alparslan Türkeş'in Avrupa bankalarındaki 1.2 trilyon lirası, günlerdir manşetlerde... MHP "bizimle ilgisi yok" diyor, özenle uzak duruyor... 
     Aile fertleri bu parayı Türkeş'in şahsi parası yani miras sayıyor. Parayı çekmiş bulunan aile fertleri, hayır işlerine harcadıklarını söylüyor. 
     Dünkü Hürriyet'e göre, bu para Almanya'daki Türk Federasyonu tarafından ülkücü işçilerden muhtelif tarihlerde toplanmış. Türki cumhuriyetlerdeki Türkçülük faaliyetleri için harcanmak üzere, Türkeş'e teslim edilmiş. Türkeş bu fonlardan Çeçenlere, Ebul Fez Elçibey'e yardım etmiş mesela. 
     Haberde adı geçen Prof. Ömer Aksu'ya sordum, şunu söyledi 
     - Ben Frankfurt Üniversitesi'nde çalışırken merhum Türkeş bana, Almanya'daki Federasyon'u, bütün Türk dünyasına dönük bir konfederasyon haline getirmeyi düşündüğünü söyledi, ilgilenmemi rica etti. İlgilenemedim. Para işlerini hiç bilmiyorum, bahsetmedi de... Sonra vefat etti zaten... 
     
     MİRASÇILAR dava açtığı için, bu paranın niteliği hakkında yargı bir karar verecek. Benim üzerinde durmak istediğim konu, sırf şahsi itimada dayalı para toplamanın sakıncalarıdır. 
     Türk dünyasına dönük bir konfederasyon kurmak için, önce resmen bir 'müteşebbis kurul' oluşturulsaydı, paralar bu kurul denetiminde makbuzla toplanıp resmen kayıtlara geçirilseydi, kurul adına açılan bir banka hesabına yatırılsaydı... Ailesi de, Türkeş'i sevenler de bugünkü manevi sıkıntıyı yaşamazlar, o kadar para da çarçur olmazdı. 
     12 Eylül öncesinde de, Türkeş'in şahsına emanet edilmiş olan "teberru ve yardımları" askeri savcı "illegal örgütlenme" olarak gösterip Türkeş'i suçlamıştı. Gerçi hukuken bir suç oluşturmadı ama, işlemlerin resmi kayıtlara geçirilmemesinin çok sıkıntısı çekilmişti. 
     
     LİDERE, şeyhe, ağabeye, şefe, yoldaşa ne kadar itimat edilirse edilsin, doğrusu, onların da "beşer" olduğunu unutmamak, işleri usulüne uygun olarak yapmaktır. "Güvenmek iyidir ama denetlemek de gerekir." Bunun da yolu şeffaflıktır, kurumlaşmaktır, kurum parti içi demokrasidir. 
     Bizde, "ataerkil" pederşahi kültür, siyasi alanda "lider kültü" biçiminde ortaya çıkıyor. Her partide, özellikle karizmatik liderlere o kadar itimat ve itaat ediliyor ki, her şey liderin iradesine bağlanıyor. Hem siyasi 'atamalar', hem parasal kaynaklar... 
     Lider de nihayet bir "beşer"dir. Melek gibi olsa bile, bir gün öldüğünde, binlerce, on binlerce insanın bir inanç uğruna yaptığı fedakarlık böyle çarçur oluyor en azından... 
     En iyisi, bağlandığımız kişilere olan sevgi ve itimadımızı sınırlı tutmaktır. "Biat" yahut, "hakanlık" ya da "şeflik" düzeyinde değil, denetlemeyi ve kurumlaşmayı sağlayacak bir itidal içinde sevgi ve itimat... 
     Kuran - ı Kerim, neden para işlerinin mutlaka belgeye bağlanmasını istiyor "Beşer"i iyi tanıdığı için 
     
     





Türkeş'in mirası 


Hafife almalı 


Yürüyen parti 


Savas riskini düsünerek o karara varmıstık’ 


Neslişah Sultan’ı tam üç kere kıskandım 


Demiralp ve Erçel'den haklı uyarılar... 


Tıpta 2.milat 


Başlığı dip notta olan yazı 


"Acı serüvenin" ortasındayız 


Mastırın yoksa... 


Taviz varsa ya hep, ya hiç 


Atina'nın sorumluluğu... 


Bu savaş başka savaş... 


BJK nereye 


Devrilirken birer birer 


Ombudsmanımızın yeri doldurulamaz 


Ortaklık devam eder 2 


Ayağınızı yorganınıza göre değil IMF mektubuna göre uzatınız 


</TEXT>
</DOC>
