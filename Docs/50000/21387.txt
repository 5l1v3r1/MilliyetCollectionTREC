<DOC>
<DOCNO> 21387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/son/soneko31.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası Başkanı, 2001 yılı para programını açıkladı 
</HEADLINE>
<TEXT>

     Merkez Bankası Başkanı Süreyya Serdengeçti, 2000 yılı sonunda 5.8 katrilyon Türk lirası tutarında olan para tabanı değerinin, 2001 yılı sonunda 7.3 katrilyon Türk lirası olmasının öngörüldüğünü bildirdi. 
     Serdengeçti, ''bu oran belirlenirken, temel olarak yüzde 52.5 oranındaki yılsonu tüketici fiyat endeksi artış oranı ve yüzde 3'lük reel gayrısafi milli hasıla GSMH gerilemesi gözönüne alınmıştır'' dedi. 
     Serdengeçti, düzenlediği basın toplantısında, 2001 yılının kalan bölümünde uygulanacak para politikasını açıkladı. 
     Serdengeçti, para tabanının 2001 yılında yüzde 25.8 oranında artmasının öngörüldüğünü, bu oranın 2000 yılı sonundaki bayram döneminin emisyon üzerindeki etkisi ve 12 Ocak tarihinde yapılan munzam karşılık indirimi operasyonu arındırıldığında, yüzde 47 oranında bir artışa karşılık geldiğini söyledi. 
     Serdengeçti, ''diğer bir deyişle, 2000 yılı sonunda 5.8 katrilyon Türk lirası tutarında olan para tabanı değerinin, 2001 yılı sonunda 7.3 katrilyon Türk lirası olması öngörülmektedir. Bu oran belirlenirken, temel olarak yüzde 52.5 ranındaki yılsonu tüketici fiyat endeksi artış oranı ve yüzde 3'lük reel gsmh gerilemesi gözönüne alınmıştır'' dedi. 
     Serdengeçti, para politikasının üç temel konu üzerinde şekillendiğini de anlattı. 
     erdengeçti'nin açıklamalarına göre söz konusu temel çerçeveyi 
     ''1- Bankacılık sektörüyle ilgili yapılan operasyonların, merkez bankası'nın operasyonel hedef büyüklüğü olan net iç varlıklar üzerine getirdiği sınırlamalar, 
     2- Ek dış finansman miktarı, zamanlaması ve Merkez Bankası rezervleri ile konsolide bütçe finansmanı arasındaki dağılımı, 
     3- Konsolide bütçenin iç ve dış finansman ihtiyacındaki artış ve bankacılık sisteminin yeniden yapılandırılmasıyla ilgili politikaların kamu finansmanına getirdiği ilave yükler sonucunda iç borç stokundaki artış'' oluşturuyor. 







</TEXT>
</DOC>
