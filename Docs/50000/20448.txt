<DOC>
<DOCNO> 20448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/siyaset/siy05.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Buffalo’da Zehir’ gibi iddianame 
</HEADLINE>
<TEXT>
Bu polisle örgütlere karşı mücadele zor’ 
Ankara DGM’nin hazırladığı iddianamede, "6 - 7 milyar dolarlık rantı olan bir suçun siyasilerden faydalanmaksızın işlenemeyeceği" görüşü yer aldı 
     ALİ EKBER ŞEN Mersin DHA 

     Ankara DGM Savcısı Hakan Kızılarslan Mersin, Ankara, İstanbul, Mardin, Gaziantep ve Bursa’yı kapsayan Buffalo operasyonuyla ilgili iddianamesini tamamladı. İddianamede, "Yargı organlarıyla çekişme içinde olabilecek siyasi iradeye bağlı bir kolluk teşkilatıyla suç örgütlerine karşı mücadele etmek mümkün değildir" denilerek, politikacılara olan güvensizlik vurgulandı. 
     128 sayfalık iddianamede, 10’u tutuklu 71 sanığın, "Çıkar amaçlı suç örgütü kurmak ve kurulan bu örgüte katılmakötan cezalandırılmaları isteniyor. 
     İddianamenin sonuç bölümünde, suç örgütünün geride kalan dört yıllık rantının 6 - 7 milyar dolara ulaşabileceği dile getirilerek şöyle denildi 
     "Mali bilirkişilerin incelemelerinde de tespit edildiği şekilde, şirketlerin mali yapılarına göre yapmış oldukları havaleler ve birbirleri arasındaki hesap hareketlerinin yüklü miktarları kapsaması da, bu yüksek miktarlı rantla bağlantılıdır. Ülkemiz şartları düşünüldüğünde bu tür yoğun miktarlı rantın sadece birkaç kişi tarafından paylaşılamayacağı ve tüm unsurlarıyla oluşturulmuş bir çıkar amaçlı suç birliği olmaksızın bu yoğunluktaki suçların işlenmesinin mümkün olmadığı açıktır. Tek başına suç örgütünün bu yoğunlukta bir suçu bürokratlardan ve siyasilerden faydalanmaksızın, onların katılımı olmadan işlemesi mümkün değildir. Suç örgütü özellikle dönemsel olarak maddi sıkıntıya düşmüş bir kısım kamu görevlilerinin zayıflayan iradelerini kendi çıkarına kullanarak bu kişileri suç örgütüne katmaktadır." 
     



 SİYASET 













</TEXT>
</DOC>
