<DOC>
<DOCNO> 13061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/ekonomi/eko08.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sendikalar ESK’ya karşı Eylem’ diyor 
</HEADLINE>
<TEXT>

     ATİLLA ÖZSEVER 

     Hükümetin Ekonomik Sosyal Konsey’i, Emek Platformu’nun eylem kararı aldığı 31 Mart’da toplama planı sendikaları kızdırdı. DİSK’ten sonra Türk - İş ve Hak - İş’in de ESK toplantısına katılmama eğilimi belirdi. 
     
     Suç ortağı arıyorlar’ 
     Emek Platformu’nca düzenlenen "Emek Politikaları Sempozyumu’nun ikinci gününde konfederasyonunun alternatif program üzerinde görüşlerini açıklayan Hak - İş Genel Başkan Yardımcısı Hüseyin Tanrıverdi, ESK konusuna da değindi. Tanrıverdi, "Emeği dışlayan IMF reçetesini esas alan bir programı desteklememiz mümkün değil. Ekonomik ve Sosyal Konsey’de de suç ortağı arıyorlar" dedi. 
     Türk - İş Genel Sekreteri Hüseyin Karakoç da şunları söyledi "31 Mart’ta Emek Platformu’nun bir eylemi var. Sanıyorum hükümet, bu eylemi bildiğinden bir anlamda eylemi engellemek için ESK toplantısını da 31 Mart tarihine aldı. Konuyu Yönetim Kurulu’nda henüz görüşmedik." 
     Hak - İş Genel Başkan Yardımcısı Hüseyin Tanrıverdi de, aynı konudaki sorumuzu şöyle yanıtladı "Yönetim Kurulumuz henüz bir karar almadı. Ancak eylem gününe rastlaması nedeniyle ESK toplantısına katılmazsak anlamlı bir tepki olur." 
     


 EKONOMİ 





















</TEXT>
</DOC>
