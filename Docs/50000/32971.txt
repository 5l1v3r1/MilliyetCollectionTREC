<DOC>
<DOCNO> 32971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/siyaset/siy07.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Durmuş'un üslubu bakana yakışmıyor 
</HEADLINE>
<TEXT>

Türk Hemşireler Derneği Başkanı, Sağlık Bakanı'nı topa tuttu O bizi azarlayamaz. Hemşirelik yaşını küçültmek de tacizi artıracak 
     YILDIZ YAZICIOĞLU Ankara 

     Sağlık liselerinde bekaret kontrolünün yolunu açan yönetmeliği protesto ettikleri için Sağlık Bakanı Osman Durmuş'la tartışan Türk Hemşireler Derneği Başkanı Buyan Doğan, hemşireliğin lise düzeyine indirilmesiyle ilgili olarak "Küçük yaşta çalışmaya başlayacak olan hemşireler tacizle karşılaşabilir" dedi. 
     Birleşmiş Milletler tarafından 13 - 17 yaş grubunun "çocuk" olarak kabul edildiğini belirten Doğan, "17 yaşında mesleğe lise mezunu olarak başlayacak hemşirelerin karşılaşacakları tacizlerle mücadelesi üniversite mezunu olan birine kıyasla çok daha zordur" dedi. 
     Hastanelerde hem hasta yakınlarınca hem de diğer personel tarafından korkutmadan dayağa kadar farklı taciz biçimleriyle karşı karşıya kalındığını bildiren Doğan şunları söyledi 
     
     "Sayı arttı, ama" 
     "Durmuş, tüm gerçeklere rağmen lise mezunu yaşında personel sayısının artmasının yolunu açtı. Hemşire, ebe ve sağlık memuru eğitimi, AB ülkelerinde üniversite düzeyinde veriliyor." 
     Doğan, geçen haftaki görüşmede bakanın kendilerini azarlamasıyla ilgili olarak şu değerlendirmeyi yaptı "O bizi azarlayamaz. Biz sivil toplum örgütüyüz ve onun emrinde değiliz, ama genel tarzı karşısındakine olumsuz yaklaşmak. Etikten söz ederken, kendi davranışlarını izah etmek mümkün değil. Durmuş'un üslubu, Türkiye Cumhuriyeti bakanına yakışmıyor." 
     



 SİYASET 

















</TEXT>
</DOC>
