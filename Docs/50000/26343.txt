<DOC>
<DOCNO> 26343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/guncel/gun04.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Orman yakana rekor ceza 
</HEADLINE>
<TEXT>

Ciğerlerimizi yok edenlere artık af yok. Bilerek ya da bilmeyerek orman yakanları ağır cezalar bekliyor... 
     Orman alanlarında izinsiz ateş yakan veya sönmemiş sigara atanlara yaklaşık 1 milyar, anız yakanlara 5.6 milyar, dikkatsizlik ve tedbirsizlikle yangına sebebiyet verenlere 9.4 milyar, kasten orman yakanlara da 9 milyar lira para cezası uygulanacak. Orman Bakanlığı yetkililerinden alınan bilgiye göre yangına sebebiyet verenlere uygulanacak para cezaları şöyle 
     Ormanlarda izin verilen yerler dışında ateş yakanlara veya yakılan ateşi söndürmeden mahalli terk edenlere, orman alanlarına sönmemiş sigara ve yangına dolaylı olarak yol açabilecek madde atanlara 188 milyon 922 bin 800 - 949 milyon 104 bin lira. 
     Ormanlara dört kilometre mesafede veya mülki hudutlar içinde, devlet ormanı bulunan köy hudutları içinde anız veya benzeri bitki örtüsü yakma yasağını ihlal edenlere 949 milyon 104 bin - 5 milyar 694 milyon 62 bin lira. 
     Dikkatsizlikle yangına sebebiyet verenlere 3 milyar 796 milyon 410 bin - 9 milyar 491 milyon 40 bin lira. 
     Kasten yakanlara 9 milyar 491 milyon - 18 milyar 982 milyon 80 bin lira, terör amaçlıysa 94 milyar 910 milyon - 189 milyar 820 milyon lira. 
     
     Sıcaklara dikkat 
     İstanbul İl Sağlık Müdürü Osman Karaaslan, sıcak havalarda çocuklar, yaşlılar, kalp ve şeker gibi kronik hastalığı olanların riskli saatlerde dışarı çıkmamalarını, serin yerleri tercih ederek bol sıvı almalarını önerdi. Dışarı çıkılması zorunlu durumlarda şapkayla korunulması gerektiğini dile getiren Karaaslan, yemeklerde haşlanmış sebze ile meyvelerin tercih edilmesi, yağlı gıdalardan ve alkolden kaçınılması gerektiğini de vurguladı. 
     



 GÜNCEL 















</TEXT>
</DOC>
