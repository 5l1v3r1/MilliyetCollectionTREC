<DOC>
<DOCNO> 19140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/yazar/okur.html </URL>
<DATE> 2001/05/02/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Hayret bir şey 
</HEADLINE>
<TEXT>

     Şaşkınız İç borç ihalelerine gelen nominal teklifler dudaklarımızı uçuklatacak düzeyde. 
     Mayıs ayının ilk iç borç ihalesine yine rekor bir teklif geldi. Nominal teklif 1 katrilyon 529.7 trilyon lira. Net satış 612.8 trilyon lira. 
     Ya faiz Faizler de kademeli olarak geriliyor. İşte dünün basit faizi yüzde 75... 
     Ne oluyor 
     Bireysel yatırımcı bu kadar bono meraklısıymış da meğer bizim haberimiz olmamış Paranoyak olduk. 
     Bu yüzden mart ayından bu yana yapılan iç borç ihalelerine kısaca bir göz gezdirelim istiyoruz. Mart ayında tek ihale yapıldı. 1995 yılındaki "süper bono" tartışması bir anda gündeme giriverdi. Fakat bu kez "süper" iş yapılmadı, kesin... 21 Mart'ta ihalenin yapıldığı gün dolar, 1 milyon 308 bin lira seviyesindeydi. İhaleye rekor teklif gelmiş, Hazine satışı kesmişti. Bireysel yatırımcılarla bankalar yine başroldeydi. 
     
Bono alanlar kazançlı çıktı      Elbette o gün dolarını satıp bonoya yatıranlar kazançlı çıktı. Kabul. 
     Fakat bilinmesi gereken önemli nokta, krizden yeni çıkmış ve ödemeler sistemindeki tıkanıklığı atlatmaya çalışan bankacılık sistemi bono almaya bu kadar istekli miydi 
     Bankacılar, "Sütten ağzı yanan yoğurdu üfleyerek yer. Biz, nasıl davranmamız gerektiğini biliyoruz" diyorlardı. 
     Kısacası ortada bankalar açısından çözülen bir para yoktu. 
     Mart böyle geçti. Ya nisan ayındaki üç ihale 
     Bireysel yatırımcı dendi ama 10 aylık ihaleye gidip bono alan bireysel yatırımcıyı da biz merak ettiğimiz için yatırımcı aramaya devam ediyoruz. 
     Ve sistemin çalışması için zorunlu "ekstra yatırımcı"nın önemli olacağını düşünüyoruz. 
     
Ekstra yatırımcı      Peki, ekstra yatırımcı kimler olabilir 
     Öncelikle döviz sahibi olanlarla, gecelik repo yapan bireysel yatırımcıların durumunu irdeleyeyim. Çünkü onlar potansiyel müşteri. 
     Dediğimiz gibi doların 1 milyon 300 bin lira sınırında gezindiği bir ortamda döviz sahibi dövizini bozup da 10 aylık bonoyu almaya gelecek değil ya 
     Reel getiri hesabı var ortada... 
     Geriye yabancı yatırımcı kalıyor. Yabancı yatırımcı böyle bir ortamda neden gelsin 
     Şimdi dikkat, bankalarda likidite yok. Ve bankalar sahip oldukları likiditeyi de hemen döviz alımına yöneltmiyorlar mı 
     O halde kilit nokta kamu kesimi. Yani kamu bankaları ile kamu kuruluşları... 
     Sonuçta bankacılık sisteminin yüzde 70'i kamunun elinde. Kamu bankaları, kamu kuruluşları belli limit dahilinde alım yapıyor. 
     
Astronomik teklifler      O halde bu astronomik teklifler kimlerden geliyor 
     İşte bu soruya yanıt bulamıyoruz... 
     Ancak ihalelerin yapıldığı günün ertesinde ödeme günü geliyor ya Açık Piyasa İşlemlerine bir bakıyoruz, işler süper... 
     Demek ki APİ fonlaması alabilecek her kim ise borçlanma limitleri dahilinde gidip bono alıyor 
     Bunun anlamı ne derseniz, öyle sevimsiz terimler kullanmak yerine "Birileri para mı basıyor " diye kuşkulanmaya başladık... 
     Eğer yanılıyorsak, doğruyu anlatsınlar isteriz. 
     Çünkü şeffaf olmak çok önemli... Ve kamunun alımları da... 
     
     







Tarafsız yargı 


Gülistan 


Yılmaz ve asker 


Tuvalette sigara 


Kabuk değiştirmek için yeni parti mi .. 


Yılmaz'ın soruları 


Sınava Milliyet'le hazırlanan kazanıyor 


AB - IMF benzerliği 


Sema Pişmişaşasukatansüt iftira ediyor 


Hayret bir şey 


Abdullah Çatlı'nın son mektubu 


"Öfke"yle kurulan parti 


Berlin Filarmoni'yi Aya İrini'de dinlemek 


Toplantıyı beklemeyin 


Güvercin'in değil, kuğunun şarkısı 


Bankaları yapı’ sallıyor 


Çevik Bir’in Mason toplantısı 


</TEXT>
</DOC>
