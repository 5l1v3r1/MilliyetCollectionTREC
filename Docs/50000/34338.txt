<DOC>
<DOCNO> 34338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/astro/index.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan yürekli aslan 
</HEADLINE>
<TEXT>

Aslan’ı fark etmek hiç de zor değildir. Hiçbir burç bulunduğu ortama gücünü, sahip olduğu güveni ve cömertliğini Aslan kadar güçlü yansıtamaz. Aslanlar’ın doğuştan gelen bir karizması olduğu söylenebilir ya da sahne karizması dediğimiz şey bu burçta kesinlikle vardır. Ateş elementinden Aslan kuşkusuz yönetimi, kraliyeti ve şaşaalı olanı tercih eder. Bu burç insanı için yaratıcılığını göstermek, dikkat çekmek ve bunu sıcak, içten şekilde paylaşmak büyük önem taşır. Genelde neşeli bir mizaçları olan Aslanlar aradıkları ilgiyi bulamadıklarında bir miktar somurtabilirler. Gururlu olmak ve sözlerini yerine getirmek onlar için önemlidir. Dayanıklıdırlar ve zor koşullarda da süreklilik ararlar. Gururlu yapıları nedeniyle onların aslında oldukça kolay kırılan özellikleri olduğunu görebiliriz. Aslanların bilimsel düşünceden ziyade kendilerine özgü, dışarıdan pek eleştiri kabul etmek istemeyen bir düşünüş kalıpları vardır. Eğer Merkür de Aslan’daysa güçlü konuşan ama aynı zamanda inatçılık etmeye yatkın eğilimler olabilir. Eğer Merkür, Başak ya da Yengeç’te ise bu yapıcı daha objektif bir zihin gösterecektir. Sevgi ilişkilerinde coşkun ama aynı zamanda talepkar ve merkezde olmak isteyen yapıları Aslanlar’ın evlilikte çok rahat edemeyeceklerini gösterir. Sevdikleri zaman hem şımartılmak hem de sevdiğini cömertçe karşılamak ister. Özelikle Aslan kadınları eşlerini kontrol altına almak isteyebilirler. Kariyer hayatında yöneticilik gerektiren, ateş elementinin getirdiği vizyon ve liderlik isteğini kullanabilecekleri alanlar, bu arada sahne ya da sanat Aslanlar için parlayabilecekleri alanlardır. H.K. 

Aslan 
Elementi Ateş Niteliği Sabit Yöneticisi Güneş 

Cömert, yaratıcı, hevesli, iyi organizatör, doğal iyimser, dayanıklı- Pohpohlanmaya dayanamayan, dogmatik, toleranssız, aşırı patron havasında, güç tutkunu 

Sabreden derviş olun 
Bu yıl en azından son yılların verdiği gerginliği üzerinizden atacak ve rahat bir nefes alabileceksiniz. Satürn’ün etkisi son yıllarda size özellikle ev ve iş alanında sıkıntılı zamanlar getirmiş olabilir. Belki istediğiniz projeler hemen gerçekleşmedi ya da evle ilgili ağır sorumluluklar almak zorunda kaldınız. Neyse ki son 2 yıldır sizi epey zorlayan Satürn bu yıl yakanızı bıraktı. Nihayet rahat bir nefes alabileceksiniz. Aslında bu gezegen bu dönemde sizi yormuş olduğu kadar yapıcı, mesleki açıdan şekillendirici etkiler de getirdi. Satürn’ün 20 Nisan’da İkizler burcuna girmesi ile birlikte iş hayatındaki zorlayıcı, test edici koşullar geri kalmakta ve çok daha stabil, kararlı bir dönem başlamakta. Bu yıl grup çalışmaları, arkadaşlıklar ve sosyal faaliyetler açısında oldukça renkli ve canlı geçecek. Bununla birlikte Uranüs ve Neptün, Aslan’ı uzun süredir strese sokmaktalar ve bu gerginlikler özellikle ikili ilişkiler, ortaklıklar ve evliliklerde ortaya çıkmakta. Bu iki gezegen de büyük bir karmaşa, motivasyon kaybı ve beklenmedik şartlar getirmeye devam etmekte. Uranüs bu yıl özellikle 11-17 Ağustos doğumlu Aslanlar’ı etkisine almakta. Bu günlerde doğanlar karşılarına gelen değişime direnmemeli ve daha esnek olmaya bakmalı. Aksi halde fazlasıyla yara alabilirler, ikili ilişkilerinde beklenmedik gelişmelerle karşılaşabilir. Neptün ise 28 Temmuz-1 Ağustos doğumlulara karmaşa ve yeni eğilimler getirmekte. Bu günlerde doğanlar ilişkilerinde ihmal, aldanma ve yanlış anlamalarla karşı karşıya gelebilirler. 

            Faks 287 74 37 
      








BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
