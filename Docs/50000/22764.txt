<DOC>
<DOCNO> 22764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/son/sondun04.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
CNN'in kurucusu Turner ile ünlü sinema oyuncusu Jane Fonda boşandı 
</HEADLINE>
<TEXT>

     CNN televizyonunun kurucusu Ted Turner ile Amerikalı sinema sanatçısı Jane Fonda, 10 yıllık evliliklerini bitirerek resmen boşandılar. 
     Turner 62 , sözcüsü Phillip Evans aracılığıyla yaptığı açıklamada, ''Her zaman yakın arkadaş olarak kalacağız ve Jane için herşeyin en iyisini diliyorum'' dedi. 
     Fonda 63 ise avukatı John Mayoue tarafından yapılan açıklamasında ''üzgün olduğunu'' belirterek, ''Birlikte 10 yılı paylaştık. Onunla her zaman ilgileneceğim. Şimde ileriye doğru gitmenin zamanı ve ona iyi dileklerimi sunuyorum'' dedi. 
     ''Klute'' ve ''Coming Home'' filmleriyle ''en iyi kadın oyuncu'' dalında Oskar ödülü kazanan Fonda, 1991 yılının Kasım ayında Ted Turner ile evlenmişti. Çift, bir yıl önce ayrı yaşamaya başlamıştı. Turner, daha önce yaptığı açıklamada, evliliklerinin Fonda'nın dindar biri olması nedeniyle bittiğini kaydetmişti. 
     







</TEXT>
</DOC>
