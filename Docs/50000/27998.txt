<DOC>
<DOCNO> 27998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/spor/spo07.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan nereye koşuyor 
</HEADLINE>
<TEXT>

     TRANSFERDE birçok kulübün peşinde koştuğu Samsunsporlu İlhan’ın durumu tam bir bilmeceye döndü. Golcü futbolcu sezon bitmeden Galatasaray ile masaya oturdu ve anlaşmaya vararak ön protokol imzaladı. İlhan’ın ardından Beşiktaş’tan gelen teklifi değerlendirdiği ve Siyah - Beyazlı yöneticilerle görüşüp gizlice resmi sözleşme yaptığı belirtildi. 
     SAMSUNSPOR ile iç transferde önce anlaşamayan ve üç trilyon liraya satış listesine konan genç futbolcu Galatasaray ve Beşiktaş’ın bu astronomik bonservis ücretine yanaşmaması üzerine köşeye sıkıştı. İlhan, bu gelişmelerin ardından önceki gün kulübü Samsunspor ile olan mukavelesini uzatma kararı aldı ve yeniden sözleşme imzaladı. 
     
TALİMAT NE DİYOR      PROFESYONEL Futbol Talimatı’nın "sözleşmenin zamanı" başlıklı 10. maddesine göre belirtilen transfer dönemi içinde birden fazla kulübe imza atan futbolcunun sözleşmesi tarafların rızası ile fesh edilmediği takdirde geçersiz sayılır ve hiçbiri tescil edilmez. Futbolcu içinde bulunulan sezon boyunca hiçbir kulüpte oynayamaz. 
     



 SPOR 

























</TEXT>
</DOC>
