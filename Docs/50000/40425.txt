<DOC>
<DOCNO> 40425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/son/sondun14.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Öldürdüğü sevgilisinin kollarıyla bacaklarını postalamaya çalıştı 
</HEADLINE>
<TEXT>

     Çek Cumhuriyeti'nin başkenti Prag'da polis, öldürdüğü kız arkadaşının vücudunun parçalarını uydurma adreslere postalayan bir kişiyi yakaladı. 
     Çek Cumhuriyeti'nde postacıların 24 Ağustos'ta Brno kentinde kötü kokular yayan bir pakette insan kolu ve bacağı bulması üzerine polis insan avına başlamıştı. 
     Polis sözcüsü Dagmar Bartonikova, 25 Ağustos'ta da bu kentte başka bir paket daha bulunduğunu, cinayeti işlediği sanılan 32 yaşındaki şüphelinin dün başkentte tutuklandığını ve Prag'da da söz konusu kıza ait parçalar bulunduğunu söyledi. Söz konusu kişinin, yaklaşık 1.5 yıldır birlikte olduğu kız arkadaşını öldürdüğünden şüphelendiklerini belirten Bartonikova, ''Polis, bu kişinin kız arkadaşını öldürdüğünden ve onun parçalarını Prag'daki farklı posta şubelerinden paketler içinde Brno'ya postaladığından şüpheleniyor. Kızın kalan parçaları Prag'da bulundu ve onun bazı parçaları için hala aramalar sürüyor'' diye konuştu. Bartonikova, cinayete kurban giden 1969 doğumlu kızın Ağustos ayı başında kaybolduğunu ve polisin şüpheliyi bulmak için kızın arkadaşları ve yakınlarıyla görüştüğünü de kaydetti. 







</TEXT>
</DOC>
