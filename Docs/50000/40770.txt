<DOC>
<DOCNO> 40770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/yazar/tamer.html </URL>
<DATE> 2001/09/06/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Kara Elmas Tıp Fakültesi'nden SSK'ya çağrı 
</HEADLINE>
<TEXT>

     Zonguldak SSK Hastanesi'nde 1 yıla yakın süredir mide - kalın bağırsak röntgeni çekilmediği ve hastaların ya Ankara SSK'ya havale edildiği ya da kartvizitçi doktorların muayenehanelerine gitmek zorunda bırakıldığına ilişkin yazımla ilgili olarak çok sayıda e - posta ve faks aldım. 
     Zonguldak Kara Elmas Üniversitesi Rektörü Prof. Dr. Ramazan Özen'in ve aşağıdaki sütunlarda yer alan adı bende saklı bir doktorun e - posta mesajı, özellikle hekimlik konusuna nasıl da farklı açılardan bakılabildiğini gösteriyor Rektör diyor ki 
     "Modüler sistemle üniversite hastanesi yapıyoruz. Yani biten modül blok hemen hizmete açılıyor. Hatta bir modülün biten katları, diğerlerinin bitmesini beklemeden hizmete sokuluyor. 
     Geliştirdiğimiz otomasyon sistemi sayesinde hastalar kağıt taşımıyor. Kendilerine barkod numaraları ihtiva eden bir kart veriyoruz. Hastanın bir elektronik dosyası açılıyor. Yapılan bütün işlemler bu dosyada toplanıyor. 
     17.5 milyon dolar dış kredi kullandık. En son teknoloji ürünü cihazlar ithal ettik ve hizmete soktuk. Buna rağmen Zonguldak'ta sosyal güvenlik kapsamındaki hastalar genelde Ankara'ya havale edilir, refakatçi şartı da koşulabilir. Ankara'ya gidiş hem hasta ve yakınları için zordur, hem de devlete daha pahalıya mal olur. Bu zorluklardan usanan hastalar, SSK'lı oldukları halde üniversite hastanesine gelerek ve ücretlerini kendileri ödeyerek muayene oluyorlar. 
     Bu konunun sıkıntılarını bu mektuba sığdırmak mümkün değildir 
     En büyük yanlış bir hekimin hem devlette, hem de özel çalışmasıdır. Cumhuriyet'in ilk yıllarında doktor sıkıntısı nedeniyle konan bu ayrıcalık kaldırılmalıdır. Çünkü yeteri kadar hekim vardır." 
     
"Almanya'da hastanede poliklinik yapılmaz"      Bir devlet hastanesinde çalıştığını sandığım adı bende saklı doktor okurum, ülkemizdeki sağlık çilesinin sona ermesine dönük önerilerde bulunurken, üstteki sütunlarda da belirttiğim gibi konuya devlet hastanalerinde çalışan hekimler açısından da bakmamızı sağlıyor 
     "Avrupa Birliği'ndeki sistemin, ülkemizde de uygulanmaya başlanmasına öncülük etmenizi istirham ediyorum. Mesela Almanya'da hastanelerde poliklinik yapılmaz. Yalnızca acil poliklinik hizmeti vardır. Poliklinik hizmetleri muayenehanelerde verilmekte, ancak hastane tedavisi gereken hastalar hastaneye kabul edilmektedir. Hastalar sevk kağıtlarıyla diledikleri doktorun muayenehanesine gitmekte, gerekli muayene ve testler bu kliniklerde uygulanmakta, hastayla doktor arasında herhangi bir para alışverişi olmamakta, doktor ücretini hastanın sosyal güvenlik kurumuna fatura ederek tahsil etmektedir. 
     Ülkemizde bunu engelleyen ise bütçe uygulama talimatı ve ilgili sosyal güvenlik kurum mevzuatlarıdır. Oysa ülkemizde ilaçlar özel eczanelerden alınmakta ve hiçbir ödeme sorunu olmamaktadır. Tıbbi malzemeler de özel olarak temin edilmektedir. Yine diş tedavisi, kalp cerrahisi, diyaliz gibi çok masraflı tedaviler de özel kurumlara ihale edilmektedir. 
     Maalesef sağlık sektörünün omurgasını oluşturan ve hizmeti bizzat veren hekim, bu sistemin ayrıcalıklı ve saygın bir üyesi olması gerekirken tam aksine üvey evlat, - günah keçisi - köle muamelesi görmekte, sık sık tüm gazetelerde hırsız yaftası yapıştırılmaktadır. Ki aslında bu durumlarda dahi hekimin aldığı iddia edilen para, hekimin emeğinin karşılığı dahi olmayan cüzi bir miktardır. Ve hekime yaptığı bir ameliyat vb. hizmet için verilmiştir. Hayali ihracat ya da hortumlama ücreti değildir. 
     12 Eylül yasasına göre hekimlerin fazla mesaisi de yoktur. Nöbetler, acil ameliyatlar için gece çağırılmalar hep normal mesaiden sayılır. Bu şartlarda uzman hekimler 450 - 500 milyon aylıkla çalıştırılmaktadır. Bir tek muayenehaneleri kalmıştır, ancak vardiya çıkarılmıştır. Amaççherhalde muayenehaneleri tamamen kapattırmak." 
     
     







Yoksullara yardım nerede 


Yeni umut BCH 


Karar Bahçeli'nin 


Madımak’ın siyah gölgesi Sivas’ta 


1 milyon kaçak işçinin 3.5 milyar doları... 


Doların nuru, TL'nin onuru 


Üniversitelinin sorunu yurt 


Bu rapordan ne çıkar 


Samimiyet... 


Yener Yermez'in, Cengiz Uçak olarak yolculuğu 


Koray Aydın'ın gidişi 


Kara Elmas Tıp Fakültesi'nden SSK'ya çağrı 


İdare mahkemesine başvuracaksınız 


"Pump priming" tulumbaya can suyu 


Uzun ince bir yol’ meğer Sivas’mış 


</TEXT>
</DOC>
