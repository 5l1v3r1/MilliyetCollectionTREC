<DOC>
<DOCNO> 29652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/son/sondun04.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanlı cezaevi baskını için emir veren polis şefine rekor ceza... 
</HEADLINE>
<TEXT>

     Brezilya'da, 18 milyon nüfusuyla ülkenin en büyük kenti Sao Paulo'nun cezaevine yapılan baskında 111 kişinin ölümünden korumlu tutulan polis müdürü Yarbay Ubiratan Guimaraes 58 , toplam 632 yıl ağır hapis cezasına mahkum oldu. 
     Carandiru cezaevi kompleksinin Casa de Detencao hapishanesinde 2 Ekim 1992'de çıkan ayaklanmayı bastırmak için yaylım ateşi açılmasını emreden Guimaraes, 102 kişinin ölümünden doğrudan sorumlu bulundu. 7 kişilik jüri kararına uyan Yargıç Maria Cristina Cotrofe, geceyarısına sarkan maraton duruşmanın sonunda kararı açıkladı. Polis Müdürü Guimaraes, Brezilya yasasınca toplam 30 yıl hapis yatacak. 
     Mahkemenin kararı, yakınlarını yitirenlerce büyük bir teselli kaynağı olarak alındı. Casa de Detencao, 7 bin kişilik mevcuduyla Latin Amerika'nın en büyük cezaevi. 
     Şubat ayında Brezilya'da ülke tarihinin en büyük cezevi isyanı çıkmıştı. 29 bin tutuklu ve hükümlünün 27 cezaevinde birden çıkardığı karışıklıklarda polis 7 mahkumu vurdu, 13 mahkum da diğer mahkumlarca öldürüldü. 
     
     






</TEXT>
</DOC>
