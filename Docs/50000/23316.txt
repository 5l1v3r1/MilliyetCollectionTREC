<DOC>
<DOCNO> 23316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/yasam/yas02.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
1 düğün, 23 cenaze 
</HEADLINE>
<TEXT>
Düğün evi sahibi kolon kestirmiş 
Kudüs’teki düğün faciası’nın sorumlusu bulundu Düğün salonunun sahibi yer açmak için kolonları kestirdi, fazla dans ölüm getirdi 
     DIŞ HABERLER SERVİSİ 

     İsrail’in Kudüs kentinde 3 katlı düğün salonunun çökmesi sonucu ölenlerin sayısı 23’e, yaralıların sayısı 309’a yükseldi. 10 ile 12 arası kayıp olması da ölü sayısının artabileceğini gösteriyor. 655 kişinin dans ettiği sırada meydana gelen olayın ardından Versailles Düğün Salonu’nun 4 sahibi gözaltına alındı. 
     Gözaltına alınanlar arasında, iki müteahhit ile bir inşaat mühendisi ve çatıyı yapan şirketin sorumlusu da var. Düğün salonu sahiplerinin, söz konusu binayı genişletmek için binanın birçok kolonunu yıktırdığı öğrenildi. 
     
Türkiye’den ekip      Durumları fazla ağır olmayan gelin Assi ile damat Keren Dror hastaneye kaldırıldı. Kurtarma çalışmalarına katılanlar, düğünde 655 kişinin bulunduğunu ve kurtarma çalışmaları sırasında binanın ayakta kalan kısımlarının da çökme riski taşıdığını belirtiyor. 
     Arama kurtarma çalışmalarına Türkiye ve Yunanistan depremlerinde enkaz kaldırma çalışmalarında deneyim kazanan askeri bir ekip de katılıyor. 
     



 YAŞAM 






















</TEXT>
</DOC>
