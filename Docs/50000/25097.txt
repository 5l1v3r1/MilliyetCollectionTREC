<DOC>
<DOCNO> 25097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/yasam/yas02.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Robot resmi tüm birimlere dağıtıldı 
</HEADLINE>
<TEXT>
Uzaylı tası yiyince kaçtı’ 
Uşak’ta üç köylü, Kaymakamlığa başvurdu "Tarlada uzaylı gördük. 60 - 70 santimetre boyundaki uzaylı taş atınca yükselip uzaklaştı" 
     YAVUZ KUŞDEMİR Uşak DHA 

     UŞAK’IN Eşme ilçesine bağlı Narlı köyünde bir tarlada "uzaylı" görüldüğü iddiası, günün konusu oldu. Geçen cumartesi sabahı tütün tarlasına giden Fevzi Can, Selma Can ve Ayşe Topaloğlu, uzaylı gördükleri iddiasıyla Kaymakamlığa başvurdu. Fevzi Can, uzaylıyla karşılaştıkları anı şöyle anlattı 
     "TARLADA 60 - 70 santimetre boyunda, parlak, jelatin renkli elbiseli, göbeği ışık gibi parlak koyu sarı renkli, ayakları kırmızı ışıklı, başı elips şeklinde ve gözleri olan bir cismin bizi izlediğini gördük. 4 - 5 metre yakınımıza geldi. Yerden taş alıp attığımızda yükselip uzaklaştı." 
     UZAYLI haberi dalga dalga yayıldı. Kaymakam olayı Vali Ayhan Çevik’e haber verdi. İddia dün Uşak’ta yapılan Güvenlik Toplantısı’nda ele alındı. Valiliğin hazırlattığı ve uzaylının robot resminin yer aldığı bülten, kaymakam, emniyet amirleri ve jandarma komutanlarına dağıtıldı. 
     VALİ Çevik, uluslararası kuruluşlarla temasa geçmesi için Ulubey Kaymakam Vekili Mithat Kuşadalı’yı görevlendirdi. Sirius UFO Uzay Bilimleri Araştırma Merkezi Başkanı Haktan Akdoğan "bölgeye bir ekip gönderdiklerini" söyledi. 
     



 YAŞAM 



























</TEXT>
</DOC>
