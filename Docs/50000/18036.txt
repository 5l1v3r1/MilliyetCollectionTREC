<DOC>
<DOCNO> 18036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/son/sonspo16.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan takımlarına uluslararası arena kapanıyor mu 
</HEADLINE>
<TEXT>

     Uluslararası Futbol Federasyonları Birliği'nin FIFA , Yunanistan Hükümeti'ne, Yunanistan Futbol Federasyonu'na EPO yönelik müdahalelerine son vermesi ve bunu garantileyecek yasal düzenlemeleri yapması için verdiği sürenin bugün dolduğu bildirildi. 
     Atina'da yayınlanan To Vima gazetesi, FIFA'nın Atina'ya EPO'nun bağımsız çalışmasını sağlayacak yasal düzenlemeyi yapmak için 30 Mart, uygulamaya koymak için ise 25 Nisan'a kadar süre vermiş olmasına rağmen, hükümetin şu ana kadar hiçbir şey yapmadığını yazdı. Yunan takımlarının FIFA tarafından uluslararası karşılaşmalardan ihraç edilmesi tehlikesi ile karşı karşıya olunduğunu vurgulayan gazete, EPO'nun FIFA'dan ek süre talep etmesinin beklendiğini belirtti. 
     Bu arada, Kültür Bakanı Elefterios Venizelos'un Yunan futbolunun iyiliği için gerekli çözümün bulunacağını açıkladığını belirten Yunan basını, bu çerçevede yasal düzenlemeye ilişkin girişimlerde bulunulduğunu ve bu gelişmelerin EPO tarafından FIFA'ya bildirileceğini kaydettiğini yazdı. 
     
     







</TEXT>
</DOC>
