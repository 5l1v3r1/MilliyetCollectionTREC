<DOC>
<DOCNO> 37309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/astro/index.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün size ne getirecek 
</HEADLINE>
<TEXT>

Ay, bugünlerde yavaş yavaş gökyüzünden kayboluyor. 19 Ağustos Pazar günü Aslan burcunda yeniay oluşacak. Enerjilerin sönümlendiği ama aynı zamanda bir sonraki dönemin potansiyelini gizlediği günlerdeyiz. Yeni adımlar atmak pek kolay olmayabilir. Ay bugün yine Yengeç burcunda günlük işlerimizde duygusal faktörlerin, güvenlikle ilgili konuların ve yakın çevremizdekilerin de mutluluğunu etkileyen tüm konularda etkin olacak. Ayrıca Yengeç bildiğiniz gibi ülkemizin de yükselen burcudur ve kuşkusuz bugünlerde politikada yoğun bir gündem yaşayabiliriz. Koç’lar bugün de sıkı çalışmak durumundalar. Ev ve aile ile ilgili konularla çok daha fazla uğraşabilirler. Boğa’lar yapacakları kısa yolculuk ya da eğitimle ilgili konularda çok şey öğrenebilirler. İkizler harcamalarına dikkat etmek durumunda. Yengeç’ler anneleri ya da evle ilgili konularda aktif olabilirler. Aslan’lara gelince bugünlerde fazlasıyla duyarlılar ve aşırı hayalci davranarak hata yapabilirler. Başak’lar için verimli bir gündeyiz. Bugün grup çalışmalarında başarılı olabilirler. Öğleden sonra 16.02 Ay ve Venüs, yan yana geliyor. Bu saatlerde parasal konularda, ev ve ailemizi ilgilendiren alanlarda duygusal tatmini yakalamamız hiç de zor olmayacak. Terazi’ler bugün bu enerjiyi iş yaşamlarında kullanabilir, dikkat çekici davranabilirler. Akrep’lerin çok şey öğreneceği fırsatlar söz konusu. Yay’lar başkalarının kaynaklarından yararlanabilirler. Oğlak’lar için gün duygusal konularda pozitif titreşimler, güzel ortaklıklar getirebilir. Kova’ların sağlık ve iş düzeni ile ilişkili konularda daha rahat olduğunu söyleyebiliriz. Balık’lar bugün de rahat ediyorlar. Biraz tembellik etmek ve gevşemek onların da hakkı. 

            Faks 287 74 37 
      







</TEXT>
</DOC>
