<DOC>
<DOCNO> 41111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/yazar/okur.html </URL>
<DATE> 2001/09/08/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Yol hikayesi... 
</HEADLINE>
<TEXT>

     İhracatçılarla, bankacıların "yol" hikayesi bize ilginç geldi. Üç ay önce karşı cephedeydiler. Bugün omuz omuzalar. "Ortak cephe" oluşturacaklar 
     Şaşırıp kaldık. 
     Derdimiz, "olumlu bir girişimi olumsuz bir durum" diye yansıtmak değil. Derdimiz bankacılarla - ihracatçıları bir araya getiren ülke koşullarını daha açık aktarabilmek. 
     Bankaların çoğu sendikasyonları yeniledi. Ama bir şartla, çoğu sendikasyon anlaşmasının altında aynen şu not yazıyor 
     "Ülke reytinginin düşmesi durumunda bu sendikasyonları hemen geri çekeriz." 
     
Reyting      Demek ki ülke reytingi "işin kilidi." Bir ülkenin reytingi nasıl ölçülür Başta borçlanma kabiliyeti sonra gayrisafi milli hasılası, borçlanma gereksinimi, bütçe dengesi ve siyasi, ekonomik istikrar. Veriler bunlar. 
     Eh banka döviz bulacak, sendikasyon yenileyecek. Üretici, ihracatçı üretim yapıp kaynak yaratacak. Bankaya gidip kaynak kullanacak. Zincir böyle çalışıyor. 
     İşte gelinen noktada bu zincirin halkaları bozulmuştu. Halkalar kopunca ekonominin çarkları durmuştu. Bütün bunlar Türkiye’nin reytinginin düşmesini beraberinde getirmişti. Gelinen noktada Türkiye İhracatçılar Meclisi ile Bankalar Birliği yönetimi bir araya geldi. Sorunların çözümünde uzlaştılar. Ortak bir komiteyle de ülke reytingini yükseltmeye karar verdiler. Hayırlı olsun, morallerimizin düzelmesi için önemli bir adım. 
     Sonuçta döviz cinsinden ipotek verilecek, enflasyon muhasebesinden vergi reformuna kadar her konuda birlikte hareket edilecek. 
     
Nasrettin Hoca misali...      Peki, bu noktaya nasıl gelindi 
     Size, bu değerlendirmeyi önceki gün yapılan toplantıyı espriye dönüştüren İsmail Gülce’nin kaleminden aktaralım... 
     TİM ile Bankalar Birliği arasındaki toplantı beklenenin dışında medeni bir ortamda gelişti. Ne TİM Başkanı Oğuz Satıcı, Kamu Bankaları Ortak Yönetim Kurulu Başkanı Vural Akışık’a kitap fırlattı, ne de Vural Akışık, Oğuz Satıcı’ya "nankör kedi" diye bağırdı. Yeni kriz bekleyenler bu bakımdan umduklarını bulamadılar. Çünkü bankacılar konuştuğu zaman reel sektör ve ihracatçı temsilcileri hak veriyor, diğerleri konuştuğu zaman da bankacılar hak veriyordu. Tipik Nasrettin Hoca klasiği. İki taraf da haklıydı, peki haksız olan kimlerdi 
     Koca memleketi iflasın eşiğine getirenler olabilir miydi Vural Akışık, ihracatçıları "cephedeki neferlere" benzetince, konuşma asker - sıhhiyeci ilişkisine odaklandı. Savaşta sıhhiyeciler ilk olarak hafif yaralı askerleri toplar, ardından daha ağır yaralıları... Ölülere geçmiş olsun. Onlar geceleri toplanıyor. 
     Gerçek bu ya savaşta da en çok zayiat sıhhiyecilerden olurmuş Yani bizim bankacılar misali... Oysa ne bizim sıhhiyecinin yaralı askere, ne de yaralı sıhhiyeciye bizim askerin yapacak bir şeyi yok. 
     Görünen o ki bugünlerde iki yaralı dostun birbirlerine destek olmaktan başka şansları yok. Kısacası "Komite Hazır Komutanım " 
     Göreceğiz... 
     
     







Merhametsiz toplum 


Gardiyanlar... 


Ecevit'ten çağrı 'Haydi, Türkiye'ye' 


Nevşehir barut fıçısı gibi... 


Katil kim 


Üniversite istiyorlar ama... 


"Kötü olasılık" senaryosu 


Yol hikayesi... 


Selçuk ve yeni anayasa 


"Telsim'le iş yapmadığımız için şanslıyız" 


Yılanları erkekler besler 


İhtimalleri değerlendirin 


Kıbrıs'a da bir Lozan lazımdı 


Açık’ hem batırır hem çıkarır 


Kamyoncu da yükü Ankara’ya kaptırdı 


</TEXT>
</DOC>
