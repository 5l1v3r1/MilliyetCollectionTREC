<DOC>
<DOCNO> 19405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/son/sontur11.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Okkan suikastı sanığına Savcı idam istedi 
</HEADLINE>
<TEXT>

     Diyarbakır'da, Emniyet müdürü A. Gaffar Okkan ve 5 polis memurunun şehit edildiği saldırıya katıldığı bildirilen terör örgütü Hizbullah mensubu Mehmet Fidancı hakkındaki iddianame tamamlandı. Savcı, Fidancı'nın idamını istedi. 
     Diyarbakır DGM Başsavcılığı'nca hazırlanan 6 sayfalık iddianamede, ''sanık Mehm Fidancı'nın Türkiye Cumhuriyeti Devleti'nin Anayasal düzenini zorla değiştirerek, yerine şeri hükümlere dayanan din devleti kurmak isteyen terör örgütü Hizbullah adına faaliyetlerde bulunduğu'' belirtiliyor. 
     Sanığın 1992 yılında çalışmakta olduğu İstanbul'dan, ikamet ettiği Diyarbakır'ın Silvan İlçesi'ne bağlı Yolaç Köyü'ne geldiği Hüseyin Çetinkaya'nın propaganda ve telkinleri sonucu örgüte katıldığı anlatılan iddianamede, sanığın camilerde ders almaya başladığı ve daha sonra Silvan'daki Hacı Kevser Camisi'ne giderek, burada örgüt elemanlarıyla tanıştığı kaydediliyor. 
     İddianamede, terör örgütü PKK mensuplarının Müslümanlara yönelik silahlı saldırılarının artması düşüncesiyle terör örgütü Hizbullah'ın Silvan ilçesi sözde sorumluları M. Sait Fidancı ve İhsan Baran'ın silahlı mücadele kararı aldıkları bildirilen iddianamede, sanık Fidancı'ya deşifre olmaması amacıyla ''Salim'' kod adı verildiği ve terör örgütü PKK mensubu olarak gördükleri şahıslara karşı silahlı eyleme yöneldikleri dile getiriliyor. 
     Güvenlik güçlerince 1994 yılında yapılan operasyonlarda, bazı örgütmensuplarının yakalanması üzerine sanığın Batman'a giderek, değişik örgüt evlerinde saklandığı ve Mehmet Bekçi adına düzenlenmiş sahte nüfus cüzdanı kullanmaya başladığı anlatılan iddianamede, sanığın dahasonra Diyarbakır'a gelerek Şahin kod adlı örgüt elemanı sorumluluğundaoluşturulan askere kanatta ''Erol'' kod adını kullanarak, 14 öldürme ve çeşitli yaralama saldırılarına katıldığı belirtiliyor. 
     Sanık Fidancı'nın Diyarbakır Kuruçeşme Yunus Emre Mahallesi Sento Caddesi 52. Sokak şahin Apartmanı 5 9 nolu daireyi kiraladığı, evde Necmettin Şanlı'nın sorumluluğunda faaliyetlerini sürdürdüğü, Şanlı'nın dışarıyla bağlantıyı sağladığı belirtilen iddianamede, Şanlı'nın eve torba içerisinde 2 adet kalaşnikof marka tüfek, 2 tabanca, 4 el bombası getirerek sakladığı bildiriliyor. İddianamede, Fidancı'nın Okkan suikastına da katıldığı ve 5-6 el ateş ettiği bildiriliyor. 
     İddianamede, sanığın, ''Türkiye Cumhuriyeti Anayasasının tamamını veya bir kısmını zorla değiştirmek isteyen terör örgütü Hizbullah adına silahlı eylemlere karıştığı, kolluk, Cumhuriyet Savcısı ve sorgu hakimi önünde suçu kabul ettiği ifade edilerek, sanığın TCK'nin 146. maddesi gereğince idamla cezalandırılması istendi. 
     Duruşmaya önümüzdeki günlerde Diyarbakır DGM'de başlanacak. Diyarbakır aa 
     
     
     
     
     
     







</TEXT>
</DOC>
