<DOC>
<DOCNO> 28495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/guncel/gun06a.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sisam’da büyük buluşma 
</HEADLINE>
<TEXT>

     YORGO KIRBAKİ, Kuşadası, Sisam 

     Son yıllarda Türkiye ve Yunanistan arasında esen dostluk ve barış rüzg rları bu kez Yunan adası Sisam’daydı. İki günlük Türk-Yunan ekonomi zirvesi dün Sisam’da başladı. Geçen yıl planlanan ancak Ortadoğu’daki olaylar nedeniyle iptal edilen buluşma, Yunanistan’ın eski Başbakanı Andreas Papandreu’nun ölüm yıldönümüne denk gelmesi nedeniyle de önem kazandı. Dışişleri Bakanı İsmail Cem, eşi Elçin Cem, oğlu Kerim Cem, milletvekilleri ve işadamlarıyla, Kuşadası’na 850 metre mesafedeki Sisam’a geldi. Türk heyetini Yunanistan Dışişleri Bakanı Yorgo Papandreu, eşi Ada ve Kızı Margerite ile Ege Bakanı Sifounakis karşıladı. Zirvede turizm ve kıyı ticareti ele alınırken, Türk vatandaşlarının Yunan adalarına bir günlük vizesiz ziyaret edebilmeleri için AB engelinin nasıl aşılacağı da konuşuldu. 
     
Babasının ölüm yıldönümünde SİRTAKİ      Yunanistan Dışişleri Bakanı Yorgo Papandreu, Dışişleri Bakanı İsmail Cem onuruna dün verdiği akşam yemeğinde, 5 yıl önce ölen babası Andreas Papandreu'nun en sevdiği şarkı eşliğinde sirtaki yaptı. Papandreu'nun kardeşleri Andreas ve Nikos'la birlikte yaptığı sirtakiyi İsmail Cem, eşi Elçin Cem ve oğlu Kerem Cem ile davetliler, büyük beğeniyle izledi. 
     



 GÜNCEL 





















</TEXT>
</DOC>
