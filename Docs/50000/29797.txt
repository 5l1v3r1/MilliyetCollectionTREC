<DOC>
<DOCNO> 29797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/son/soneko06.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz "Derviş'in hükümete alınma nedeni ekonomi koordinasyonu" 
</HEADLINE>
<TEXT>

     Devlet Bakanı ve Başbakan Yardımcısı Mesut Yılmaz, Devlet Bakanı Kemal Derviş'in bağımsız bir bakan olduğunu belirterek, "ekonomideki koordinasyonu temin etme görevi nedeniyle hükümete alınmıştır" dedi. 
     Yılmaz, Türkkonut tarafından Eryaman Toplu Konut Alanı'nda düzenlenen, 7 bin 100 konutluk projenin temel atma törenine katıldı. 
     Bir gazetecinin "Derviş'in Hükümetin 4. ortağı gibi bir görüntü çizdiği ve bu görüntünün ilerde problem yaratacağı yönündeki iddialara katılıp katılmadığı" sorusu üzerine Yılmaz, Derviş'in bağımsız bir bakan olduğunu belirterek şunları söyledi 
     "Sayın Derviş bağımsız bir bakandır. Ekonomideki koordinasyonu temin etme görevi nedeniyle hükümete alınmıştır. Şu anda ekonomik programın uygulanmasında sorumluluk taşımaktadır." 
     Yılmaz, "Derviş'in sık sık IMF'ye verilen taahhütleri gündeme getirmesi ve bu yüzden Hükümet ortakları ve kabinedeki bakanlarla sıkıntılar yaşanması bir noktada patlamaya yol açmayacak mı" şeklindeki soruya ise şu yanıtı verdi 
     "Hayır, uyguladığımız ekonomik program çok ciddi bir programdır. Bu programın uygulanmasıyla koalisyonu oluşturan 3 siyasi parti de büyük siyasi risk almışlardır. Ama hepinizin yakından izlediği gibi bu programın gerektirdiği bütün yasalar, Meclis tatile girmeden önce çıkartılmıştır. Piyasalara bu programla ilgili yeterli güvenin verilmesi sadece Meclis'in ve Hükümet'in üzerine düşeni yapmasıyla sağlanamayabilir. Bu konuda işbirliği yaptığımız IMF'de Türkiye'ye karşı olan taahhütlerini yerine getirmesi büyük önem taşımaktadır. Zannediyorum önümüzdeki dönemde bu işbirliğinin devam ettirilmesi, piyasaların yeniden canlanmasına, faizlerde ve döviz kurunda şu anda yaşanan suni yükselmenin de tersine dönmesine neden olacaktır."Mesut Yılmaz'ın diğer sorulara verdiği yanıtlar ise şöyle 
     Soru Risk aldık dediniz. Nedir bu risk 
     Yılmaz Bu program, popülist uygulamalara izin vermeyen, Türkiye'de alışılmış bazı düzenlemeleri terk etmemizi gerektiren bir programdır. Bu kadar köklü reformların toplumda bazı kesimlerde tepki alması kaçınılmazdır. Ancak Hükümet'in şu anda gelen çok sayıdaki talepleri karşılayabilmek, bugünkü ekonomik programın imkanları içerisinde mümkün değildir. 
     Özellikle kamu kesiminde yaşanan ücret çarpıklığını giderecek, dış satımı teşvik edecek, turizmi teşvik edecek, reel ekonominin içinde bulunduğu bazı zorlukları aşmasını sağlayacak tedbirler için ek kaynak ihtiyacı doğmuştur. Uyguladığımız ekonomik programdan bağımsız olarak bu amaçları gerçekleştirmek için bir ek kaynak paketi yürürlüğe konulacaktır. Şu anda Cumhurbaşkanı'nın onayındadır. Bu yürürlüğe girdiği anda gerek Hazine arazilerinin satışı yoluyla, gerek orman vasfını kaybetmiş olan bazı arazilerin satışı yoluyla ve gerekse getirilen bazı lüks harcamalara getirilen ek vergiler yoluyla elde edilecek olan kaynaklar bu amaçların kullanılmasına sarf edilecektir. 
     Soru IMF'nin 3 Temmuz toplantısı öncesinde Emlakbank'ın tasfiyesiyle ilgili bir kaygısı var mı 
     Yılmaz Tabi Cumhurbaşkanı onaylamadan, Resmi Gazete'de yayınlanmadan bu uygulamalar yürürlüğe girmez. Onun için özellikle Emlakbank'ın tasfiyesine ilişkin düzenlemenin Cumhurbaşkanı'nca onaylanması IMF'nin bu toplantıda alacağı karar açısından çok olumlu bir gelişme olur. 
     Soru Devlet Bakanı Derviş'in oy kaygısı olmadığı için manevra alanını geniş tuttuğu görüşüne katılıyor musunuz 
     Yılmaz Sayın Derviş'in atanmasıyla koordinasyon sorunu çözümlenmiştir. Sayın Derviş şu anda herhangi bir koalisyon ortağı partiye mensup olmadığı için bağımsız bir bakandır, dolayısıyla icraatında koalisyon ortaklarının gözetmesi gereken siyasi kaygıları dikkate almak durumunda değildir. 
     Soru İlaç gibi uygulamalar nedeniyle sandıkta cezalandırılabileceğinize dair kaygınız var mı 
     Yılmaz Seçimlere en az 2 yıllık bir süre olması ve bu 2 yıl içerisinde bu programın olumlu sonuçlarının topluma yansıyacağına inanmamızdır. Bu siyasi riski almamızın sebebi de budur. 
     Soru Bütün bunlardan hükümet ortakları arasında güvenin devamı algılanabilir mi 
     Yılmaz Biliyorsunuz bu hükümeti oluşturan 3 partinin de çeşitli konularda farklı görüşleri mevcut. Ama koalisyon protokolünde ve hükümet programında ortak hedefler ortaya konmuştur. Bu protokol ve program çerçevesinde bu güne kadar karşılaştığımız tüm sorunları aşmayı başardık. 
     
     







</TEXT>
</DOC>
