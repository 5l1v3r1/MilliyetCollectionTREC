<DOC>
<DOCNO> 7364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/yazar/dogan.html </URL>
<DATE> 2001/02/16/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
"Sayın Başbuğum..." 
</HEADLINE>
<TEXT>

     MHP Genel Başkanı Alparslan Türkeş, her dönemde ve "Milliyetçi Cephe" hükümetlerine ortak olduğu yıllarda "Başbakan Yardımcısı" sıfatını da, parti işlerinde kullanıyor. 
     Şimdi yeniden güncelleşen kendisine ait banka hesabı, özellikle 1970'lerin ikinci yarısında, MHP içinde çok tartışılıyor. 13.1.1977'de Almanya'daki ülküdaşlarına yazdığı mektupta, Türkeş 
     "Banka hesabı, bizim bilgimiz ve talimatımızla, adımıza açılmış olup, bizim kontrolümüz dahilinde yürütülmektedir. Yardım kampanyasını bütün gücünüzle destekleyin." MHP İddianamesi, 1980, s.507 . 
     
İfadelerde var      Bugün kim ne söylerse söylesin, o dönemde, Türkeş'in şahsi hesabı olduğunu bilmeyen yok .. Örneğin, Lokman Kondakçı ifadesinde 
     "Türkeş iki defa Almanya'ya geldi. Toplanan paralar, elden kendisine teslim edildi. Enver Altaylı'nın bana söylediği kadarıyla, Türkeş bu paraları Münih'teki hesabına yatırıyormuş." İddianame, s.512 . 
     Yurtiçi ve dışı bağlantılarıyla, Türkeş ve MHP çevresinde müthiş bir para trafiği var. Para gönderenlerin Türkeş'e yazdığı mektuplar "Sayın Başbuğum" ya da "Sayın Albayım" diye başlıyor. O paralar hakkında, Türkeş'e bilgi veriliyor. 
     
Genel merkez binası      MHP duruşmasında yargıç "şahsi para hesabını" sorduğunda, Türkeş 
     "Şahsıma hediye edildi. Ama, bu paralar geçici olarak benim üzerimde. Sonradan, ihtiyacı olan ülkücülere dağıtmaya karar vermiştim." 
     Aynı davada, çarpıcı olaylardan biri de, "MHP Genel Merkezi binasının mülkiyetinin Türkeş'e ait" olması. İddianame, s. 517 . Duruşmada yargıç, "genel merkez binası neden sizin şahsi malınız" diye soruyor. Türkeş 
     "Parti kapatılır, diye arkadaşlar öyle uygun gördü .." 
     Mali örgütlenme yoluyla, siyasal güç kazanmanın ibret verici örneği. 
     
"Seçime, büyük bütçe"      Araştırıyorum, tutanaklarda olmayan, ama bugün su yüzüne çıkan, bunlarla bağlantılı bir olay var. 
     Türkeş'in şahsi hesabı, o tarihte tutuklu MHP yönetiminde rahatsızlık yaratıyor. Duruşmadan sonra, o yönetim kendi arasında toplanıyor ve bu paraların "Türk Kültürü Araştırma Vakfı" adıyla, yeni vakıf kurulması için harcanmasına karar veriyor. Türkeş, Sıkıyönetim'e bu yönde bir dilekçe veriyor. Ancak, sonradan vakıf kurulmuyor .. 
     Barlardan kurban derilerine, sendikalardan yurtdışına kadar toplanan paralar için Türkeş 1976'da şunu söylüyor "Önümüzdeki seçimlere ne kadar büyük bir bütçe ile girersek, istediğimiz neticeye o kadar kolay ulaşabiliriz." İddianame, s. 508 . 
     MHP'nin örgütlenme biçimi, tez konusu olur .. 
     
     





Yine CHP... 


Sigorta mağduru 


Yüksek Denetleme Kurulu 


Sayın Başbakanıma utanarak arz ederim 


Türkiye Arap dünyasından Filistin'le İsrail'e... 


Türkiye, nereye 


"Sayın Başbuğum..." 


Nazım Hikmet ve Türk vatandaşlığı 


Kolejler kapansın 


Demirkent'ten bize 


Milli gelir 33 bin dolar .. 


"Kolaylaştırıcı" rolü zorlaşıyor... 


Sistemi doğru kurmak 


Gariplikler ülkesi... 


İnsansız ekonomi 


İlkin insanlık öldü 


TRT, Dijiturk'ten 4 kanalını çekiyor 


Önemli değişiklik yok 


Toptancı da dağıtıcı da şik yetçi 


Ağlayanın malı hayır etmez’ 


</TEXT>
</DOC>
