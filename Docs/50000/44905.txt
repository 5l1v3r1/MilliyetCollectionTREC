<DOC>
<DOCNO> 44905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/son/sonspo06.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbolcular hırçınlaştı... 
</HEADLINE>
<TEXT>

     Birinci Süper Futbol Ligi'nde son 3 sezonun en hırçın dönemi yaşanıyor. 
     Ligde geride kalan 7 hafta sonunda hakemler, toplam 21 kez kırmızı kartlarını kullandı. Hakemler, her hafta ortalama 3'er kez kırmızı kart gösteriyor. 
     Sezonun 2. haftasında hakemler toplam 7 kırmızı kart gösterirken, 5 ve 6. haftalarda ise 1'er kırmızı kart çıkardı. 
     Hakemler, 1998-99 sezonunda 7. hafta sonunda 28 kırmızı kart çıkarırken, 1999-2000 sezonunda aynı dönemde 14, 2000-2001 sezonunda ise 19 kez kartlarını kullanmıştı. 
     
     En hırçın Gaziantepspor 
     Sezonun en hırçın takımı ise, 6 maçta oyuncuları toplam 4 kırmızı kart gören Gaziantepspor oldu. 
     Bu sezon ligde ve UEFA Kupası'nda istediği sonuçları alamayan kırmızı-siyahlı ekipte, Krivov, Mehmet Polat, Batista ve Kemal, kırmızı kart gören oyuncular oldu. 
     
     Görmeyenler... 
     Ligin geride kalan ilk 7 haftasında, 6 takım henüz kırmızı kartla tanışmadı. 
     Ankaragücü, Diyarbakırspor, Fenerbahçe, Göztepe, İstanbulspor ve Kocaelispor takımlarının oyuncuları geride kalan 7 haftada kırmızı kart görmedi. 
     






</TEXT>
</DOC>
