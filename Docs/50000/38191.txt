<DOC>
<DOCNO> 38191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/spor/spo09.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara Tahta 
</HEADLINE>
<TEXT>

Bu ne hiddet      Ülke olarak bunalımdayız, doğru. Bir nefes, bir ses, bir ışık, bir umut bekliyoruz bu da doğru. Futbol bir teselli aracımız olsun istiyoruz, onunla avunuyor, günlük sıkıntılardan biraz olsun uzaklaşıyoruz bu da doğru. 
     Ama ilk iki haftada yaşadıklarımız, futbolda da içimizi karartıyor bu daha da doğru. İlk hafta 5 kırmızı kart. İkinci hafta 6 kırmızı kart. Ne oluyor arkadaşlar bu ne hiddet 
     Futbolcularımız sanki burunlarından soluyorlar. Tekmeler, tokatlar, küfürler havada uçuşuyor. 
     Ülkemiz vatandaşlarının ekonomik krizden inim inim inlediği bir ortamda, en rahat yaşam standardını sürdüren genç arkadaşlara ne oluyor 
     Aman kendinize gelin. Artık silkinin. 
     Türkiye’ye bir de futbol krizi yaşatmayın, futbolumuzu çirkinleştirmeyin. Lütfen ... 
     
İsmet Cengiz      Hakem de insandır. Yanılabilir. Göremediği pozisyon olabilir. O anda önü kapanabilir. Bu nedenlerden ötürü de yanlış kararlar da verebilir. Ama bu kadarı da pes 
     İstanbul-Fenerbahçe maçı. Dakika 90. Güven, kaleciyle karşı karşıya. Genç Oğuz, ceza alanının dışına kadar çıkıyor, kendisini geçmek üzere olan Güven’in ayağındaki topu eliyle çeliyor. 
     Hadi İsmet Cengiz, "Devam" dese, diyeceğiz ki "Herhalde göremedi." 
     Tam tersi. İstanbulspor lehine atışa hükmediyor. Kurallara göre de "Yüzde yüz gol pozisyonu" olduğu için Oğuz’a kırmızı kart göstermesi gerekiyor. Herkes bekliyor. Bunu yapsa kimse kızmayacak, hatta alkışlayacak. Ama nedense kuralları en iyi bilmesi gereken kişilerden biri olan Cengiz, sarı kartını çıkarıyor. 
     Neden Yoksa kural değişti de kimsenin haberi mi yok Ya da her hakem kendine göre mi kural yaratıyor MHK’den yanıt bekliyoruz. 
     
HAFTANIN SÖZÜTakımının Kocaelispor’a 3 - 1 
yenildiği maçtan sonra 
Futbolcularımla gurur duyuyorum. Bir deplasman takımının nasıl 
oynaması gerektiğini gösterdik. 
Cezmi Turan - Antalya Teknik Direktörü 





 SPOR 




























</TEXT>
</DOC>
