<DOC>
<DOCNO> 4461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/yazar/cankat.html </URL>
<DATE> 2001/01/29/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Annesine benziyor 
</HEADLINE>
<TEXT>

     Osman Yağmurdereli değişik bir insandır. Bir gün size onu uzun uzun anlatmak isterim. 
     Hem biliyor musunuz, ben bu gazetecilik -hemen düzeltiyorum gazetede yazı yazma- işini fazlaca ciddiye aldım galiba. Asıl niyetim burada insanlardan söz etmek. Ankara kaynaklı haberlerden ve siyasetçi konuşmaktan bıkıp usandığınızı tahmin edebiliyorum. 
     Evet, Yağmurdereli diyordum. Bu tonton adam, elinde koca bir çiçek buketiyle Arzum Onan’a "Allah bağışlasın, analı babalı büyüsün" ziyaretine hastaneye gitmiş. İlk gidenlerden biri. Taze baba Mehmet Aslantuğ kapıda karşılamış onu. 
     Odaya doğru ilerlerken dualar mırıldandığını gören Aslantuğ 
     Bu ne duası Osman Abi, diye sormuş. 
     Can Efendi inşallah babasına benzemiyordur, diye dua ediyorum. 
     Erkek çocuğun babasına benzemesi fena mı olur 
     Babadan babaya değişir, demiş Yağmurdereli. Senin tepende saçın kalmamış, hatırı sayılır bir Karadenizli burnun var... Yok yok İnşallah sana çekmemiştir. 
     Haksızlık ediyor Mehmet Bey adamakıllı yakışıklı bir adam. Üstüne üstlük çok da sevimli. 
     İçeri girmiş ve görmüş ki Can annesine benziyor. 
     
Bitmeyen Aşk      Uzun ömürlü ve mutlu evliliklerden söz etmeyi severim. Söylediklerimi dul kıskançlığı sanmayın diye, şunu peşin peşin yazayım dedim. 
     Piyanist Şevket Uğurluer ile Nada Hanım’ınki "bitmeyen aşklarödandır. 40 yıllık sahiden mutlu bir beraberlik Allah ayırmasın, 31 yıl önce evlenmişler. H l el ele, diz dizeler. Kültürlü, zarif, değerli bir kadın Nada Hanım. Şevket Bey ağırbaşlı haliyle Etap Marmara’da piyanosunu çalmaya devam ediyor. Oğulları Can, Eurovision’da Türkiye’yi temsil ederken, babası da orada, piyanosunun başındaydı. 
     Burada adı anılmak için, insanların televole kırpıntısı olması şart değil. 
     
Kendin pişir      Gülşah Çeliker, İngiltere’de gazete-televizyon eğitimi gördü. Türkiye’ye dönünce "Sabiha Gökçen’in Yaşamı" diye bir belgesel yapmak istedi. 
     Sabiha Gökçen, Atatürk’ün manev kızı, dünyanın ilk kadın savaş pilotu, İstanbul’un ikinci büyük havaalanına adı verilen kadın, daha ötesi var mı Bir belgesel için daha isabetli konu düşünülebilir mi 
     Gülşah bu amaçla İngiltere’de bağlantılar kurdu. 150-200.000 dolara mal olacak bu ortak-yapım birçok ülkede gösterilecek. 
     Ankara da heyecanlandı... desem, zaten inanmazsınız. Henüz ilgilenen yok. Ama Gülşah, hiç hızını kaybetmeden çalışmaya devam ediyor. 
     Gökçen’in, pilotluk hayatında kullandığı uçakların listesini devlet arşivlerinde bulamıyorum diye üzülürken, gene Sabiha Hanım imdadına yetişti. Oturup kullandığı uçakları güzel elyazısıyla bir bir k ğıda döküp verdi Gülşah’a. 
     Böylece bu ayrıntı devlet arşivlerine de aktarılmış oldu. 
     
NİLÜFER’İN AYŞE NAZLI’SI      Nilüfer’in sesi heyecanlıydı. Kolay mı, Ayşe Nazlı’yı konuşuyoruz. Güzel sesli annenin hiç şik yeti yok. Bugün Ayşe Nazlı’nın yeni evinde üçüncü haftası doluyor. Fotoğrafının çekilmesine daha zaman var. Mutlu bir anneydi konuştuğum. 
     İlk günün ziyaretçilerini sordum. "Gözünaydın " demeye koşan üç dost Kayahan, Şehrazat, Asya. Sonra Mustafa Sandal, Emel Sayın. Sezen Aksu ilk gün telefonla aramış. Kendini toparlar toparlamaz ilk ziyaret edeceği yer Ayşe Nazlı’nın yeni evi olacak. 
     Gökberk Ergenekon da ilk gelenler ve bebeği çok sevenler arasında. Annesiyle sıcak dostluğunda bir değişiklik yok. Ama o kadar, gelişme de yok. 
     Nilüfer yeni albümü için çalışmalarını sürdürüyor. Adnan Ergil, Şehrazat, Fahir Atakoğlu ve büyük ihtimalle Kayahan’ın bestelerinden oluşacak albüm bahara yetişecek. 
     
BİLİYORSAN SÖYLE      Adam bara oturup viskisini içmiş. Elini ceketinin yan cebine sokup, orada bir şeye bakmış. Bir duble daha söylemiş. İkinci kadeh bitmiş, yine yan cebine bakmış, "Sen bana bir duble daha ver oradan " deyince, barmen dayanamamış 
     Ayıptır sorması, cebinizde ne var öyle Bakıp bakıp içki söylüyorsunuz... 
     Karımın fotoğrafı var, demiş adam. Gözüme güzel görünmeye başlar başlamaz eve gideceğim. 
     Yahu... her toplantıya geç kalıyor. Saatlerce bekliyoruz, bu kadar da olmaz ki... 
     E normaldir abi, kamera gördü mü dayanamaz. 
     Canım, hepimiz televizyonlara konuşuyoruz... 
     Bırak televizyon kameralarını. O bankaların güvenlik kameralarını bile görünce, durup poz verir. 
     Geç meç, sonunda geliyor ya, sen ona şükret 
     Konuşan iki siyasetçiydi, yer Ankara. Fazlasını öldürseniz söylemem 
     
     





'Tehcir' 


Diyarbakırspor 


Annesine benziyor 


Soykırım II 


Poker gibi yarışma 


ABD'nin tartıştığı adam 


Jenosid 


Ben de havaalanı isterim 


Hayali sorular gerçek cevaplar 


Gates'ten Davos'ta AIDS'e 100 milyon dolar 


İki örnek olay 


Küresel uçurum lafla kapanmıyor 


Beş bankanın birleşmesi "tedrici tasfiye"dir 


</TEXT>
</DOC>
