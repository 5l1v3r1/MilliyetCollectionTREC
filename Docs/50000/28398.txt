<DOC>
<DOCNO> 28398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/yasam/ayas.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
En iyi ilaç kahkaha 
</HEADLINE>
<TEXT>

Bugünlerde biraz zor ama, yine de gülmeyi deneyin. Çünkü günde 30 dakika kahkaha atan birinin kalp krizi geçirme riski oldukça düşüyor 
     DIŞ HABERLER SERVİSİ 

     Sorunlarla ve fiziksel rahatsızlıklarla karşı karşıya kaldığınızda somurtmak yerine mutlaka gülmeyi deneyin... Çünkü doktorlar, gülmenin ve nüktedanlığın hem bazı hastalıkların ilerleme riskini azalttığını hem de psikolojik olarak büyük rahatlama sağladığını söylüyor. 
     İngiliz yayın kuruluşu BBC'nin internetteki sitesinde bir yazısına yer verilen Doktor Trisha Macnair, gülmek ve sağlık arasındaki bağla ilgili olarak birçok araştırmanın yapılmakta olduğunu belirtiyor. Örneğin, kalp krizi geçiren bir hastanın günde en az 30 dakika gülmesi ve neşeli olması durumunda ikinci bir kriz geçirme riskinin azaldığını, tıbbi bir müdahaleye daha az ihtiyaç duyulduğunu ve tansiyonun düştüğünü araştırmalarla ortaya koyduklarını söylüyor. 
     
Stresin düşmanı      Kahkaha atmanın, stresle ilintisi bulunan kimyasalların kandaki seviyesini düşürdüğü ve ağrılara karşı dayanma eşiğini yükselttiği ifade ediliyor. 
     Yazıda ayrıca, nüktedanlığın tıp dünyasındaki yerinin, hastalıkların psikolojik etkileri ve duygusal hastalıklarla mücadelede daha fazla ön plana çıktığı belirtiliyor. 
     Neşeli olup kahkaha atanlar, stresle daha iyi mücadele ediyor, gülünç duruma düştükleri olaylarda bile daha olumlu tavır takınıyorlar. 
     



 YAŞAM 




















</TEXT>
</DOC>
