<DOC>
<DOCNO> 40364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/siyaset/siy02.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolsuzluk rekoru Bayındırlık’ta 
</HEADLINE>
<TEXT>

Bayındırlık Bakanlığı, yolsuzluklara karışan bakanlıkların başını çekiyor 
     BELMA AKÇURA İstanbul 

     Bugüne kadar Bayındırlık Bakanlığı’nda 5, Enerji Bakanlığı’nda 4, Ulaştırma Bakanlığı’nda 3, Çalışma Bakanlığı’nda 2, Gümrük ve Tekel, Maliye, Milli Savunma ve denizcilikten sorumlu devlet bakanlıklarında da birer bakan zan altında kaldı. Kimi Yüce Divan’da yargılanıp mahk m oldu, kimi beraat etti. Milli Güvenlik Konseyi, Bayındırlık Bakanı Şerafettin Elçi’yi, Yüce Divan’a sevk etti. Elçi, 1983’te 1 yıl 2 ay hapis cezasına çarptırıldı. Yüce Divan’a sevk edilen bir başka Bayındırlık Bakanı olan Selahattin Kılıç ise, 1983’te beraat etti. 
     
     Sezer şerh koymuştu 
     İddialar Sefa Giray zamanında da sürdü. Giray’ın da, otoyol ihalelerindeki uygulamalar nedeniyle devleti 115 milyon dolar zarara uğrattığı öne sürüldü. Giray, Yüce Divan’da yargılandı ve 1993’te beraat etti. Cengiz Altınkaya’nın Bakanlığı sırasında da, otoyol ihaleleri nedeniyle devletin zarara uğratıldığı iddia edildi. Altınkaya da 1993’te beraat ederken, Anayasa Mahkemesi’nin bu kararına, o dönemin üyelerinden Ahmet Necdet Sezer muhalefet şerhi koydu. Sezer, sanıkların tamamının, 4.5’ar yıla kadar hapse mahk m edilmesini istedi. 



 SİYASET 










</TEXT>
</DOC>
