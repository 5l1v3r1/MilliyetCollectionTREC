<DOC>
<DOCNO> 46124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/son/sondun13.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de, Usame Bin Ladin fotoğraflı tuvalet kağıtları kapış kapış... 
</HEADLINE>
<TEXT>

     Amerika'nin Detroit kentinde bir firma, New York ve Washington'daki saldırılardan sonra, üzerinde Usame Bin Ladin'in karikatürleri bulunan tuvalet kağıtlarını satışa sundu. 
     ''America Wins'' adlı şirketin pazarlama yetkilisi Aaron Todd, ''Amerikan halkının Usame'den hıncını almasına yardımcı oluyoruz'' dedi. 
     Tuvalet kağıtlarının internetteki sayfaları aracılığıyla da ısmarlanabileceğini ifade eden Todd, ''Amerikalıları mizah yoluyla da olsa bir parça rahatlatmak istiyoruz'' diye konuştu. 
     Amerika'da yaklaşık bir haftadır piyasada bulunan tuvalet kağıtlarının tanesi 4.95 dolardan satılıyor. 
     Todd, gelirin yüzde 20'sinin New York'taki Dünya Ticaret Merkezi'nde hayatını kaybedenlerin yakınlarına yardım amacıyla oluşturulan fona bağışlanacağını bildirdi. 
     America Wins adlı şirketin, tuvalet kağıtlarının yanı sıra üzerinde Usame Bin Ladin'i hedefte gösteren tişört ve bardaklar da sattığı belirtildi. 
     






</TEXT>
</DOC>
