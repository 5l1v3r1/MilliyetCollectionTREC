<DOC>
<DOCNO> 46791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/yasam/yas05.html </URL>
<DATE> 2001/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz atlı değil kırmızı noktalı.. 
</HEADLINE>
<TEXT>

İngiltere Tahtı’nın genç, yakışıklı Prensi William, çok yakında kırmızı noktalık’ müstehcen bir çizgi film dizisinde başrolü’ oynayacak... 
     NEVSAL ELEVLİ Londra 

     Animatörler Prens William’ı önümüzdeki günlerde gösterime girecek komedi-seks türü bir çizgi dizi filmde başrole çıkardı. 2DTV’ adlı animasyon-komedi dizisinde, Prens William bir seks ilahı’ olarak resmediliyor. 
     İngiliz ITV kanalında yayınlanacak çizgi filmin ilk bölümünde genç prens, bu yıl başladığı St.Andrews Üniversitesi’ndeki odasında bir kız öğrenciyle halvet’ halinde gösteriliyor. Kamera önce Prens William’ın odasında duvara asılı aile resimleriyle, Britney Spears’in yılanlı posterini görüntüye getiriyor. Komidinin üzerinde, William’ın babaannesi Kraliçe Elizabeth’in portresinin yer aldığı 5 poundluk banknot göze çarpıyor. 
     
     Başka ünlüler de var 
     İşler kızıştığında genç kız, "Oh, William, korunuyor musun " diyor. 
     Bunun üzerine dolaplardan ve yatağın altından üniformalarıyla fırlayan SAS komandoları, "Çabuk bu kızı kurşunlayın" diye bağırıyor. Ama Prens William, "Bunu ben söyleyecektim" diye komandolara itiraz ediyor. 
     Kuklalar aracılığıyla İngiliz politikacıları ve kraliyet ailesini yeren Tüküren İmajlar’ dizisinin yapımcısının çektiği dizide, Prens William dışında eski Baharat Kızlar’dan Geri Halliwell, David ve Posh Beckham çifti, çıplak aşçı Jamie Oliver, Gedrge Michael, Elton John, Des Lynam ve Başkan Bush gibi ünlülerle de alay ediliyor. Haftada bir gün gösterilecek dizinin İngiliz kamuoyunda epey sansayon yaratması bekleniyor. 
     



 YAŞAM 


















</TEXT>
</DOC>
