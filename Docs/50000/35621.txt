<DOC>
<DOCNO> 35621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/ekonomi/eko09.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyon piyasalara yön verecek 
</HEADLINE>
<TEXT>

Portföy YAŞAR ERDİNÇ 
     Son günlerin en önemli olayları 
     4 Fitch, Türkiye’nin kredi notunu düşürdü, faiz, döviz ve borsa bunu pek ciddiye almadı. 
     4 IMF, 1.5 milyar doları serbest bıraktı. Piyasalar üzerinde fazla bir etki yapmaz. Çünkü beklenen bir sonuçtu. 
     4 ANAP kongresi sonuçlandı, Mesut Yılmaz tekrar genel başkan seçildi. Beklenen olduğu için piyasaları etkilemesi olasılığı az. 
     4 Cuma akşamı enflasyon rakamları açıklandı, TÜFE beklenenden düşük, TEFE beklendiği gibi geldi. 
     Piyasaların artık net bir yön belirlemesinde en önemli etken enflasyon oranıdır. Fakat dünkü yazımda da belirttiğim gibi temmuz enflasyonundan ziyade, piyasalar en çok eylül enflasyon rakamını görmek istiyor. Ama yine de son açıklanan enflasyon oranları piyasanın yön bulmasında etkili olacaktır. Çünkü, normal şartlar altında, dünkü yazımda da belirttiğim gibi, kasım ayına kadar iç borç itfası açısından hazine rahat bir dönem geçireceğe benziyor. Şu ana kadar dolar ve faizler üzerindeki stresin buradan kaynaklandığını düşünürsek, şimdilik kısa vadede çok fazla sorun görünmediği için, yeni bir kriz ortamı yaratacak bir gelişme olmadığı sürece, bu hafta piyasaların daha rahat olacağını düşünebiliriz. 
     Borsaya baktığımızda geçen haftanın sonu günü itibariyle özellikle yabancılara işlem yaptığı düşünülen aracı kurumların net alışını gördük. İki haftaya yakındır, 9.500 - 10.250 aralığında dalgalanan endekste haftanın başında enflasyon oranlarının da etkisiyle dalgalanmanın ilk anda aratabileceğini söylemek mümkün. Fakat, hafta ortalarından itibaren borsanın yönünü daha net bir şekilde belirleyebileceğini söyleyebiliriz. Teknik göstergeler, endeksin ilk aşamada 10.250 direncini kırmayı deneyebileceğini gösteriyor. 
     
     İki senaryo 
     Olumlu Senaryo Bu direncin yukarı kırılması için günlük işlem hacminin en azından 350 - 400 trilyon civarında gerçekleşmesi gerekiyor. Bu tür hacimle 10.250 seviyelerinin aşılması durumunda hızla 10.500 - 10.750 aralığı görülebilir. Çıkışın devam edebilmesi ve tekrar 11.500 - 12.000 seviyelerinin görülebilmesi için 10.500 - 10.750 aralığının hemen yukarı geçilmesi gerekir. Eğer artan hacimle 10.500 - 10.750 aralığının yukarı geçilemeyeceği anlaşılırsa, bir miktar satış yaparak beklemede kalmak faydalı olabilir. 
     Olumsuz Senaryo Endeksin 10.250 direncini salı ya da çarşamba gününe kadar yukarı kıramaması durumunda 9.500 seviyelerine kadar bir gevşeme olasılığı doğar, fakat ters bir gelişme olmadığı sürece bu senaryonun olasılığının zayıf olduğunu düşünüyorum. Dolayısıyla bu hafta en azından 10.500 - 10.750 aralığına kadar beklemede kalmak faydalı olabilir. 
     Dövize bakıldığında geçen hafta beklediğimiz gevşemeyi yapmayan döviz için, günlük dalgalanma boyutu volatilite düşmezse, faizlerin yüzde 87 - 88’in altına gevşemesi ve borsanın 10.500 - 10.750 aralığını yukarı kırması zor olabilir. Piyasaların rahatladığının en önemli göstergesi dövizdeki dalgalanmanın azalırken, alış satış farkının gitgide azalması ve bir nebze düşüş olacaktır. 
     



 EKONOMİ 


















</TEXT>
</DOC>
