<DOC>
<DOCNO> 27623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/spor/spo06.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasemin öfkeli 
</HEADLINE>
<TEXT>

Sualtı Federasyonu Başkanı Harun Sevinç’e sert yanıt verdi, rekor denemesine kimsenin engel olamayacağını söyledi 
     SERBEST dalışta yeni rekor peşinde koşan Yasemin Dalkılıç, dalışını engellemeye çalışan Sualtı Federasyonu Başkanı Harun Sevinç’e, Mısır’dan cevap verdi. Kızıldeniz kıyısındaki Hurgada’da çalışmalarını sürdüren Dalkılıç, 15 Temmuz’daki rekor denemesine kimsenin engel olamayacağını söyledi. Milli sporcumuz, "Bu rekor için çok çalıştım. Türk halkı benden bu denemenin iptalini değil, gerçekleşmesini bekliyor" dedi. 
     REKOR dalışlarını FRRE organizasyonu adına yaptığını ve federasyonun, CMAS’a üye olduğunu vurgulayan Dalkılıç, "Yaptığım denemeleri federasyon bünyesinde regüle eden bir kural seti yoktur. Türkiye serbest dalışı benim sayemde tanıdı" diye konuştu. Dalkılıç’ın antrenörü Rudi Castineyra da Sevinç hakkında şahsi fikrini beyan ettiğini, Türk devleti aleyhinde herhangi bir açıklaması bulunmadığını belirterek, "Harun Sevinç’in, Yasemin’i desteklediğine katılmıyorum" diye konuştu. 
     



 SPOR 


























</TEXT>
</DOC>
