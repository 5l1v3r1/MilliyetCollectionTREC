<DOC>
<DOCNO> 37832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/dunya/dun02.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk NATO askerleri Makedonya’ya girdi 
</HEADLINE>
<TEXT>

     GüVEN ÖZALP Brüksel 

     NATO, bir kez daha Balkanlar’da bayrak göstermeye hazırlanırken ilk Türk askerleri de bu ülkeye ulaştı. Subaylardan oluşan bu öncü grup NATO’nun bölgeye göndereceği 3500 askerlik güçte yer alacak 150 kişilik Türk birliğinin görev yapacağı yerlere ilişkin hazırlıkları tamamlamakla görevli. 
     Ankara, Türkiye’den asker göndermek yerine Bosna Hersek’te görevli Türk tugayından Makedonya’ya kaydırma yapmayı tercih ederken, Arnavut gerillaların elindeki silahları toplamayı amaçlayan Hasat Operasyonu’na ilişkin karargah çalışmalarını yürütmek üzere ingiliz, Fransız ve çek askerler de üsküp’e ulaşarak gerekli hazırlıklara başladılar. Ana gücün ne zaman Makedonya’ya gönderileceği konusu ise önümüzdeki hafta ortasında netleşecek. 
     
     Tarih henüz kesinleşmedi 
     Bölgedeki ateşkesin gerçek anlamda uygulanıp uygulanmadığını görmek isteyen ittifak üyeleri, operasyona yeşil ışık yakmak için Avrupa Müttefik Kuvvetler Komutanı General Joseph Ralston’ın yarın bölgeye yapacağı ziyaretin sonucunu bekliyorlar. 
     Sadece kendisine teslim edilecek silahları toplamakla yetinecek olan NATO, operasyonun başlangıç tarihi açısından oldukça temkinli davranıyor. 
     



 DÜNYA 











</TEXT>
</DOC>
