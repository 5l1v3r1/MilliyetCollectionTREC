<DOC>
<DOCNO> 49992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/sondun28.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD jetleri bir Taliban köyünü daha vurdu 
</HEADLINE>
<TEXT>

     ABD jetlerinin bu sabah Kabil'in kuzeyindeki iki Taliban köyünü bombalamasının ardından öğleden sonra da Taliban'ın denetimindeki bir köyü vurduğu bildirildi. 
     Kuzey İttifakı komutanlarından Kanagha'nın verdiği bilgiye göre, Amerikan uçaklarının sabah cephe hatlarındaki Kaleyi Nasru ile Kaleyi Gulayi köylerini vurmalarının ardından öğleden sonra da Taliban cephesinin 2 kilometre kadar içerisindeki Stargeç köyünü vurduğunu ve büyük olasılıkla Taliban topçularının hedef alındığını söyledi. 
     Kanagha, 500 Taliban askeri ve en az bir tankın bulunduğu sanılan köye saldıran Amerikan savaş uçaklarına Taliban uçaksavarlarının ateş açtığını, ancak uçakların uçaksavarların menzilinden kaçmayı başardıklarını ifade etti. 
     






</TEXT>
</DOC>
