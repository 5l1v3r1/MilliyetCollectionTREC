<DOC>
<DOCNO> 32854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/son/sondun18.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'un kedisinin adı Hintlileri kızdırdı 
</HEADLINE>
<TEXT>

     ABD Başkanı George Bush'un ''India'' Hindistan adlı kedisi, Hintleri öfkelendirdi. 
     Hindistan'da iktidardaki milliyetçi Bharatiya Janata Partisi'nin önde gelen ismi Vinod Tawde'nin internette gezinirken Bush'un kedisinin adını öğrenmesi üzerine, Bombay kentinde gösteri düzenlendi. Amerikan Konsolosluğu önünde toplanan 30 kadar gösterici, ''Sayın Başkan, hata yapmayınız. Hintler kedi değil, aslandır'' yazılı pankart açtı. Bush'tan özür dilemesini isteyen göstericiler, konsolosluğa bir de nota bıraktı. İnternette kedinin ismine rastlayan Tawde, ''duygularının zedelendiğini'' belirterek, ''Bir ülkenin ismi olduğunu bile bile, ABD Başkanı bu ismi nasıl kullanır'' dedi. Konsolosluğun halkla ilişkiler müdürü Elizabeth Corwin, aslında kedinin adının ''India Ink'' olduğunu, bunu da koyu mavi ve siyah renginden aldığını söyledi. Bush'un Beyaz Saray'da India'nın yanı sıra Spot ve Barney adlı köpekleri ile 6 parmaklı Ernie adlı bir kedisi daha bulunuyor. 







</TEXT>
</DOC>
