<DOC>
<DOCNO> 45648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/ekonomi/eko08.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Çözüm radikal tedbirlerde 
</HEADLINE>
<TEXT>

Portföy YAŞAR ERDİNÇ 
     Dünkü yazımda Derviş’in cebinde yeni önlemler paketi olduğundan ve bu paketin neler getireceğinden bahsetmiştim. Bu paketler hep aynıdır. İçeriğini öğrenmek için www.imf.org sitesine bağlanıp Arjantin’in 3 Mayıs 2001 tarihli niyet mektubunu okumanız yeterlidir. 
     Bu niyet mektubunda dış ticaret ve kura ilişkin önemler bizim paketimizde yer almıyor, çünkü farklı kur sistemine sahibiz. Ama maliye politikalarına ilişkin önlemler ve belki de daha fazlası bizden istenecektir veya halihazırda isteniyor. Kısacası vergilerde artış, harcamalarda çok keskin düşüşler ve yapısal alanda henüz yapılmamış reformların yapılmasının istendiği tür paketlerdir bunlar. 
     
Siyasiler hiç hoşlanmayacak      Siyasilerin hiç sevmediği maddeler vardır. Harcamaların kısılması demek, yeni ulufeler dağıtılamaması demektir. 
     Derviş’in sıkıntısı ise bunu şimdi Ankara’ya anlatmaktır. Size hani üç dört hafta önce şöyle yazmıştım. "IMF bu sefer bastırıyor ve daha radikal tedbirler istiyor, Enflasyonun yüzde 20’ye hedeflenmesi konusundaki baskıları bunun işaretleridir." 
     
Merkez’in tavrı bekleniyor      Gerçekten Derviş’in işi gittikçe zorlaşıyor. Bakalım istenen yeni önlemlere karşı, siyasilerden alacağı ilk tepkiyi nasıl aşacak ve olaylar sonra nasıl gelişecek 
     Cuma günü dolar 1 milyon 680 bin lira seviyesini gördükten sonra Merkez Bankası müdahalesi ile geri döndü, 1 milyon 600 binin altına geriledi sonra 1 milyon 610 binden kapandı. Bu artışın sebebi tartışıladursun, Derviş dönmeden önce Washington’daki gelişmeleri haber alanlar dolara yüklendiler. 
     Bu hafta da dolar üzerinde baskı devam edebilir, ama Merkez Bankası’nın tavrını piyasa yakından izleyecektir. 
     
Borsa tedirgin açılabilir      Borsa aslında dolardaki hareketlerden olumsuz etkilendi ve kararsız kaldı. Dolayısıyla cuma gününü düşüşle kapadı. 
     Haftaya başlarken yine tedirgin olacaktır. Açılışta yine hacimsiz aşağı salınımlar görebiliriz. Fakat geçmiş haftaların hareketlerini göz önünde bulundurursak, en azından kısa vadede 7.300 seviyelerinin altına inmeyi pek fazla istemiyor. 
     Bu açıdan bakıldığında çok sıkışık ve dar alanada hareket eden İstanbul Borsası’ndan bu hafta da çok önemli hareketler beklemek yanlış olur. 
     Daha önce de vurguladığım gibi, 1992 yılında Körfez Savaşı sonrasında 45 cent ile 60 cent arasında dokuz ay hareket eden borsa şu anda da yine bu tür ve uzun sürecek bir harekete başlamış görünüyor. 
     Fakat şu anki kriz 1994’ten daha şiddetli olduğu için ve aynı anda dünya ekonomileri de daralıyor olduğu için borsanın net olarak dibi 40 - 45 cent yerine 35 cent de olabilir. 
     Şu an fiyatlar anormal derecede ucuz olmasına rağmen, zamanlama uygun değil. Yani ucuz malı alıp uzun süre ucuz tutmak zorunda kalınabilir. 
     
Faizler h l yüksek      Faizler ise yüksek seviyelerini koruyor. IMF’nin yeniden ertelediği kredi kasım sendromunu tekrar gündeme getirebilir. Bu da faizler üzerinde baskı yaratabilir. 
     İşimiz gerçekten çoook zor. 
     Çözümün yarısı ise çok radikal uygulamalarla saklı. 
     



 EKONOMİ 




















</TEXT>
</DOC>
