<DOC>
<DOCNO> 23518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/yazar/yilmaz.html </URL>
<DATE> 2001/05/27/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Botaş’ın bir de Selçuk Yahşi’si var 
</HEADLINE>
<TEXT>

     Beyaz Enerji operasyonunda adı geçmemiş, Mavi Akım da gözükmemiş taze bir isim ortaya çıktı Prof. Selçuk Yahşi. 
     Prof. Yahşi'nin, Botaş Genel Müdürü Gökhan Yardım ile iyi ilişkiler içinde olduğunu bilmeyen yok. Bu iyi ilişkiler’ lafı çok kaypaktır. Altından önemli bir belge - bilgi de çıkabilir, fos da. Örneğin ANAP'ın GAP'tan Sorumlu Devlet Bakanlığı'nı da yapmış milletvekili Edip Safter Gaydalı'nın da hem Yardım, hem de Yahşi ile iyi ilişkileri’ olduğunu söylemek gibi... 
     Yahşi pek fos çıkacağa benzemiyor. Gökhan Yardım'ın yardımı olmadan Botaş'ın mühendislik ihalelerine alnının teriyle girip, çatır - çatır kazandığını iddia eden bir kaynağa rastlamadım. Ancak son günlerde yazdığım Bakü - Tiflis - Ceyhan boru hattı ihalesinin detay mühendislik aşaması için açılan ihalede 26 milyon dolarla en yüksek teklifi vermesine karşılık, Botaş'ın tercihine mazhar olan Amerikan firması Universal şirketinin de ortakları arasında anılıyor. Kağıt üzerindeki durumunu bilemem. Kağıtları ele geçiren DGM Savcısı Cengiz Köksal daha iyi biliyordur. 
     
     Botaş'ın ihaleleri 
     Prof. Yahşi, ODTÜ kökenli. Yalnız ODTÜ'nün kurduğu Parmaş Vakfı'nda dönen dolaplardan sonra buradan uzaklaşıp, kendisine ENVY isimli bir mühendislik şirketi kurmuş. 
     Bu şirket Botaş'ın Marmara Ereğlisi'nde Belçika firması Tractabel ile, Tuz Gölü'nde Rus firması Podzem Gazprom ile, Aliağa'daki LNG tesislerinde ise yine Belçikalı adı geçen firma ile mühendislik ihalelerini alıyor. 
     İhalelerde herkesin bildiği bir kollama yöntemi teknik veya finansal üstünlüğü bulunan bir firmanın yanına büyütülmek istenen firma takılır ve ihale o gruba verilir. Böylece başarılı bir iş ortaya çıkartmış gibi gözükülürken, dostlar da zengin olurlar. Ya da daha çok zengin. 
     Çok uzağa gitmeyin "Baba'nın aile fotoğrafındaki" müteahhit - işadamı - bankacı - turizmci Kamuran Çörtük'ün, İtalyan Astaldi firmasının itirafı ile Bolu Tüneli ihalesine nasıl eklemlendiğini hatırlayın. Konuyu dağıtıyorum ama yeri gelmişken söyleyeyim, Astaldi Bayındır'ın bankalarla içine düştüğü haciz durumundan çok rahatsız ve işin bu ortaklıkla yürüyemeyeceği noktasında kara kara düşünüyor. 
     Dönelim kendi konumuza. Soru sormayı çok severim bilirsiniz. DGM Savcısı Cengiz Köksal sizce Yardım'ın mal varlığını araştırıyor mudur Kimselerle ortaklığı var mı diye de soruyor mudur 
     
Emlak Konut’ta küçük işler      Emlakbank'tan sorumlu Devlet Bakanı Faruk Bal bir görüşmemizde, "Hukuksuzluğun büyüğü küçüğü olmaz" demişti. Ben de kendisine Emlak Konut'ta bu sözü hatırlatacak birkaç gelişmeyi aktarmak istiyorum. 

</TEXT>
</DOC>
