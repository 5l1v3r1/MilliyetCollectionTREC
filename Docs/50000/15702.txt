<DOC>
<DOCNO> 15702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/son/sondun02.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem kabusu dünyayı dolaşıyor... 
</HEADLINE>
<TEXT>

     Hindistan'ın kuzeydoğu eyaletlerinden Manipur'da, dün gece Richter ölçeğine göre 5.2 büyüklüğünde bir deprem meydana geldi. 
     Hindistan Meteoroloji Bürosu tarafından yapılan açıklamada, herhangi bir ölüm ya da hasara yol açmayan depremin merkez üssünün, Manipur'un Churachandpur bölgesi olduğu belirtildi. 
     Hindistan Trust basın ajansı da Myanmar sınırına 200 kilometre mesafedeki Churachandpur'da meydana gelen orta şiddetteki depremin ölüm ya da hasara neden olup olmadığı konusunda kendilerine bilgi gelmediğini kaydetti. 
     Hindistan'ın batı eyaletlerinden Gucarat'ta Ocak ayında meydana gelen 7.7 büyüklüğündeki şiddetli depremde, 30 bin kişinin öldüğü bildirilmişti. 
     Endonezya'nın Cava adasında, Richter ölçeğine göre 5.8 büyüklüğünde bir deprem meydana geldi. Meteoroloji ve Jeofizik Ajansı tarafından yapılan açıklamada, dün akşam meydana gelen depremin merkez üssünün, Batı Cava eyaletine 180 kilometre mesafede Hint Okyanusu olduğu bildirilerek, depremin hasara yol açmadığı kaydedildi. 




</TEXT>
</DOC>
