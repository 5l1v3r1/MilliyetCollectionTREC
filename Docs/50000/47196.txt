<DOC>
<DOCNO> 47196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/sonspo07.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Lyon maçı için Fransa'ya gitti 
</HEADLINE>
<TEXT>

     Fenerbahçe Futbol Takımı, Avrupa Şampiyonlar Ligi F Grubu 4. maçında Fransa'nın Olypique Lyon takımı ile yapacağı maç için özel bir uçakla Lyon'a gitti. 
     Fenerbahçe Kulübü Yönetim Kurulu Üyesi Murat Özaydınlı, kafilenin hareketinden önce Atatürk Havalimanı'nda yaptığı açıklamada, Olympique Lyon ile İstanbul'da yapılan maçın şansız bir şekilde kaybedildiğini belirterek, ''Leverkusen maçında iyi futbol oynadık. Leverkusen maçından daha iyi bir karşılaşma çıkartırsak, inanıyorum ki bu maçı geçeceğiz. Geçmemiz de lazım. Türkiye'ye 3 puanla döneceğimizi ümit ediyorum, inşallah öyle olur'' diye konuştu. 
     Sakatlığı nedeniyle son maçlarda forma giyemeyen Mustafa Doğan da, Şampiyonlar Ligi'nde ilk puan ya da puanları Olympique Lyon maçında alacaklarını ifade ederek, ''UEFA Kupası'na kalmamız açısından bu maç çok önemli. UEFA şansımızın olmasını istiyorsak, bu maçı almamız lazım'' dedi. 
     






</TEXT>
</DOC>
