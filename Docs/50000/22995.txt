<DOC>
<DOCNO> 22995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/son/sonspo06.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayern'in şampiyonluğu İngiliz bahisçiye 2.4 trilyon kazandırdı 
</HEADLINE>
<TEXT>

     İngiltere'de bu yılki birçok spor karşılaşması üzerine iddiaya giren bir İngiliz, dün oynanan Şampiyonlar Ligi final maçını Bayern Münih'in kazanmasıyla 1.5 milyon sterlinin yaklaşık 2.4 trilyon TL sahibi oldu. 
     Londra'da yayımlanan Sun gazetesinin haberinde, adı açıklanmayan bahisçinin bu yıl İngiltere'de futbolda Manchester United'ın, rugby liginde Leicester'ın ve krikette de Surrey'nin şampiyon olacağını tahmin ettiği, dünkü maçın galibini de bilmesi sayesinde büyük ikramiyeyi kazandığı belirtildi. İngiliz Müşterek Bahis Şirketi William Hill'in sözcüsü Graham Sharpe, bahsin geçen Ağustos ayında oynandığını belirterek, talihlinin yarım sterlinden daha az bir parayla bahse girdiğini söyledi. Sharpe, ''27 yıldır bu meslekteyim, böyle şey görmedim. Bahisçi hakkında çok şey bilmiyorum, ama spordan anlıyor'' dedi. 







</TEXT>
</DOC>
