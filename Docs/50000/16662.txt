<DOC>
<DOCNO> 16662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/siyaset/siy05.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Onlar bizim eylemcimiz’ 
</HEADLINE>
<TEXT>

Emniyet Genel Müdürlüğü’nün özel müdahale genelgesinde eylemcilere "sizi de koruyoruz" mesajının verilmesi istendi 
     TOLGA ŞARDAN Ankara 

     Ekonomik kriz nedeniyle yurt düzeyinde art arda patlak veren sokak eylemlerine ilişkin bir "özel müdahale genelgesi" hazırlayan Emniyet Genel Müdürü Turan Genç, polislerin eylemcilere "sizi de koruyoruz" mesajını vermesini istedi. 
     Genç’in il emniyet müdürlerine gönderdiği sekiz maddelik genelgede eylemlerde uygulanacak yeni sisteme ilişkin talimatları şöyle 
     Olaylara müdahalede görevli güvenlik görevlilerinin kitle psikolojisini gözönünde bulundurarak, kitleyi tahrik edecek ve olayları bulunduğu noktadan daha ileriye taşıyacak tavırlardan kaçınmaları konusunda özellikle uyarılmaları. 
     Yasal ve yasadışı her türlü toplantının kamuoyuna vermek istediği mesajın gerçekleştirilmesi konusunda toplulukların ikna edici yol ve yöntemlerle dağıtılmalarına özen gösterilmesi. 
     Kitle psikolojisinin baştan sora kadar tam bir hassasiyetle gözlenerek güvenlik kuvvetlerinin kitlelerin aynı zamanda koruyucusu olduğu imajının özellikle verilmesi. 
     Topluma hitap edecek görevli ve yetkililerin önceden belirlenerek teknik cihaz yönünden donatılmalarının öncelikle planlanması. 
     


 SİYASET 





















</TEXT>
</DOC>
