<DOC>
<DOCNO> 43913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/yazar/theper.html </URL>
<DATE> 2001/09/26/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Daha vakit var 
</HEADLINE>
<TEXT>

Yıllardır Medeni Kanun’un değişeceğini duyarım, ne oldu Medeni Kanun, değişti mi Boşanmada mallar artık eşit bölüşülecek mi 
C. K. - İstanbul 

     Yıllardır Medeni Kanun’un değişeceğini duyarsınız, belki bir o kadar daha duyacaksınız, zira henüz değişen bir şey yok. Üstelik bugünlerde kolay kolay değişecekmiş gibi de durmuyor, zira önceliği Anayasa değişikliği aldı. Anayasa değişikliği öyle kolay kolay, kısa sürede çıkarılacak bir değişiklik değil. Biliyorsunuz müzakere safhası oldukça uzun, üstelik grup kararı alınamıyor ve gizli oylama yapılıyor, yani görüşmelerde ciddi bir uzlaşma sağlanmadığında oylardan ne çıkacağı belli olmaz. Onun için Meclis’in uzun bir iş yükü var. Bir de Afganistan’daki gelişmeler Meclis’in önüne yeni konular getirebilir. 
     Madem ki, Anayasa değişikliğinden söz ettim bari güncel olmaya devam eden af konusundaki fikrimi tekrar gümdeme getireyim. Biliyorsunuz Meclis’e verilen af yetkisi Anayasa’nın 87. maddesinde yer alıyor. Şimdi değişiklik konuları arasında affın 330 oyla çıkarılması tasarısı var. Oysa bu dahi hatalı. Zira Meclis’in yani siyasi iradenin yargıya müdahale etmemesi lazım. Demokrasinin temel kurallarından biridir. Oysa yargının verdiği cezayı Meclis ortadan kaldırarak yani affederek yargıya müdahale ediyor. Bunu da sırf ileride oya dönüştürme amacı ile yapıyor. Yani yargı kararları siyasete alet ediliyor. Oysa Anayasa’nın 87. maddesindeki Meclis’in af yetkisi toptan kaldırılmalı, yani artık Meclis’in af yetkisi diye bir şey olmamalı. Zira oy avcılığı için çıkarılan af toplum ahlakını da kemiriyor. 
     
     







Afgan vizyonu 


Vekil rozeti... 


Ecevit’ten Bush’a Taliban devrilmeli’ 


Savaşı başlatmak kolay, bitirmek zor mu 


Cehennemin eşiği 


Veliler sanki sağmal inek 


Ya kasıt var, ya cehalet 


Milenyum barbarı 


ABD ile stratejik işbirliği 


Kadın gazetecileri günahtan korumak 


Kara para... 


Savaşa karşıyım 


Eski okurlarla... 


Ekonomimizi rafa mı kaldırdık 


Görünmez Savaş Tabak tertemiz oluncaya kadar 


Daha vakit var 


Dolar ön kapıdan giriyor arka kapıdan çıkıyor 


</TEXT>
</DOC>
