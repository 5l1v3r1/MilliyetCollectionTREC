<DOC>
<DOCNO> 18630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/spor/ybjkgok.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hedefsizler 
</HEADLINE>
<TEXT>

     ATTİLA GÖKÇE 

     Kocaeli’de hava sıcak. Ter adamın canına okuyor. Bu havada futbol oynamak gerçekten zor iş. Hele ki, artık hedefiniz de yoksa mücadele etmenin o itici gücünden yoksun kalıp tere ve sıcağa teslim oluyorsunuz. 
     Kocaelispor ligde çok sıkıntılı günler yaşadı. Son haftalarda kurtuldu, rahatladı. İstanbul’da Galatasaray’ı yenmenin gururunu yaşadı. Ama fazlası en azından bu sezon için Kocaelispor’a yorgunluk olurdu. O nedenle maça fazla ev sahibi ağırlığı koymadılar. Biraz kendilerini gösterip kontağı kapattılar. Beşiktaş da sezona çok iyi başlayıp, her zamanki gibi favori kimliğini gösterdi. Sonra hayal kırıklıkları birbirini izledi. Zirvede bir anda açılan şampiyonluk ve lig ikinciliği şansını hatırlıyorsunuz Samsunspor önünde hem de İnönü’de geri tepti. Şimdi fazlasına gücü yetmiyor. Aşağı düşme korkusu yok. Yukarı çeken ve iten yok. Beşiktaş’da sıcağa teslim 
     İlk yarıda Ahmet, Nouma ve Ayhan’ın, Kocaeli kalesi önünde yetersizliklerini izledik. Zaman zaman güzel fırsatlar yarattılar, ama topu hep dışarı attılar. Kocaelispor da savunmasından çıkıp bir türlü oyuna denge getiremedi. 
     İkinci yarıda Beşiktaşlılar birkaç anıyla yüz yüze kaldı. Sezon başında Levski Sofya ile Şampiyonlar Ligi ön elemesinde oynayan Beşiktaşlılar’ın başını en çok ağrıtan 7 numaralı Yordanov, dün Kocaelispor’un 10 numaralı formasını giyiyordu. İkinci yarıda sahneye çıktı. Topla harika çalımlar atıp Dobrowski ve Serdar’ı pozisyona soktu. Beşiktaş’ın eski göz ağrısı Serdar, onuruyla Shorunmu’yu avladı. Suskun ve miskin oyun bir anda ateşlendi. Eskinin hızlı, çabuk ve etkili Beşiktaş’ı beş dakikada yanıt vermekte gecikmedi. İbrahim’in ortası Nouma’nın kaleci Metin’i perdelemesi ve Ahmet Dursun 
     Böylece geçen yıl iki kulüp yöneticilerinin takas formülündeki isabeti skor tabelasında da bulmuş olduk. Maç denklikle bitti. Hiç değilse karşılıklı goller için teşekkür etmeliyiz. Futbol oynamak kimin umurunda Bahar gelmiş cihane, top oynamak bahane .. 
     



 SPOR 



























</TEXT>
</DOC>
