<DOC>
<DOCNO> 25924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/yazar/theper.html </URL>
<DATE> 2001/06/09/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Belediye yasaları 
</HEADLINE>
<TEXT>

     Herkesin boş zamanında yapmaya alıştığı şeyler vardır. Mesela ben boş zamanımda öyle denize girmeyi veya Belgrad Ormanı'nda piknik yapmayı düşünmem, serin bir yerde kitap okumayı tercih ederim. Öyle çok fazla boş vaktim de olmaz ama geçenlerde bir ara oluverdi ve elime geçen kitap benim şansıma "Belediye Zabıta Yönetmeliği" oldu. Peki böyle bir kitap boş zamanları değerlendirmek için okunacak bir şey mi Değil tabii ama bir iki sayfa karıştırınca beni çok eğlendirdi. Bakın neler vramış. Diyor ki 
     - Yenilenecek ve kullanılacak bir şeyi içine koymak veya sarmak için kullanılacak her türlü kağıt ve kesekağıtları satıcıları tarafından parmakla ağızda ıslatılmak sureti ile tutulmayacak ve üfleyerek açılmayacaktır. 
     - Güneş battıktan sonra mezarlıklara her ne sebeple olursa olsun girmek yasaktır. 
     - Yollarda ve meydanlarda kayar ayakkabılarla yürümek, tekerlekli patenle veya buz pateni ile kızakla kaymak, kar topu, futbol vs. oynamak, oyuncak tüfekle atış talimi yapmak, uçurtma uçurmak yasaktır. 
     - Binaların caddeden görülecek kısımlarına çirkin manzara arz eden renk ve şekilde öte beri koymak, sucuk, pastırma, çiroz vs. gibi gıda maddelerini asmak ve kurutmak yasaktır. Pastırma ve sucuklarınızı lütfen arka balkonlarınıza asınız . 
     - Umumi havuzlarda balık tutmak yasaktır. 
     - Yerleri kirletmek, tükürmek, sümkürmek yasaktır. 
     - Yangın aleti ve ilkyardım dolabı ve vapurlar ile deniz dolmuş motorlarından cankurtaran simidi vs. karıştırmak yasaktır. 
     Görüyor musunuz iş ne kadar sıkı tutulmuş. Gece mezarlıklara girmek yasaklanmasaydı düşünün akşam yemeklerinde mezarlıkta kurulacak çilingir sofralarını. Ölülere karşı ne kadar saygısızlık olacaktı, iyi ki yasaklanmış. Ya yerlere tükürmek yasaklanmasaydı ne olurdu halimiz, iyi ki yasak da yere tüküren de yok, sümküren de, ancak kusmak, işemek serbest. Ya havuzlarda balık avlanmak yasaklanmasaydı görün siz o güzelim havuzların halini, oltayı alan bir havuzun başına çökerdi, maazallah. Peki en fecisi sucuk ve salamları ön balkonlara asacak olsak, düşünebiliyor musunuz o felaketi. Her evin burnunun ucunda sallanan sucuklar, salamlar, pastırmalar. Neyse ki arka balkonlara asmak serbest. Ben arka balkona asıyorum. 
     
     







Liberal İslam 


Madalyon... 


Hırsız mı, değil mi 


Vart ve triandafilo 


Umut patlaması yapacak bir hareket... 


Şeffaf medya 


İbrahim Arıkan 


Kopya ve hortum 


Reforma devam... 


Paranın adresi... 


Blair'in zaferi 


Tasarruf sağlayıp para kazanıyorlar 


Belediye yasaları 


Sumela Manastırı 


</TEXT>
</DOC>
