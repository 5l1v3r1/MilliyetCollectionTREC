<DOC>
<DOCNO> 28899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/son/sondun13.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyasi sığınma verilmeyince ABD Büyükelçiliği önünde intihar etti 
</HEADLINE>
<TEXT>

     Arnavutluk'ta, Amerika'dan siyasi sığınma isteyen Devlet Başkanı'nın korumalarından biri, ABD'nin Tiran Büyükelçiliği önünde intihar etti. 
     Polis şefi Ilirian Zylyftari, ABD'nin Tiran Büyükelçisi Joseph Limprecht ile görüşmek isteyen 32 yaşındaki korumanın, silah taşıdığını ve ''Büyükelçiyle görüşmeme izin vermezseniz, kendimi öldürüm'' dediğini bildirdi. Randevusu olmadığı için içeriye alınmayan korumanın, önce bir polise ateş ettiği ,sonra da başına kurşun sıktığı belirtildi. ABD'nin Tiran Büyükelçiliği'nden olayla ilgili açıklama yapılmazken, bir yetkili, korumanın Pazar günkü seçim sonuçlarından memnun kalmayan Demokrat Parti taraftarı olduğunun sanıldığını kaydetti. 






</TEXT>
</DOC>
