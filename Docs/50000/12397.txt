<DOC>
<DOCNO> 12397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/son/soneko17.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
3 aylık bono 2. el piyasada kapışıldı 
</HEADLINE>
<TEXT>

     Hazine'nin dünkü ihalesinde satılan 3 ay 98 gün vadeli, yüzde 193.71 bileşik faizli bonolar, 2. el piyasada kapışıldı. 
     Bankalar, ellerindeki bonoların tamamını sabah açılmalarıyla birlikte bir saat içinde sattı. İş Bankası'nda yarım saatte tükendiği bildirildi. 
     Bankaların şube yetkilileri, büyük talep nedeniyle vatandaşların bazılarının bono ihtiyacını karşılayamadıklarını söylediler. İMKB Tahvil ve Bono Piyasası'nda da, 3 aylık bonoya olan talep ikinci el piyasada artarak sürüyor. İMKB Tahvil ve Bono Piyasası'nda 98 günlük bonoya 254 trilyon talep geldi. 
     Hazine'nin 98 günlük ihalesinde yüzde 124.99 olarak gerçekleşen basit faiz, İMKB Tahvil ve Bono Piyasası'nda bugün valörlü işlemlerde yüzde 95.39, yüzde 193.71 olan bileşik faizi ise yüzde 133.79 düzeyinde bulunuyor. 27 Haziran vadeli, bugün valörlü bonoda şu ana kadar gerçekleşen işlem hacmi ise 254 trilyon liraya ulaştı. Hazine'nin birim fiyatı 74 bin 821 liradan aldığı bonoların, piyasadaki şu anki işlem fiyatı ise 79 bin 611 lira. Yani ikinci el piyasada 3 aylık bono, yüzde 6.4 oranında primle satılıyor. 




</TEXT>
</DOC>
