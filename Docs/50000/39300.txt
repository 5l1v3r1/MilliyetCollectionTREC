<DOC>
<DOCNO> 39300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/guncel/gun01.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlık görevlilerinin küçük bir ihmali, Çelik Ailesi'ni can evinden vurdu 
</HEADLINE>
<TEXT>
Boş oksijen tüpü Barışcan’ı öldürdü 
Zatürree olan 3.5 yaşındaki Barışcan, ambulansla Ankara'ya sevk edilirken bağlanan oksijen tüpü bitti. Yedek tüp de boş çıkınca olan Barışcan’a oldu 
     AYHAN ÜNAL DHA 

     Ankara'nın Şereflikoçhisar ilçesinde zatürree teşhisi konulan 3.5 aylık bebek, ihmalin kurbanı oldu. Şereflikoçhisar Devlet Hastanesi'nin ambulansıyla Ankara'ya sevk edilmek istenen Barışcan, araçtaki oksijen tüpünün bitmesi sonucu yolda hayatını kaybetti. Tek çocuklarını kaybeden Besime ve Uğur Çelik çifti, savcılığa suç duyurusunda bulundu. Aileyi isyan ettiren olay şöyle gelişti Barışcan, önceki gece rahatsızlanarak Şereflikoçhisar Devlet Hastanesi'ne kaldırıldı. Nöbetçi doktorun müdahale ederek zatürree teşhisi koyduğu bebek, Ankara'ya sevk edildi. 
     
     Teşhis Solunum yetersizliği 
     Ancak minik Barışcan ambulansla yaklaşık 1 saat 15 dakika uzaklıktaki Ankara'ya doğru yol alırken, bağlandığı oksijen tüpü bitti. Yedek tüpün de boş olması onun sonunu hazırladı. Durumu fark eden ambulans ekibi hemen Kulu Devlet Hastanesi'ne yöneldi. Ancak burada yapılan müdahalede bebeğin ölmüş olduğu anlaşıldı. Kulu'da Dr. Ülkü Sütçü tarafından yapılan otopside bebeğin zatürreeye bağlı solunum yetmezliğinden öldüğü belirlendi. Şereflikoçhisar Devlet Hastanesi Başhekimi Soner Koçak, olayda kesinlikle bir ihmal olmadığını belirterek, ambulanstaki oksijen tüpünün devamlı kontrol altında tutulduğunu vurguladı. 
     



 GÜNCEL 




















</TEXT>
</DOC>
