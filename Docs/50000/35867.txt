<DOC>
<DOCNO> 35867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/son/sondun19.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsan klonmasıyla ilgili toplantı başladı 
</HEADLINE>
<TEXT>

     Bilim adamlarının, insan klonlanması konusunda tartışma yaratan planlarını anlatacakları Ulusal Bilimler Akademisi heyetinin toplantısı başladı. 
     Stanford üniversitesi biyologlarından ve heyet başkanı Irving Weissman, yaptığı açıklamada, bu toplantının, insan klonlanmasının ne kadar güvenli olacağı konusunda açıklık getirmesinin beklendiğini bildirdi. 
     Toplantıda, İtalyan doktor Severino Antinori ve biyokimyacı ve ''Raelians'' olarak bilinen bir UFO grubunun üyesi Brigitte Boisselier, çalışmalarıyla ilgili bilgilerini aktaracak. Ulusal Bilimler Akademisi heyeti, ABD'nin insan klonlanmasına moratoryum uygulayıp uygulamamasına ilişkin Eylül sonunda tamamlanması beklenen rapora hazırlık için bilgi topluyor. ABD Temsilciler Meclisi, insan klonlanmasının yasaklanmasını öngören yasa tasarısını geçen hafta onaylamıştı. Tasarının yasalaşması için, Senato'da da kabul edilmesi gerekiyor. ABD Başkanı George Bush da yasa tasarısını desteklediğini bildirmişti. 
     






</TEXT>
</DOC>
