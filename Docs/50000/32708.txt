<DOC>
<DOCNO> 32708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/son/soneko28.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ferrari'cilere kriz dokunmamış... 
</HEADLINE>
<TEXT>

     Türkiye'de otomobil satışlarında yaşanan büyük durgunluğa rağmen, yüz milyarlarca liralık Ferrari'ler kolayca müşteri buluyor. 
     Yılın ilk 6 ayında, 4'ü Haziran'da olmak üzere toplam 9 Ferrari satıldı. Geçen yılın aynı dönemine oranla Ferrari satışındaki artış yüzde 200 oldu. 2000 yılının aynı döneminde toplam 3 adet Ferrari satılmıştı. 
     Edinilen bilgiye göre, Ocak-Haziran döneminde fiyatı 443 milyar liralık 320 bin dolar Ferrari 550 Maranello'dan bir adet, 341 milyar liralık 246 bin 500 dolar 360 Spider F1'den 1 adet ve fiyatı 300 milyar lirayı aşan 221 bin dolar 360 Modena F1'den 7 adedi müşteri buldu. 
     Ferrari'nin en ucuz modelini 208 bin dolarla Ferrari 360 Modena, en pahalı modelini de 337 bin dolarlık Ferrari 456 MGTA oluşturuyor. 
     
     Diğerlerinde büyük gerileme 
     Bu yılın ilk yarısında ithal otomobil satışları yüzde 69 azalarak 33 bin 56 adete geriledi. 
     Türkiye'de satışa sunulan 41 markadan 39'unun otomobil satışları yüzde 7 ile yüzde 100 arasında düşerken, sadece Ferrari ile Saab satışlarını artırdı. 
     Geçen yıl ilk 6 ayda 16 otomobil satan Saab, bu yılın aynı döneminde satışlarını yüzde 81.3 artırarak 29'a yükseltti. 
     6 aylık dönemler dikkate alındığında satışları 57'den 53'e inen Jaguar yüzde 7, 496'dan 173'e inen Land Rover yüzde 65.1, bin 246'dan 406'ya inen Mercedes yüzde 67.4, bin 509'dan 577'ye inen BMW yüzde 61.8'lik düşüş yaşadı. 
     Opel, 22 bin 188'den 5 bin 477'ye gerileyen satışlarıyla yüzde 75.3, 18 bin 889'dan 4 bin 522'ye inen satışlarıyla Volkswagen yüzde 76.1 kayba uğradı. 
     Bu dönemde Chrysler'in satışları yüzde 58.9, Citroen'in yüzde 85.2, Daewoo'nun yüzde 54.9, Fiat'ın yüzde 38.1, Ford'un yüzde 62.9, Honda'nın yüzde 44.5, Kia'nın yüzde 96.1, Lada'nın yüzde 83.3, MG'nin yüzde 94.7, Mazda'nın yüzde 93.6, Mitsubishi'nin yüzde 57.2, Nissan'ın yüzde 73.2, Peugeot'un yüzde 65.9, Proton'un yüzde 100, Renault'un yüzde 53.9, Seat'ın yüzde 70.4 oranında düştü. 






</TEXT>
</DOC>
