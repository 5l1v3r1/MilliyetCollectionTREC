<DOC>
<DOCNO> 18285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/siyaset/siy01.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
PES DOĞRUSU 
</HEADLINE>
<TEXT>

BU TABLONUN ÇİVİSİ ÇIKMIŞ Rüzgar Santralı ihalesini kazanacak şirketin belirleneceği değerlendirme tablosu ihaleye katılacak şirkete yaptırılmış 
     GÖKÇER TAHİNCİOĞLU Ankara 

     Ankara DGM Savcısı Talat Şalk, hazırladığı iddianamesinde, Türkiye'nin enerji ihalelerinde nasıl soyulduğunu delilleriyle ortaya koydu. 
     Şalk'ın iddianamesinde yer verdiği skandalların bazıları şöyle 
     RÜZG R YOK, TAZMİNAT DA Alaçatı Rüzg r Enerji Santralı sözleşmesine Hazine itiraz etti. Hazine, yeterli enerji elde edilememesi durumunda, şirketin TEAŞ'a tazminat ödemesini istedi. Ancak TEAŞ Genel Müdürü Selvi, "Üretilemeyen enerji, zaten şirket için cezadır. Tazminata gerek yok" yanıtını verdi. Devlet 250 bin dolar zarara girdi. 
     29 SANTRAL BOŞUNA Enerji Bakanlığı, 29 enerji projesini ihaleye açtı. Şalk konuyu araştırırken, Dünya Bankası raporunu istedi. Raporda, Türkiye'de 2003'ten sonra enerji fazlası olacağı ve 29 santralın yararlı olmayacağı vurgulandı. 
     TABLOLAR ŞİRKETTEN Enerji Bakanlığı 27 Nisan 2000'de, rüzg r enerji santralları için ihale açtı ve şirketlerin tekliflerini aldı. İşi hangi firmanın alabileceğine ilişkin değerlendirme tablosunun büyük öneme sahip olduğu bir aşamada, bu tablo, değerlendirme komisyonu üyeleri Ahmet Taşpınar ve Hasan Selek'in önüne geldi. Taşpınar ve Selek, tabloyu çok beğendi. Ancak tablo, bakanlığa en yakın şirketlerden Santaş'ın sahibi Vehbi Bilgin'in oğlu Tolga Bilgin'den gelmişti. Kazanacak şirketin belirleneceği tablonun ihaleye giren şirket tarafından hazırlandığını öğrenen Taşpınar ve Selek de, bunu raporlarına almayı reddetti. 
     
Savcı Şalk Diğer bilirkişiler ne olacak GÖKÇER TAHİNCİOĞLU Ankara 
     ANAP Grup Başkanvekili Beyhan Aslan'ın, "İddianame bir hiçtir. Mendilcioğlu mahkum olursa diplomamı yırtarım. Bilirkişi CHP'lidir ve bakana hakaret mektupları yazmıştır" şeklindeki iddialarına, Beyaz Enerji davasını açan DGM Savcısı Talat Şalk sert yanıt verdi. 
     Savcı Şalk, Aslan'ın sözlerine ilişkin şöyle konuştu 
     "Bahsedilen bilirkişi bir hukukçudur. Bilirkişi raporlarının büyük bölümünü elektrik mühendisleri hazırladı. Soruşturmada yedi bilirkişi çalıştı. Sarıibrahimoğlu'nu suçluyorlar. Diğerleri ne olacak Yazık değil mi onların emeklerine Bir itirazları varsa bundan sonra mahkemeye yaparlar. Ben davamı açtım, yapacağım başka şey yok." 
     Şalk, Aslan'ın "Müsteşar Yardımcısı Mustafa Mendilcioğlu mahkum olursa hukuk diplomamı yırtarım" sözlerine ise "Yırtarsa yırtsın, ben ne yapayım" yanıtını verdi. 
     



 SİYASET 



















</TEXT>
</DOC>
