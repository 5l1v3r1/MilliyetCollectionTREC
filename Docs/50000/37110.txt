<DOC>
<DOCNO> 37110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/son/sontur03.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziosmanpaşa'da polise silahlı saldırı... 
</HEADLINE>
<TEXT>

     Gaziosmanpaşa'da, içinde polisçe aranan 2 kişinin bulunduğu taksiden ekip otosuna açılan ateş sonucu Gaziosmanpaşa İlçe Asayiş Büro Amiri Ahmet Erbay yaralandı. 
     Gazi Mahallesi'nde görülen 34 TBS 66 plakalı taksinin içinde bulunan 2 kişinin, otomobil hırsızlığı ve yaralama suçundan aranan kişiler olduğunu belirleyen İlçe Asayiş Büro Amiri Başkomiser Erbay, bu aracı takibe aldı. Kovalamaca sırasında İsmetpaşa Caddesi'ne çıkan taksiden, Erbay'ın içinde bulunduğu otomobile ateş açıldı. Saldırıda Erbay, göğsüne isabet eden kurşunla yaralandı. Saldırganlar olayın ardından aynı araçla kaçtı. 
     Meslektaşları tarafından Başarı Tıp Merkezi'ne kaldırılan Erbay, yapılan ilk müdahalenin ardından Özel Şafak Hastanesi'ne sevk edilerek ameliyata alındı. Erbay'ın hayati tehlikeyi atlattığı öğrenildi. Saldırıda kullanılan taksi bir süre sonra Gaziosmanpaşa Cemevi arkasında terk edilmiş olarak bulundu. Olay yerine gelerek incelemede bulunan İstanbul Emniyet Müdür Vekili Hasan Özdemir, daha sonra Özel Şafak Hastanesi'ne giderek Erbay'a acil şifalar diledi. Özdemir, ''Arkadaşlarımız, olayın failini mutlaka yakalar ve adalete teslim eder'' dedi. Güvenlik güçleri, saldırganların yakalanması için çevrede geniş 






</TEXT>
</DOC>
