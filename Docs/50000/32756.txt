<DOC>
<DOCNO> 32756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/ekonomi/eko04.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalar istifayı kutladı 
</HEADLINE>
<TEXT>

Öksüz’ün istifası ile piyasalar rahatladı. Borsa günü yüzde 4.8 yükselişle kapatırken, İMKB - 100 Endeksi 9.105’e çıktı. Faizler de 10 puan geriledi 
     EKONOMİ SERVİSİ 

     Ulaştırma Bakanı Öksüz’ün istifa etmesi ve Merkez Bankası’nın dolar satması, borsayı yüzde 4.8 yükseltirken, faizlerin de 10 puan düşmesine etkili oldu. Telekom’un özelleştirilmesinde, Devlet Bakanı Kemal Derviş ve IMF programına bir çok kez ters düşerek piyasalar tarafından reformların önündeki en büyük engellerden biri olarak gösterilen Ulaştırma Bakanı Enis Öksüz’ün istifa etmesi piyasalardaki tansiyonu düşürdü. 
     
     Borsaya ilgi arttı 
     Devlet Bakanı Derviş’in dün, sabah saatlerinde yerli ve yabancı büyük banka yöneticileriyle bir araya gelerek dövizdeki tansiyonun düşürülmesi yönünde mesaj vermesi doların gerilemesinde etkili oldu. Dolar hızla 1 milyon 400 bin liranın altına inerken, faizler yeniden iki haneli rakamlara geri döndü. Borsada yoğun alımlar oldu. 
     Ekonomi yönetimi ve liderlerin katılımıyla yapılacak zirve toplantısını bekleyen borsa ilk seansta yüzde 7.2’lik artış gösterdi. 
     Hızlı yükseliş özellikle lokomitf hisselerde yaşandı. Başta bankacılık hisselerinde yoğunlaşan alımlarla işlemler adeta kilitlendi. Endeks ikinci seansın başlarında 9.512 puana kadar yükselerek hisselerin değer artışı yüzde 10’a yaklaştı. 
     
     Açıklama tatmin etmedi 
     Ancak liderler zirvesinden tatmin edici bir açıklama gelmeyince küçük çapta k r amaçlı satışlar geldi. Endeks günü yüzde 4.8’lik artışla 9.105 puandan kapattı. Günlük işlem hacmi 515.5 trilyon lira olarak gerçekleşti. 
     Uzmanlar, borsadaki her yükselişin satış yönünde bir fırsat olarak değerlendirildiğini belirttiler. 
     Önceki gün dolarda yaşanan harekete paralel olarak yüzde 117’lere kadar fırlayan bono faizleri, dün Merkez Bankası’nın dolara müdahelesi ve Öksüz’ün istifasıyla hızlı bir düşüş yaşadı. En çok işlem gören 6 Mart vadeli bononun faizi 10 puanlık düşüşle yeniden iki haneli rakamlara gerileyerek yüzde 99.45’e düştü. 
     
     Öksüz, eşiyle efk r dağıttı 
Ben nerede yanlış yaptım’ı dinledi...      KEMAL BULUT Ankara 

     Ulaştırma Bakanlığı’ndan istifa eden Enis Öksüz, dün gece eşiyle birlikte Bizim Çatı Restoran’da efk r dağıttı. Geceyi beş arkadaşıyla geçiren Öksüz, ilginç rastlantılarla karşılaştı. Orkestra, "Ben nerede yanlış yaptım ", "Bu son fasıldır, ey ömrüm", "Dönülmez akşamın ufkundayım", ve "Kader diyemezsin ben kendim ettim" gibi şarkılar çaldı. Saat 24.00’te restorandan ayrılan Öksüz, "Kırgın mısınız" sorusuna, "Kırgın değilim" yanıtını verdi. 
     



 EKONOMİ 




















</TEXT>
</DOC>
