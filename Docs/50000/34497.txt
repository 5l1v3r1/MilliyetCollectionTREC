<DOC>
<DOCNO> 34497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/siyaset/siy05.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur kantininde bir vekil 
</HEADLINE>
<TEXT>

DSP’li Şadan Şimşek, tüm giysilerini Meclis kantininden satın alıyor 
     GÜNSELİ ÖNAL Ankara 

     TBMM Başkanlık Divanı’nın MHP’li İdare Amiri Ahmet Çakar, personeli Beymen’den giydirmek için hesaplar yaparken, DSP’li k tip üye Şadan Şimşek "ucuz" diye Meclis kantininden giyiniyor. Eşinin ve iki kızının bütün ayakkabılarını, terliklerini, çoraplarını da kantinden alıyor. 
     Başka yerlerde de ucuz giysiler olduğunu, ancak TBMM Vakfı’nın kazanması için Meclis’teki kantinden giyindiğini belirten Şimşek, kantinde satılmayan takım elbiseleri ise Ramsey’in İstanbul Merter’deki fabrikasının defolu ürünler bölümünden aldığını söyledi. 
     
     Defosu var ama olsun 
     Kantinde alışveriş yaparken konuştuğumuz Şimşek, üzerindeki gri ceketi yakasındaki defo nedeniyle 38, pantolonunu ise küçük bir kesik nedeniyle 11 milyon liraya aldığını belirterek, bu iki parçanın takım olarak defosuz fiyatının 119 milyon 500 bin lira olduğunu kaydetti. 
     



 SİYASET 














</TEXT>
</DOC>
