<DOC>
<DOCNO> 16389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/yasam/yas03.html </URL>
<DATE> 2001/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağanak TURIZM 
</HEADLINE>
<TEXT>

Antalya sezonu açmadan turiste doydu.. 3.5 ayda kente sadece havadan 'yağan' turist sayısı şimdiden 450 BİN .. 
     İBRAHİM OKUMAMIŞ, MEHMET BÜYÜKARI DHA 

     Ekonomik krizden çıkış konusunda en büyük ümidini turizme ve buradan gelecek milyarlarca dolara bağlayan Türkiye, son derece sevindirici haberler alıyor. 
     Antalya, şimdiden turist kaynıyor. Türkiye'nin cennet doğasına, sıcacık güneşine, insanının dostluğuna ve masmavi denizine koşan turistlerin sayısı, son 3.5 ayda 450 bini geçti. 2001 yılı turizm sezonu resmi olarak bugün başlayacağı halde, kente havayolu ile gelen turist sayısı tam 464 bin 581 kişi olarak belirlendi. Geçen yıl aynı dönemde sadece 251 bin turistin geldiği Antalya'nın bu ay sonuna kadar '500 bin turist' rakamına ulaşması bekleniyor. 
     
     Dolarlar geliyor 
     Bu yoğun turist akını, Antalya kent merkezi ve ilçelerindeki örenyerlerinde de kendini fazlasıyla hissettiriyor. Yılın ilk üç ayında Antalya bölgesindeki örenyerlerini 600 bin turist gezdi, ve buralara sadece giriş ücreti olarak 760 milyar lira para bıraktı. Turizmcilere göre bu durum, hedeflenen Antalya için 4.5 ve Türkiye için 12 milyon turist rakamına ulaşılacağının göstergesi. 
     
     


 YAŞAM 
















</TEXT>
</DOC>
