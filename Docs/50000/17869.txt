<DOC>
<DOCNO> 17869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/son/sontur05.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski Milletvekili Alınak CHP'ye başkan adayı olacağını açıkladı 
</HEADLINE>
<TEXT>

     Eski milletvekillerinden Mahmut Alınak, CHP genel başkanlığına aday olacağını açıkladı. 
     TBMM'de 18. Dönem Kars, 19. Dönem Şırnak milletvekili olarak yer alan Alınak, Kars'ta düzenlediği basın toplantısında, bugünkü CHP yönetimini pasiflikle suçlayarak partinin yapacağı ilk kurultayda genel başkanlığa aday olacağını bildirdi. 
     Alınak, partinin genel başkanlığına adaylığını yurtta bulunan tüm CHP il ve ilçe başkanlıklarına birer yazı göndererek açıkladığını duyurarak, şunları dile getirdi 
     ''Türkiye'de adamlar değişiyor, ancak alınyazısı değişmiyor. CHP'nin genel başkanı olduğum takdirde seçimde baraja takılma kaygısını elimizin tersiyle iteceğiz. Partimizi tek başına iktidar yapmak için çaba sarf edeceğiz.'' 



</TEXT>
</DOC>
