<DOC>
<DOCNO> 49853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/son/sontur13.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelkurmay 2. Başkanı "Türkiye'den özel birlik istenmedi" 
</HEADLINE>
<TEXT>

     Genelkurmay İkinci Başkanı Orgeneral Yaşar Büyükanıt, Türkiye'den özel birlik istenmesinin ''kesinlikle gündemde olmadığını'' bildirdi. 
     Orgeneral Büyükanıt, Dışişleri Bakanı İsmail Cem ile görüştükten sonra gazetecilerin sorularını yanıtlarken, teknik düzeyde çalışmalar yaptıklarını belirtti ve ''Biz sık sık biraraya geliriz'' dedi. 
     Büyükanıt, bir gazetecinin ''Türkiye'den asker istendi mi '' sorusuna, ''Kesinlikle böyle bir konu gündemde değil'' yanıtını verdi. 
     Dışişleri Bakanı Cem de, Büyükanıt ile Avrupa Güvenlik ve Savunma Politikası'nı AGSP ele aldıklarını bildirdi. Cem, ABD'nin Türkiye'den asker isteyip istemediğine ilişkin soru üzerine, ''Başbakanın açıklamasına ekleyecek bir şey olmadığını'' belirtti. 
     Bu arada, edinilen bilgiye göre, AGSP üçüncü tur görüşmelerine 7 Kasım'da Londra'da devam edilecek. 
     






</TEXT>
</DOC>
