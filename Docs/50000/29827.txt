<DOC>
<DOCNO> 29827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/son/sontur14.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İş bulamayınca ailesini alıp dağa çıktı 
</HEADLINE>
<TEXT>

     Zonguldak'ın Ereğli ilçesinde yaşayan İsmail Güngör, iş bulamayınca kızıp, ailesiyle birlikte dağa çıktı. 
     Evli ve 2 çocuk babası İsmail Güngör 32 , yıllardır iş aradığını ve kapıların birer birer yüzüne kapanması üzerine bunalıma girdiğini söyledi. 
     Oturdukları evin kirasını aylardır ödeyemediklerini belirten Güngör, bunun üzerine ailesini alıp dağa çıktığını ve burada yaşamaya başladığını belirtti. İsmail Güngör, şöyle dedi 
     ''Eşim Kadriye, çocuklarım 3 yaşındaki Olcay ve 7 yaşındaki Gencay ile 5 gündür dağda yaşıyoruz. Bu süre içinde, dağdan topladığımız mantarları pişirerek, yiyecek ihtiyacımızı sağladık. Geceleyin battaniyeye sarılarak yatan ailemin başucunda tüfeğimle nöbet tutuyorum. Ailemi yırtıcı hayvanlara karşı koruyorum. Şu anda ne yapacağımı şaşırmış durumdayım. Çocuklarımın geleceği için hayırsever vatandaşların yardımına ihtiyacım var. İnanın ki, ailece toplu olarak intihar etmeyi bile düşündüm. Ancak buna cesaret edemedim. Ne olur bize yardım edilsin.'' 
     Vali Yardımcısı Dağıstan Kılıçarslan'ın kendisine iş vaadinde bulunduğunu belirten Güngör, buna rağmen Vali Yardımcısı ile görüşmeyi dahi başaramadığını söyledi. Güngör, ''Bizim bu duruma düşmemize neden olanları, vicdanlarıyla baş başa bırakıyorum. Protestomu sürdüreceğim'' diye konuştu. 
     Kadriye Güngör de, eşinin alacağı her türlü kararda yanında yer almaya devam edeceğini bildirdi. 






</TEXT>
</DOC>
