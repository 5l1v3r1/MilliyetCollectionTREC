<DOC>
<DOCNO> 39790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/yasam/yas04a.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yardımseverler’ asansörden beter 
</HEADLINE>
<TEXT>

Asansöre sıkışan Çağrı'yı kurtarmaya gelen ekip, çocuğu hem asansörden hem de 'amatör yardımseverlerin' elinden kurtardı 
     YÜKSEL EKER Adana DHA 

     Güzelyalı Mahallesi'ndeki Serinevler Sitesi C Blok'ta oturan 6 yaşındaki Çağrı Öztürk, aşağı inerken, topu asansör kabiniyle duvar arasında kaldı. Topu almak için uğraşırken bu kez de Çağrı'nın ayağı asansörle duvar arasına sıkıştı. 
     'Stop' düğmesine basarak asansörü durduran Çağrı beşinci katta mahsur kalırken, hemen adana Büyükşehir Belediyesi'nin kurtarma ekibi CANKUR'a haber verildi. 
     
Ayağı kopabilirdi      Olay yerine gelen CANKUR ekibi, çocuğun ayağının sıkıştığı kattan kapıyı açmak için çalışma başlattı. Ancak bu sırada 'yardımsever' bazı vatandaşlar üst kata çıkarak kapıyı açtılar ve asansör kabinine girdiler. Kabin işgüzar komşuların ağırlığıyla hareket edince CANKUR ekibi, işi gücü bırakıp onları engellemeye çalıştı. Çağrı'nın ayağının kopmasına dahi neden olabilecek hatayı önledikten sonra yeniden işe koyulan kurtarma ekibi, kapıyı levye kullanarak açtı ve çocuğu kurtardı. Adana Numune Hastanesi'ne kaldırılan Çağrı'nın sağlık durumunun iyi olduğu açıklandı. 
     



 YAŞAM 





















</TEXT>
</DOC>
