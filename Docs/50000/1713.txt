<DOC>
<DOCNO> 1713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/son/sonspo04.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
RTÜK maç yayınları ihalesine Dijitürk ve Stardijital'in alınmamasını istedi 
</HEADLINE>
<TEXT>

     Radyo ve Televizyon Üst Kurulu RTÜK ,Futbol Federasyonu'ndan, ''maç yayınları için açılacak ihaleye, izinsiz yayın yapan kuruluşların alınmamasını'' istedi. 
     RTÜK, Futbol Federasyonu yöneticileri ile temasa geçerek, açılacak ihalede, RTÜK'ten izin almadan yasa dışı yayın yapan televizyon kuruluşlarının ayıklanması uyarısında bulundu. 
     Üst Kurul, ihaleye katılmak üzere Federasyon'a başvuracak kuruluşlarda, Üst Kurul tarafından ''yayıncı kuruluş'' olarak tescil edilme şartı aranmasının önemine dikkati çekerek, RTÜK'ten izin almadan sayısal ortamda buket radyo ve televizyon yayını yapan Dijitürk ve Stardijital hakkında, savcılığa suç duyurusunda bulunulduğunu hatırlattı. Üst Kurul, ihalenin şartlarını belirlemenin, özerk bir kuruluş olarak Futbol Federasyonu'nun takdirinde olduğunu, ancak ihaleye katılacak kuruluşların yayıncı olmalarından dolayı RTÜK'ün de konunun takipçisi olacağını vurguladı. 




</TEXT>
</DOC>
