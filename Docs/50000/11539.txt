<DOC>
<DOCNO> 11539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/son/sonspo12.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum "Kokain olayından ders aldım" 
</HEADLINE>
<TEXT>

     Beşiktaş'ta teknik direktörlük görevine yeniden getirilen Christoph Daum, kokain olayından ders aldığını, gelecekte kendisine dikkat edeceğini belirtti. 
     Daum, Alman Bunte dergisine verdiği demecinde, taraftarlarının kendisini affetmelerini beklemediğini, ancak yıllarca da sırtında bu yükle yaşayamayacağını kaydetti. Yıllarca teknik direktör olarak çalıştığını ve hiç ezilmediğini belirten Daum, yaptığının yanlış olduğunu, ancak Alman toplumunun da kendisine hiç acımadığını ifade etti. Daum, Bayer Leverkusen 04 takımının başındayken savcılığın kendisinden başka hiç kimse hakkında dava açmamasına üzüldüğünü, Almanya'da istenmediği için İstanbul'a gittiğini anlattı. 




</TEXT>
</DOC>
