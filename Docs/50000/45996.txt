<DOC>
<DOCNO> 45996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/son/sontur04.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kimlik değiştirirken dini de değişti 
</HEADLINE>
<TEXT>

     Burdur'un Çeltikçi İlçesi'nde, bir ailenin kimlik yenileme işlemi sırasında ilginç bir yanlışlık yapıldı. 
     Çeltikçi'nin Çebiş Köyü'nde servis aracı sürücülüğü yapan Halit Acar, Nüfus Müdürlüğü'ne giderek, kimlik numarası alabilmek için kendisinin ve ailesinin nüfus cüzdanlarını yeniletti. Beş kişilik ailesine ait nüfus cüzdanlarını aldıktan sonra oğlu Zekeriya Acar'ın 17 kimliğinin ''Dini'' bölümde ''Hıristiyan'' yazıldığını gören baba Halit Acar, şaşkınlık yaşadı. 
     Böyle bir yanlışlığa inanamadığını belirten Halit Acar, bunun düzeltilmesi için mahkemeye başvuracağını söyledi. 
     Çeltikçi Nüfus Müdürlüğü yetkilileri, Zekeriya Acar'ın kimliğindeki ''Dini'' bölümüne yanlışlıkla ''Hıristiyan'' yazıldığını, ailenin kendilerine ulaşması halinde bunun hemen düzeltileceğini söylediler. 
     






</TEXT>
</DOC>
