<DOC>
<DOCNO> 17034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/yazar/okur.html </URL>
<DATE> 2001/04/19/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
"Bankacılık sırrı " 
</HEADLINE>
<TEXT>

     "Hangi banka " veya "Kim ne yaptı " diye soruyorsunuz. 
     "Bankacılık sırrı " ya da "yassah gardaşım " deyip kestirip atıyorlar. 
     Bankalar Kanunu'nda değişiklik öngören yasa taslağı ilgili Devlet Bakanlığı'nda... 
     Ancak biz, bu değişiklik arifesinde adı geçen kanunun 22'nci maddesine yönelmek istiyoruz. 
     "Bankacılık sırrı." 
     Tanım yok, unsurlar yok ama kendisi kapı gibi karşımızda duruyor. 
     Merak ediyoruz 
     "Bankacılık sırrı kapsamında neler suç unsuru içerir, neler açıklanır, neler açıklanmaz " Uygulamada adı "sır" ama eylemi, sır olmaktan çıkan bazı gizli kapaklı işlerin saklandığını görmüyor muyuz sanki 
     Adeta önümüze bir perde çekilmiyor mu 
     İşte 21 Şubat öncesi eski kurdan alındığı söylenen 4 milyar dolarlık döviz meselesi ortada. Biz, bankalar açıklansın ya da "sistem oyuncularını rencide edelim" diye uğraşmıyoruz ki 
     İşlerine geldiğinde "gelişmiş ülke" diye ağzını açanlar, gelişmiş ülkelerde şeffaflığın ana unsur olduğunu bizden daha iyi bilmiyorlarmış gibi yazıp çiziyorlar. 
     "Saydamlık" ve "kamunun" aydınlatılması gelişmiş ülkelerin üzerinde titrediği en önemli değer. Temel amaç, yatırımcının, tasarrufçunun korunması. Hatta "saklanan bilgilerin" en aza indirgenmesi için uğraşılmıyor mu Ayrıca her türlü finansal işlem ve eylemin kamuoyunun ve vergi mükelleflerinin göz önünde olması için nasıl çalışıldığını anlatmaya gerek var mı 
     Oysa biz, muğlak bir ifadeyle "bankacılık sırrını" geçiştirip, ekonomiye ve mali sisteme verilen zararı görmezden gelmeye devam ediyoruz. 
     Bu olmaz 
     Bir bankanın hisse senedi alım ve satımları, tahvil ve bono işlemleri açıklıkla yapılıyor. Bu işlemler "bankacılık sırrı" kapsamında incelenmiyor. 21 Şubat öncesinde döviz alımı yapan bankaların alım satımlarının açıklanması isteği ise "bankacılık sırrı" kapsamına giriveriyor. Biz de bu noktada olayın hukuksal bir mantığı var mı, yok mu Onu irdeliyoruz. Galatasaray Üniversitesi öğretim görevlisi ve finansal piyasalar hukukçusu Reha Tanör'e işin hukuksal boyutunu sorduğumuzda aldığımız yanıt aynen şöyle "Bankacılık sırrının böyle bir saklamaya gerekçe gösterilmesinin hukuksal mantığı yok..." 
     O halde ne yapmak lazım Madem ki "Bankalar Kanunu'nda" değişiklik yapılıyor. Artık bu işe doğru bir çerçeve çizmenin tam zamanı değil mi 
     Medya, bilgiyi değerlendirir, haberi yansıtır. Bu bilgiler, şeffaflığa inanmış kamunun işini doğru düzgün yapmasıyla mümkün. O halde "bankacılık sırrı altında yapılan eylemlerin suç olup olmadığına karar verecek mekanizmaları çalıştıracak bir düzenleme..." 
     Başka yol yok... Böyle gidersek, her krizde, spekülasyon mekanizması sürekli çalışacak. 
     Suçluları ve suçsuzları aynı kefede değerlendirme süreci işleyip duracak. Haksız mıyız 
     Gelelim düne 
     Biz, geçen perşebe günü Halkbank'ın Yenişehir Şubesi'nden tüm parasını dolara çeviren bakan ya da başbakan yardımcısı kim sorusunu sormuştuk. Söz konusu siyasetçinin bankadaki parasını belirtilen tarihte dövize çevirdiğine ilişkin haber gerçek dışıymış. Bizim amacımız kimseyi zan altında bırakmak değildi. Bu vesileyle dünkü yanlış bilgiyi de düzeltmiş olalım.. 
     
     





MHP ve hükümet 


Lalesiz devir... 


İşçiden fedakarlık 


Milletvekili giremez 


Çanlar, Galatasaray için çalıyormuş 


"İsterseniz hilafeti bile getirebilirsiniz .." 


Iskalanan artılar 


Önce insan 


KKTC’de aynı dert 


"Bankacılık sırrı " 


Ucuz popülizmin miras yedileri 


Aslolan hayattır 2 


JFK operasyonu 


Artık 3 Türkiye var 


Davanızı takip edin 


Morali bozulan köylü "Sana" bile almaz oldu 


</TEXT>
</DOC>
