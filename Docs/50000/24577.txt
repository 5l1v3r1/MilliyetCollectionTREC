<DOC>
<DOCNO> 24577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/ekonomi/eko15.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirmenin kasası boş 
</HEADLINE>
<TEXT>

     HARUN GÜREK Ankara 

     Geçen yılın ortalarından itibaren kilitlenen, ardından patlak veren krizler nedeniyle tamamen duran özelleştirme, Özelleştirme İdaresi’nin ÖİB kasasının da tamamen boşalmasına neden oldu. 
     ÖİB’in en önemli kaynağı durumundaki Özelleştirme Fonu’nun gelirlerinin kesilmesi ve özelleştirme kapsamındaki KİT’lerin tamamına yakını zarar ettiği için temettü geliri de kalmayan ÖİB, zarardaki KİT’lere kaynak aktaramaz hale geldi. ÖİB bünyesindeki zarar eden KİT’lerden SEKA, Türkiye Denizcilik İşletmeleri’ne bağlı Trabzon, Kuşadası, Antalya, Çeşme, Marmaris, Dikili ve Alanya limanları, Divriği Maden İşletmesi’nden maaşlar bir buçuk aydır ödenemiyor. Özelleştirme kapsamında olmayan Devlet Demir Yolları’nda da maaşların ödenemediği belirtilirken Türk - İş Genel Başkanı Bayram Meral sorunun çözülmesi için ANAP Genel Başkanı Mesut Yılmaz ile görüştü. 
     
     



 EKONOMİ 


























</TEXT>
</DOC>
