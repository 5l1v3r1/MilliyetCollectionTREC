<DOC>
<DOCNO> 31021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/son/soneko07.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayide kötü haber...Üretim azalıyor... 
</HEADLINE>
<TEXT>

     Devlet İstatistik Enstitüsü verilerine göre, bu yıl Mayıs ayında sanayi üretimi geçen yılın aynı ayına göre yüzde 9.7 oranında azaldı. 
     DİE'den yapılan açıklamaya göre, 2000 yılının Mayıs ayı ile karşılaştırıldığında, bu yılın aynı döneminde üretim, imalat sanayi sektöründe yüzde 10, madencilik sektöründe yüzde 13.1, elektrik, gaz ve su sektöründe yüzde 4.6 oranında düştü. 
     2000 yılının Mayıs ayında üretim, toplam sanayide yüzde 2.1, imalat sanayiinde de yüzde 2.2, elektrik, gaz ve su sektöründe yüzde 5.2 oranında artış, madencilik sektöründe ise yüzde 5.3 oranında azalma görülmüştü. 
     Öte yandan, bu yılın ilk 5 aylık üretimi de geçen yılın aynı dönemine oranla yüzde 5.2 geriledi. 
     Söz konusu dönem itibariyle üretim, madencilik sektöründe yüzde 3.4, imalat sanayiinde yüzde 5.7, elektrik gaz ve su sektöründe yüzde 2.7 azaldı. 
     2000 yılının 5 aylık ortalamasında üretim, toplam sanayide yüzde 3, imalat sanayinde yüzde 2.7 elektrik, gaz ve su sektöründe yüzde 9.1 artarken, madencilik sektöründe yüzde 2.9 azalmıştı. 
     
     
     







</TEXT>
</DOC>
