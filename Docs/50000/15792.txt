<DOC>
<DOCNO> 15792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/son/sontur40.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'daki esnaf eyleminin son bilançosu 202 yaralı 
</HEADLINE>
<TEXT>

     Başkent'teki esnaf yürüyüşü sırasında çıkan olaylarda 137'si polis, toplam 202 kişi yaralandı. 
     Atılan taşlar ve sopalarla yaralanan veya sıkılan gazlardan etkilenerek Ankara'daki çeşitli hastanelere kaldırılan polis ve göstericilerin sayısı 202'ye çıktı. 
     Numune Hastanesi'ne 29'u polis, 62 kişi getirildi. Bu kişilerden 1'i polis, 3 kişinin durumunun ağır olduğu bildirildi. 
     Trafik Hastanesi'ne 12'si polis, 18 kişi, Hacettepe Üniversitesi Hastanesi'ne 5'i polis 11 kişi, Gazi Hastanesi'ne 91'si polis, 109 kişi, Ankara Hastanesi'ne de 2 vatandaş getirildi. Numune Hastanesi dışındaki hastanelere kaldırılan yaralıların çoğunun ayakta tedavi edildikten sonra taburcu edildiği ve diğer yaralıların durumlarının iyi olduğu kaydedildi. Bu arada, olaylarda yaralanan 30 dolayında çevik kuvvet polisi, Ankara Adliye Sarayı'na gelerek Adli Tabiplik'ten rapor aldı. 




</TEXT>
</DOC>
