<DOC>
<DOCNO> 4529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/son/sontur18.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
FP Genel Başkan Yardımcısı " Hizbullah'ın üzerine gidilmedi" 
</HEADLINE>
<TEXT>

     FP Genel Başkan Yardımcısı Teoman Rıza Güneri, Diyarbakır Emniyet Müdürü Gaffar Okkan'a suikastla ilgili olarak "Bir yıl önce Hizbullah önergemiz Meclis gündemine alınsa ve üzerine gidilseydi belki bu örgütün beli kırılacaktı ve bu olay yaşanmayacaktı" dedi. 
     Güneri, Recai Kutan'ın "Hizbullah'ın yaptığına delil var mı Bu grubun böyle bir saldırıyı yapması zor" açıklamasının aksine Okkan ve 5 polisin öldürülmesini "lanetle kınadığını" söyledi. 
     FP'nin geçen hafta içerisinde Meclis Danışma Kurulu'nu toplantıya çağırdığını ve Hizbullah terör örgütünün araştırılmasıyla ilgili önergesini tekrarladığını kaydeden Güneri, iktidar partilerinin grup başkanvekillerinin bu teklifi reddettiğini ileri sürdü. 




</TEXT>
</DOC>
