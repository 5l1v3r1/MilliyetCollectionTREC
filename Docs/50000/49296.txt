<DOC>
<DOCNO> 49296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/son/sontur05.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Meriç Operasyonu...Hüseyin Saral DGM'ye sevk edildi 
</HEADLINE>
<TEXT>

     Türkiye ve Romanya polisinin ortaklaşa düzenlediği ''Meriç Operasyonu'' kapsamında yakalandıktan sonra Türkiye'ye iade edilen organize suç örgütü elebaşı Hüseyin Saral, hakkındaki gıyabi tutuklama kararının vicahiye çevrilmesi için İstanbul DGM'ye sevk edildi. 
     Bükreş'ten THY'ye ait bir uçakla önceki gün Türkiye'ye getirilen Hüseyin Saral'ın, İstanbul Organize Suçlar Şube Müdürlüğü'ndeki sorgusu ve diğer işlemleri tamamlandı. 
     Saral, ''Meriç Operasyonu''na ilişkin soruşturmayı yürüten ve hakkında gıyabi tutuklama kararı vererek dosyasını ayıran İstanbul DGM Cumhuriyet Başsavcılığı'na gönderildi. 
     Hüseyin Saral'ın ''1999 yılından bu yana yasadışı yollardan Türkiye'ye mazot ve benzin türevi maddeler gönderilerek, ülke içinde dağıtımının sağlandığı, haksız çıkar elde etmek için organize suç örgütü oluşturulduğu'' iddiasıyla 19 sanık hakkında İstanbul 1 No'lu DGM'de açılan dava kapsamında, gıyabi tutukluluğunun vicahiye çevrilerek cezaevine konulması bekleniyor. 
     Saral hakkında ayrıca, 1998 yılında, Bakırköy'deki bir gasp olayından dolayı verilen gıyabi tutuklama kararı bulunuyor. 
     






</TEXT>
</DOC>
