<DOC>
<DOCNO> 47265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/guncel/gun07.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalede 6. iskelet 
</HEADLINE>
<TEXT>

Mersin’deki tarihi Kızkalesi’nde restorasyon çalışmaları sırasında bulunan iskeletler seri cinayet’ kuşkusuna neden oldu. Cesetlerde ise tarihi bir ize rastlanmadı... 
     OKTAY İNCE Erdemli 

     İçel’in Erdemli ilçesi Kızkalesi beldesine adını veren ada üzerindeki tarihi Kızkalesi’nin restorasyon çalışmalarında çıkan insan iskeleti sayısı altıya ulaştı. İskeletlerin en fazla 50 yıllık olması ve öldürülüş bi-çimleri seri cinayet’ kuşkusu yarattı. 
     Restorasyon çalışmalarına 5 Ekim 2001’de başlanılan Kızkalesi’nde önceki günkü kazı sırasında bir iskelete rastlandı. Bunun üzerine polise bilgi verildi. Sürdürülen çalışmalarda kalenin değişik yerlerinde ikisi kadına ait, dört iskelet daha bulundu. Dün de bir erkeğe ait olduğu belirlenen bir iskelet daha ortaya çıkarıldı ve bulunan iskelet sayısı altıya çıktı. 
     Olaya el koyan ve araştırma başlatan Erdemli Savcılığı, iskeletleri incelenmek üzere Adana Adli Tıp Kurumu’na gönderdi. 
     Kazı Başkanı İçel Müze Müdürlüğü arkeoloğu Güler Gürkan, iskeletlerin 30 - 50 yıllık olabileceğini belirterek, şunları söyledi "Hiçbirinde tarihi iz yok. Birinin boynu kırık. Birinin de alın kısmında yuvarlak delikler gördük. Bir diğerinde ise, kafatasının düzgün bir şekilde kesici bir cisimle üstten kesilmiş olduğunu gördük. Bir iske-letin kafatasına da rastlayamadık." 
     



 GÜNCEL 













</TEXT>
</DOC>
