<DOC>
<DOCNO> 31153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/son/soneko21.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye Bakanı Oral "Maaş kararnamesi Başbakanlık'ta" 
</HEADLINE>
<TEXT>

     Maliye Bakanı Sümer Oral, yetki yasası çerçevesinde memur maaşlarında yapılacak düzenlemeye ilişkin kararanameyi Başbakanlığa gönderdiklerini bildirdi. 
     Bakan Oral, bugün Türk Sanayici ve İşadamları Vakfı'nı TÜSİAV ziyaret etti. Oral, TÜSİAV'dan ayrılırken gazetecilerin, memur maaşlarında kanun ükmünde kararname ile yapılacak iyileştirmelere ilişkin sorularını yanıtladı. Gazetecilerin ''maaşlar ile ilgili kararname hangi aşamada'' şeklindeki sorusuna Oral, ''sanıyorum o Köşk'e gitti. Gitmiş olabilir. Biz, Başbakanlığa gönderdik'' karşılığını verdi. Maliye Bakanı, kararnamenin içeriğine ilişkin ısrarlı soruları cevapsız bıraktı. Oral, basına kapalı olarak gerçekleşen ziyaret öncesinde TÜSİAV'a fahri üye olması nedeniyle kendisine bir plaket verileceğini belirtti ve bu plaketi almaya geldiğini ifade etti. 







</TEXT>
</DOC>
