<DOC>
<DOCNO> 32963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/siyaset/siy01.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternette Kurt töresi’ sürüyor 
</HEADLINE>
<TEXT>
Ülkücülerden değişmedik’ mesajı 
Ülkücüler, internet sitelerinde, MHP’nin kendilerine yabancılaşmasını eleştiriyor, özellikle IMF ve Kemal Derviş politikalarını suçluyorlar. Tabana değişmedik mesajları gönderiyorlar 
     MHP NEREYE GİDİYOR BELMA AKÇURA 

     Aşağı sarkık bıyıkları, beyaz çoraplarıyla, MHP ile eski MHP arasında gidip gelen ve kimlik sorgusu yaşayan ülkücüler, "www.ulkucu.com", "www.ulkuocaklari.com", "www.uchilal.com", "www.ocakci.cjb.net", "www.bozkurt.net", "www.otuken.com" adlarıyla sayısız site açarak MHP’yi ve ülkücü kimliğini masaya yatırdı. 
     Ülkücüler sitelerinde, MHP’nin bugünkü devlet yönetimine ve özellikle IMF - Kemal Derviş politikasına "savaş" açarak, tabana "değişmedik" mesajları göndererek birleşiyor. 
     MHP Ülkü Ocakları Genel Merkezi’nin sitesinde, Alparslan Türkeş’in bozkurt işaretli fotoğrafının altında "Ey öz çocuklarının boynunu sıkan düzen, Devşirme dervişlere tekke bırakan düzen, her hesabın bir tersi, her zulmün bir süresi var. Bir tilki hükmü varsa, bir de kurt töresi var" derken, "otuken.org" adlı sitede Türkeş’in fotoğrafının üstüne yazılı "Kime verdin " sözleri dikkat çekiyor. 
     Türkeş’in dokuz ışığı milliyetçilik, ülkücülük, ahlakçılık, toplumculuk, ilimcilik, hürriyetçilik, halkçılık, köycülük, gelişmecilikle endüstri ve teknikçilik yolunda ilerlemenin "faydalarını" anlatan sitelerde aslında ciddi bir bölünme yok. Bölünme hükümet politikasına ilişkin. Kökten milliyetçilikleri ya da ahlaki değerleri aynı. Aynı düşünüyor, aynı bakıyorlar. Sorun, hükümet ortağı olarak MHP’nin kendilerine yabancılaşması. www.ulkucu.com sitesindeyse hepsine yönelik "İslami" ağırlığı olan bir yabancılaşma var. 
     Şimdilik onlar için en önemli "gizli" sorun buluşma noktalarına, devlet otoritesiyle beslenip, resmiyet kazanmış MHP’yi çekmek. 
     
Değişim sancısı şiddetli yaşanıyor      AVNİ ÖZGÜREL 

     İki yıl içinde MHP, imajı ve seçim öncesi söylemleri doğrultusunda ne yaptıysa yara aldı. Örnek mi Kendi milletvekilini cumhurbaşkanlığına aday oldu diye dövmekten tutun, hastahane başhekimleriyle kapışmaya, TV ekranlarında show -man’lerle, şarkıcılarla tartışmaya girmeye, Türk kanının genetik şifresinin yabancıların eline geçip geçmediği tartışmalarından, bakanların odalarını basmaya kadar bir çırpıda akla gelebilecek aculluklar... Son bir haftanın gazetelerine bakanlar tohumluk adlarının ne olacağı veya bek ret tartışmalarını da bu listeye ekleyebilirler... 
     Öte yandan aynı MHP, imajının ve geçmiş iddialarının aksine ne yaptıysa da prestij kazandı. 
     Kışkırtmalara kulak tıkayarak DSP ile koalisyona evet demesinden tutun, Katılım Ortaklığı Belgesi’nde ve Ulusal Program’da sorun çıkarmamaya, Öcalan konusunda devlet taahhüdü doğrultusunda hareket etmekten, Kemal Derviş’in göreve getirilmesine itiraz etmemeye kadar... Bütün bunlara bakıldığında tek bir şey söylenebilir Devlet Bahçeli yönetiminde MHP değişim sancısını sanıldığından çok daha şiddetli yaşıyor. Bir yanda kendilerini partinin fikir çizgisini ve geleneklerini koruma ve kollamakla görevli’ sayan kadro diğer yanda önümüzdeki dönem için bütün Türkiye siyasetiyle birlikte MHP’nin de değişmesi, yeniden yapılanması gereğine inanmış çekirdek var... Sıkıntının bir sebebi, Devlet Bahçeli’nin eski dönemin parti yönetim üslubuyla sorunların çözüleceğine inanmış olması. Mevcut MHP kadrosunun düşünce üretme kapasitesine ve sorun çözme kabiliyetine bakıldığında buna hak vermemek elde değil. 
     
     Tuğrul Türkeş - Aydınlık Türkiye Partisi Genel Başkanı 
Kurt uyursa, karınca bile yer      Devlet Bahçeli, MHP’nin gidişini nereye doğru planladıysa, MHP oraya doğru gidiyor. Her ne kadar Bahçeli, "Önce ülkem, sonra partim, sonra ben" dediyse de uygulamalara baktığınızda, "Önce ben, sonra partim, sonra ülkem" kavramının son iki yıllık döneminde egemen olduğunu görürsünüz. Gelinen nokta çok şaşırtıcı değil. Yine Bahçeli’nin, "Güvercin kurdu yiyemez" sözüne gelince kurt uyursa, karınca bile yer. MHP’nin seçmen desteğini yitirdiği açık. 
     
     Edip Özbaş - MHP Kahramanmaraş Milletvekili 
Türkiye teslim alınmak isteniyor      Ülke iyi idare edilmiyor. Uluslararası anlaşmalar bahane edilerek, ülke iktisaden, siyaseten teslim alınmak isteniyor. Kurtuluş Harbi öncesi şartlar yaratılmak isteniyor. MHP her ortamda milli değerleri korumak, milli birlik ve beraberliği tesis etmek için vücut bulmuş bir harekettir. Bu tehlikeleri gözden uzak tutamaz. 
     
     Atilla Kaya 
Ülkü Ocakları Başkanı İstediklerimiz gerçekleşmedi      MHP’de bölünme yoktur, her şey tartışılabilir. Türk milliyetçiliği sorumluluğuna sahip her ülkücü, harekete zarar getirecek her türlü davranıştan kaçınmalıdır. MHP, kendi üzerine oyun oynayanların tezg hını başlarına geçirecek kudrete sahiptir. MHP, geçmişte çok büyük acı çekerek bu noktalara ulaşmıştır. Koalisyonun yapısından ve şartlarından dolayı istediğimiz bazı şeyleri gerçekleştirememiş olsak bile, her şartta MHP’nin başarısı için çalışmaya devam edeceğiz. 
     
     Metin Kaplan - Eski Ülkü Ocakları Başkanı 
İdeolojimiz değişmedi      MHP bir siyasi teşkilat olarak kadrolaşır, kitleleşir ve devletleşir. MHP’nin değiştiğinden şik yetçi olan arkadaşlarımız, geçilen safhaları idrak edememiştir. Tek başına iktidar olsa, parti tabanında böyle tartışmalar olmaz. MHP’nin dünya görüşü, ideolojisi, doktrini değişmemiştir. Koalisyon için, hedeflerinin tamamını gerçekleştirememiştir. 
     
     Zeki Saral 
Eski Gemlik İlçe Başkanı      Ayrışma ve bölünme yok 
     MHP’de sanıldığı gibi bir ayrışma ve bölünme söz konusu değil. Ne geçmişte böyle bir şey oldu, ne gelecekte olacak. Münferit olarak her siyasi harekette aykırı görüşler zaman zaman tezahür edebilir. Bunlar bir bölünme değildir. Bu konu, tabana seçim sırasında söylenmiş beklentilerin, iktidar olanlardan beklenmesinden başka bir şey değildir. MHP tek başına hükümette değil. Koalisyon şartlarını da MHP tek başına oluşturmadı. 
     
     Muhsin Yazıcıoğlu - Büyük Birlik Partisi Genel Başkanı 
MHP titreyip kendine dönmeli      MHP iktidara gelince ideallerinden uzaklaşmıştır. Olmazsa olmazları belirsizleşmiştir. İlkesiz davranmıştır. Siyaset girdabının içerisinde bocalamıştır. Devleti idare edememiş, tabanın beklentilerine yanıt verememiştir. Taban, tavanı sorgulamaya başladı kol kırıldı yen yırtıldı. İdeolojik kamplaşma geride kaldı, ama MHP’nin titreyip kendine dönmesi lazım... 
     



 SİYASET 

















</TEXT>
</DOC>
