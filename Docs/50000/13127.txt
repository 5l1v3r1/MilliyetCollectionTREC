<DOC>
<DOCNO> 13127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/son/sondun03.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de şap hastalığı yüzünden yerel seçimler tehlikede... 
</HEADLINE>
<TEXT>

     Şap hastalığı belirlenen çiftlik sayısının sayısının 607'ye ulaştığı İngiltere'de, Başbakan Tony Blair'in 3 Mayıs'taki yerel seçimleri 7 Haziran'a ertelemeyi tasarladığı bildirildi. 
     The Independent gazetesinin hükümet kaynaklarına dayanarak verdiği haberde, Başbakan Blair'in, hastalığın yayılmasını engelleme çalışmaları için hükümete daha fazla zaman kazandırmak amacıyla erteleme kararını gözden geçirdiği belirtildi. 
     The Financial Times gazetesi de hükümet üyesi birçok kişinin seçimleri Haziran ayına ertelemeyi düşündüğünü, bununla birlikte, adı açıklanmayan bir hükümet üyesinin ise seçimlerin tarihininin ''Mayıs veya Ekim''de olabileceğini söylediğini yazdı. The Independent gazetesinde ise, Blair ve Finans Bakanı Gordon Brown'un seçimlerin Ekim ayına ertelenmesine karşı oldukları belirtildi. 
     Bu arada, İşçi Partisi Parlemento Grup Başkanı Clive Soley, The Times gazetesine yaptığı açıklamada, İşçi Partisi milletvekillerinin yüzde 70'inin seçimlerin 3 Mayıs'ta yapılmasını istediklerini, yüzde 10'luk bir kesimin ise ertelenmesini talep ettiklerini kaydetti. 
     Öte yandan, The Sun gazetesi, Tony Blair'e seçimleri ertelememesi çağrısında bulundu. 




</TEXT>
</DOC>
