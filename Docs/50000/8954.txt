<DOC>
<DOCNO> 8954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/siyaset/siy01.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba sonunda konuştu 
</HEADLINE>
<TEXT>
ADAM EZİLDİ peki suçlu kim 
10 aydır devlet işleriyle ilgili tek kelime etmeyen Demirel, Ecevit'e Özrü kabahatinden büyük’, Sezer’e de 9 aydır neredeydi ’ dedi 
     SERPİL ÇEVİKCAN Ankara 

     9. Cumhurbaşkanı Süleyman Demirel, 10 aylık suskunluğunu sonunda bozdu. Hükümet ile Cumhurbaşkanı Ahmet Necdet Sezer arasında "kriz" yaratan Devlet Denetleme Kurulu'nun DDK "harekete geçirilmesi" konusunda konuşan Demirel, Ecevit ve Sezer'in açıklamalarını değerlendirdi. Güniz Sokak'taki evinde Milliyet'i konuk eden Demirel, şu mesajları verdi 
     
HALK BURNUNDAN SOLUYOR      Türkiye son üç zarfında içine düştüğü durumdan müştekidir. Bunu haketmemiştir. Bu programın uygulayıcılarına IMF zaman zaman "aferin, bravo" demiştir. Daha bir ay bile geçmedi. Bir gün bakıyorsunuz Türkiye'nin en parlak bankalarından biri olan Demirbank'a pat diye el konuluyor. Millet zaten burnundan soluyor. Türkiye yeniden büyük bir kargaşanın içine sürüklendi. 
     
SAVUNULMASI ZOR DURUM      Önümüzdeki günlerde ithal malı olan her şey fiyatlanacak. Devalüasyon böyledir. "Bu devalüasyon değildir" diyorlar. İşte paranın değeri değişmiş. Aslında bu kararname ile yapılır. Bugün olan savunulması zor bir durumdur. Şuna benziyor otobüs şoförü manevra yapıyor, muavin de yol gösteriyor, "geri gel geri gel" diye. Sonra bağırıyor, "ezdin adamı." Şoför mü muavin mi suçlu, önemi yok adam ezildi. 
     
NİYE TEDBİR ALMADILAR      "Ekonomi zaten böyleydi" demekle işin içinde çıkılmaz. Bir laf vardır özürü kabahatinden büyük diye. Madem ekonomi kötüye gidiyordu niye tedbir almadın diye sorarlar adama. Bir rastlantı olmuş demek dahi durumu izah etmez. Rastlantı olmuş olsa bile cumhurbaşkanı ile başbakan arasındaki olay başlı başına büyük bir hadisedir. Halk bunları unutmuyor. 
     
SAĞDUYULU OLSUNLAR      Anayasa'ya göre MGK her ay toplanır. O toplantının mutlaka yapılması lazımdı. Yapılmazsa bir yaptırımı yoktur ama moral yaptırımı vardır o da kafidir. Devlete hiddet, öfke yakışmaz. Devleti yönetenlerin yaptığı görevi zedeleyecek hiçbir gerekçesi olamaz. Yapılacak tek şey soğukkanlılık, sağduyu ve hoşgörü göstermektir. Bizim devlet adamlarımızın da bu dediklerimi göstereceklerinden eminim. 
     
SİYASET SİNİR İŞİDİR      Siyasette küslük olmaz. Siyaset enterasan bir iştir. Küslük şahsi işlerde olur. Bugün adama dünyanın lafını söylersiniz, yarım saat sonra el sıkışmak zorunda kalırsınız. Bugün sana dünyanın lafını söyledim der geçersiniz. Siyaset sinir işidir, sinirleriniz dayanacak, dayanmak zorundadır. 
     
BÖYLE DÜZEN OLMAZ      Niye bu sıkıntılara düştük çünkü üç aydan beri Türkiye'de güven ortamı zedelenmiştir. İşadamlarına kelepçe vurulması, bürokratların kütleler halinde tutuklanması bürokrasiyi hırpalamış, yatırım şevkini zedelemiştir. Yargısız infazlar yapılmıştır. Türkiye'de hırsızlık vardır ama her ülkede vardır. Hukukta kuraldır, ispat iddia edene düşer. Herkes suçlu dedikten sonra "iyi olan iyi olduğunu ispat etsin" derseniz böyle düzen olmaz. 
     
Birbirimizi bir kaşık suda boğarız sandılar’,      Sayın Ecevit'le 1965'lerden beri çeşitli zamanlarda birbirimize çeşitli sözler söyledik. Sonra aynı uçakla Hamzakoy'a gittik. Bir odada onlar, bir odada biz misafir edildik. Sonra yine bir yerlerde buluştuk. Bunlar siyasetin cilveleridir. Herkes birbirimizi bir kaşık suda boğacağımızı zannediyordu. Hem ben hem Ecevit, siyasetin bize dikte ettirdiği işleri yaptık. 
     
Cumhurbaşkanı neyi beklemiş ’      Demirel Sezer için de şunları söyledi "DDK yolsuzluklarla mücadalede böyle çalışamaz. Yolsuzlukla mücadele edilmiyormuş da DDK takviye oluyormuş gibi sözler cumhurbaşkanına atfense Sayın Sezer 9 aydır oradaydı. 9 ay sonra yolsuzlukla mücadele ediliyor diye bir slogan ortaya atıyorsa o zaman buna muhatapları cevap verir. Söyledikleri ağır ithamdır." 
     


 SİYASET 










</TEXT>
</DOC>
