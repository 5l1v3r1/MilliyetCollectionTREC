<DOC>
<DOCNO> 28220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/yazar/theper.html </URL>
<DATE> 2001/06/22/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Turizm beldesine cezaevi olur mu 
</HEADLINE>
<TEXT>

Silivri’de cezaevi yapılır mı Bugünlerde çok tartışılıyor, sizce olur olmaz yerde cezaevi olur mu Mesela Silivri’de olması konusunda ne düşünüyorsunuz Ne yapılabilir 
K. M. - İstanbul 

     Silivri’de cezaevi olur mu Sorusuna tek kelime ile olur veya olmaz demek mümkün değil. Bu, cezaevinin konumuna bağlı. Silivri dediğiniz yer oldukça geniş bir alana sahip. Uygun bir yer seçilirse elbette olur, zaten bugün bir tane var. Çok küçük, o kadar küçük ki gözden kaçıyor, üstelik nerede biliyor musunuz, tam evlerin arasında. Her mahal için söylüyorum, il veya ilçe bazında yapılacak inşaatın yerinin seçimi çok önemli. Bu bir. 
     İkincisi, bu cezaevi yapılacaksa elbet bir yerlerde yapılacak. Sizin sorunuz bir turizm beldesi olarak kabul edilen Silivri’nin niye seçildiği, bu nedenle bir başka yerde olması gerektiği yolunda. İyi ama acaba siz Silivri’yi yakından tanıyor musunuz Silivri bir turizm beldesi olmaktan çıkalı çok oldu. Bugün Silivri, İstanbul’un varoşlarından farksız. Bir belediyesi var dostlar başına. Silivri’yi bir Bodrum, bir Marmaris yapma imkanı varken gitti sahildeki balık lokantalarını yıktı yerine çay bahçesi kurdu. Silivri’nin içinde karakteristik bir çarşı alanı vardı, tam postanenin yanında, burayı ihya edip yeşillikler içinde bir park alanı veya fast food denen beslenme alanı yapacağına yıkıp toz pislik içinde bıraktı. Bugün yıkıntılar üzerine araç park ediliyor. Sanki iş merkezi yapmak çok önemliymiş gibi yedi katlı işhanlarına izin verdi. İlçenin her yanı beton yığını oldu. Turizmden bir damla eser yok. Bu kadar sokağa atılmış bir ilçedeki sapıklıklar göz ardı edilip cezaevine karşı çıkmak haksızlık olur. 
     Silivri eski Silivri olsaydı düşüncem de farklı olabilirdi ama artık iş işten geçti. 
     
     







Çağdaşlaşma 


Enayi füzesi 


Gül 'Partimiz hazır' 


Okur istekleri 


Fazilet, HADEP ve parti kapatmak... 


Ekonomi... Nereye 


Bilimsel araştırmaya paydos mu 


Üçüncü kriz şişirmesi 


Kim daha şanslı 


İşlem yok, senaryo çok... 


Süpermen, hukuka karşı 


Avrupa onu yapmış, bunu yapmış... 


Krizde 1 milyon işsiz 


Gürtuna adıyla umutlandım 


Kıyıdan... Kıyıda... 


Turizm beldesine cezaevi olur mu 


Çimentocular "üzgün" 


</TEXT>
</DOC>
