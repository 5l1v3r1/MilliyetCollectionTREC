<DOC>
<DOCNO> 14363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/yasam/yas05.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Turistlerin gözü önünde FACİA 
</HEADLINE>
<TEXT>
Timsahlara yem oldular 
Kenya’da çarpışan 2 otobüs, timsah ve su aygırlarıyla dolu nehre uçunca tam 86 kişi vahşi hayvanlara yem olmaktan kurtulamadı... 
     DIŞ HABERLER SERVİSİ 

     Kenya’nın Mombasa kenti yakınlarında çarpışan iki otobüsün yolcularını önce trafik canavarı, sonra da vahşi hayvanlar vurunca 100 kişi canından oldu. 
     İtalyan turistleri taşıyan bir otobüs Sabaki nehri üzerinde durmuş, yolcularının fotoğraf çekmesini bekliyordu. Bu arada, aynı anda köprüye giriş yapan iki otobüsten birinin hatalı sollama yapmasıyla meydana gelen kazada otobüsler nehre uçtu. 
     Kazada yolculardan 14’ü olay anında hayatını kaybetti. Yüzerek sahile çıkmayı başaran 22 kişi kurtulurken, trafik canavarının elinden sıyrılan yolcular bu kez de nehirdeki timsahlarla baş başa kaldı. 
     
     Bir de su aygırları çıktı 
     Kurtarma ekipleri olay yerine anında geldi. Ama hava kararmaya başlamıştı ve nehirdeki akıntı güçlüydü. Bu yetmez gibi çevredeki su aygırları nehre su içmeye inmişlerdi. 
     Su içmelerinin engellenmesine öfkelenen su aygırları kurtarma çalışmalarına katılanlara saldırdı. Kaçmak zorunda kalan kurtarıcılar, trajediyi sadece uzaktan izlemek zorunda kaldılar. 
     Timsahlardan ilk aşamada kurtulma umudu olan kazazedeler kaçınılmaz sonlarıyla yüz yüze kaldı. Yetkililer kurbanların hayatından umut kesildiğini açıkladı. 
     


 YAŞAM 






















</TEXT>
</DOC>
