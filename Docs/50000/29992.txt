<DOC>
<DOCNO> 29992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/ekonomi/eko04a.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası kararı bugün 
</HEADLINE>
<TEXT>

     Türkiye'ye bu hafta içinde 1.7 milyar dolarlık iki krediyi onaylaması planlanan Dünya Bankası'nın, son gelişmeler çerçevesinde, Türkiye'ye ilişkin kararını bugün vereceği bildirildi. 
     Dünya Bankası sözcüsü Mapi Buitano, Dünya Bankası yönetiminin, bankanın karar makamı olan İcra Direktörleri Kurulu'na, Türkiye konusunda bugün bir brifing vereceğini belirtti. Buitano, "Bu brifingin ardından Dünya Bankası, Türkiye'nin durumuna ilişkin bir açıklama yapacak" dedi. 
     
     Chhibber da katılacak 
     Brifinge, Ankara'dan Washington'a hareket eden Dünya Bankası Türkiye Direktörü Ajay Chhibber'ın da yer alacağı belirtildi. 
     Dünya Bankası'nın perşembe günü İcra Direktörleri Kurulu toplantısında, Türkiye'ye toplam 1.7 milyar dolarlık iki krediyi onaylaması öngörülüyordu. Devlet Bakanı Kemal Derviş'in, bu krediyi Türkiye adına imzalayacağı belirtiliyordu. 
     
     



 EKONOMİ 

























</TEXT>
</DOC>
