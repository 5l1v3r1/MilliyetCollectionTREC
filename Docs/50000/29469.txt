<DOC>
<DOCNO> 29469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/son/sondun07.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda TV'si elleri kelepçeli Miloşeviç'i gösterdi 
</HEADLINE>
<TEXT>

     Hollanda TV'si, eski Yugoslav lideri Slobodan Miloşeviç'in Uluslararası Savaş Suçları Mahkemesi USSM cezaevine getirilişinin görüntülerini yayınladı. 
     NOS TV'sinin sabah kuşağında yayınladığı filmde, Miloşeviç elleri kelepçeli olarak cezaevine götürülürken görülüyor. Filmde kamburunu çıkarmış eski Yugoslav lideri, iki kişinin arasında elleri önden bağlı, cezaevi avlusunda yürüyor. Yorumda, Miloşeviç'in ellerinin kelepçeli olduğu, ancak görüntüler çok uzaktan ve yukardan alındığı için kelepçelerin görünmediği kaydedildi. Miloşeviç'in bir haftaya kadar Lahey'deki mahkemeye çıkarılması bekleniyor. USSM Savcısı Carla del Ponte, öğleden sonra basın toplantısı yaparak bilgi verecek. 
     

</TEXT>
</DOC>
