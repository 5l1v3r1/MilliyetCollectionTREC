<DOC>
<DOCNO> 2984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/son/sontur01.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyoğlu'nda çıkan yangında yaşlı bir kadın yanarak can verdi 
</HEADLINE>
<TEXT>

     Beyoğlu'nda çıkan yangında yan yana bulunan 2 ahşap bina tamamen yanarken olayda ihtiyar bir kadın da yanarak can verdi. 
     Karaköy Emek Yemek Mahallesi Salkım Çıkmazı Sokak üzerinde bulunan 2 katlı ahşap binada gece saatlerinde henüz belirlenemeyen nedenle yangın çıktı. Yangın bir anda hızla büyüyerek binayı tamamen sararken, vatandaşlar ve olay yerine gelen Fatih itfaiye ekiplerinin çalışmaları yeterli olamayınca alevler hemen yanda bulunan 2 katlı başka bir ahşap binaya sıçradı. 
     Yangın yerine Beyoğlu'ndan itfaiye ekipleri gönderilerek söndürme çalışmalarına devam edildiği sırada binalarda bulunan LPG tüplerinden biri patladı. Patlama çevrede korkulu anlar yaşanmasına neden olurken itfaiye ekipleri de büyük bir tehlike atlattılar. İtfaiyenin yaklaşık 1 saatlik yoğun çalışmaları sonucu yangın kontrol altına alınarak söndürüldü. Olay sırasında binalarda yaşayan vatandaşlar kendi imkanlarıyla dışarıya çıkarken bunu başaramayan 55 yaşındaki Halime Karakaş yanarak can verdi. 
     
     



</TEXT>
</DOC>
