<DOC>
<DOCNO> 38970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/son/sonspo24.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'da gol düellosu 3-3 
</HEADLINE>
<TEXT>

     Ligde gecenin en gollü maçı Antalya'da oynandı. Antalyaspor ilk yarısını 2-0 önde bitirdiği maçta Yozgat Yimpaşspor ile 3-3 berabere kaldı. 
     Ligin ilk 2 haftasında farklı skorlarla yenilen Antalyaspor, Yimpaş Yozgatspor karşısında maça atak başladı. Maçın başlama vuruşuyla birlikte sol kanattan ilerleyen Antalyasporlu Selahattin, kaleciyle karşı karşıya kaldığı pozisyonda, topu az farkla auta gönderdi. 
     35. dakikada Antalyaspor gole kavuştu. Bu dakikada gelişen atakta, Dursun'un sağ kanattan gönderdiği ortaya iyi yükselen Selahattin, ceza alanının içinde aşırtma bir kafa vuruşuyla topu ağlarla buluşturdu 1-0 
     36. dakikada Antalyaspor ikinci golüne kavuştu. Bu dakikada gelişen atakta Kaleci Adnan'ın degajını takip eden Selahattin, ceza sahası önünde topu kontrol etti ve meşin yuvarlağı yaklaşık 25 metre uzaklıktan filere gönderdi 2-0 
     Karşılaşmanın ikinci yarısına konuk ekip Yimpaş Yozgatspor daha istekli ve hızlı başladı. 
     55. dakikada gelişen Yimpaş Yozgatspor atağında, sağ taraftan kullanılan serbet vuruşta, topa iyi yükselen Mustafa, şık bir kafa vuruşuyla takımının ilk golünü kaydetti 2-1 
     71. dakikada İlyas'ın ceza alanının sağ çaprazından kullandığı serbest vuruşta topla buluşan Cengizhan, kafa vuruşuyla beraberlik golünü kaydetti 2-2 
     74. dakikada Yimpaş Yozgatspor, ceza sahasına giren Kamil Cem tarafından düşürülünce, hakem penaltı noktasını gösterdi. Penaltı atışını kullanan Atilla, takımını 3-2 öne geçirdi. 
     Uzatma dakikalarında Yimpaş Yozgatspor'un gol arayışları arttı. Bu dakikalarda gelişen atakta, İsmail'in kale önünden vurduğu top, Guinthcev'e çarparak ağlara gitti 3-3 
     Karşılaşmada bundan başka gol olmayınca, mücadele 3-3'lük eşitlikle sona erdi. 
     Maç sonrasında Antalyaspor Teknik Direktörü Cezmi Turan ve bazı Antalyasporlu futbolcular, hakem Harun Yiğit'in üzerine yürürken, ev sahibi takım taraftarları, yönetimi istafaya çağıran sloganlar attılar. 
     







</TEXT>
</DOC>
