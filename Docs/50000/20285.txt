<DOC>
<DOCNO> 20285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/spor/spo02.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Baliç dönüyor 
</HEADLINE>
<TEXT>
Fener’de kalmam’ 
     HÜSEYİN YAVUZ 

     Son üç haftası 
     SARI - Lacivertli takımın Boşnak futbolcusu, sezon sonunda Real Madrid’e döneceğini açıkladı. Elvir Baliç, "Bu şartlar altında Fenerbahçe’de kalmayı kabul etmeyeceğim. Üç hafta sonra herhalde Fenerbahçe şampiyon olur. Ben de Real Madrid’in oyuncusu olduğum için geri dönerim" ifadelerini kullandı. 
     
     Şans bulamadım’ 
     ESKİ takımına büyük umutlarla geldiğini vurgulayan Baliç, forma şansı bulamadığı için kendisini gösteremediğini ileri sürdü. Elvir Baliç, "Elbette ki, sahaya takım çıkarmak teknik direktörün takdiri. Ama ben oynamazsam başarılı olamam. Fenerbahçe ile yeniden anlaşmam söz konusu değil" dedi. 
     
Denizli uyardı      FENERBAHÇE Teknik Direktörü, dünkü idmandan önce futbolcularıyla bir toplantı yaptı ve uyarılarda bulundu. Mustafa Denizli, oyuncularına "Galatasaray galibiyetinin rehavetinden bir an önce kurtulmalıyız. Daha lig bitmedi. Şampiyon olmak için hırs ve ciddiyet gerekiyor. Aynı şekilde yolumuza devam etmeliyiz" ifadelerini kullandı. 
     
2 milyar ceza      PROFESYONEL Futbol Disiplin Kurulu dün yaptığı toplantıda Trabzonspor’a 2 milyar 500 milyon, Fenerbahçe’ye de 2 milyar lira para cezası verdi. Kurul bu kararı önceki hafta oynanan Trabzonspor - Fenerbahçe maçında çıkan olaylar nedeniyle aldı. 
     
Fenerbahçe Günlüğü      Kaleci Rüştü oynuyor 
     SARI-Lacivertli takımın Galatasaray ile oynadığı maçta sakatlanan kaleci Rüştü’nün Erzurumspor maçında oynayabileceği belirtildi. Üç yerinden sakat olan Rüştü, buna rağmen yine de kaleyi koruyabileceğini söyledi. 
     
     Revivo’ya tedavi 
     DÜNKÜ antrenmanda pas çalışmasına ağırlık verilirken, adalesinden sakat olan Revivo, idmanı yarıda bıraktı. Revivo’nun tedavi olduğu belirtildi. Abdullah’ın erken ayrıldığı çalışmaya Ogün, Rüştü ve Rapajiç katılmadı. Mustafa Doğan ve Mirkoviç düz koşu yaptı. 
     
     Erzurum’a özel uçak 
     SARI-Lacivertli taraftarlar, Fenerbahçe’nin deplasmanda Erzurumspor ile oynayacağı karşılaşmayı izlemek için harekete geçtiler. Sarı - Lacivert Derneği’nin pazar günü Erzurum’a günü birlik uçak kaldıracağı, isteyen taraftarların başvurması gerektiği belirtildi. 
     



 SPOR 






















</TEXT>
</DOC>
