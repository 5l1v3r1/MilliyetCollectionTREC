<DOC>
<DOCNO> 37431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/son/soneko16.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 52.80 puan artışla 1. seansı 9,286.42 puandan tamamladı. 
     Hisse senetleri ortalama yüzde 0.57 oranında değer kazandı. 
     Borsa'da, günün ilk seansı döviz fiyatlarındaki düşüşlerin etkisiyle yukarıda kapandı. Seans 9,253.23 puandan açılırken, döviz piyasasında açılıştaki yükselişler tedirginlik yarattı. Seansın başlarında 9,146 puana kadar gerileyen Endeks, daha sonra tepki alımlarıyla toparlanarak, ilk yarıyı 9,258 puanla geçti. 
     İkinci yarıda dövizdeki gevşemeyle birlikte piyasanın morali düzelirken, Endeks 9,380 seviyesini gördü. Ancak, kar realizasyonlarıyla gerileyen Endeks, seansı 9,286.42 puandan tamamladı. 
     Kapanışta mali endeks 164.03 puan artışla 12,870.31 puana, sınai endeksi 2.74 puan artışla 8,025.19 puana yükselirken, hizmet endeksi 10.48 puan kayıpla 4,989.73 puana geriledi. 
     Önceki kapanışa göre mali grup hisseler ortalama yüzde 1.29, sınai grubu hisseler de yüzde 0.03 oranında değer kazanırken, hizmet grubu hisseler yüzde 0.21 oranında değer yitirdi. 
     1. seansta işlem gören toplam 282 hisse senedinden 176'sı değer kazandı. 30 hisse senedi değer kaybederken, 76 hissenin fiyatında ise değişiklik olmadı. 
     Seansta 114 trilyon 521 milyar 862 milyon liralık işlem hacmi oluştu. 
     1. seansta Garanti Bankası, Yapı Kredi Bankası, Sabancı Holding, Akbank ve Doğan Holding en yoğun işlem gören hisseler oldular. 






</TEXT>
</DOC>
