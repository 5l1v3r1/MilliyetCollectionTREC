<DOC>
<DOCNO> 47877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/son/sondun13.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin ilk vur-kaç operasyonu böyle yapıldı... 
</HEADLINE>
<TEXT>

     ABD özel kuvvetlerinin, USS Kitty Hawk uçak gemisinden kalkan helikopterlerle Afganistan içindeki operasyona taşındıkları bildirildi. 
     Amerikan televizyonları, 100'den fazla Amerikan askerinin, Afganistan'ın Kandahar kenti civarında, ''amacı açıklanmayan'' bir operasyon düzenlediklerini duyurdular. Saatler süren operasyonun sonunda, Amerikan askerlerinin ''bölgedeki bir üsse'' döndükleri belirtildi. Washington'daki gözlemciler, bu üssün muhtemelen Pakistan olduğuna, ancak Pakistan'ın hassas konumundan ötürü bu bilginin açıkça dile getirilmediğine işaret ediyorlar. 
     Bu arada, Pentagon kaynakları, Afganistan'daki ilk nokta operasyonuyla doğrudan bağlantısı olmayan bir helikopter kazasında, iki Amerikan askerinin öldüğünü ve kazanın Pakistan'da gerçekleştirdiğini de açıkladılar. 
     Kandahar'daki operasyonun, Taliban liderlerine karşı olduğu düşünülüyor. ABD'nin ilk nokta operasyonunun başarılı olup olmadığı ya da hedefi konusunda da henüz bilgi verilmedi. 
     






</TEXT>
</DOC>
