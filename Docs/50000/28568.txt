<DOC>
<DOCNO> 28568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/son/sondun09.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamas lideri "Saldırılar sürecek" 
</HEADLINE>
<TEXT>

     Aşırı dinci Hamas örgütünün ruhani lideri Şeyh Ahmed Yasin, İsrail-Filistin ateşkesine rağmen İsrail'i hedef alan saldırıların süreceği tehdidinde bulundu. 
     Bir İsrail gazetesine demeç veren Yasin, ''Silahlı kanadımız İzzeddin El Kasım tugaylarına, saldırıları sürdürmek için yeşil ışık yakıldı, çünkü bizim özerk yönetimle ateşkes için anlaşmamız yok'' dedi. ''Bize mücadeleyi bırakmamızı ne İsrail, ne de ABD söyleyebilir'' diyen Şeyh Yasin, ''Filistin halkı ayaklanma hareketini sürdürmek için tek vücut olmuştur. İsrail Başbakanı Ariel Şaron ve İsrailliler bizi yenemeyeceklerini anladılar, o yüzden Amerikalılar ve Avrupalıları devreye sokup Filistin ayaklanmasını durdurmaya çalışıyorlar'' diye konuştu. İsrail'le anlaşma yapılmasına karşı çıkan Hamas, 1993 Oslo anlaşmalarının imzalanmasından bu yana İsrail'i hedef alan pek çok kanlı saldırıya imza attı. 







</TEXT>
</DOC>
