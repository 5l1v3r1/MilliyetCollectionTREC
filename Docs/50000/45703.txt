<DOC>
<DOCNO> 45703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/yazar/theper.html </URL>
<DATE> 2001/10/08/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Halk tayin etmeli 
</HEADLINE>
<TEXT>

Milletvekillerimizin maaşı yine bir yolu bulunup artırıldı. Bu artış ülkenin gerçeklerine ne kadar uyuyor 3.200.000.000 TL yüksek bir meblağ değil mi 
Bir grup okuyucu 

     Bu soru sadece bana sorulmuyor, bugün herkes birbirine soruyor, aylık 3.200.000.000 TL yüksek değil mi 
     Bana da çok sorulan özellikle elektronik posta ile sanki artışı ben yapmışım gibi bu soru bana sorulmaya başlanıldı. Oysa bence sorulması gereken birinci soru bu değil. birince soru şu olmalı 
     Herkes kendi ücretini tayin imkanına sahip mi ki milletvekilleri bu imkana sahip olsun Toplanıp kendi ücretlerini tayin etsin 
     Bu sorunun yanıtı bulunduktan sonra 3.200.000.000 TL’nin azlığı çokluğu tartışılır. 
     Evet başka hiçbir meslek grubunda, memurda veya işçide kendi ücretini kendisinin tayini diye bir uygulama yoktur. Ama milletin vekilleri milletin iradesi dışında kendi ücretlerini alabildiğine takdir edebiliyor. Peki kendisi takdir edemezse ne olacak, kim takdir edecek Yöntemi basit, halkın vekillerinin ücretinin tayini halkın iradesine bağlı olur. Mesela referandumla belirlenir. Halk mesaisine ve faaliyetine göre takdir ettiği ücreti referandumla belirler. Bu ücreti beğenen milletvekilliğine soyunur, beğenmeyen soyunmaz. Milletvekili aylık kazancına tamahen yapılan bir meslek grubu değildir. Bir meslek, getireceği gelir hesaplanarak yapılır, ama milletvekilliği böyle değildir, pek çoğunun bunu meslek olarak benimsemesine rağmen milletvekilliği bir meslek değildir. 
     Peki 3.200.000.000 TL çok mudur Evet asgari ücretin 100.000.000 TL civarında oynadığı bir ülkede bu para çoktur. Bu paranın 550 milletvekiline ödenmesi hali bir aylık bir buçuk trilyonun üzerinde ödeme demektir. Bunu yıllarla ifade ettiğinizde ekonomik krizi atlatmak için peşinde koştuğumuz trilyonlara varırsınız ki ekonomiyi bu hale getiren siyasilerin nasıl bir vurdumduymazlık içinde olduğu daha iyi anlaşılır. 
     
     







Ankara'nın merakı NATO 


Zor pazartesi 


Savaş günlerinde ekonomi 


Dövizdeki yanlış strateji 


Yeni bir dünya kurulurken Türkiye nerede 


Ecevit nasıl 


Ecevit'in gazeteci kimliği 


Anne, biz Ecevit’i neden seviyoruz 


Halk tayin etmeli 


Küreselleşmeye 11 Eylül darbesi 


IMF’ye göre sorun güven bunalımı’ 


</TEXT>
</DOC>
