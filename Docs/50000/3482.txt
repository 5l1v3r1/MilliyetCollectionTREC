<DOC>
<DOCNO> 3482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/spor/spo08a.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü ile Aksu tartıştı 
</HEADLINE>
<TEXT>
Ekranda söz düellosu 
     FUTBOLDA naklen yayın kaosu Spordan Sorumlu Devlet Bakanı Fikret Ünlü ve federasyon asbaşkanı Ata Aksu arasında yetki tartışmasına yol açtı. İki taraf dün akşam CNN Türk’teki programda karşı karşıya gelirken, Ünlü, "Federasyon bakanlığıma bağlı bir kuruluştur" deyince, Aksu, "Burada bir kavram kargaşası doğmasın. Biz bakanlığa bağlı değil, ilgili kuruluşuz" karşılığını verdi. 
     ÜNLÜ’nün "Benim denetim ve gözetim yetkim var. Büyük bir ihale öncesi uyarıda bulundum" ifadeleri üzerine Aksu’nun yanıtı "Bakanlık icazet makamı değildir. Bizden herhangi konuda bilgi isterseniz arz ederiz" şeklinde oldu. Aksu, yeni ihaleye giriş miktarında indirim yapılmayacağını da açıkladı. Bu arada Aziz Yıldırım, Serdar Bilgili ve Mehmet Cansun ile Haluk Ulusoy dün yeniden toplanarak yayın konusunu görüştü. 
     


 SPOR 






























</TEXT>
</DOC>
