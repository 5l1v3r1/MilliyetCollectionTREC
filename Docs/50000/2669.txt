<DOC>
<DOCNO> 2669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/son/sontur33.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
LPG tankında uyuşturucu kaçırırken yakalandılar 
</HEADLINE>
<TEXT>

     Bayrampaşa ve Şişli'de düzenlenen operasyonda, bir aracın LPG tankına gizlenen 10 kilogram eroini Hollanda'ya göndermek isteyen 7 kişi yakalandı. Bu kişilerden 5'i, DGM'ce tutuklandı. 
     Bir istihbaratı değerlendiren İstanbul Narkotik Şube Müdürlüğü'ne bağlı ekipler, içerisinde uyuşturucu bulunduğu tespit edilen bir aracı Bayrampaşa'da durdurdu. Bu otomobilde yapılan aramalarda, aracın LPG tankında özel olarak yapılmış bölüme gizlenmiş olarak 10 kilogram eroin ele geçirildi. 
     Operasyon sırasında araçta bulunan Hikmet Türkmen, Mevlüt Karaca ve Sulhattin Taş, gözlem altına alındı. Bu sanıkların sorgulanması sonucu operasyonu genişleten polis, Hollanda'ya gönderilmek istenen uyuşturucu maddeyle bağlantıları olduğu belirlenen Azmi Fuat Adsız, Ali Tufan Erol, Memet Alparslan ve Ömer Faruk Sevinç'i de Okmeydanı'nda yakaladı. 




</TEXT>
</DOC>
