<DOC>
<DOCNO> 46774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/spor/spo01.html </URL>
<DATE> 2001/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
NİHAT ÇIKMAZI 
</HEADLINE>
<TEXT>

"Nihat’ı satan, şampiyonluğu satar" diyen Daum şimdi sus - pus. Bilgili yeni transferlere kaynak yaratmak için Nihat’ı ortaya koyunca, Alman hoca yelkenleri suya indirdi 
     BİLAL MEŞE 

     BEŞİKTAŞ Başkanı Serdar Bilgili, Real Sociedad Teknik Direktörü Toshack ile Belgrad’da buluşup, Nihat’ın pazarlığını yaptığında, Daum gazetecilerin önüne çıkıp, cesurca konuşmuştu. Alman hoca zirveyi hedefleyen bir takımın kadrosunu güçlendirmek zorunda olduğunu ifade ederek, "Nihat’ı satan, şampiyonluğu da satar" demişti. 
     BU sözler gündemi bir anda karıştırmıştı. Alman hoca iddiasını sürdürmek için bırakın adam vermeyi, yeni transferler peşindeydi ve bu yüzden meydan okumuştu. Daum ile yönetim arasında ipler gerilmiş, kısa süre sonra Bilgili, Nihat’ı vermeyeceklerini açıklamıştı. İspanya’da transfer süresinin dolmasıyla tecrübeli hoca rahat bir nefes almıştı. 
     ANCAK Samsunspor yenilgisi sonrası hem Daum’un istifa niyeti, hem de Nihat’ın satış haberi birbiri ardına geldi. Daum, yeni transferler için genç yıldızdan gelecek parayı şart koşan Serdar Bilgili karşısında bu kez sus - pus oldu. Beşiktaş camiası, şimdi bu satışın şampiyonluğu getirecek taze kanı sağlayacağını mı, yoksa tamamen götürecek son hamle mi olduğunu tartışıyor. 
     
Her futbolcuyu her an satarız’      ASBAŞKAN Yıldırım Demirören, Nihat’ın satışı konusundaki kesinleşen bir şey olmadığını iddia ederken, "Ancak Beşiktaş’ta herkes her an satılabilir. 5 milyon dolar büyük para. Ümit Davala örneği ortada. Bu krizde bir çok kulüp bunu yapar" dedi. Yozgat’a giden Beşiktaş kadrosuna sakat olan Ümit Bozkurt’un yanı sıra Stavrum ve Veit alınmadı. Gönderilmesine karar verilen Necat ise takımla geldi. 
     
Başarısız olan gider’      Daum, ayrılma kararını yönetimin önünü açmak için aldığı söyledi 
     BEŞİKTAŞ Teknik Direktörü Christoph Daum, istifa kararını yönetimi rahatlatmak için verdiğini söyledi. Alman hoca Serdar Bilgili yönetimi kaldığı sürece ayrılmayı düşünmediğini belirterek, "Yönetim Kurulu’nun önünü açmak için böyle bir karar verdim, hiç kimseyi satmak için değil. Çünkü başarısızlığa tahammülüm yok. Bu benim yapım" dedi. 
     TAKIMI devraldığında bir harabe gibi olduğunu da iddia eden teknik direktör Christoph Daum, "Bu olay bana bir yıl kaybettirdi. Başarısız olduğunuz zaman kimse sizi kulüpte uzun yıllar tutmaz. Ben sayın başkana başarısız olduğumuzu açıkladım. Daha rahat hareket etmeleri için böyle bir şey yaptım. Önümüzdeki günlerde ne olacağı belli olmaz" diye konuştu. 
     
Şahitler zehir gibi      CHRİSTOPH Daum’un Beşiktaş’taki günleri sıkıntılı geçmeye devam ediyor. Yozgat ve Galatasaray maçlarının kötü sonuçlanma ihtimali bir yana, kokain davası da Alman hocanın başını ağrıtıyor. Mahkemeye çağrılan 59 şahitten 11’inin Daum için taşıyıcı ve satıcı olduğuna dair ifade vereceği iddia edildi. Bu şartlarda tecrübeli teknik adamın iki hafta sonra görevini bırakmasına kesin gözüyle bakılıyor. 
     
Pletikosa markajda      BEŞİKTAŞ Teknik direktörü Daum, Kjear’in yerine transfer etmek istenen Pletikosa’yı izlemek için kaleci antrenörü İmmel’i Hırvatistan’a gönderdi. Hırvat milli takımının da kalesinin koruyan Pletikosa’nın transferi İmmel’in raporuna göre gercekleşecek. Bu arada Polonyalı stoper Bak için de girişimlerin sonuçlanmak üzere olduğu öğrenildi 
     



 SPOR 

























</TEXT>
</DOC>
