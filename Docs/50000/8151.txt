<DOC>
<DOCNO> 8151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/yazar/eralp.html </URL>
<DATE> 2001/02/21/ </DATE>
<TIME>  </TIME>
<AUTHOR> Yalım ERALP  </AUTHOR>
<HEADLINE>
Devlet krizi 
</HEADLINE>
<TEXT>

     Devlet yönetiminde bir kargaşa yaşanıyor. Kimsenin ne yaptığı veya yapmaya çalıştığı anlaşılamıyor. Öfke, kızgınlık ve kol bükme bunun göstergeleri. Sezer ile Ecevit çatışıyor. Cumhurbaşkanı anlaşılan değişimi zorlamak istiyor. Metod bu mu olmalı şüphem var... Sezer ile hükümet oturup konuşmuyorlar. 
     Çatışma alt düzeylerde de mevcut... Çelişkiler içinde yalpalıyoruz. Öte yandan, hemen her konu Kemalist - anti Kemalist kavgaya dönüşüyor... Halbuki konu bu değil konu reform. 
     Parti kapatma konusu da öyle... Birkaç yıl önce Anayasa değiştirildi ve parti kapatma zorlaştırıldı. Şimdi daha da zorlaştırılmaya çalışılıyor. Neden Çünkü kapatma seçime yol açabilir. Seçim de haklı olarak istenmiyor. Türkiye önemli bir krizin içinde. İş alemi ile hükümet arasında da çatışma var. 
     Sanki Türkiye yeni kurulmuş bir devlet de ne yapacağımızı bilemiyoruz. Medeni alemde böyle bir manzara yok. Yönetemeyen demokrasi... Siyaset zayıflıyor ve zayıflatılıyor. Bu demokrasi bakımından son derece sakıncalı. Sonra pişman oluruz beraberce... 
     
Anayasa kötü      Demokrasiyi kurmuşuz. Ama kuralları ve demokrasi etiği yok. Her konu böyle. Anayasa cumhurbaşkanını icranın başı yapmış, ama adeta denetletiyor. Yetkileri var ama sorumsuz. 
     Siyasetçi ise bir mesele o anda lehine mi, değil mi diye siyasete bakıyor. Muhalefete düşünce, siyasetçi eski tutumunun tersine bir tutum benimsiyor. Öte yandan, Cumhurbaşkanı ile de diyaloğun zor olduğu anlaşılıyor. Görüşmelere pek açık değil... O da yalpalıyor. 
     Başbakan savcı ile kavga ediyor. Savcı kuralları aşıyor. Jandarma da işe müdahil oluyor. Düğmeye basan bulundu. Bakalım ne olacak 
     Bu arada "İşte asker işte komutan" sloganıyla ana muhalefet partisi "mücahitle" siyaset yapmaya çalışıp sonra kapanma korkusu içinde titriyor. 
     
Reform      Ortada bir reform gereği var. Bu anlaşılmış artık. Nasıl yapılacağı ise belli değil. Yıllarca değişmemiş devlet yönetimi hantallıktan mustarip. Reformun zorluğu, bütün alanlarda eş zamanlı olarak yapılması gereğinden ileri geliyor. Parça parça reform pek tutmuyor. AB'nin Katılım Ortaklığı Belgesi'nde bunlar ayrıntılı bir biçimde sıralanmış. Bizi alırlar mı, almazlar mı kavgasını bir kenara bırakıp konuya nesnel yaklaşıp reformları ve yapılanmayı gerçekleştirmek varken tartışma şirazesinden çıkmış. Fırsatı yakalayalım. 
     
Doğum      Bunlar değişimin sancıları olarak görülebilir. Bu düşünce tarzında haklılık payı da var. Türkiye sanki acılı bir anne. Çocuk bir türlü doğamıyor. Belki de sezaryenle doğması gerek. Siyasetçi bu sezaryeni gerçekleştiren insan olmalı. Demokrasinin değerini bilmeliyiz. Ama demokrasinin kargaşa rejimi olmadığını da anlamalıyız. İşi Kemalist - anti Kemalist kavgadan çıkarmalı soğukkanlılıkla konuları tartışıp çağdaş bir Türkiye'nin temellerini hızla atmak gerekli. Kemalizmin temel kurallar dışında dinamik olduğunu unutmamalıyız. En büyük "faziletin" ise çağdaş uygarlık olduğunu daima birilerinin akılda tutması gerek. Politikacının kavgasını Meclis'in mimarisine bağlamak hatalı. Eski mimari altında da neler gördü bu millet. İnsanların davranış bozukluğu, hoşgörü yokluğu ve demokrasi kültürünün zayıf olması esas neden değil mi Bu bozukluklar yaygın olmaya başladı. Ne yazık Bunlara şu sırada hiç gerek yok. Siyasetçi siyasete sahip çıkmazsa kim çıkacak Hepimiz demokrasiye sahip çıkalım. Sorumlu mevkidekiler sorumsuz da davransa. 
     
     





Komplo ve sistem 


Doğru söyleyeni 


Yüzümüze Anayasa'yı atması kabul edilemez 


Koruma görevli devlet bakanı 


Bu böyle gitmez Ama nasıl gider 


İki gerçek 


Fransa 1924, Türkiye 2001 


Devlet krizi 


Genç işsizler 


Kazanan yok, kaybeden ülke 


Balkan ayarı 


Kriz var kriz var, bunalım vaaaaaar... Ekonomi tıkırında... 


Kimse bana ne ’ demesin 


Kriz nasıl aşıldı 


Krizin kerizleri ya da halkın hali 


Enkazdan yükselen umutlar 


Ve gülümsedi 


Bırakın Sezer'i nankör kalsın 


Proje esastır 


Zeytinyağı, sirke ve Ecevit 


Faiz yükseldikçe "fakir" eziliyor 


Halk Bankası yanık kokuyor 


</TEXT>
</DOC>
