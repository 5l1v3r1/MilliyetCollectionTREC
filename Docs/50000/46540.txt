<DOC>
<DOCNO> 46540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/son/sonspo07.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Mustafa Denizli Oktay ile özel görüştü... 
</HEADLINE>
<TEXT>

     Fenerbahçe, Çaykur Rizespor ile 14 Ekim Pazar günü yapacağı Birinci Süper Futbol Ligi maçı hazırlıklarını yaptığı tek çalışmayla sürdürdü. 
     Teknik direktör Mustafa Denizli yönetiminde, Samandıra Tesisleri'nde gerçekleştirilen idmana, TSV Bayer 04 Leverkusen ile yapılan Avrupa Şampiyonlar Ligi maçında sakatlanan Revivo katılmazken, sakatlıkları bulunan Rapaiç ve Mustafa Doğan ise takımdan ayrı çalıştı. İsrailli futbolcunun durumunun çekilecek MR sonrası netlik kazanacağı bildirildi. 
     Teknik direktör Denizli, idman sırasında Oktay ile özel olarak görüşürken, Ceyhun ile girdiği ikili mücadelede sonucu Ali Güneş çalışmada sakatlık geçirdi. Sağ ayak bileğine bandaj yapılan genç futbolcu, idmana devam etti. 
     Sarı-lacivertli futbolcular idmanda koşunun ardından, şut çalışması yapıp, çift kale maç oynadılar. İdman maçı 4-4 berabere sonuçlanırken, yeşil takımın gollerini Yusuf 2 , Ceyhun ve Lazetiç, kırmızı takımın gollerini ise Andersson 2 , Oktay ve Ali Güneş attı. 
     Fenerbahçe, yarın sabah basına kapalı yapacağı idmanın ardından, saat 14.00'te özel uçaktla Rize'ye hareket edecek. 
     






</TEXT>
</DOC>
