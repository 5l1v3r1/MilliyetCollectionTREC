<DOC>
<DOCNO> 46231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/ekonomi/eko07a.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye de Ladin’in parasının peşinde 
</HEADLINE>
<TEXT>

     ANKARA Miliyet 

     ABD’nin terörizmin finansal kaynaklarının kurutulması konusunda işbirliği çağrısının ardından harekete geçen Türkiye terörist örgütlerin malvarlığının bloke edilmesine yönelik çalışma başlattı. Devlet Bakanı Kemal Derviş, ABD Hazine Bakanlığı’nın, tüm ekonomik birimlerin işbirliği konusunda bilgilendirildiğini açıkladı. 
     Hazine’den yapılan açıklamaya göre, ABD Hazine Bakanlığı Yabancı Varlıklar Ofisi OFAC tarafından oluşturulan ve Usame Bin Ladin bağlantılı 27 örgüt, şirket ya da kişinin isimlerinin yer aldığı liste de bankalarla, kamu kuruluşlarına gönderildi. Tapu idareleri, ticaret sicili ve bankalar listede yer alan örgüt ya da teröristlerle kişilerle ilgili hesap ya da malvarlığı belirlerse, bloke ederek, Derviş’e bilgi verecek. Bu bilgiler hükümet tarafından Amerika’ya iletilecek. 
     
     Ecevit’e liste verilmişti 
     Derviş, "Türkiye’de de uluslararası terörün yurt içi ve yurt dışındaki kaynaklarının izlenmesi ve tesbiti konusunda çalışmalar yoğun bir biçimde sürdürülmektedir" dedi. Söz konusu liste, ABD’nin Ankara Büyükelçisi Robert Pearson tarafından 11 Eylül saldırısının Usame Bin Ladin ve örgütü tarafından yapıldığına ilişkin kanıtlar sunulurken Başbakan Bülent Ecevit’e de verilmişti. 
     



 EKONOMİ 

























</TEXT>
</DOC>
