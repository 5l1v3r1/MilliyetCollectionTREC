<DOC>
<DOCNO> 8099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/magazin/yazdud.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Zeki bir film 'Komser Şekspir' 
</HEADLINE>
<TEXT>

Saffet Arıkan aktör oldu, Şamdan'ın hitleri, Kent Special, farklı bir lezzet, Florya Samba'da Şanlıurfa sıra geceleri, Wrap ve Smoothy Restaurant, Çatla'da Turgut'lu geceler ve Milano efsanesi 'La Risacca 6'... 
     Efendim, İzmir dönüşü yine daldık İstanbul eğlence yaşamına. Kısmetse, İzmir dedikodularını sizlere haftasonunda nakledeceğim. Yurt dışından gelen yabancı bir konuğumla iş konuşmak ve dertleşmek için bu kez seçimim Şamdan oldu. Yazdan beri bu mekana yemeğe gitmemiştim. Şamdan'ın iki hünerli şefi, Ekrem ve Hüseyin, yüzüme şaşkın şaşkın bakarak "Ooo, Şenay Hanım Saatleri şaşırdınız galiba" dediler. Yaklaşık 40 -50 kişiydik. Öyle parlak isim yoktu. Ama hoş bir atmosfer vardı. Arkadaşım mönüden seçim yaptı. Antre olarak mısır soslu enginar, şamdan salatası, ana yemek olarak da kuzu külbastı yedi. Ben günün yemeğini tercih ettim. Havyar biliniş, vinaigrette sos ile avokado, Sezar salatası ve lüfer yedim. Finali sakızlı fırın sütlaç ile yaptık. Fiyatlar biraz pahalı. Antreler 6 ila 13,5 milyon, salatalar 5 ila 6 milyon, makarna çeşitleri 6 ila 7,5 milyon, ana yemekler 10 ila 13,5 milyon, tatlı çeşitleri ise 5,5 ila 7,5 milyon arasında değişiyor. Bana hesap indirimli geldi, ama şöyle bir düşündüm Şamdan'da iki kişi, alkol hariç 40 -50 milyona çıkabilirsiniz. Yemek sırasında Şamdan'ın müziğini yapan iki başarılı DJ Burak Yontar ile Ayhan Kıray geldi, Londra'da yaşayan arkadaşım ile müzik üzerine koyu bir sohbete daldılar. Burak ile Ayhan'a, Şamdan'da en çok rağbet gören şarkıları sordum. Julio Iglesias'dan 'Mal Acostumbrod', Africanism'den 'Club you hands', Emel ve Hande Yener'in son albümündeki tüm şarkılar, Sezen Aksu'dan 'Keskin Bıçak', Stevie Wonder'dan 'All I do', Gloria Gaynor'dan yılların eskitemediği 'I will survive'. Biz aşağıda otururken baktım, Serdar -Hande Kunaçav, Zeynep -Adnan Sezgin, Nazan Şoray, Ahu Tuğba, Cüneyt Ortam, Tuba Önal, Korcan Karar bara geldiler. Tuba Önal'ı zayıflamış ve neşesiz buldum. Kocası Ahmet Mutafçı'dan ayrılması, ardından geçirdiği trafik kazası, albümünün patlama yapmaması nedeniyle sanırım Tuba zor günler geçiriyor. Adının asılsız aşk dedikodularına karışması da Tuba'yı yıpratmış anlaşılan. Duyumlarım doğruysa, aile büyükleri araya girmiş, Tuba yakında eski kocasına dönebilirmiş. Bu arada bize o gece Cengiz Topuz servis yaptı. Burak ve Ayhan'ın ısrarlarını kıramadık, barda müzik dinlemek için yukarıya çıktık. Merdivenlerde Muzi Karaata, Saffet Arıkan, Ali Sayar, genç iş adamı Fehim Dinçer'e rastladık. Saffet artist oluyor. Yapımcı ağabeyi Kadir İnanır, bir sinema ve televizyon dizisi için Saffet'e oyunculuk teklifi yapmış, sevgili arkadaşım da gaza gelmiş, ağzından 'Evet' çıkıvermiş. Saffet dizide zengin, çapkın bir iş adamını canlandıracak. Hayat arkadaşı Muzi olaya pek sıcak bakmıyor. Bu arada Ali Sayar'a da teklif varmış. Sizin anlayacağınız sosyete artist oluyor. 
     
     Wrap ve Smoothy Restaurant, Florya'da Kazancı Bedih 
     Can dostum İzzet Çapa'ya uğradıkça Wrap ve Smoothy'i görüyorum. İzzet dürümünü çok beğenmiş. İzmir dönüşü sırdaşım İsmail Akkaya ve can dostum uğradık, ama benim yine kaprisim tuttu, Çin yemeğini tercih ettim. Fakat Wrap ile ilgili de hayli bilgi sahibi oldum. Etiler, Tepecik Yolu üzerinde, Hillside'ın karşısında. Türkiye'ye yepyeni bir beslenme alışkanlığı getirdiler. Bana göre 21. yüzyıla damgasını vuracak bir lezzet. Hafta içi 11.30 -22.00, hafta sonu 11.30 -23.00 saatleri arasında her gün hizmet veriyor. Amerika'nın yanısıra Almanya ve İngiltere'de de oldukça beğenilen 'wrap' doğudan batıya bir çok kültürün buluşma yeri olan New York'da ortaya çıkarak yepyeni bir beslenme alışkanlığını dünyaya yayıyor. Wrap'de, basil wrapbone'dan fesleğen marine ızgara tavuk, ızgara kabak, füme mozzarella, hardal marine ızgara soğan, kıvırcık salata, domates ve pesto steaky'e teriyaki marine ızgara biftek, ızgara mantar, ızgara soğan ve biber, erimiş peynir, fırınlanmış susam noodlle birbirinden farklı 19 özel tat var. Ayrıca rom ve akçaağaç şurubu ile pişirilmiş elma parçalarıyla hazırlanan 'w-apple wrap' adlı tatlı dikkati çekiyor. Kısmetse en kısa sürede bu lezzetlerden tatmaya gideceğim. Efendim, Florya Samba'da muhteşem Kazancı Bedih Şanlıurfa Sıra Geceleri tüm hızıyla sürüyor. Florya Samba'nın sahibi genç iş adamı Yavuz Samancı programı önce haftasonlarına koymuş, bakmış ki işler iyi, 4 güne çıkardı. Bu akşam da var. Rezervasyon için telefon numarası 0212 6663 04 86. Geniş detayı sizlere programı izledikten sonra vereceğim. Fakat methini çok duydum, bilesiniz. 
     
     Kent Special ve Çatla'da Turgut 
     Şişli'de bir işim vardı. Randevuya erken gittiğim için aylak aylak dolaştım. Kent Pasajı'nın içinde 'Kent Special' adlı çok şık bir yer gördüm. Dekorasyonu bembeyaz, self servis, fiyatlar komik, üstelik ev ve işyerlerine de paket servisi var. Sabahları çok çeşitli kahvaltı, öğle değişik ev ve yöre yemekleri ile birbirinden nefis tatlılar, akşamüstü de çay ve kahve servisi yapılıyor. Biraz oturdum. Mönü listesine baktım, mercimek, ezogelin, domates ve şehriyeli çorba 600, pilav 700, kurufasulye 700, ızgara çeşitleri 1 milyon -500 bin, nefis ev mantısı 1,5, zeytinyağlılar ise 750 bin lira. Bence bir uğrayın. Telefon numarası 0212 230 33 36. Şşli dönüşü Akmerkez Vakkorama'ya uğradım, bayağı ucuzluk var. Buranın müdürü sevgili Turgut Reyhan ve Muammer, pırlanta gibi çocuklar. İzmir'de sırf onlara ihanet etmemek için Vakko ve Vakkorama'dan alışveriş yapmadım. 3 -5 parça birşey aldım, advantage kartına dört indirim de yaptırınca kızmayın ama, biraz bedavaya geldi. Neyse, Turgut Reyhan çok güzel alaturka okur. Uzun süre Zevk -i Sefa, Dedikodulu Meyhane, Big Buda'da çalışmıştı. Şimdi Çatla'da başlamış. İlgilenenler için telefon numarası 0212 264 34 98. 
     
     La Risacca 6 ve müthiş bir film 'Komser Şekspir' 
     Uzun süredir Mask Halkla İlişkiler'in sahibi, eski meslekdaşım sevgili Ünal Demirkaya'ya randevum vardı. Sonunda şeytanın bacağını kırdık ve yazın birkaç kez gittiğim, ama doğru dürüst yemek yemediğim yazlık Havana'nın kapalı kısmında yer alan 'La Ricacca 6'da buluştuk. Can dostum İzzet Çapa, Cenk Eren, Harika Avcı, Hakan Aydın ve Ergun Yıldız, Milano'daki şubesine gitmiş, müthiş keyif almıştık. 'La Risacca 6'da yılların dostu 'Park Fora'nın ortaklarından sevgili Ali Rıza Yılmaz'ı görmem ayrı bir mutluluk oldu. Ali Rıza'yı 'Set', 'Sirena', 'Deniz' adlı restoranlardan tanırım, işini en iyi yapanlardan biridir. Ortakları Metehan ve Defne Çulha kardeşler ile bir süre barda sohbet etik. Çok samimiyim, uzun süredir bu lezzette bir İtalyan yemeği yememiştim. Özellikle kabuklu deniz ürünlerinde rakip tanımayan La Risacca 6, gerçek anlamda damak tadını bilenler için ideal. Istakozlu linguine ya da sübye mürekkepli risotto'yu yerken aklıma sevgili Canan Yaka geldi, mutlaka buraya gelmeli. Ha, bu arada manzara da müthiş. İşlerin düşük olduğu İstanbul'da o gece La Risacca iyiydi. On kişilik bir grup halinde Tülay -Yılmaz Ulusoy ve konukları vardı. Faruk Süren, Burak Elmas, Murat Özaydınlı, İlker ve Eren Mengi kardeşler müdavimleri arasındalar, şimdilerde ben de katıldım. Mutfak şefi Fabrizio De Togni. Mustafa Durna, Cemal Yıldızbaş, Dursun Güzel, salon şefi Sırrı Şahin, garsonlar Özgür Nesimigil, Hüseyin Yıldız ve Özkan Karaca, bar şefi Fikret Atasoy hayli deneyimli isimler. Kısacası La Risacca 6 kaçmaz. Telefon numarası 0212 227 70 62. Öncelikle belirteyim, Sinan Çetin ile yıldızım hiç barışmaz. Ama bu demek değildir ki yaptığı güzel şeyleri alkışlamayacağım. 'Komser Sekspir'i, ayıptır söylemesi, özel izledik. Hem de hr zaman iftihar ettiğim sevgili arkadaşlarım, Engin ve Nedim Keçeli kardeşlerin sahibi olduğu Maslak'da Seba Sinemaları'nda. Salonda Müzeyyen -Orhan Keçeli, İstanbul Ticaret Odası Başkanı Mehmet Yıldırım ve eşi, Beşiktaş Belediye Başkanı Yusuf Namoğlu ve karısı, Engin'in eşi Selen, Futbol Federasyonu'ndan Mehdi........, genç iş adamı Metin Keçeli ve karısı, hünerli parmaklara sahip saç doktorum Veysel Şenel ve karısı Aynur, ünlü makyör Hakan Aydın ve Cenk Eren ile birlikte seyrettim filmi. Birinci bölümde biraz sıkıldım, ama ikinci bölümde tansiyon yüksekti. Böyle zekice yapılmış az film izledim. Kadir İnanır'a, sevgili arkadaşım Okan Bayülgen'e, eskimeyen, güzel insan Müjde Ar'a, Özkan Uğur'a, Pelin Batu'ya, Gazanfer Özcan'a aşık oldum. Çıkışta tüm hanımların gözleri ağlamaktan şişmişti, erkeklerinki ise dolu doluydu. Film anlatmakla, yazmakla olmaz, izlemek gerek. Kahkaha bol, gözyaşı yağmur gibi. Helal olsun Sinan Çetin'e. 'Komser Şekspir'in oyuncularını ve filme emeği geçen herkesi alkışlıyorum. Efendim, bugünlük de bu kadar. Haftasonu memleketimden, güzel İzmir'imden haberler var. Kalın sağlıcakla, en kötü gününüz benimkinden iyi olsun. 
     


 MAGAZİN 















NEREDE YİYELİM NEREDE İÇELİM NEREDE EĞLENELİM 



</TEXT>
</DOC>
