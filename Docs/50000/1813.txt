<DOC>
<DOCNO> 1813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/spor/spo07.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yayın şartları belli oldu 
</HEADLINE>
<TEXT>

     FUTBOL Federasyonu Başkan Vekili Ata Aksu, 2001 - 2004 sezonunu kapsayacak naklen yayın ihalesiyle ilgili şartları açıkladı. Buna göre 19 Ocak’taki ihalenin giriş bedeli 465 milyon dolar olacak. İhalede önce kapalı zarf usulü ile teklifler sunulacak, ikinci etapta açık artırmaya gidilecek. Aksu, geçmiş dönemlerde federasyona olan yükümlülüklerini yerine getirmeyenlerin ihaleye alınmayacağını da belirtirken, dijital kanalların yanlarına mutlaka bir kanal alarak katılabileceklerini açıkladı. 
     AYRICA ihaleyi kazanan yayıncı kuruluş, hiçbir ayırım yapmaksızın tüm kanallara dakikası 3 bin doları geçmeyecek bir bedelle haber amaçlı görüntü vermek zorunda olacak. Bu görüntüleri zamanında vermezse, bazı maçlar ya da tüm maçlar için yayın izni verilmeyecek. Bu cezanın üç kez tekrarlanması halinde federasyon tarafından sözleşme tek taraflı olarak iptal edilebilecek. 
     


 SPOR 

































</TEXT>
</DOC>
