<DOC>
<DOCNO> 32139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/yasam/yas05.html </URL>
<DATE> 2001/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
MEDENİYETİN DERDİ BAŞKA OLUYOR 
</HEADLINE>
<TEXT>
Heykel terörü Fransa’yı bunalttı 
Fransa’da faaliyet gösteren örgüt, eylemlerini her gün artırıyor. Bahçe Heykelleri Kurtuluş Cephesi, tutsak’ anıtları özgürlüğe kavuşturuyor 
     DIŞ HABERLER SERVİSİ 

     Fransa polisi bugünlerde çok dertli, çünkü Bahçe Heykelleri Kurtuluş Cephesi’ adlı örgüt yeniden eylemlere başladı... Bu örgüt kanlı eylemlere girişmiyor ama yaptıkları ses getiriyor. 
     Onlar, evlerin bahçelerinde yer alan minik heykellerin tutsak edildiğine’ inanıyor ve eserleri kurtarmak için ellerinden geleni yapıyorlar... Bunları yerlerinden kopararak, kilise çevresine ya da ormanlık alanlara bırakıp özgürlüklerine kavuşturuyorlar 
     Bahçelerinden heykelleri çalınanların şik yetleri son 2 günde çığ gibi arttı. En az 100 heykelcik, Saint Die kentindeki bir katedralin bahçesinde ve Vosges bölgesindeki korulukta ele geçirildi. 
     
     Polis Şaka mı bu 
     Birkaç yıldır bu tuhaf olaylarla karşı karşıya kalan polis ise, birilerinin kendileriyle dalga geçtiğini düşünüyor. Ancak özellikle bahçelerine çok bağlı yaşlılardan gelen şik yetler, konuyu ciddiye almalarını ve hırsızların peşine düşmelerini zorunlu kılıyor. Bahçelerinden heykelleri çalınan yaşlılar ısrarla bunların bulunmasını ve geri getirilmesini talep ediyor. Heykeller yerine konulsa da bir süre sonra yine gidiyor 
     



 YAŞAM 




















</TEXT>
</DOC>
