<DOC>
<DOCNO> 29443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/yasam/yas11.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu aileyi katlettiler 
</HEADLINE>
<TEXT>

Adı 'üfürükçü hoca'ya çıkan Ahmet Kavak ve karısını öldüren caniler iki küçük çocuğuna da acımadılar 
     MUSTAFA ÖZDEMİR, AYDIN ARSLANYILMAZ, SERKAN ÖZDİL Zonguldak DHA 

     Zonguldak'ın Çaycuma ilçesi Perşembe beldesine bağlı Koramanlar köyünde, dört kişilik ailenin tüm fertleri, kimlikleri belirsiz kişilerce boğazları kesilerek öldürüldü. 
     Almanya'da uzun yıllar çalışan ve eşi felç geçirdikten sonra köyüne dönen Ahmet Kavak 58 , nik hsız yaşadığı Ayşe Akça 29 , kızları 3.5 yaşındaki Şüheda Nur ve 4 aylık Tuvana ile birlikte yaşıyordu. 
     
     Komşular şüphelendi 
     Her altı ayda bir Almanya'ya gidip gelen ve köyde 'üfürükçü hoca' diye tanınan Kavak ve ailesi ortalıkta görünmeyince komşuları, jandarmaya haber verdi. 
     Kapıyı kırarak eve giren jandarma, ailenin dört ferdinin cesetleriyle karşılaştı. Evde yapılan incelemede dört kişinin öldürülmeden önce ellerinin bağlandığı ve boğazları kesilmiş cesetlerin üzerinde birden fazla bıçak darbesi olduğu belirlendi. 
     
     Tek kişinin işi değil 
     İl Jandarma Alay Komutanlığı'na bağlı Kriminal Ekiplerince yapılan parmak izi incelemesinde, olayın birden fazla kişi tarafından gerçekleştirildiği anlaşıldı. 
     'Üfürükçülük' yaptığına ilişkin jandarmada da kaydı bulunan Ahmet Kavak'ın evinde, üfürükçülük yaparken kullandığı her odaya yerleştirilmiş megafonlar dikkati çekti. 
     



 YAŞAM 























</TEXT>
</DOC>
