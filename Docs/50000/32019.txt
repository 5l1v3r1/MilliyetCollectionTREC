<DOC>
<DOCNO> 32019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/yazar/zbirand.html </URL>
<DATE> 2001/07/14/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
Yine Ermeni çalışıyor, yine Türk seyrediyor... 
</HEADLINE>
<TEXT>

     Böyle olacağından emindim ve oldu. 
     Fransız Parlamentosu, ardından da ABD Kongresi’ne gelen Ermeni soykırım iddialarıyla ilgili tasarılar fırtına koparmıştı. 
     Fransız Parlamentosu’nun kararı üzerine, Paris’teki elçimiz geri çekildi. Fransız malları boykot edildi. Askeri ihalelerin iptaline gidildi. 
     Sonra 
     Her şey unutuldu. 
     Elçimiz geri döndü. Fransa ile ilişkiler, yine eskisini aratmayacak bir noktaya geliyor. 
     ABD Temsilciler Meclisi’ndeki tasarıdan ise, şans eseri kurtulduk. Tasarı gündeme alınmak üzereyken, Orta Doğu krizi patladı. Böylesine kritik bir dönemde Türk-ABD ilişkilerinde uzun sürecek bir yara açmak, Washington’un işine gelmedi. İkinci şansımız da, Başkan Clinton’un Beyaz Saray’da bulunması ve bir daha seçilmeyeceği için Ermeni oylarına ihtiyaç duymamasıydı. 
     Bu sayede, top direkten döndü. 
     ABD Kongresi’nin soykırım tasarısı açısından önemi hayatidir. Türkiye’nin Ermeniler’i soykırıma uğrattığı anlamına gelecek olan bir tasarının kabulü zincirleme sonuçlar getirecektir 

</TEXT>
</DOC>
