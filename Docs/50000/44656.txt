<DOC>
<DOCNO> 44656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/yazar/sazak.html </URL>
<DATE> 2001/10/02/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Solda İnönü bilmecesi 
</HEADLINE>
<TEXT>

     Meclis yeni yasama dönemine 2002 baharında ülkeyi seçime götürecek "hükümet formülü" arayışıyla girerken bu hareketlenme, parlamento dışı muhalefeti daha süratli olmaya yöneltiyor. 
     CHP, Baykal'ın yurt gezileriyle hızını artırdı. 
     Solda yeni parti kurmaya hazırlanan İnönü'nün tutumu ise bilmeceye dönüştü. Erdal Bey'in ne yapacağını kimse bilmiyor. 
     İnönü kitap imzalama ve konferans gibi etkinliklere katılarak Anadolu'nun nabzını tutuyor kendisine umut bağlayan kadrolara "acele etmeyin" diyerek yeni parti için uygun bir iklim bekliyor. Ancak Erdal Bey'in beklediği rüzgar bir türlü esmiyor. 
     Eylül derken, ekime girildi. 
     İnönü hafta sonu Hatay ve Gaziantep'teydi partiyi ne zaman kuracağını soranlara şu yanıtı verdi 
     "Ekim sonunu bekleyin." 
     Kulislere bakılırsa yeni partinin tüzük ve programı hazır, "genel başkan ve başbakan" ayrımına dayalı modelle en büyük zorluk isimlendirmede .. Erdal Bey gücünü soldaki dağınıklığı birleştirecek güven verici kişiliğinden alıyor. Ancak önemli bir handikapı var 8 yıl önce bıraktığı aktif siyasete "emeklilik çağı"nda yeniden dönmek Ecevit'in başbakanlığı da bugün ilerleyen yaşı ve sağlık gerekçeleriyle tartışılmıyor mu 40 yıldır Demirel, Ecevit, Erbakan'ın izlerini taşıyan Türkiye 2001 yılında iflasın eşiğine gelmedi mi 
     2010'lu yılların artık halka heyecan verecek genç kadrolar tarafından inşa edilmesi gerekiyor. 
     Uzatmaları oynayan liderlerle nereye gidilecek 
     Kuşkusuz Erdal Bey'i "diğerleri"nden ayıran bir özelliği var, o hiç olmazsa "bırakmayı" bildi. CHP'deki son gelişmeler olmasa, ne partisinden istifa edecek ne de yeniden başlamayı düşünecekti. 
     Bu yaz gerçekleşen İnönü - Baykal buluşmasında da tarihi fırsat kaçırıldı. 
     Şimdi Erdal Bey çevresinde geri sayım başladı. 
     Ekim sonu bekleniyor. 
     İnönü'nün SHP döneminde genel sekreterliğini yapmış olan Fikri Sağlar gelinen aşamayı şöyle yorumladı 
     "Artık ok yaydan çıktı, solda yeni parti kurulacak. Solu toparlama misyonu ve sorumluluğu Erdal Bey'in üzerinde biz 7 aydır kendisini bekliyoruz. Ben de Türkiye'yi geziyorum, halk çaresiz, yeni oluşum diye o insanlara umut verdik, Tayyip Erdoğan partisini kurdu, İnan Kıraç, işadamlarını siyasete girmeye çağırıyor, bir tek İnönü'den ses yok. Sabırla bekliyoruz." 
     Peki İnönü ne bekliyor Niye ağırdan alıyor 
     Sıfırdan parti kuracağı için isim bulmakta mı zorlanıyor 
     Vazgeçmeyi mi düşünüyor 
     Tam bir bilmece 
     
     







Dicle’de durum 


Rahmi Koç'un Ecevit'e mektubu 


Siyaset dikiş tutmazsa, ekonomi de tutmaz 


Yılmaz ve Demirel 


Sıradan faşizm 


Üniversiteler açılıyor ama 


Dünyanın kafası karıştı 


Hükümet gözümü kapamamı rica ederse 


Buy - back’ 


Kefeli ne anlatacak 


Solda İnönü bilmecesi 


Demirel'in yöntemiyle krizden çıkılmaz 


Uzlaşacaksınız 


Piyasa ekonomisinde de plan vardır 


30 yılda ilk kez eleman çıkardım’ 


</TEXT>
</DOC>
