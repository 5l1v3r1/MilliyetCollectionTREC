<DOC>
<DOCNO> 14072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/yazar/mujde.html </URL>
<DATE> 2001/04/01/ </DATE>
<TIME>  </TIME>
<AUTHOR> Gani MÜJDE  </AUTHOR>
<HEADLINE>
Delikanlılara son çağrı 
</HEADLINE>
<TEXT>

     Attım aşağı ikisini de abi" dedi taksici... 
     "Baktım arka koltukta el ele tutuşuyorlar, çektim el frenini, İnin lan aşaaya. Yatak odası mı lan arka koltuk, p..venk miyiz lan biz ’ dedim indiler. 
     Verdikleri parayı da çarptım suratlarına" demişti beş yıl önce konuştuğum "harbi delikanlı" bir taksi şoförü... 
     Aynı yıllarda "Türk hıyarının tadına doyamayan Alman Ulrike, Seneye de Türkiye’deyim’ dedi", "Fransız turistler aynı gün hem Meryem Ana’yı hem Adem babayı gördüler", "Naomi Hanım Gani Müjde için beyaz olurum’ dedi" gibi haberler yayımlanıyordu necip Türk medyasında. 
     Türk erkekleri ve delikanlılık alemi altın çağını yaşıyordu. 
     
     Ama görülüyor ki ekonomik kriz gerçekten bazılarının belini fena bükmüş. 
     Hatta delikanlı aleminin sadece belini bükmekle kalmamış, hafif öne doğru eğerek yanlış anlamalara açık bir duruş şekli kazandırmış durduk yerde. 
     Ne oluyo abi 
     Önce Van Damme geldi. 
     Neymiş, spor salonu açacakmış .. 
     Van Damme salondan çıkar çıkmaz Türk milletinin necip delikanlıları birbirlerine tekme tokat girişirlerken Van Damme da kendini spora veren delikanlı aleminin başı boş bıraktığı bacılarımıza girişiyordu üçer beşer... 
     Van Damme’ın kaldığı otelin önü Moskova’daki Petroşkaya Oteli’nin önünden daha kalabalıktı neredeyse. 
     Memleketin özene bezene yetiştirdiği bacılarımız Van Damme’dan bir hatıra almaya pek meraklıydılar anladığım kadarıyla. 
     Daha Van Damme’ın mürekkebi kurumadan bu kez de Joaqin Cortes denen hırt gelip kadınlarımızın başını döndürmeye başladı. 
     Yok Eyşan bacımıza asılmalar, yok ondan bundan telefon istemeler. 
     Hoop nooluyo Cortes efendi Sen kimi Cortiyon kardeşim 
     Şimdi bazılarınız "Naomi Campbell, Cortes uğruna intihar etti" haberlerine gıcık olup Cortes’le ilgili atıp tuttuğumu sanabilir ama o işin doğrusu da öyle değildi zaten. 
     Kahpe Bizans filminin Amerika’daki gösterimine gitmek isteyen Naomi Hanım’a Steward emmisi izin vermeyince kızıp intihar etmişti kızcağız. 
     Olay da basına Cortes için kendini öldürmek istedi, diye yansımıştı. 
     
     Kefere ademlerinin bacılarımıza yaptıkları ilk çıkartma değil ki... 
     Vakti zamanında Castro’nun elinden Leyla Umar’ı kurtarmak için az yazıp çizmedik... 
     Tam o meseleyi hallettik derken bu kez de karşımıza Van Damme ve Cortes denen herifler çıktı. 
     Kardeşim bizim memlekete geliyorsanız güneşi, denizi ve kumu için gelin. Bizim kızlarımızla olmuyo yani... 
     Adın Van Damme’sa at iki yumruk git memleketine ne halt edersen et... 
     Adın Cortes’se yap dansını, iki-üç kıvır, git memleketinde kimi istersen cort... 
     Ama dört nala gelip uzak Asya’dan, Akdeniz’e bir kısrak başı gibi uzanan memleketimizin güzide bacılarına el sürene biz de el süreriz ona göre... 
     Size ayıp oluyo olmasına ya, esas bizim delikanlılık alemine ayıp oluyo... 
     Karizmayı durduk yerde çizdirdik iyi mi .. 
     Bari Real Madrid’i yenelim de rahatlayalım... 
     
Aklıma takılan sorular      Fatih Solmaz’dan bir demet... 

</TEXT>
</DOC>
