<DOC>
<DOCNO> 38944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/son/soneko03.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası piyasalarda geçen hafta... 
</HEADLINE>
<TEXT>

     Amerikan ekonomisine ilişkin hem olumlu hem de olumsuz göstergelerin, verilerin yayınlanmasının ardından, ABD Doları uluslararası borsalarda geçen hafta önemli para birimlerinin çoğu karşısında değer kazandı. 
     ABD'de yeni konut satışlarındaki artışlar, dolara talebi ve New York menkul kıymetler borsasında hisse senetleri fiyatlarını Cuma günügenelde artırdı, ancak, New York döviz borsasında işlem hacmi Cuma günü düşüktü. Londra borsasında ise üç günlük tatil öncesinde ortam sakindi. 
     ABD'deki fabrikalara büyük parça imalat sanayii ürünleri siparişlerinin geçen dört ayda Temmuz ayı ile birlikte üçüncü kez azalması, Amerikan ekonomisindeki durgunluk ve sıkıntılara yeni bir işaret olarak değerlendirildi. 
     New York döviz borsasının Cuma günkü kapanışında euro 91.52 sentten 91.26 sente gerilerken, dolar 119.79 yenden 120.09 yene yükseldi. Geniş kapsamlı satışlarla, Japon yeni değer kaybetti. Bir borsacıya göre, Japon yenine değer kazandırtmak istediler, ancak, yükselmedi. 
     Londra borsasında geçen hafta başında 91.58 sentten işlem gören dolar Cuma günkü kapanışta 91.35 sente indi. 
     Avrupa piyasasında Pazartesi günü öğleyin 1.4445 dolardan işlem gören sterlin Cuma günkü kapanışta 1.4456 dolara yükseldi. 
     
     Altın fiyatları 
     Altın fiyatları geçen hafta ons başına 3 ila 6 dolar değer kaybetti. 
     Londra Borsası'nda Pazartesi günü öğleyin 4.26 dolardan işlem gören gümüşün ons fiyatı Cuma günkü kapanışta 4.20 dolara geriledi. 
     
     Menkul kıymetler borsaları 
     Yüksek teknoloji şirketlerinin hisse senetlerine rağbetin artması, New York menkul kıymetler borsası Wall Street'de yükselişler sağladı. Borsada Dow Jones Endeksi sadece Cuma günü 194.02 puan yüzde 1.9 oranında , Nasdaq Bileşik Endeksi 73 puan kazandı. Cisco Systems, IBM, Microsoft ile Priceline.com gibi daha küçük ölçekli teknoloji şirketleri ile imalat sanayii sektöründen Home Depot, General Electric gibi şirketlerin hisse senetleri de değer kazandı. 
     Wall Street'de Cuma günkü yükselişlerle bile, üç büyük endeks hala yılın başlangıcındaki düzeylerinin altında bulunuyor. Dow Jones Endeksi yılbaşındaki düzeyine göre yüzde 3, Nasdaq yüzde 22, Standard and Poors da yüzde 10 daha altında. 
     Dow Jones Endeksi geçen hafta 182.39 puan yüzde 1.8 oranında artışla 10,423.17 puana, Nasdaq Bileşik Endeksi de 49.79 puan yüzde 2.7 oranında kazanarak 1,916.80 puana çıktı. Standard Poor's 500 Endeksi geçen hafta 22.96 puan yaklaşık yüzde 2 oranında artışla 1,184.93 puana yükseldi. 
     Tokyo menkul kıymetler borsasında Nikkei Endeksi geçen hafta 279.23 puan kaybederek 11,166.31 puan indi, ancak, Cuma günü 39.39 puan binde 35 oranında kazandı. 
     Londra menkul kıymetler borsasında FTSE-100 Endeksi geçen hafta 129.8 puan artışla, yaklaşık son iki haftanın en yüksek düzeyine, 5,471.9 puana çıktı. 






</TEXT>
</DOC>
