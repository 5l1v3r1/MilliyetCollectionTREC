<DOC>
<DOCNO> 15139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/son/sontur05.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Esnaf ekeonomik krizi protesto için siyah gözlük taktı 
</HEADLINE>
<TEXT>

     İzmir'in Karabağlar semtinde faaliyet gösteren esnaflar, bir mağaza açılışında biraraya gelerek, sorunlarınıdile getirdiler. 
     Demircan Mutfak Mobilyaları Mağazası'nın açılışı dolayısıyla düzenlenen toplantıya katılan esnaflar, ''önlerini göremediklerini'' anlatmak için siyah kurdele ve siyah gözlük taktılar. Esnafların sorunlarını dinleyen İzmir Milletvekili Işılay Saygın da, siyah kurdele ve siyah gözlük takarak esnafın yanında olduğunu belirtti. 
     Saygın, ''Toplumun belkemiği olan esnaflar, ülkenin yükünü omuzlamakta, istihdam yaratmaktadır. Sizlerin meselelerinizin takipçisiyim'' diye konuştu. Türkiye'nin ileride yine güzel günler göreceğini ifade eden Saygın, esnaflardan sabırlı olmalarını, haklarını demokratik platformda aramalarını istedi. 
     Toplantıya Karabağları İlçe Yapma Komitesi Başkanı Erol Sevgican, İzmir Ticaret Odası Yönetim Kurulu Üyesi Ahmet Kırmacı ve Bağ-Kur Bölge Müdürü Necati Çetiner ile esnaflar katıldı. 
     



</TEXT>
</DOC>
