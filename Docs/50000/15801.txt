<DOC>
<DOCNO> 15801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/ekonomi/eko02.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizi kavgaya çağırıyorlar 
</HEADLINE>
<TEXT>

     ATİLLA ÖZSEVER 

     Türk - İş Genel Başkanı Bayram Meral, kamu toplu sözleşmelerinden sorumlu Devlet Bakanı Mehmet Keçeciler’in ilk altı ay sıfır zam, daha sonra da aylık enflasyon kadar zam önerisine sert tepki gösterdi. Meral, "Bizi denemek istiyorlar, bu düpedüz kavgaya çağırmaktır" dedi. 
     Devlet Bakanı Keçeciler’in bir süre önce Meral’le yaptığı görüşmede açıkça "sıfır zamma karşı" olduğunu belirtmesine rağmen dün kamu toplu sözleşmelerinde ilk altı ay için "sıfır zam" önermesi şaşkınlık yarattı. Keçeciler’deki bu görüş değişikliğinin geçen cuma günü ekonomiden sorumlu Devlet Bakanı Kemal Derviş’le yaptığı toplantıdan sonra ortaya çıktığı iddia ediliyor. 
     1994 krizi sonrasında Çiller Hükümeti de, ilk altı aylık zammı çok düşük tutup daha sonra enflasyona endeksli eşel mobil modelini uygulamıştı. 1994 krizindeki yöntemin bu hükümet tarafından da uygulanmak istendiği ortaya çıkıyor. 
     Bu modelin esas amacı, ücretleri iyice aşındırdıktan sonra eşel mobili devreye sokmak. Keçeciler, ilk altı aylık "fedakarlığın" daha sonra telafi edileceğini ifade etse de 1995’te de böyle denmesine rağmen sonuçta telafi olmayıp ücretler reel kayba uğradı. 
     Türk - İş Başkanlar Kurulu, 13 Nisan günü toplanıp kamu sözleşmelerinde alınacak tavrı görüşecek. 
     


 EKONOMİ 























</TEXT>
</DOC>
