<DOC>
<DOCNO> 30667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/son/sondun19.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Miloseviç dönemi Gizli Polis Şefi'ne 1 yıl hapis cezası.. 
</HEADLINE>
<TEXT>

     Eski Yugoslavya Devlet Başkanı Slobodan Miloseviç döneminde gizli polis şefi olan Rade Markoviç, devlet sırlarını açığa vurmaktan bir yıl hapse mahkum edildi. 
     Markoviç, Miloşeviç'in 24 Eylül 2000 genel seçimlerini takiben Ekim ayında görevden uzaklaştırılmasından sonra suçlu bulunarak hapse mahkum edilen Miloşeviç yanlısı ilk üst düzey yetkili oldu. 
     Markoviç'in arkadaşı iki polis de bir yıl hapse mahkum edilirken, bir diğer polise bir yıl dört ay hapis cezası verildi. 
     Miloşeviç döneminin en korkulan gizli polis şefi Markoviç, 1999 yılında muhalif lider Vuk Draskoviç'in öldürülmeye çalışıldığı araba kazasını ayarlamak şüphesiyle Şubat ayında tutuklanmıştı. 
     Draskoviç, kazadan hafif yaralarla kurtulurken, 4 yardımcısı yaşamını yitirmişti. 






</TEXT>
</DOC>
