<DOC>
<DOCNO> 21666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/magazin/amag.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Pop oturup pop kalkacağız 
</HEADLINE>
<TEXT>

Ekonomik krize ve telif yasasına rağmen kaset çıkarmayı göze alan sanatçılar müzik piyasasını hareketlendirdi... 
     ALİ EYÜBOĞLU 

     Uzun süredir durgunluk siçindeki müzik piyasası, ünlü sanatçıların peşpeşe piyasaya çıkan albümleriyle hareketlendi. Kaset tirajı yüksek şarkıcılardan İbrahim Erkal’ın ardından Atilla Taş ve Muazzez Abacı da, albümlerini piyasaya sürdü. 
     Tarkan’ın merakla beklenen Kuzu Kuzu’ adlı çalışması ile Mirkelam’ın albümü aynı gün piyasaya girdi. Mirkelam, Doğan Müzik Company’den çıkan 3’üncü albümü Unutulmaz’ için iddialı konuştu. Şarkıcı "Albümünün piyasayı canlandıracağından eminim. Hareketli şarkılarıyla iyi bir çıkış yakalayacağımı sanıyorum. Tarkan’la sadece şarkılarımız yarışır, ben değil. Bize böyle öğretildi" dedi. 
     
     Yeni starlar geliyor 
     Serdar Ortaç ise daha önce başka sanatçıların okuduğu parçalarının remikslerini toplayarak bir albüm yaptı. Reha Muhtar’la yaşadığı aşkla magazin gündemine yerleşen Nilüfer ise albümünün çok yakında çıkacağı müjdesini verdi. 
     Yapımcılar, Orhan Gencebay’ın "Türkiye’nin yeni İbrahim Tatlıses’i olacak" diyerek yatırım yaptığı, radyo ve ekran yasağı olmayan Gültekin Gönülaçar’ın Nurcanım’la şöhreti olan Davut Güloğlu gibi kriz starı olabileceğini iddia ediyor. 
     
     Ekrana çıkabilen yaşadı 
     Albümlerini art arda piyasaya süren sanatçılar, müzik piyasasını hareketlendirme konusunda iddialı. Ancak müzik yapımcıları aynı kanıda değil. İbrahim Erkal, Tarkan, Mirkelam ve Serdar Ortaç’ın MÜYAP Meslek Birliği’ne üye olduğunu belirten yapımcılar şöyle diyor "Üye şirketlerin şarkıları radyolarda çalınamayacak, klipleri ekranda yayınlanmayacak. Bu nedenle işleri zor." 
     Bu konuyu tartışmak üzere toplanan yapımcılar, MÜYAP üyesi Erol Köse’nin sanatçısı Atilla Taş’la radyo ve TV yasağını delmesinden şikayetçi oldu. Hülle yaptığı iddia edilen Köse’nin MÜYAP’tan ihraç edilmesi de gündeme geldi. 
     
     Çıkan kasetler 
     Tarkan - Kuzu Kuzu 
     Atilla Taş - Pembeli 
     İbrahim Erkal - Su Gibi 
     Mirkelam - Unutulmaz, 
     Ümit Besen - Dokunsalar Ağlarım 
     Özdemir Erdoğan - Hayatım Şarkılarda, 
     Muazzez Abacı - Hükümlüyüm 
     Gültekin Gönülaçar - E Hadi - Gülom’ 
     Tarık Biri Bizi Gözetliyor’un yarışmacısı - Of Deli Gönül 
     
     Bugün yarın çıkacak kasetler 
     Serdar Ortaç - Sahibinin Sesi 
     Nilüfer - Büyük Aşk 
     Soner Arıca - Kusursuz Aşk 
     Teoman - Mini Albüm 
     Çelik - 8'inci 
     Yılmaz Morgül - TSM Klasikleri 
     Kargo - Best Of 
     Kenan Doğulu - Elveda Meyhaneci 
     İzel, Ege, Yonca Evcimik ve İbrahim Tatlıses’in yeni albümleri de hazırlanıyor, ancak henüz isimleri belli olmadı. 
     
     'Kuzu Kuzu'ya Irmak dopingi 
     ÖNAY YILMAZ 

     Pop starı Tarkan'ın Kuzu Kuzu’ adlı single’ının çıkışı, Amerika’da yapılan yanlış remiks nedeniyle gecikmişti. Türkçe bilmeyen disk jokeyler kelimeleri yanlış yerlerinden bölmüştü. İşte tam bu sırada Tarkan’ın imdadına ünlü sanatçı Cihan Ünal’ın Amerika’da okuyan kızı Irmak yetişti. Fabrika International’ın isteği ile Kuzu Kuzu’nun remiksini, San Francisco’lu DJ Taj ile Irmak hazırladı. 
     



 MAGAZİN 
















</TEXT>
</DOC>
