<DOC>
<DOCNO> 21949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/son/sondun14.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin yönetimi sivillerin öldürülmesini kınadı 
</HEADLINE>
<TEXT>

     Filistin yönetimi, İsrail'in Netanya kentinde düzenlenen ve 5 kişinin öldüğü saldırının ardından, ''Filistinli ya da İsrailli suçsuz sivillerin öldürülmesini kınadığını'' bildirdi. 
     Filistin lideri Yaser Arafat'ın danışmanlarından Tayib Abdülrahim, yaptığı açıklamada, İsrail hükümetini, bölgeyi iki tarafın sivillerini de öldüren şiddet dalgasından çıkarmaya çağırdı. 
     Abdülrahim, şiddet olaylarının azalması için sağduyu, soğukkanlılık, bombardımanların durması ve daha fazla kişinin ölmemesi gerektiğini söyledi. 
     Hamas militanı olduğu belirtilen bir intihar komandosunun, bugün Netanya'nın dış kesimindeki Hadarim alışveriş merkezinin girişinde düzenlediği saldırıda, militanla 4 İsrailli ölmüştü. 
     Saldırıda 50'den fazla kişi yaralandı. 







</TEXT>
</DOC>
