<DOC>
<DOCNO> 8247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/ekonomi/eko02.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye dünyanın baş ağrısı 
</HEADLINE>
<TEXT>

Köşk - Konut krizi, Wall Street’e de yansıdı. New York’ta gelişmekte olan ekonomilerin tahvil satışlarını izleyen yatırım analistlerine göre, Türkiye piyasanın en büyük baş ağrısı’ 
     YASEMİN ÇONGAR Washington 

     Türkiye’de Köşk-Konut krizinin ekonomiye yaptığı etki sadece İMKB’nin düşmesi ve faizlerin patlamasıyla değil, uluslararası yatırımcıların Türk ekonomisine olan "kırılgan" güvenlerinin yeni bir darbe almasıyla da kendini gösterdi. 
     Krizin Hazine’ye yüklediği fatura, önceki günden itibaren Wall Street’e de yansıdı ve gelişmekte olan ekonomilerin tahvil satışlarını izleyen yatırım analistleri, "IMF’nin ek yardımına rağmen yaşanan krizin alarm verdiği" yorumunda bulundular. HSBC tarafından yayınlanan günlük analizde, "Pazartesi günkü sermaye kaçışı, geçen yıl ülkeden çıkan 6 milyar dolarlık kaçışı andırıyor, ancak bu seferki kaçış, aralık ayındakinden çok daha hızlı ve IMF’nin 7.5 milyar dolarlık yeni kredisine rağmen gerçekleşti" denildi. 
     
     Rusya ve Ekvador kadar riskli’ 
     Bear Stearns adlı yatırım kuruluşunun gelişmekte olan piyasalardan sorumlu araştırma direktörü Carl Ross da Türkiye ile Arjantin’in durumunu karşılaştıran açıklamasında, geçen yıl Türkiye ile birlikte yeni bir IMF operasyonuna sahne olan bu Latin Amerika ülkesinin şimdi çok daha iyi durumda olduğuna dikkat çekti. 
     Ross, "Arjantin’de piyasaya güven göstergeleri yükseldi. Arjantin’in Türkiye’ye kıyasla çok daha iyi toparlandığı ve istikrar programını daha rahat bir seyre oturttuğu gözleniyor. Arjantin’deki IMF programının kesintiye uğrayacağı ya da bir devalüasyon yaşanacağı endişesi kimsede yok. Ama Türkiye bu endişeleri gündemde tutuyor" dedi. 
     Türkiye’nin kasımdaki likidite krizinden ikibuçuk ay sonra yeniden bir krize girmesinin "Kısa ve orta vadeli görünüm açısından yatırımcılarda ciddi tedirginlik yarattığını" belirten bir başka yatırım analisti ise, "Şu anda, Türkiye’nin tahvil riskleri Rusya ve Ekvador gibi ülkelerle aynı, yani piyasanın en ciddi başağrıları arasında" dedi. 
     
     Brezilya parasını da vurduk 
     Bu arada Brezilya Reali Türkiye’de gelişen siyasi krizin piyasayı endişelendirmesi nedeniyle yüzde 0.65 düşüşle gün içinde son 24 ayın en düşük seviyelerine yaklaştı. Analistler Brezilya Borsası’nın da Türkiye’nin yanı sıra Arjantin’deki sorunların baskısıyla düşük açılmasını bekliyor. 
     
Not düşürmeye hazırlanıyorlar      REUTERS 

     Uluslarası risk derecelendirme kuruluşları dün gelişmeler üzerine arka arkaya Türkiye’nin kredi notlarını olumsuz yönde’ izlemeye aldıklarını açıkladılar. Standar Poor’s S P Türkiye’nin B B olan uzun ve kısa vadeli kredi ihraç notlarını olumsuz eğilimle izlemeye aldığını açıkladı. Moody’s de öTürkiye’yi yakından izliyoruz, karar bir hafta içinde çıkabilir" açıklaması yaptı. Türkiye’nin B olan döviz senior unsecured birinci derecede teminatsız borçlanma kapasitesi notu da olumsuz izlemeye alındı. S P ülke notları yöneticilerinden Marie Cavanaugh, "Bunu önümüzdeki birkaç hafta içinde sonuçlandırmayı bekliyoruz" dedi. S P açıklamasında, notların izlemeye alınmasının Cumhurbaşkanı Ahmet Necdet Sezer ve Başbakan Bülent Ecevit arasındaki anlaşmazlığın ardından IMF destekli ekonomik programa ve koalisyon hükümetinin istikrarına yönelik risklerin artmasını yansıttığı belirtildi. 
     Zirvedeki gerginliğin giderilmesi halinde ise mevcut notların teyit edilebileceği, aksi takdirde Türkiye’nin notlarının düşebileceği belirtildi. 
     
     Mali sorunlar var’ 
     Endişeler şöyle sıralandı "Kamu bankalarının mali ve yönetim sorunlarının ele alınması ve Fon’daki 11 bankayla ilgili soruşturmaların hızının düşük olması. Bu durum kasım mali krizi ile benzerlik taşıyor ve devam ettiği takdirde çok yüksek faziler muhtemelen Fon’u başka bankaları da devralmaya zorlayacak ve bankacılık sisteminin yeniden yapılandırılmasının hükümete maliyetini artıracak." 
     
10 SORU 10 CEVAPDalgalı döviz kuru nedir 
     KADİFE ŞAHİN 

     Çukurova Holding Yönetim Kurulu Üyesi Ali İhsan Karacan, sabit döviz kuru yerine uygulanacak olan serbest döviz kuruna ilişkin sorularımızı şöyle yanıtladı. 
     
     1- Dalgalı döviz kuru nedir 
     
     Serbest döviz kuru veya dalgalı kur, kurların piyasa tarafından belirlendiği bir sistemi ifade eder. Merkez Bankası, belki zaman zaman alım satımlarla kurları etkileyecekr ama kurları büyük ölçüde piyasa belirleyecektir. 
     
     2- Enflasyonu düşürme programını nasıl etkiler 
     
     İstikrar programında Merkez Bankası kontrolünde sabit döviz kuru uygulanıyordu ve programın en önemli yapı taşlarından biriydi. Bu kararın birinci anlamı istikrar programında bir değişiklik olacağı ve programın yeniden dizayn edileceğidir. Bunun için de IMF ile mutabık kalmak gerekiyor. 
     
     3- Sistemin riskleri nedir 
     
     Bir programı uygulanır kılan en önemli faktör programa duyulan güvendir. Gelinen noktada iki ara kriz yaşadığımız için çok ciddi bir güven sıkıntısı yaratacaktır. Bu nedenle yeni programın dizaynı bu güveni sağlayacak ölçüde iyi tahsis edilmeli. 
     
     4- Serbest kura piyasalar nasıl tepki verir 
     
     Piyasalarda devalüasyon etkisi yapacak. Türk Lirası TL yabancı paralar karşısında değer kaybedecektir. Dövizin fiyatını belirleyecek olan içerdeki TL'dir. TL, kıt ve değerli mal olarak kaldığı sürece dövizdeki değer yitirme oranı da o derece az olacaktır. Bu, devalüasyon diyebileceğimiz piyasanın uygulayacağı bu kur oranını sınırlayan bir etken olarak ortaya çıkacaktır. 
     
     5- Ne oranda bir devalüasyon etkisi yapacak 
     
     Piyasada hala TL olmadığından aşırı değer kaybı da olmayacak. İlk aşamada yüzde 15 - 20 oranında bir devalüasyon olur. 
     
     6- Dış piyasalarda yansıması ne olur 
     
     Türkiye'nin kredi limitlerinin daraltılması, yenilenmemesi ve kesilmesi gibi yeni yabancı para kaynaklarını durduracağı gibi dışarıya kaynak çıkışını da olağanüstü hızlandırabilir. 
     
     7- Bankaların açık pozisyonları ne olacak 
     
     Açık pozisyonu olan herkes, devlet, bankalar, diğer mali kurumlar ve şirketler bundan olumsuz etkilenecek. Ancak vereceği zarar bir kaç gündür binli rakamlarda olan faizlerin verdiği zarar kadar olmayacaktır. 
     
     8- Devalüasyon olsaydı ne olurdu 
     
     İlk plandaki etkileri benzer görünmekle birlikte devalüasyon kararının getireceği güvensizlik çok daha kötü olurdu. 
     
     9- Halka öneriniz nedir 
     
     İlk bir kaç gün döviz aşırı çıkabilir ancak daha sonra tekrar aşağı düşebilir. 
     
     10- Yani pozisyon değiştirmesinler mi 
     
     Mali piyasalarda varlık tutan bütün insalara söyleyeceğimiz tek şey paniğe kapılmamalarıdır. Hemen dövize koşmalarının çok da bir faydası olmayacaktır. 
     
     


 EKONOMİ 














</TEXT>
</DOC>
