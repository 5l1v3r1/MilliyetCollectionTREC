<DOC>
<DOCNO> 8311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/yasam/ayas.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaderi bugün belli oluyor 
</HEADLINE>
<TEXT>
Polis Hemşo’ya kelepçe taktı... 
Bazı İl Emniyet Müdürlükleri, Polis kötü gösteriliyor’ gerekçesiyle Hemşo’ filminin yasaklanmasını istedi 
     Ömer Uğur’un yönettiği, başrollerini Mehmet Ali Erbil, Okan Bayülgen, Demet Şener ile Özlem Yıldız’ın paylaştığı Hemşo’ filmi polisi kızdırdı. 
     Aralarında İstanbul’un da bulunduğu bazı İl Emniyet Müdürleri, Kültür Bakanlığı’na başvurarak, filmin yasaklanmasını istedi. Gerekçe olarak da, filmde polisin esrar kullanan, kadınlara tecavüz eden, meslek ahlakı olmayan, keyfi muamelelerde bulunan, her türlü ahlak ve hukuki kurallar dışında hareket eden’ kişiler olarak canlandırılması gösterildi. 
     
     Çocukları da düşündüler 
     Emniyet Müdürleri, filmdeki polisle ilgili sahnelerin sadece kötü polis’ tiplemesi üzerine kurgulandığını ileri sürdü. 
     Baknalığa giden yazılarda, filmde suçluları yakalayan, olayları aydınlatan polislere ait hiçbir sahnenin bulunmadığı’ vurgulanarak, tüm sahnelerin toplumda polis teşkilatına karşı güven duygularını zedeleyici mahiyette olduğu’ görüşü savunuldu. Yazılarda ayrıca, Hemşo’ filmindeki küfürlü konuşmalar ve erotik sahnelerin de, küçük yaştaki çocukların ruhsal gelişimini olumsuz yönde etkileyebileceği de belirtildi. 
     Polisin bu isteğinin ardından, İçişleri Bakanlığı’nın da filmin incelenmesi yönünde görüş bildirmesi üzerine Kültür Bakanlığı duruma el koydu. Bakanlığın filmi havale ettiği Sinema Üst Kurulu bugün toplanarak, Hemşo’nun durumunu bugün değerlendirecek. 
     
Alt Kurul’a göre sakıncasız’ idi      İçişleri Bakanlığı’ndan filmde genel ahlak, kamu düzeni ve genel sağlık açısından makul eleştiri sınırlarının aşılıp aşılmadığının denetleme kurulları tarafından tespit edilmesinin yararlı olacağı’ yönünde yanıt alan Kültür Bakanlığı, filmi incelenmek üzere Sinema Üst Kurulu’na havale etti. 
     Sinema Üst Kurulu bugün toplanarak, film hakkında söz konusu eleştirilerin yerinde olup olmadığına karar verecek. Kurul, Milli Güvenlik Kurulu Genel Sekreterliği, Milli Eğitim, Kültür ve İçişleri Bakanlıkları ile MESAM ve SESAM adlı meslek örgütlerinden birer temsilci ve bir sanatçıdan oluşuyor. 19 Ocak’ta gösterime giren ve yapımcılığını Arzu Film ile Avşar Film’in üstlendiği Hemşo’ için bir sanatçı, Kültür Bakanlığı temsilcisi ve bir gazeteciden oluşan Alt Kurul, gösterilmesinde sakınca yok’ raporu vermişti. 
     


 YAŞAM 



















</TEXT>
</DOC>
