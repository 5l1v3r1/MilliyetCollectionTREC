<DOC>
<DOCNO> 1789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/siyaset/siy02.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Mavi Akım’a da gözaltı 
</HEADLINE>
<TEXT>

Meclis'in bile atladığı Mavi Akım’daki yolsuzluk iddiaları Beyaz Enerji’ye giriyor 
     HARUN GÜREK Ankara 

     Beyaz Enerji Operasyonu, Türkiye'yi doğalgazda tek kaynağa bağımlı hale getirdiği suçlamalarına neden olan, Türkmenistan ile ilişkileri olumsuz etkileyen Mavi Akım projesine doğru gidiyor. DGM'nin Meclis'in bile atladığı tartışmayı mercek altına aldığı belirtiliyor. Mavi Akım projesi ile ilgili iddialar, iktidarın küçük ortağı ANAP'a kadar uzanıyor. Türkiye'nin şu anda yılda 8 milyar metreküp doğalgaz aldığı Rusya'dan Karadeniz'in altında geçecek bir hat ile 16 milyar metreküp doğalgaz alınması 1996'da gündeme geldi. BOTAŞ ile Rusya'nın resmi doğalgaz şirketi Gazprom arasındaki görüşmeler, 1997'de kurulan Anasol - D Hükümeti sırasında anlaşma aşamasına geldi. 
     
Akrabalık ilişkisi      Anlaşmanın Resmi Gazete'de yayınlanarak yürürlüğe girmesinden sonra boru hattının Türkiye bölümünün müteahhitliğini Hazinedar - Öztaş konsorsiyumunun üstlendiği ortaya çıkınca kamuoyunda tartışmalar başladı. Hazinedar şirketi, Turan Hazinedaroğlu'na ait. Hazinedaroğlu'nun, Ankara'daki Meteoroloji Lisesi'nin memleketi Giresun'a taşıtan eski Devlet Bakanı Burhan Kara'nın da akrabası olduğu ifade ediliyor. 
     
Tartışılan peşin ödeme      BOTAŞ, Hazinedar - Öztaş konsorsiyumuna daha işe başlamadan 50 milyon 692 bin dolar avans ödedi. Avans ödemesi rüşvet iddialarını da beraberinde getirirken BOTAŞ, kendisini, "Yapılan işin yüzde 70'i malzemeden oluşuyor. Boruların siparişinin işten önce verilerek yaptırılması gerekiyor. Bu nedenle bütün boru hattı müteahhitlerine önceden yüzde 15 avans ödenir" diye savunuyor. 
     


 SİYASET 
















</TEXT>
</DOC>
