<DOC>
<DOCNO> 42401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/spor/spo01.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
DAUM açıklamalarıyla sarstı 
</HEADLINE>
<TEXT>

Alman teknik adam, Başkent deplasmanından üç puanla dönmeleri gerektiğini, aksi sonucun kendisi de dahil birçok kişinin sonunu hazırlayacağını söyledi 
     MEHMET DEMİRCAN 

     BEŞİKTAŞ Teknik Direktörü Christoph Daum, İstanbulspor yenilgisinin ardından Ankaragücü maçını "milad" olarak gördüğünü açıkladı. Tecrübeli hoca, "Yenilgi benimle birlikte kulüpte birçok kişinin sonunu hazırlayabilir. Ankaragücü karşısında herkes yeni bir Beşiktaş izleyecek. Ancak rakibimiz iyi oyunculardan kurulu, kaliteli bir ekip. Daha sonra Kocaelispor’la karşılaşacağız. İşimiz kolay değil. Ama herkes işin ciddiyetini biliyor" dedi. 
     İSTANBULSPOR karşısında futbolcularını tanıyamadığını belirten Daum, "Rakibimizi hava toplarıyla vurmaya çalıştık. Ancak olmadı. Yerden kombinasyonlarla savunmayı delmeyi çalıştık. Yine başarılı olamadık" diye konuştu. Futbolcularının elinden geleni yaptığını vurgulayan Alman çalıştırıcı, "Yine de iyi oynadığımızı söyleyemem. Suçlu aranıyorsa, hataları ben kabul ediyorum. Şimdi herkes birbirine destek olmalı" açıklamalarını yaptı. 
     SİYAH - Beyazlı ekibin genç ve geçen sezon forma şansı bulamayan oyunculardan kurulu olduğunu sözlerine ekleyen Christoph Daum, şöyle devam etti "Gençlerin henüz formda oldukları söylenemez. Yabancı futbolcuların çoğu da geçen sezon yedek beklemek zorunda kaldı. Biraz daha zamana ihtiyaçları var" ifadelerini kullandı. Futbolcularına da gözdağı veren Daum, "Biliyorlar ki, fazla zamanları kalmadı. Bir an önce toparlanmaları gerekir. Futbolun cilvesi bu" dedi. 
     
Sorun Fulya’da’      BEŞİKTAŞ’IN dört maçta iki mağlubiyet alması hem taraftarı, hem de yönetimi ayağa kaldırdı. Yönetim, yarınki toplantıda Daum ile görüşüp, kötü futbolun nedenlerini soracak. Serdar Bilgili başkanlığındaki toplantının oldukça tartışmalı geçmesi bekleniyor. Basın Sözcüsü Doktor Mete Düren, "Yönetimin istifası çözüm olmaz. Sorun Fulya’da ve çözümü de orada yatıyor" dedi. 
     
Tümer oynayamaz’      İSTANBULSPOR maçında sağ ayak bileğinden sakatlanan Tümer’in Ankaragücü karşısında forma giymesi zor gözüküyor. Kulüp doktoru Yalçın Yavuzer, "Sağ ayak bileğinde ödem oluşmuş. Üç gün yatak istirahati verdik. Bence oynayamaz" dedi. Sol ayağında stres kırığı bulunan Ahmet’in de üç hafta sahalardan uzak kalacağı, yarın Almanya’da B. Münih’in doktoru Wolfarth’a kontrol olacağı bildirildi. 
     
Mesaiye devam      BEŞİKTAŞ’TA İstanbulspor yenilgisinin ardından gözler Ankaragücü maçına çevrildi. Teknik Direktör Christoph Daum futbolcularına izin vermezken, dün sabahki idmanda futbolcuların oldukça moralsiz oldukları gözlendi. Keyifsizliği dikkati çeken Alman hocanın, çift kalede futbolcuları hiç uyarmaması da dikkati çekti. İdmana sakat Ahmet Dursun ve Tümer katılmadı. 
     
El ele vermeliyiz’      SİYAH - Beyazlı ekibin kaptanı Tayfur, "Karamsarlığa gerek yok. Elbirliğiyle Beşiktaş’ı iyi yere getireceğiz" dedi. Taraftarın tepkisinin doğal olduğunu vurgulayan tecrübeli oyuncu, "Her takım sıkıntılı dönem geçirebilir. Biz kötü günlerin takımıyız. Zorlukları el ele aşacacağız" diye konuştu. Öte yandan yönetim, iptal edilen Samsun maçını Ankara’da oynamak için federasyona başvurdu. 
     



 SPOR 

























</TEXT>
</DOC>
