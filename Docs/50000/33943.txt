<DOC>
<DOCNO> 33943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/yazar/sazak.html </URL>
<DATE> 2001/07/26/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Pişkinsüt fezlekesi 
</HEADLINE>
<TEXT>

     Cumhurbaşkanı Ahmet Necdet Sezer, insan hakları alanında "evrensel normla" uyum sağlamaktan söz edip, ısrarla demokrasi ve hukuk mesajı verdikçe Ankara'da tam tersi uygulamalar gözleniyor. 
     Mehteran bölüğü gibi... 
     İki ileri bir geri gidiyoruz 
     Sema Pişkinsüt hakkında düzenlenen fezleke tam bir kara mizah. Ankara Cumhuriyet Başsavcılığı, TBMM İnsan Hakları Komisyonu Başkanlığı sırasında cezaevlerindeki işkence iddialarını gündeme getiren Sema Pişkinsüt hakkında "mağdurların adını bildirmeyerek" TCK'nın 296'ncı maddesine muhalefet gerekçesiyle dava açmaya hazırlanıyor. 
     Dokunulmazlığı kaldırılırsa Pişkinsüt, "Suçun işlenmesinden sonra failine yardım"dan yargılanacak 
     Yardım ve yataklık. 
     Türkiye'de "siyasi suçlu" yaratmanın en kestirme yolu. Sema Hanım, TBMM'de "işkence ayıbı"nı ortaya çıkarıp, ülkenin "bozuk sicil"ini düzeltmeye yardımcı olduğu için övgü alacağına cezalandırılmak isteniyor. 
     İşkenceyi kanıtladı diye bir milletvekilinin mahkemeye çıkarılması için bundan daha iyi zamanlama olamaz TBMM, 17 Eylül'de Anayasa reformunu görüşmek üzere toplanacak, ardından TCK ve Terörle Mücadele Yasası'ndaki değişiklikler gündeme gelecek. Bunların hepsi AB yolunda önemli adımlar. Daha iki gün önce Sezer ve Yılmaz, demokratikleşme mesajı verdiler. Cumhurbaşkanı'nın söylevinin daha çevirisi Brüksel'e ulaşmadan Ankara'dan yanıtı geldi 
     "İnsan haklarında evrensel norm mu Al sana norm " 
     İlginçtir. Konu yolsuzluklar olunca fezleke yazmaya eli gitmeyen savcılar, işkencenin üzerine gitti diye Pişkinsüt'ün emdiği sütü burnundan getirmeye çalışıyorlar. Bunda DSP kurultayındaki adaylık cesaretinin de etkisi var mı Pişkinsüt, cezaevlerine özel bir ziyaret yapmamış, TBMM'de oluşturulan komisyon başkanı olarak bir grup milletvekiliyle tutuklu ve hükümlülerle görüşmüş. Raporunu yazarken, işkence görenlerin yanı sıra işkence yapanları da "deşifre" etmemiş. Bu etik davranış 1.5 yıl sonra Pişkinsüt'ün suçlanmasına neden olabilir mi 
     Pişkinsüt buna rağmen dokunulmazlık zırhına sığınmayacağını belirtirken "Girişim Meclis'e aittir" sözleriyle geri plandaki niyeti dışa vuruyor. 
     Demokrasiyi gölgeleyen başka örnekler de var TCK'nın 159'uncu maddesi de gazeteciler üzerinde Demokles'in kılıcı gibi sallanıyor. Gülay Göktürk, Ahmet Altan, Ali Bayramoğlu hakkında açılan davalar da Pişkinsüt fezlekesi kadar dramatik. 
     Sezer "inadına demokrasi" dedikçe... 
     Mehter marşıyla ilerliyoruz. 
     İki ileri bir geri. 
     
     







Sansür bayramı 


Derviş yemekleri 


Tayyip'e soru sormak günah mı .. 


Kira yasası zaten çökmüştü 


Dalgalı istikrarlı 


Yoksulların gözleri 


Bravo komşuya 


"Beşi bir yerde" 


Hortumcuya gün doğdu, yaşasın adalet... 


Mizah üzerine... 


Pişkinsüt fezlekesi 


Uğur Mumcu’dan Soy - sop kredileri’ 


Uygulanacak kanun farklı 


TL ile fazla oynanırsa "dolar"a kaçar 


Mavisine, beyazına, nalına, mıhına 


</TEXT>
</DOC>
