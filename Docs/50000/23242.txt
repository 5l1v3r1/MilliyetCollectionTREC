<DOC>
<DOCNO> 23242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/son/sontur36.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Damat babası eski Alman Başbakanı Helmut Kohl düğün için İstanbul'da 
</HEADLINE>
<TEXT>

     Almanya eski Başbakanı Helmut Kohl, Elif Sözen ile evlenecek oğlu Peter Kohl'un düğün töreni için yakınlarından oluşan bir grup davetliyle birlikte İstanbul'a geldi. 
     Kohl ve beraberindekileri taşıyan THY'nin tarifeli Frankfurt uçağı, saat 15.40 sıralarında Atatürk Havalimanı'na indi. Konuklarıyla birlikte VIP Salonu'ndan giriş yapan Kohl'ü, dünürü Kemal Sözen karşıladı. 
     Bu arada, Kohl, kendisini götürecek ''Mercedes'' marka minibüsün, arıza yapan kapılarının açılmaması üzerine bir süre dışarıda bekledi. Sorunun giderilmesiyle, Kohl ve dünürü Sözen, aynı minibüsle havalimanından ayrıldı. 
     Davetliler ise bir otobüsle, kalacakları Çınar Otel'e gitti. Elif Sözen ile Peter Kohl, yarın Beyoğlu'ndaki Saint Antuan Kilisesi ve Çırağan Sarayı'nda düzenlenecek törenlerle evlenecek. 
     







</TEXT>
</DOC>
