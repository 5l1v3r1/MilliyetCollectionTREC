<DOC>
<DOCNO> 28669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/yasam/ayas.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuksuz ev kalmayacak 
</HEADLINE>
<TEXT>

20 yıl öncesine kadar pek çok kişinin hayatın sonu’ sözüyle bile tanımlayabileceği kısırlık’ gelişen tedavi yöntemleriyle tarihe karışıyor... Ve bu dizi size bir bebek vaat ediyor... 
     Kısırlık Kader Değil Semra Kardeşoğlu - 1 

     Kadın, yaşadığı mutluluk karşısındaki ilk tepkisini "Doktorun boynuna atladım" sözleriyle anlatıyor... Ve sözlerini şöyle sürdürüyor "Nasıl atlamayayım, yıllarca bana hamilesin’ diyecek bir doktoru düşledim... Birinin bana anne’ demesini deliler gibi bekledim." 
     Türkiye’de ve dünya da böyle olaylar, çocuk özlemiyle yanıp tutuşanlar o kadar çok ki... Bir bebek sahibi olmak için servetini gözden çıkaranlar, doktor doktor dolaşanlar milyonları buluyor... Bugün çocuk sahibi olmak isteyen çiftlerin yüzde 10 ila 20’si kısırlık problemi yaşıyor... 
     
     Gitsin eş, gelsin bebek 
     20 yıl öncesine dek, "Sperm sayım az", "Her iki rahim kanalım kapalı, ameliyat oldum ama açılmadı" şik yetleriyle gelen hastalara doktorlar olumsuz yanıt veriyordu... Bu çiftlerin bir bölümü kaderine razı olurken, kimileri de evlat edinme yolunu seçiyordu. 
     Anadolu’da ise çözüm erkeğin eşini değiştirmesiydi. Çünkü mantık, "Kısır kadın devran gibi adama bir çocuk veremedi" düzeyinden öteye gidemiyordu. Aileler böylelikle bugün tek ilaçla çözülebilecek bir sorun yüzünden dağılıyordu. 
     
     Doktorlar sağ olsun... 
     Oysa gelişen tıp sayesinde, üreme sağlığı alanında büyük adımlar atıldı. Öyle ki artık hiç spermi olmayan bir erkek dahi, testislerinden alınan minik bir parça ile babalık hayaline kavuşabiliyor. 
     Kısırlığın nedeni daha kolay bulunabiliyor ve tedavi imk nları artıyor. Üstelik erkeklerin büyük bir bölümü sorunun kendilerinden de kaynaklanabileceğini kabullenmiş durumda. 
     Bugün Türkiye’deki birçok merkezde Avrupa ve Amerika’da uygulanan tedavi yöntemleri kullanılarak aileler için çocuk sahibi olmanın yolları açılıyor. Kısaca, kısırlık artık kader olmaktan çıkıyor. 
     
Hamilesin deyince doktorun üzerine atladım’      Makine mühendisi Yavuz Yörükoğlu ile ev kadını Hanife Yörükoğlu, anne - baba olmanın mutluluğunu 17 yıllık bir çaba sonrasında yaşadı. Hanife Yörükoğlu, çocuk sahibi olmak için yıllar boyunca, her gün işe gider gibi doktora gitmiş... Şimdi 3.5 yaşındaki Emre ve Cemre adlı ikiz bebekleri var. Ve ikizlere kavuşma mücadelesini şu sözlerle anlatıyor "22 yaşında anne olmak istedim. Her hamilelik testi sonrası elimde Sonuç Negatif’ yazan bir k ğıtla çıkıyordum. İki daire alacak kadar para harcadık. Ümidimizi kaybetmek üzereydik. Hamile kalamama nedenim bir türlü anlaşılamıyordu. Bir arkadaşımızın tavsiyesi ile Alman Hastanesi’ne başvurduk. Problemin bendeki yumurtaların dış çeperinin kalın olmasından kaynaklandığı anlaşıldı. Mikroenjeksiyon yöntemi uygulandı. Dışarıda döllenen 6 embriyo yerleştirildi. Sonucu 15 gün sonra alacaksınız’ dediler. Hastaneye geldik. Kontroller yapıldı. Bizim durumumuzda olan çiftler odada bekliyor. Tek tek isimler okunuyor, titreyerek giriyoruz içeriye. Doktorum bana bakıp Gözün aydın’ dedi. Kendimi kaybedip doktorun boynuna sarılıp dakikalarca ağladım. Yıllarca bana hamilesin’ diyecek bir doktoru beklemişim, nasıl sarılmayayım." 
     
Doktor, ben kısır mıyım ’      Alman Hastanesi Tüp Bebek Merkezi Sorumlusu Prof. Dr. Mustafa Bahçeci, kısırlık konusunda tam bir uzman... Yıllarını bu konudaki çalışmalara, çiftlerin kucağına bebek vererek mutluluk dağıtmaya adamış... Bahçeci’ye kısırlık hakkında en çok merak edilen soruları yönelttik. İşte sorular ve yanıtları 
Biyolojik açıdan sorunsuz bir çiftin bebek sahibi olma olasılığı ne kadar 
     Her det dönemi için yüzde 25. Bu nedenle kısırlık tedavisinde, hamilelik sağlanana dek tedavinin birkaç kez tekrarlanması gerekir. 
     
Türkiye’de kısırlık oranı nedir 
     Bir yıl sonunda gebelik elde edemeyen çiftlerin oranı yüzde 10 ile 20 arasında. Bu da Türkiye genelinde 1.5-2 milyon kişi demektir. 
     
Hamile kalmak için en uygun dönem, ne zaman 
     detin başladığı günden 14 gün sonra yumurtlama gerçekleşir. Yumurtalığın her ay sadece bir kez ürettiği yumurta, 24 saat yaşar. Bu hamile kalma olasılığının en yüksek olduğu dönemdir. Bazı kadınlar 14’üncü günden önce veya sonra yumurtlayabilir. Sperm ise kadın üreme sisteminde 48 saat yaşayabilir. detin 10 ve 18’inci günleri arasında gün aşırı gerçekleşen cinsel ilişki gebelik şansını arttırır. 
     
Kısırlık sorunundan söz etmek için ilk şart nedir 
     En az 12 ay süreyle korunmasız ilişkiye rağmen gebelik elde edilemiyorsa kısırlıktan söz edilebilir. 
     
Doktora başvurulması için tek şart bu mu 
     Hayır, bu durumun yanında kadın 30 yaşın üzerinde ise ve üreme yollarında iltihap yaşamışsa, detleri düzensiz ve ağrılı ise daha önce bir düşük yaşamışsa, sperm miktarında düşüklük varsa doktora gidilmeli. 
     
Kısırlık çoğunlukla erkekten mi, kadından mı kaynaklanır 
     Sorunun yüzde 30’u erkek, 30’u kadın, 30’u ikisinden kaynaklanıyor. 
     
     YARIN 

</TEXT>
</DOC>
