<DOC>
<DOCNO> 41323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/astro/index.html </URL>
<DATE> 2001/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Duyguları göz ardı etmeyin 
</HEADLINE>
<TEXT>

Bugün Ay hava elementinden İkizler’de ilerliyor. Hava yerinde duramayan, her yerle teması olan bir elementtir. İkizler burcundaki Ay da öğrenmek ister, sürekli merak içindedir. Hava elementindeki Ay duygularına güvenmeyecek, hayatının bu yönünü göz ardı edecektir. Ay’ın bugün yaptığı açılar da duygusal hayatımızda yaşayabileceğimiz huzursuzlukları göstermekte. Öğle saatlerindeki Ay - Pluto karşıtlığı ilişkilerimizi gerecek nitelikte. Koç’lar bugün canlılar. Biraz planlı hareket ederek istediklerine daha kolay ulaşabilirler. Boğa’lar dikkatsiz davranırlarsa bazı kayıplara uğrayabilirler. İkizler burçlarındaki Ay sayesinde kişisel girişimlerde bulunabilirler ama engeller de söz konusu. Yengeç’ler sürekli değişen mizaçlarını dengelemek zorundalar. Sağlıklarına özen gösterseler iyi olacak. Kendine güvenen Aslan için olumlu bir gündeyiz. Grup çalışmaları onların verimli olmalarını sağlayabilir. Başak’lar ise bazı problemler, özellikle iş yaşamlarında yeni sorumluluklarla karşılaşabilirler. Dikkat çekici bir gündeler. Terazi için rahatlama söz konusu. Bugün sezgilerine daha çok güvenen Terazi’ler eğitim konusunda da başarılı olabilecekler. Öğleden sonra ve akşam Ay’ın açıları sorumluluklarımızı hatırlatıyor. Haftanın bu ilk gününde yapacaklarımızı daha iyi planlamalıyız. Akşam panik olmamak için detaylara dikkat etmek önem taşımakta. Akrep’ler yeni yatırımlar düşünebilirler ama şartların çok hızlı değişmesinden dolayı gerginlik de duyabilirler. Yay’ların kritik günü. Bugün ilişkilerinde sürprizler pek hoşlarına gitmeyebilir. Oğlak’lar kendilerini yaptıkları işe kaptırmış olabilirler. Hata yapmak onlara çok zaman kaybettirebilir. Kova’lar için canlı ve yaratıcı bir gün olabilir ama kişilik çatışması yaşamak da mümkün. Balık’ları fazlasıyla gergin ve meşgul bulabiliriz. Gün boyunca gereksiz tartışmalara ya da işlerini zora sokabilecek unutkanlıklara dikkat etmeliler. 

            Faks 287 74 37 
      







</TEXT>
</DOC>
