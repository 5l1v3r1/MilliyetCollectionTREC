<DOC>
<DOCNO> 6395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/spor/spo03.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İKİ YILDIZA ÖFKE 
</HEADLINE>
<TEXT>

Galatasaray yönetimi, teklif edilen son rakamları da beğenmeyen Okan ile Emre’ye ateş püskürdü 
     ERHAN TELLİ 

     GALATASARAY yönetimi, Emre ve Okan’la yaptığı son görüşmeden de bir sonuç alamayınca öfkelendi. Emre’ye üç yıl için altı milyon dolar, Okan’a da bir yıl karşılığı 1 milyon 800 bin dolar öneren Sarı - Kırmızılılar, "Hayır" yanıtını alınca, iki yıldıza ateş püskürdüler. Yöneticiler, özellikle Emre’nin sezon sonunda kendilerinden ayrılarak İtalya’ya gitmesine kesin gözüyle bakmaya başladılar. 
     EMRE’YE, 1 milyon dolar peşin para ödemeyi öneren, ama bu futbolcunun 2 milyon dolarda diretmesiyle sıkıntıya giren yöneticiler, kızgınlıklarını yakın çevrelerine söyledikleri "Bu çocuk bizimle anlaşmamayı kafasına koymuş. Herhalde birileri aklını çeliyor" sözleriyle dile getirdiler. Sarı - Kırmızılılar’ın eski teknik direktörleri Fatih Terim’i kastettikleri ileri sürüldü. 
     OKAN’IN, bir yıl için 1 milyon 800 bin dolarlık teklife "Hayır" yanıtını vermesi, yönetim tarafından bu oyuncunun da sezon sonunda Galatasaray’dan kopacağı şeklinde algılandı. Sarı - Kırmızılı bazı yöneticilerin toplantılarda, "Okan’a o kadar çok para vereceğimize, bu parayla Hagi gibi bir oyuncu alalım" dedikleri ve yıldız futbolcuyu gözden çıkardıkları da öğrenildi. 
     
Hagi umudu      GALATASARAY’DA üç hafta forma giyemeyeceği açıklanan Hagi’nin, Deportivo sınavında oynama umudu doğdu. Rumen oyuncunun dizindeki ağrısının sürmesine rağmen, çarşamba günkü karşılaşma için tedavisinin hızlandırıldığı bildirildi. Bursaspor önünde yer alamayacak Hagi, çarşamba gününe kadar sık sık kendisini test edecek. 
     
Üç eksik      GALATASARAY ’da bugün Bursaspor’la oynayacağı lig maçında sakatlıkları geçmeyen Hagi, Popescu ve Okan’ın forma giyemeyeceği açıklandı. Hagi ve Okan’ın dizinden, Popescu’nun ise bileğinden sakat olduğu belirtildi. Sarı - Kırmızılılar dün yapılan çalışmanın ardından kampa girdi. Bu arada Galatasaray’ın Şampiyonlar Ligi’ndeki rakibi Deportivo’nun istatistikcisinin bir haftadır Sarı - Kırmızılı takımı izlediği öğrenildi. 
     
Katılım payı 1.6 TRİLYON      GALATASARAY’IN da katılacağı Dünya Kulüplerarası Futbol Şampiyonası’nın ödül miktarı belli oldu. Toplam 40.2 milyon doların 27 trilyon 336 milyar lira dağıtılacağı dev turnuvada şampiyon olacak takım 8.26 milyon dolar 5 trilyon 617 milyar lira alacak. Sarı - Kırmızılılar, şampiyonada derece alamasa bile katılım parası olarak 2.48 milyon dolara 1.6 trilyon lira sahip olacak. 
     


 SPOR 


































</TEXT>
</DOC>
