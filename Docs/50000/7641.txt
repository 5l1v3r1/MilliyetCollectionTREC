<DOC>
<DOCNO> 7641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/18/siyaset/siy01.html </URL>
<DATE> 2001/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkeş’in malları tedbirli 
</HEADLINE>
<TEXT>

Seval Türkeş mirasın "kaybolmasını" önlemek için başvurunca Ayzıt ve Günay’a gitmesi muhtemel mallar için tedbir kararı alındı 
     GÖKÇER TAHİNCİOĞLU Ankara 

     Alparslan Türkeş’in ölümünden iki yol sonra arsa ve kooperatif hisselerine tedbir konulduğu ortaya çıktı. 
     Türkeş’in ikinci eşi Seval Türkeş, mirasın "kaybolmasının" önüne geçmek için, üvey kızları Ayzıt Türkeş ile Umay Günay’ın hesaplarına tedbir konulmasını istedi. Ancak, Seval Türkeş’in bu istemi, Alparslan Türkeş’in üzerine kayıtlı mallara da tedbir konulmasına yol açtı. Sır servetin nereye gönderildiği belli olmadığı için bu paraya tedbir koyamayan mahkeme, Ayzıt Türkeş’in "Atakent Milletvekili Kooperatifi"ndeki evi ile Bodrum’daki yazlığına, Umay Günay’ın da Aşağı Ayrancı’daki evine tedbir koydu. Ancak Alparslan Türkeş’in mirası halen "bölüşülemediği" için, Ayzıt Türkeş ve Günay’a gitmesi muhtemel malları için 1999’da tedbir kararı alındı. 11. Asliye Hukuk Mahkemesi’nce Alparslan Türkeş’in tedbir konulan malları şunlar 
     "İzmir Özdere Kesre Köyü 36 pafta 864 ada 8 parsel arsa, Eskişehir 1. Bölge 36 pafta 298 ada 10 parsel arsa, Kocaeli Gebze 2. Bölge 29 pafta 348 ada 264 parsel, İzmir Konak 1. Bölge 138 pafta 1053 ada 17 parsel arsa, Bandırma Hacıyusuf Mahallesi 52 pafta 5 ada 102 parsel, Ankara Gölbaşı Karaoğlar Köye, 1871 parsel arsa, Ankara Çankaya 2. Bölge 231 paftaü 1487 ada 1087 parsel, İzmir Türkeli Konut Yapı Kooperatifi, Anadolu Turizm Geliştirme Kooperatifi, Kurtuluş Evleri Yapı Kooperatifi, Atakent Yapı Kooperatifi." 
     
Maksat Türkler’in sorunları      Sahte imzayla Türkeş’in servetini kendi hesaplarına aktarmakla suçlanan Ayzıt Türkeş ve Umay Günay’ın avukatı Umur Tamur, İngiltere’deki hesabın, "Türkler’in sorunlarına yardımcı olmak için" açıldığını savundu. 
     


 SİYASET 





















</TEXT>
</DOC>
