<DOC>
<DOCNO> 3456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/siyaset/siy01a.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Baro, Sayman’a istifa yok’ dedi 
</HEADLINE>
<TEXT>

Adalet Bakanlığı - İstanbul Barosu tartışması büyüdü. Feshi istenen Baro'nun Başkanı Yücel Sayman istifaya kalkıştı, yönetim engelledi 
     ASLI ÖKTENER İstanbul 

     Adalet Bakanlığı’nın, F tipi cezaevi protestosuna destek verdiği gerekçesiyle İstanbul Barosu yönetiminin feshini istemesi ortalığı karıştırdı. İstanbul Barosu Başkanı Yücel Sayman, istifa kararı aldı ancak Yönetim Kurulu şimdilik beklemesini önerdi. 
     Adalet Bakanlığı Hukuk İşleri Genel Müdürlüğü, 11 Ocak’ta Beyoğlu Cumhuriyet Başsavcılığı’na gönderdiği yazıda şunları kaydetti 
     "İstanbul Barosu Yönetim Kurulu’nun, F tipi Cezaevlerini protesto etmek yönünde bir karar aldığı yazılı ve görsel basından anlaşılmaktadır. Anılan kararın Avukatlık Kanunu’nun 76. maddesinde tanımlanan amaca aykırı ve illegal olması sebebiyle keyfiyetin ihbar kabul edilerek başsavcılığınızca gereğinin takdiriyle yapılacak işlem sonucundan ivedi bilgi verilmesini önemle rica ederim." 
     Başsavcılık da bir yazıyla İstanbul Barosu’na, Yönetim Kurulu’nun böyle bir protesto kararı alıp almadığını sordu. 
     Yazının cuma günü kendilerine ulaştığını belirten Sayman, şunları söyledi "Utangaç bir çocuk edasıyla ne yaptıklarını bilmiyorlar. O yazıyı yazan hakimle görüştüm. Ona, Cezaevleri protesto edilmez. İnfaz anlayışını eleştiriyoruz. Görevimiz, olması gerekeni söylemek. İnfazla uğraşmayacak, söz sahibi olmayacaksak kim uğraşacak’ dedim. Ne yazacağımı ben de bilemiyorum." 
     Yönetim Kurulu kabul ettiği takdirde istifa edeceğini açıklayan Sayman, "Tekrar seçim yapılırsa da aday olacağım. Demokratik olarak bu yola gidiyorum. Aksi takdirde mahalle kavgasına dönüşüyor" dedi. 
     
Olağanüstü toplantı      Sayman, istifa kararı hakkında görüş almak için Yönetim Kurulu üyeleriyle dün olağanüstü toplantı yaptı. Yücel Sayman, toplantı sonrası şunları kaydetti "Yönetim Kurulu üyeleri istifa için erken olduğunu söylediler. Henüz bir karar almadık. Kişişel fikrimdi. Her zaman da geçerlidir." 
     
Kazan'a da dava açılmıştı      İstanbul Barosu eski Başkanı Turgut Kazan, Adalet Bakanlığı'nın uygulamasını şöyle yorumladı "Yine devletin terbiye etme anlayışıyla karşı karşıyayız. Kimsenin kimseyi terbiye etmeye, 'benim gibi düşüneceksin' demeye hakkı yoktur. Bakanlık da artık haddini bilmelidir." 
     Adalet eski Bakanı Şevket Kazan'ın, Irak'taki infaz sistemini övmesinin ardından, bu sisteme "saçmalık" diyen Turgut Kazan hakkında da soruşturma açılmıştı. Kazan, "Bakana hakaret ettiği" iddiasıyla açılan davada beraat etmişti. 
     


 SİYASET 


















</TEXT>
</DOC>
