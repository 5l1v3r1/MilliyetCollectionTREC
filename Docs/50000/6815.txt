<DOC>
<DOCNO> 6815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/spor/spo06.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
HUKUK SKANDALI 
</HEADLINE>
<TEXT>

Federasyon, teminat mektubunu çözdürmeye çalışıyor. Teleon her seferinde tedbir koyduruyor 
     CEMAL ERSEN 

     FUTBOL Federasyonu ile Teleon yayın şirketi arasındaki teminat mektubu savaşı tam bir hukuk skandalına dönüştü. Sözleşmesi fesh edilen Teleon şirketinin 23 milyon 200 bin dolarlık teminat mektubunu çözdürmek için mahkemeye giden federasyon, tam dört kez tedbir kararı ile karşılaşınca çareyi tedbir koyan mahkemenin hakimi Nur Atıcı’yı, Yüksek Hakimler Kurulu ve Adalet Bakanı Hikmet Sami Türk’e şikayette buldu. 
     FEDERASYON önce Küçükçekmece 2. Asliye Hukuk Mahkemesi’nin 11.07.2000 tarihli tedbir kararı ile karşılaştı. Ancak 15.08.2000 tarihinde İstanbul 6. Ticaret Mahkemesi tedbir kararını kaldırdı. Teleon şirketi daha sonra 02.01.2001’de Küçükçekmece 1. Asliye Hukuk Mahkemesi’ne başvurarak ikinci kez tedbir kararı aldı. Futbol Federasyonu, İstanbul 2. Ticaret Mahkemesi’ne giderek ikinci defa tedbiri kaldırttı. 
     TELEON şirketi bu defa kent değiştirdi ve Ankara 1. Asliye Hukuk Mahkemesi’nde 02.02.2001’de teminat için tedbir koydurdu. Federasyonu çileden çıkaran bu tedbir, Ankara 3. Ticaret Mahkemesi’nin 08.02.2001 tarihli kararı ile bozuldu. 15 dakika sonra Küçükçekmece 1. Asliye Hukuk Mahkemesi’ne giden Teleon dördüncü tedbiri çıkarttı. Bunun üzerine federasyon, 2. Asliye Hukuk Mahkemesi hakimi Nur Atıcı’yı resmen şikayet etti. 
     


 SPOR 






























</TEXT>
</DOC>
