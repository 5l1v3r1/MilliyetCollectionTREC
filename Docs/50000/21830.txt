<DOC>
<DOCNO> 21830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/dunya/dun03.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyasiler insan içine çıkamıyor 
</HEADLINE>
<TEXT>

     İktidardaki İşçi Partisi’nin kamuoyu yoklamalarında çok önde görülmesi yüzünden heyecandan yoksun geçmesi beklenen seçim kampanyası daha başlangıç aşamasında deli dana ve şap hastalıkları nedeniyle büyük kayba uğrayan İngiliz çiftçisinin öfkesini dışa vurduğu bir platforma dönüştü. 
     Öfkeli seçmen gördüğü her yerde siyasileri protesto ediyor. Seçmenin öfkesinden Başbakan Yardımcısı Prescott’dan başka Başbakan Tony Blair ve ana muhalefet Muhafazakar Parti lideri William Hague de paylarına düşeni aldı. Önceki gün Birmingham’da bir hastaneyi ziyaret eden Blair, sağlık sisteminin kötü durumundan şikayet eden 38 yaşındaki kanser hastası Sharron Storer’un ağır sözlerine muhatap oldu. Muhalefet lideri Hague’e de kampanya çalışmalarını sürdürdüğü Peterborough’da muz kabuğu atıldı. 
     
     



 DÜNYA 












</TEXT>
</DOC>
