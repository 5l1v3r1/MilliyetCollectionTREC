<DOC>
<DOCNO> 35302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/son/sonspo07.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray dünyanın en iyi 7. takımı... 
</HEADLINE>
<TEXT>

     Futbolda dünyanın en iyi takımları sıralamasında Galatasaray, yeniden atağa kalkarak, 11'incilikten 7'nciliğe yükseldi. 
     Uluslararası Futbol Tarih ve İstatistikleri Federasyonu IFFHS tarafından yapılan değerlendirmede, geçen yıl bu değerlendirmede liderliği dahi ele geçiren Galatasaray, sıralamadaki düşüşüne ''dur'' derken, temmuz ayı değerlendirmesinde 259 puanla 7. sırayı aldı. Sarı-kırmızılılar, Fatih Terim'in takımı AC Milan, Real Madrid, FC Barcelona, Jardel'in transfer oldu FC Porto, Manchester United, SS Lazio ve Juventus FC gibi ünlü takımı geride bıraktı. Galatasaray'ı Avrupa kıtasından sadece, birinci sıradaki Liverpool FC, üçüncü durumdaki Valencia CF, dördüncü Arsenal FC ve altıncı sırada FC Bayern Münih takımları geçebildi. 
     Dünyanın en iyi takımları sıralamasında ilk 100 arasında yer alan Beşiktaş ve Fenerbahçe ise temmuz ayı değerlendirmesinde inişe geçti. Beşiktaş, 153,5 puanla 37'ncilikten 45'inciliğe, Fenerbahçe ise 111 puanla 90'ıncı sıradan 95'inciliğe geriledi. 
     Değerlendirmede, dünyanın en iyi takımı olarak 310 puanla İngiltere'nin Liverpool FC takımı belirlendi. Arjantin'in CA Boca Juniors takımı sıralamada 306 puanla ikinciliği, İspanyol Valencia CF ise 279 puanla üçüncülüğü elde etti. 
     Dünyanın en iyi 100 takımı sıralamasına en fazla takımla yer alan İspanya, İtalya ve Almanya'ya üstünlük sağladı. Değerlendirmede ilk 100 içinde İspanya'dan 10 takım bulunurken, 8'er İtalyan ve Alman takımı burada yer alabildi. Sıralamada, Brezilya ve Fransa'dan 6'şar, Arjantin'den 5, İngiltere'den ise 4 takım yer buldu. 
     
     En iyi 10 takım 
     Dünyanın en iyi futbol takımları sıralamasında, 1 Ağustos 2000 ile 31 Temmuz 2001 tarihleri arasında yapılan değerlendirmeler sonucu ilk 10'da yer alan takımlar ve Türk ekiplerinin durumu şöyle 
Sıra Takım Ülke Puan 1 Liverpool FC İngiltere 310,0 2 CA Boca Juniors Arjantin 306,0 3 Valencia CF İspanya 279,0 4 Arsenal FC İngiltere 273,0 5 CR Vasco da Gama Brezilya 266,0 6 FC Bayern Münih Almanya 260,0 7 GALATASARAY TÜRKİYE 259,0 8 Real Madrid CF İspanya 252,0 9 SE Palmeiras Brezilya 248,0 9 CA River Plate Arjantin 248,0 45 BEŞİKTAŞ TÜRKİYE 153,5 95 FENERBAHÇE TÜRKİYE 111,0 168 GENÇLERBİRLİĞİ TÜRKİYE 84,0 184 ANTALYASPOR TÜRKİYE 81,5 191 GAZİANTEPSPOR TÜRKİYE 79,0      






</TEXT>
</DOC>
