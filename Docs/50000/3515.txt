<DOC>
<DOCNO> 3515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/yazar/guclu.html </URL>
<DATE> 2001/01/23/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Sezer ve hukuk 
</HEADLINE>
<TEXT>

     Çankaya ile YÖK arasındaki gerginlik farklı boyutlar almaya başladı. Sezer de, Gürüz gibi üniversitelere karşı dayatmacı bir tutum içerisine girdi sesleri giderek yükseliyor.... 
     Hatırlanacağı gibi Üniversitelerarası Kurul tarafından seçilen iki üyenin, Çankaya'dan veto yediği, günlerdir konuşuluyordu. Ama resmi açıklama, 15 günlük yasal sürenin dolduğu son dakikalarda geldi. Şimdi herkesin merak ettiği konu şu Çankaya veto ettiği isimlerin yerine kendisi mi atama yapacak Yoksa Üniversitelerarası Kurul'a ikinci bir seçim şansı mı tanıyacak Eğer yeni bir seçim söz konusu ise neden 15'inci günün, son 15 dakikası beklendi .. 
     YÖK Kanunu'nun ilgili 6. maddesi, görev süresi dolan YÖK üyelerinin yerine bir ay içerisinde seçim yapılmasını ve Cumhurbaşkanı'na bildirilmesini öngörüyor. "Cumhurbaşkanı tarafından onaylanmayanların yerine, yeni adayların seçimleri ise iki hafta içinde yapılmadığı takdirde Cumhurbaşkanı'nca doğrudan atama yapılır" deniliyor. 
     Şimdi ortaya iki farkı görüş çıktı. Çankaya'ya yakın çevreler, söz konusu iki adayın onaylanmadığını, iki haftalık sürenin dolduğunu ve yeni üyeleri Cumhurbaşkanı'nın atayacağını iddia ediyorlar. 
     Cumhurbaşkanı'nın Üniversitelerarası Kurul'un yerine atama yapması halinde yetki gaspı yaşanacağını iddia eden YÖK ve rektörler ise vetonun resmen bildirilmesi ile iki haftalık yeni bir sürecin başladığı görüşündeler. İki hafta içinde yapılacak ikinci seçim sonucunda bildirilen adayları da Cumhurbaşkanı atamak zorunda. Tıpkı TBMM tarafından ikinci kez gönderilen yasaların otomatik olarak kabul edildiği gibi diyorlar. 
     Görüşler böyle. İşler giderek karışıyor. Bu yüzden Çankaya'nın bir an önce gidişatla ilgili bir açıklama yapması gerekiyor. Örneğin aşağıdaki soruların cevabı bir an önce verilmeli. Yoksa üniversiteler Gürüz'ün dayatmacılığından kurtulduk derken, Çankaya'nın dayatması ile karşı karşıya kalırlar... 
     Üniversitelerarası Kurul'da Gürüz'ün dayatması ile seçilen adayların veto edilmesi doğru oldu. Adayların veto edildiği sözlü olarak daha ilk günden duyurulduğu halde, resmi yazı neden son günün son saatine kadar bekletildi 
     Eğer yeni bir seçim için sinyal verildiyse neden bu kadar zaman kaybedildi Üniversitelerarası Kurul başkanları, Çankaya ziyareti sırasında neden bilgilendirilmedi 
     Çankaya'nın Üniversitelerarası Kurul'un yerine atama yapması, Sezer'in bugüne kadar sergilediği demokratik söylemlerine ters düşmez mi 
     Bu aşamada en çok merak edilen konu ise Çankaya'nın bir atama yapması halinde üniversitelerin tavrının ne olacağı Bugüne kadar YÖK'e karşı olduğu gibi sessizliğe mi bürünecekler, yoksa üniversite olmanın gereğini yerine getirip tarihi bir misyona mı soyunacaklar Pazartesi günü yapılacak olağanüstü toplantıda bunu hep birlikte göreceğiz. 
     
     





Savaş psikolojisi 


"Cehalet kuvvettir" 


Neden bu telaş 


'Savaş'ın sözleri SADECE İFTİRA' 


Aliyev ve İshak Bey’in k rhanesi 


Duyguyla içgüdüyle değil, akıl ve mantıkla... 


Çok cephede 


Özgür balık, Billy 


Marsilya'da ağaç dikmek yerine... 


Sezer ve hukuk 


Fransızcayı boykot 


İngiltere ne yapacak 


Meslek sorumluluğu 


Çiller Bakan çekilmeli 


Üç ilgisiz olay 


Çankaya davetinden gecikmiş notlar 1 


Maaş miras değildir 


Soruşturma var, hüküm yok, sanık var, suçlu yok 


Tayyip Erdoğan GELİYOR 


</TEXT>
</DOC>
