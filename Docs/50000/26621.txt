<DOC>
<DOCNO> 26621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/son/sondun15.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da banka yöneticilerine 'vergi kaçırma' soruşturması 
</HEADLINE>
<TEXT>

     Almanya'da, Berliner Landesbank'ın LBB bazı Yönetim Kurulu üyeleri hakkında vergi kaçırmaya yardımcı olmak suçundan soruşturma başlatıldı. 
     Berlin Savcılığı sözcüsü, banka yöneticilerinin, önemli müşterileri için, vergiden tasarruf etmeleri amacıyla Lüksemburg'ta toplu hesaplar açtıklarını belirtti. 
     Alman 2. televizyon kanalı ZDF, LBB Denetim Kurulu'nun da geçen yılın Ocak ayında Yönetim Kurulu kararlarını oybirliğiyle onayladığına dikkat çekti. 
     Söz konusu tarihte bankanın Denetim Kurulu'nda Berlin Eyaleti Maliye Bakanı Peter Kurth, eyaletin Ekonomi Bakanı Wolfgang Branoner, Sosyal Demokrat Parti SPD Federal Meclis milletvekili Ditmar Staffelt ve Berlin eyaleti eski bakanlarından Annette Fugmann-Heesing'in yer aldığı kaydedildi. 






</TEXT>
</DOC>
