<DOC>
<DOCNO> 39135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/ekonomi/eko04.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Off-shorezedeye özel kitap 
</HEADLINE>
<TEXT>

Off - shore Bankacılığı’ isimli kitapta, off - shorezedelerin izlemeleri gereken hukuki yollar anlatılıyor 
     Tasarruflarını off - shore bankalarında değerlendirmek isteyen ve bunun sonucunda zarara uğrayan off - shorezedelerin paralarına kavuşabilmeleri için izlemeleri gereken hukuki yollar bir kitapta toplandı. Ankara’da bulunan Sarıibrahimoğlu Hukuk Bürosu tarafından hazırlanan "Off - shore Bankacılığı" kitabında, yurtdışındaki alacakların nasıl tahsil edileceği anlatılıyor. 
     Kitapta, off - shore tröst şirketleri ve off - shore bankacılık olmak üzere iki çeşit off - shore yatırımı bulunduğu hatırlatılıyor ve bu yatırımlar ile off - shore yargı çevreleri, kara para aklama, kaçakçılık, dolandırıcılık, bankacılık suçları konularına geniş yer veriliyor. 
     
     Paranın izinde adım adım 
     Kitapta, yurtdışına gönderilen paralara nasıl ulaşıldığı ve bu konuda devletin gücü de anlatılıyor. Kitapta şu ifadelere yer veriliyor 
     "Off - shore merkezlerine yapılan para transferlerinin fiziksel olarak transferi söz konusu değildir. Paraların ne gibi işlemler gördüğünün tespit edilmesi önemlidir. Bunun yapılması halinde off - shorezede, neyi nereden talep edeceğini bilecek duruma gelir. Bir vergi cennetine kaçırılan paranın izi İngiltere ve ABD gibi ülkelerde dahi bulunabilir." 
     



 EKONOMİ 















</TEXT>
</DOC>
