<DOC>
<DOCNO> 9990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/son/sonspo02.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor 1 - Erzurumspor 0 
</HEADLINE>
<TEXT>

     Birinci Futbol Ligi'nde yapılan maçta Kocaelispor, Erzurumspor'u 1-0 yendi. 
     Maçın ikinci yarısında Kocaelispor, önde olmanın avantajla rahat bir futbol ortaya koydu. Faruk, Kaan Dobra ve Serdar, girdiği gol pozisyonlarını değerlendiremedi. Erzurumspor ise ilk yarıdaki kontratak futbolunu devam ettirdi ancak rakip kalede etkili olamadı. 
     46. dakikada Erzurumspor'dan Zeki'nin yerine Cüneyt oyuna girdi. 47. dakikkada Erzurumspor'da Smicic, 55. dakikada da Kocaelispor'da Cihan sarı kart gördü. 57. dakikada, Nuri'nin pasıyla topla buluşan Serdar, ceza alanıa girerken sert vurdu top yandan auta çıktı. 60. dakikada Yordanov'un pasıyla topla buluşan Kaan Dobra, ceza alanı dışından sert vurdu, kaleci Korac topu son anda kornere çeldi. 
     64. dakikada Yordanov'un kullandığı serbest atışta, uygun durumdaki Faruk, topu kafayla auta gönderdi. 65. dakikada sağ taratan gelişen Kocaelispor atağında Erceg, topu Serdar'a gönderdi, bu futbolcunun kafa şutunda top, direğin yanından auta çıktı. 
     70. dakikada Erzurumspor'da Smicic'in yerine Serkan, 76. dakikada da Kocaelispor'da Serdar'ın yerine Ahmet Aslaner oyuna dahil oldu. 
     77. dakikada Yardanov'un pasıyla topla ceza alanında buluşan Kaan Dobra'nın sert şutunda, kaleci Korac topu ayaklarıyla kornere gönderdi. 81. dakikada Shorab Zade'nin sol taraftan kullandığı serbest atışta top Kocaelispor defansını geçti, uygun durumdaki Ergin topa müdahale edemeyince, Erzurumspor beraberlik golüne ulaşamadı. 82. dakikada Orhan Ak'ın pasıyla topla buluşan Yordanov, ceza alanı dışından sert vurdu top yandan auta çıktı. 
     85. dakikada Kaan Dobra'nın pasıyla topla buluşan Erceg sert vurdu, top defansa çarparak auta çıktı. 
     88. dakikada Erzurumspor'dan Ergin'in yerine Yusuf oyuna girdi. Maç, Kocaelispor'un 1-0'lık galibiyetiyle sona erdi. 




</TEXT>
</DOC>
