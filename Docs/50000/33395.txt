<DOC>
<DOCNO> 33395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/magazin/amag.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Toplumu tatlı tatlı sarsacak 
</HEADLINE>
<TEXT>

Timur Selçuk, 12 Eylül öncesi, politik taşlamaları ve sosyalist söylemiyle miting alanlarını coşturuyordu. Şimdi, İmanlı bir sosyalist’ olarak hem sağı hem solu provoke ediyor. Ve elbette yeni bir konsere hazırlanıyor 
     Ahmet Tulgar 

     Timur Selçuk, provokatif biri. Tam da bir sanatçının olması gerektiği gibi. 80 öncesi, politik taşlamaları, deforme ederek söylediği teatral şarkıları, müzikal provokasyonlarıyla miting alanlarını coşturuyordu. Şimdi babası Münir Nurettin için kullandığı formülasyonu, "Osmanlı'nın ağırbaşlı kültürü ile Cumhuriyet'in devrimci coşkusunun bileşimini" güncel bir tavra dönüştürüp 'imanlı bir sosyalist' olarak sağı da solu da provoke ediyor. 
     'Bu toplumu tatlı tatlı sarsacağım' diyen Selçuk, şu sıralar 31 Temmuz’da İstanbul Açık Hava Tiyatrosu'ndaki konsere hazırlanıyor. 
     Neler oluyor, nasıl bir konser olacak bu 
     Bir senfoni orkestrasıyla sahneye çıkmak, Mustafa Oğuz ile yıllardır yapmak istediğimiz bir şeydi. 6-7 haftadır evde, bilgisayar başında sabah ezanlarına kadar nota yazarak, çok şükür 24-25 şarkılık bir repetuvarı tamamladık. Tabii, konserimizde bir 'Pireli Şarkı', 'Eşeği saldım çayıra' söylemezsek olmaz. Tiyatro müzikleri, politik taşlamalar olacak. Muhakkak Münir Nurettin Selçuk Baba'dan bir şeyler lazım ne bileyim bir 'Kalamış', bir 'Aziz İstanbul'... Beş enstrümantal parça yazdım büyük orkestra için ve Hülya Aksular koreografiler hazırladı. Bir Ferahfeza Mevlevi Ayini olacak. 'Üç İstanbul' dizisinin müziğinde de kızım dans edecek. 
     
     Şarkılarınızla çok oynuyor, deforme ediyorsunuz. Bu tavır bir yabancılaştırma efekti mi, şarkılarınızın nostaljik olarak algılanmasını engellemek için yaptığınız bir şey mi 
     Tiyatro müzikleri, yapıları gereği oynamaya çok açık. Ama ben 'Ayrılanlar İçin'i de her konserimde farklı okurum. Bu, izleyiciyle o akşam kurduğum iletişime bağlı. Ama şarkılarımın nostaljik algılanacağını sanmıyorum. Benim dinleyicilerim, yarının Türkiyesi'nin toprağıdır. Demokrat, inançlı, imanlı, namuslu, üretken, mücadeleci insanlardır. Dolayısıyla bu nostalji meselesini paylaştığım takdirde onları salak yerine koymuş olurum. 
     
Devleti dize getirdim’      12 Eylül öncesi şarkılarınız yığınlar tarafından söyleniyordu mitinglerde. Politik, sol hareketliliğin olduğu günleri özlüyor musunuz 
     İlk çıktığımda da, Orhan Gencebay 600 bin, ben 80 bin satıyordum. Hep az ve öze hitap ettim. Bu konserde de 80 öncesinin bir sendika konseri gibi 10 bin kişi olmayacak. 
     
     'Sendika konseri' deyince, sponsorluklarında çaldığınız holdingleri, bankaları hatırladım. Bu sistem, eleştirel bir sanatçının sistem karşısındaki çaresizliğini göstermiyor mu 
     Meselelere dediğiniz şekilde yaklaşmak, yalnızlığı seçmektir. Ben bu konserlerde yine Nazım Hikmet, Orhan Veli, Münir Nurettin söylüyorsam ve x bankasının veya x holdinginin konserinde eskiden bana komünist diyen insanlar beni dinlemeyi öğrenmişse ne güzel. Beni 15 yıl hapse mahk m eden devlet üç sene önce devlet sanatçısı yapıp özür diledi. 
     
     Bu sanatın gücü, değil mi 
     Sanatımla ve beyefendiliğimle devleti dize getirmişim. 
     
     Bugünkü ekonomik duruma baktığınızda, 'Ekonomi Tıkırında' şarkınızın h l güncelliğini koruduğunu fark ediyorsunuz, değil mi 
     Maalesef hiç eskimeyen bir şarkı. Keşke müzeye koysak bu şarkıyı. Ya da 'Eskiden şöyleydi Türkiye' diye söyleyelim. 
     
     Okulunuzdaki gençlerle ilişkiniz nasıl 
     25'inci yıl öğretmenlikte ve 4 binin üzerinde öğrenci geçmiş elimden. Müzik anlatırken insanı insan yapan ahlakı da aktarıyorum. Ama politika konuşmam herkes namaz kıldığımı da bilir, sosyalist olduğumu da. 
     
     Öğrencileriniz hiç provoke etmezler mi 
     Çanak tutarlar ama hemen anlarım. 
     
     Değişti mi gençliğin tavrı, hayata bakışı 
     Mayası değişmedi. Nasıl İstanbul'u bozamadılarsa, onları da bozamadılar. Bu mayanın kaybolduğunu Allah bana yaşatmasın. 
     
Yalnız Allah'tan emir alırım      İtalya'da çatışan küreselleşme karşıtı gençler sizi heyecanlandırıyor mu 
     Çok. Beni en çok duygulandıran şey, hep birlikte insanların bir şey söylemesidir. Bir de askerleri yürürken gördüğüm zaman tutamam kendimi. Ailemden çok asker çıktı. 
     
     Siz çok değiştiniz mi gerçekten 
     Pek bir şey değişmedi. Ölmek üzere doğuyoruz. Onun dışındaki her şey o kaçınılmaz gerçeğin ağırlığını hafifletmek için bahane oluyor. Tabii imanlı, Yaradan'a inanan insanlar için bu temel gerçek çok hoş, çok güzel bir şey. Bu misafirliği üretken biçimde değerlendirmek gerekiyor. 
     
     Dinle, İslam'la ilişkinizin abartıldığını düşünüyor musunuz 
     Laikperestlerle dinperestler abartmış olabilirler. Ama bizim toplumumuzu sarsmak lazım. Ben tatlı tatlı sarsacağım bu toplumu. 
     
     Bir siyasi örgüt içinde yer alır mısınız 
     Ben genel başkanı dinleyemem. Allah'tan başka kimsenin emri altına girmem. Bizim gibi insanlar da gerekiyor. Bu yapıcı bir katkıdır, bir lezzettir. Ama sabahtan akşama kadar yemeğe biber atılmayacağı gibi, sabahtan akşama kadar Timur gibi insanlarla birlikte olunamaz. 
     



 MAGAZİN 













</TEXT>
</DOC>
