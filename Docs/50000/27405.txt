<DOC>
<DOCNO> 27405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/siyaset/siy01.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da bunlar konuşuluyor 
</HEADLINE>
<TEXT>

Rahşan Ecevit aerobik yerine folklor öneriyor Nuh Mete Yüksel Badmington’a merak sardı Ünlü, Türkiye Golf Şampiyonu’nu bile yenmiş 
     Ayhan Aydemir 

Folklor varken aerobik niye      Rahşan Ecevit, eşi Bülent Ecevit ile çıktığı hafta sonu gezilerinde ilklere imza atmaya devam ediyor. Son Güneydoğu gezisinde davul - zurna ekibine 10 milyon lira bahşiş veren Bülent Ecevit, bu kez eşinin uyarısı ile bahşişi 20 milyon liraya çıkardı. Yine aynı gezide folklor oynayan gençlere hayran kalan Rahşan Hanım, "Büyük şehirlerde gençler, özellikle hanımlar kilo vermek için aerobik yapıyor. Aerobik yerine bu salonlarda folklor yapılsa, hem spor olur hem de kültürümüz kaybolmaz" dedi. 
     
Golf de yüzme de Ünlü’den sorulur      Spordan Sorumlu Devlet Bakanı Fikret Ünlü, vakit buldukça sporun her dalıyla ilgileniyor. Daha önce Ağrı Dağı’na çıkarken donma tehlikesi atlatan Ünlü, artık golf oynuyor. Ünlü, Türkiye şampiyonu doktor Halil Bey’in 104 sayılık rekorunu bile elinden almış. Bakan Bey, o anki heyacanını anlatırken "400 metreden beş atışta 104 sayıya ulaştım" dedi. Fikret Ünlü, yüzme yeteneğiyle ilgili olarak da "Çok iyi kelebek yüzerim. Geçenlerde tekneden bayağı uzaklaşmıştım. Dört kulaç attım, kendimi bir anda teknede buluverdim " diye konuştu. 
     
Latin dansı bırak Badmington’a bak      DGM Başsavcısı Nuh Mete Yüksel, anlatılanlara göre, latin danslarına karşı özel bir ilgi duyuyor. Yüksel, Talat Şalk’ın kızının düğününden çıktıktan sonra Adalet Bakanlığı Hukuk İşleri Genel Müdürü Bülent Gökgöz ile Qba’ya gelerek eşiyle dans etmiş. Yüksel şu sıralar da Badmington’a merak sarmış. Geçen hafta Gazi Üniversitesi Spor Bölümü’ne gelen Yüksel, burada Badmington Federasyonu’nun tanıtım törenine katılmış. Savcı Yüksel, burada dayanamayıp raketi eline almış. Topların hepsini ıskalayınca da bu sporu öğrenmeye karar vermiş. 
     
Köylü değil, mahkeme üyesi      Anayasa Mahkemesi üyeleri Oyak’taki Devlet Mahallesi olarak bilinen villalarda oturuyorlar. Geçenlerde bir elinde yumurta sepeti, diğer elinde sebze ve meyve sepeti olan kasketli, eski giysili biri mahallenin girişinde polisle tartışıyordu. Sonra orta yaşlı bir kadın gelip adamı polisin elinden aldı ve villalara doğru gitti. Sonradan adamın Anayasa Mahkemesi üyesi olduğu anlaşıldı. Sözkonusu kişi hafta sonları eski giysiler giyip, Elmadağ’daki çiftliğine gidiyor ve bahçesinden meyve sebze toplayıp getiriyordu. 
     
Solun gözü Derviş’te      Bu ay sonu yapılacak olan CHP Kurultayı’na kadar sessiz kalmaya karar veren yeni oluşumcular, hesaplarını sonbahara ertelemiş. Eylül - Ekim aylarında yaşanacağı öne sürülen yeni kriz dalgasının siyasette farklı dengeler çıkaracağına inanan yeni oluşumcular, bu kriz dalgası ile birlikte Kemal Derviş efsanesinin de biteceğini düşünüyorlarmış. 
     



 SİYASET 









</TEXT>
</DOC>
