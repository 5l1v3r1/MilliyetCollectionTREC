<DOC>
<DOCNO> 12761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/son/sontur12.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
DHKP C üyesi 8 kişi yakalandı 
</HEADLINE>
<TEXT>

     İstanbul'da bazı bombalama ve pankart asma olaylarına karıştığı bildirilen yasadışı DHKP C örgütü üyesi 8 kişi yakalandı. 
     Terörle Mücadele Şube Müdürlüğü'nden yapılan açıklamaya göre, İstihbarat Şube Müdürlüğü ile ortak yürütülen çalışmalar sonucu, yasadışı DHKP C örgütü üyesi 8 kişi yakalanarak gözlem altına alındı. 
     Yakalanan kişilerin üzerlerinde ve gösterdikleri yerlerde yapılan aramalarda, 1 adet havalı gaz tabancası, 1 adet sahte kimlik ile çok sayıda örgütsel doküman ve yayın ele geçirildi. Örgüt üyelerinin sorguları sonucu, geçen yıl Aralık ayı içerisinde DSP'nin Ümraniye Sarıgazi, MHP'nin de Çekmeköy'deki belde teşkilatlarına bomba atılması eylemlerine karıştıklarının belirlendiği bildirildi. Beyoğlu'nda bir gazete dağıtım merkezine de silahlı saldırı düzenledikleri açıklanan örgüt üyelerinin, ayrıca çok sayıda pankart asma eylemini de gerçekleştirdikleri kaydedildi. 




</TEXT>
</DOC>
