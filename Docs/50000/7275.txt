<DOC>
<DOCNO> 7275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/ekonomi/aeko.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Vah Enver Abi vah 
</HEADLINE>
<TEXT>

İhlas Holding’in personel kayıtlarına göre, Enver Ören’in, SSK emekli aylığı ile holdingden aldığı 750 milyon liralık maaşı dışında mal varlığı ve geliri yok 
     EKONOMİ SERVİSİ 

     Bankacılık Denetleme ve Düzenleme Kurulu tarafından faaliyetleri durdurulan İhlas Finans’ın sahibi ve İhlas Holding Yönetim Kurulu Başkanı Enver Ören, mahkeme kayıtlarına göre Sosyal Sigortalar Kurumu emeklisi, üzerine kayıtlı mülk yok ve ayda 750 milyon maaş alıyor. 
     Dünya gazetesinde dün yayınlanan "SSK emeklisi Ören" başlıklı haberde İhlas Holding Aş Personel Müdürlüğü tarafından 1999 yılında 9’uncu Asliye Ticaret Mahkemesine gönderilen "İhlas Holding Aş Yönetim Kurulu Başkanı Enver Ören’in mal varlığını gösteren belgedir" yazısı yer aldı. 
     Yazıya göre, Ören’in üzerine kayıtlı mal varlığı bulunmuyor ve ayda 750 milyon maaşla çalışıyor. Yazıda, Ören’in SSK emeklisi olduğu ve ev hanımı eşine bakmakla mükellef olduğu belirtiliyor. 
     
Herşeyimiz satılık’      İSMAİL ŞAHİN 

     İhlas Finans’ın faaliyetlerinin durdurulmasının ardından, İhlas Finans şubeleri ve genel müdürlüğünün önündeki tepkilerin artıyor. 
     Konuya ilişkin olarak Enver Ören’nin özel kaleminde çalışan İsmail Pala, "Mudilerin parası ödenecek. 200 bin mudi birden para talebinde bulununca ödeme zorluğu çektik" dedi. Pala, şöyle devam etti 
     "Nakit para sıkıntımızın nedeni Merkez Bankası’ndan aldığımız takas çekleridir. Takas çekin ödemesi kriz dönemine rastlamıştı, bu dönemde talepte bulunan mudilere bu nedenle paraları ödenememiştir. Tasfiye kurulu çalışmasını bitirdikten sonra biz mudilerimize parasını ödeyeceğiz. Bunun içinde herşeyimizi satışa çıkarttık. Dışarıda ve içeride ortak ve kredi verecek kurum aramaktayız." 
     Mudilerin paralarına karşı ev, otomobil ve ev eşyalarını teklif edildiğini doğrulayan Pala, devlet denetiminde olması nedeniyle artık bunu da yapamayacaklarını açıkladı. 
     
     Holding’in borcu yok 
     İhlas Holding’den İMKB’ye gönderilen açıklamada ise, Holding’in İhlas Finans’a herhangi bir borcunun bulunmadığı belirtildi. Açıklamada, bayilerin İhlas Finans Kurumu’na olan borçlarının 400 milyon dolarlık kısmı için de Holding’in, İhlas Matbaacılık’ta sahip nominal değerli hisseleri temsil eden nama yazılı muvakkat ilmühaberleri rehin olarak verdiği belirtildi. 
     Bu arada, Türk Philips Ticaret AŞ, 58.5 milyar liralık iki çekin karşılıksız çıkması üzerine İhlas Pazarlama ve Mağazaları İşletmecilik Ticaret AŞ. hakkında ihtiyati haciz kararı aldırdı. 
     


 EKONOMİ 


















</TEXT>
</DOC>
