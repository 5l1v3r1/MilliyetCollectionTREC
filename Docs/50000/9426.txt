<DOC>
<DOCNO> 9426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/ekonomi/eko04.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Esnaf yüksek faizlere karşı ayakta... 
</HEADLINE>
<TEXT>

TOBB Başkanı Miras, bankaların yüzde 2000’lere çıkardığı kredi faizlerinin, reel sektörü daha büyük krize sokacağı uyarısında bulundu 
     ANKARA Milliyet 

     Türkiye Odalar ve Borsalar Birliği TOBB Başkanı Fuat Miras, Başbakan Bülent Ecevit, Başbakan Yardımcıları Devlet Bahçeli, Mesut Yılmaz ve Hüsametin Özkan’a birer mektup göndererek, bankaların kredi kullanan şirketlere gönderdikleri hesap ekstreleri ile yüzde 2000’e varan devre faizi taleplerinde bulunduğunu belirtti. 
     Mektubunda, "Bankaların bu tutumlarını şiddetle protesto ediyoruz" diyen Miras,öBankaların bu davranışı engellenmezse ülkemiz daha büyük bir krizle karşı karşıya kalacaktır" dedi. 
     Miras, mektubunda şöyle devam etti 
     "Bu hesap özetlerine haklı olarak, itiraz edenlerin kredilerini kapatmakla tehdit eden bankaların bu davranışı engellenmezse ülkemiz daha büyük bir krizle karşı karşıya kalacaktır." 
     
     Faiz artışı sürüyor 
     Pamukbank ve Bank Ekspres, bireysel kredi ve kredi kartı faizlerini yeniden düzenledi. Pamukbank, bizim kredi, otomobil kredisi, 2. el otomobil kredisi, ticari araç kredisi, konutkooperatif - inşaat destek kredisi, işyeri destek kredisi ve meslek kredisi faiz oranlarını yüzde 12.00’ye çıkardı. Açık hesap ve maaş avansı kredi faizi yüzde 13, kredi kartı faizi de yüzde 10.50 olarak belirlendi. Bank Ekspres ise, ekspres hesap, kredi kartı kredilendirme ve kredi kartı nakit avans faiz oranlarını yüzde 9.95 olarak açıkladı. 
     Emlak Bankası, 1 ay vadeli mevduat faizi 55 puan artışla yüzde 40’dan yüzde 95’e çıkardı. Denizbank, kredi kartı limitlerini yarı yarıya düşürürken, kredi kartından nakit çekimlerini tamamen kaldırdı. 
     
     Halkbank’tan erteleme 
     Halk Bankası Genel Müdürü Yenal Ansen esnaf ve sanatkar kredilerinin 31 Mart tarihine kadar eski kredi faiz oranı olan yüzde 55 üzerinden devam edeceğini ve dün şubelere gönderilen bir yazı ile uygulanması kararlaştırılan yüzde 500’lük temerrüt faizinin de uygulanmayacağını bildirdi. 
     


 EKONOMİ 





















</TEXT>
</DOC>
