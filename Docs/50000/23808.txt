<DOC>
<DOCNO> 23808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/spor/spo01.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
"Kartal yamalı bohça" 
</HEADLINE>
<TEXT>

Daum, Kicker dergisinde çıkan röportajda Siyah-Beyazlı ekibi toplama takıma benzetti 
     ZEKİ DOMAÇ-ALMANYA 

     BEŞİKTAŞ Teknik Direktörü Christoph Daum, Alman Kicker dergisinde Siyah - Beyazlı takımı "yamalı bohçaya" benzetti. Daum, "Geldiğimde Kara’dan, Toshack’tan, Feldkamp’tan, Brigel ve Scala’dan bir parça almış, yamalı bir takım buldum. Radikal değişiklikler şarttı. Ancak, arayı açmış Fenerbahçe ve Galatasaray’a ulaşmamız olası değildi. Beşiktaş’ı hedefine ulaştırmak için en az on yeni oyuncu almak lazım" diye konuştu. 
     ALMAN hoca, "Bir daha Dünya’ya gelsem, birkaç küçük olayın dışında yine her şeyi aynen yapardım. Özellikle saha dışındaki bazı olaylardan kaçınırdım" derken, zor günlerinde kendisine ateş püskürenlerin bir gün teker teker özür dileyeceklerini de ileri sürdü. Daum, uyuşturucu sorunu çıkmasaydı başına getirileceği Alman Milli Takım için de, "Günün birinde çalıştıracağıma h l inanıyorum" dedi. 
     
Sergen’e veto      BEŞİKTAŞ yönetimi, talip olduğu eski futbolcusu Sergen’den vazgeçti. Yöneticiler, Sergen defterini kapattıklarını söylediler. Bu arada Daum’un satılmasını istediği İlhan ve Yasin’in kalması için yönetim devreye girdi. Yöneticiler, önceki gün Alman hoca ile yaptıkları toplantıda, İlhan ve Yasin’e şans vermesini istediler. 
     



 SPOR 




























</TEXT>
</DOC>
