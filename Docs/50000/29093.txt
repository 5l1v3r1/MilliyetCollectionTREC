<DOC>
<DOCNO> 29093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/son/sondun13.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın ilk tüp yunusları dünyaya geldi... 
</HEADLINE>
<TEXT>

     Dünyada ilk kez suni yolla döllenen yunuslar, Hong Kong'da dünyaya geldi. 
     Bu yöntem, yunusları korumak ve sevimli yaratıklar arasındaki üremeyi artırmak amacıyla gösterilen çabalarda büyük bir adım olarak görülüyor. 
     Bilim adamları, henüz adları konulmayan dişi ve erkek iki yavru yunusun, geçen ay 9 gün arayla dünyaya geldiklerini bildirdiler. 
     Yavruların anneleri Ada ve Gina, geçen yıl Haziran'da başarılı bir şekilde suni yolla döllenen dünyanın ilk yunusları olmuştu. 
     Hong Kong'taki Polytechnic üniversitesi, Ocean Park akvaryumu ve ABD'deki Seaworld akvaryumundan bilim adamları, ultrason kullanarak, yunuslarda yumurtlama dönemini ilk kez doğru olarak tahmin etmeyi başarmıştı. 
     Yunusların, yumurtlama dönemleri düzensiz olduğu için suni yolla döllenmelerinin zor olduğu ve ABD'de geçmişteki girişimlerin başarısız olduğu belirtildi. 






</TEXT>
</DOC>
