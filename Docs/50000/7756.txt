<DOC>
<DOCNO> 7756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/ekonomi/eko08.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Lotaltı işlemler kriz dinlemedi 
</HEADLINE>
<TEXT>

Lotaltı işlemlerin hacmi geçen yıl bir önceki yıla göre yüzde 422.4 oranında arttı 
     Lotaltı işlemler kasım ayında başlayıp aralık ayı başlarında sona eren mali krize rağmen, geçen yıl bir önceki yıla göre işlem hacmi ve mikarında adeta patlama yaptı. Lotaltı işlemlerde geçen yıl bir önceki yıla göre işlem hacminde yüzde 422.4, işlem miktarında da yüzde 216.6 oranında artış kaydedildi. Sermaye Piyasası Kurulu SPK verilerine göre, lotaltı işlemlerin 1000 adet hissenin altındaki işlemler toplam işlem hacmi 2000’in tamamında, yılın ikinci yarısındaki aylık azalışa karşın 216.3 trilyona çıktı. Bu rakam 1999’daki 41.4 trilyonluk işlem hacmine göre yüzde 422.4’lük artışı ifade ediyor. Aynı dönemde toplam işlem hacmindeki artışa paralel olarak, günlük ortalama işlem hacmi de yüzde 401.2 oranında arttı. Günlük ortalama işlem hacmi 175 milyar 437 milyon liradan 879 milyar 300 milyon liraya çıktı. 
     Lotaltı işlem miktarları da aynı dönemde 4 milyar 399 milyon adetten yüzde 216.6’lık artışla 13 milyar 929 milyon adede çıktı. Günlük ortalama işlem miktarı ise 18 milyon 643 bin adetten 56 milyon 623 bin adede yükseldi. Söz konusu rakamlar yüzde 203.7’lik artışı ifade ediyor. 
     


 EKONOMİ 




















</TEXT>
</DOC>
