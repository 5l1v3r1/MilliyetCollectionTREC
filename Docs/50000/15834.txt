<DOC>
<DOCNO> 15834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/siyaset/siy09.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan'ın 'Şerefe'si partisini karıştırdı 
</HEADLINE>
<TEXT>

FP’liler, Peres’le kadeh kaldıran Kutan’ı kastederek "Bu görüntü hoş değil. Tabanımız kaldırmaz" dedi 
     ABDULLAH KARAKUŞ Ankara 

     Filistin'i destekleyen FP Genel Başkanı Recai Kutan'ın İsrail Dışişleri Bakanı Şimon Peres ile kadeh kaldırması, partisinde tartışma yarattı. İlk tepki FP Genel Başkan Yardımcısı Mehmet Bekaroğlu'ndan geldi. Kutan'ın yemeğe gitmesine de karşı çıkan Bekoroğlu, "Buradaki görüntü hoş olmadı. Tabanımız doğru bulmaz" dedi. İsrail'e tepki gösteren FP Genel Başkan Yardımcısı Temel Karamollaoğlu da "Özellikle yanyana oturtmuşlardır. Birlikte fotoğraflarını çekmek için yapmışlardır" yorumunda bulundu. Genel Başkan Yardımcısı Bahri Zengin ise farklı bir yaklaşımla Kutan'ın kadeh tokuşturmasını savunarak, "Yemeklerde böyle görüntüler doğaldır. Bu görüntünün özel anlamı olmaz" dedi. 
     


 SİYASET 




















</TEXT>
</DOC>
