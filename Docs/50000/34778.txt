<DOC>
<DOCNO> 34778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/son/sonspo17.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe'de gönderilecek isimler Fener maçından sonra belli olacak 
</HEADLINE>
<TEXT>

     Göztepe A.Ş. Genel Müdürü Ömer Dinçer, TSYD Ege Kupası'ndaki Altay yenilgisini, takımın uyum sağlama döneminde olmasına bağladı. 
     Göztepe'nin kadrosundaki oyuncularının yüzde 98'nin yeni olduğunu kaydeden Dinçer, Altay yenilgisinin büyütülmemesi gerektiğini söyledi. 
     Teknik kadronun, lig maçlarına kadar takımı hazır duruma getireceğine inandıklarını belirten Dinçer, şöyle konuştu 
     ''Altay karşısında herşeye rağmen kalitesini belli eden oyuncular da vardı, zayıf görünenler de. Bunun değerlendirmesini teknik direktörümüz yapacaktır. Fenerbahçe maçından sonra kadrodan gönderilecek isimler de belli olacak.'' Transfer konusunda teknik direktör Rıza Çalımbay'ın bazı istekleri olduğunu, ancak maddi açıdan zorlandıklarını belirten Dinçer, ''Maalesef İzmirli takımına sahip çıkmıyor. Göztepe, Süper Birinci Lig'de İzmir'in tek temsilcisi, ama destek yok'' dedi. Bu arada, Göztepe Teknik Direktörü Rıza Çalımbay'ın, ligin ilk haftasındaki rakipleri Bursaspor'un Real Sociedad ile oynayacağı maçı izlemek üzere Bursa'ya gideceği bildirildi. 
     







</TEXT>
</DOC>
