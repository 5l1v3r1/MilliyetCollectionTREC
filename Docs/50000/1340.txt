<DOC>
<DOCNO> 1340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/yazar/asik.html </URL>
<DATE> 2001/01/09/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Beyaz alerji 
</HEADLINE>
<TEXT>

     Başbakan Bülent Ecevit ve yardımcısı Mesut Yılmaz bugüne dek Genelkurmay Başkanı ve diğer askerlerden gelen sert hatta incitici müdahaleleri bile büyük bir sükunetle içlerine sindirirken... Dün birden celallenip "Hukuk" ve "demokrasi" demeye başladılar... 
     Nedir olay Enerji Bakanlığında 5 yüksek bürokratın gözaltına alınması olayıyla ilgili "Bir Komutan" ın 
     - Düğmeye Enerji Bakanı Ersümer değil biz bastık, deyişi.. 
     Ve peşinden şu sözleri 
     - Bundan böyle pisliğe, rüşvete bulaşan kim varsa üstüne gitmeye kararlıyız... Bu olay PKK ile mücadele kadar önemli. Rüşvet çarkını ortaya çıkarmak için uğraşıyoruz. Devletin hayati stratejik kararları satılıyor... Çoçukların geleceği satılıyor... 
     Bir generalin bir gazeteye bu şekilde demeç vermesi hukuk ve demokrasi adına eleştirilebilir. Ecevit ve Yılmaz'ın, "Komutan"ı ve gazeteyi eleştirmesi olağan görülebilir. Ne var ki iki liderin, bugüne dek çok daha keskin müdahaleler karşısında susup daha küçük dozajlı son demeci böylesine yüksek sesle eleştirmesi yadırgatıcı... 
     Sanki... 
     Askerlerin "demokrasiye" müdahalesinden daha çok "yolsuzluklara" müdahalesine kızmış gibiydiler 
     
     Bu bağlamda Mesut Yılmaz soruyor 
     "Siyasetçiyi, siyaset kurumunu devamlı karalayanlar, sorunların mevcut siyasi kadrolarla, mevcut partilerle çözülemeyeceği propagandasını yapanlar, sorunun kaynağında siyasetçiyi gösterenler, neyin özlemi içindeler Yeniden askeri yönetimlerin mi " 
     Cevap Hayır Beyefendi Dürüst ve temiz siyasi kadroların... 
     
Okur mektubu      Okur mektuplarının öylesi var böylesi var... Şu aşağıdaki gibisi de var. Birlikte okuyalım 
     ...Merhaba güzel insan, 
     Nasılsın dilerim iyisindir. Yazılarını ilgiyle ve severek okuyorum. 
     Bu arada geçmiş bayramını ve yeni yılını kutluyorum. Benim senden aptalca bir ricam var. Umarım kızmazsın. Ben bu Mayıs'ta düğün yapacağım. Ve daha şimdiden bir sürü borcum var. 
     120.000.000 maaşla çalışıyorum. Bu maaşla bırak evlenmeyi geçinemiyorum bile. Sizden biraz para isteyeceğim. Ne kadar olursa, azlığı ve çokluğu önemli değil. İnan beş milyona bile ihtiyacım var. 
     Umarım beni anlarsın ve de şöyle sağlıklı bir ortamda çalışabileceğim ikiyüz elli üçyüz milyon maaşla bir iş bulabilirsen inan çok mutlu olurum. H. Ergün Türkiye İş Bankası Hesap No 0214426 
     
Fiora...      Fiorentina’nın internet sitesinde bir taraftarın mesajı var 
     - Hayatta futbol herşey değildir. Ama Fiorentina benim için herşeydir... 
     
Gel de kaçırma      Gebze'de kurulu Türkiye Sanayi Sevk ve İdaresi Enstitüsü, İşçi Bulma Kurumu aracılığıyla "eski hükümlü personel kapsamında" bahçıvan aradığını duyuruyor... Başvuracakların 18 - 25 yaş arasında, en az ortaokul mezunu ve bilhassa da "kız kaçırma" hükümlüsü olması isteniyor... Neden özellikle "kız kaçırma" suçu ... Enstitü yetkililerinden Şebnem Şahin anlatıyor 
     - Biliyorsunuz, yasa gereği eski hükümlü kontenjanından personel çalıştırma zorunluluğumuz var. Bu ilanı o yüzden verdik. "Kız kaçırma" biliyorsunuz en hafif suçlar arasında.. Daha ağır başka suçlardan hüküm giymiş kişiler başvurmasın diye "kız kaçıranlara" özellikle seslendik... 
     
Moon Şeyhinden      Alternatif Nasihat 
     Ey oğul, ne yaptın ettin, bir kez daha beylik koltuğuna oturmayı başardın. 
     El verenlerin sağ olsun 
     
     Şimdi zil takıp oynamak sana, öfkelenmek seçmenine 
     Güceniklik bize, gönül kırmak sana 
     Uyarmak bize, kulak ardı etmek sana 
     Yanılmak, aldanmak bize, omlet yapmak için orman yakmak sana 
     Bedel ödemek bize, Parti batıran zeka özürlü yüksek politikalar sana 
     Ey oğul 
     Bundan böyle de bölmek sana 
     Birlik - uyum düşleri bize 
     Savaş üstüne savaş kaybetmek sana 
     Ceremesini çekmek bize 
     Ey oğul 
     Sabretmeyi unut, inanacak enayi bulursan 
     Tek başına iktidar ninnileri söylemeye devam et 
     Zinhar hırsına gem vurma 
     Kapıkulu delegelerinin ipine sarıl. Onların gönüllerini hoş et. 
     Hoş et ki, partinin kalan ömrü de tezelden tükenip gitsin 
     Böl bölebildiğince böldüklerini bir kez daha böl, hizipçiliğin şanındandır. 
     Altı okun yükünden kurtul. 
     Zinhar Cuma'larda boy göster 
     Herkesin şeyhi, tarikatı var, nazar etme 
     Senin de olsun... 
     
     LAFORİZMA 
     Yok yenilikçiymiş, yok gelenekçiymiş...Şuna yeni gerici, eski gerici deseniz daha doğru olmaz mı beyler .. 
Cihan Demirci      
     
Bahşiş kart...      Üniversite affıyla İstanbul Hukuk Fakültesi'ne geri dönen öğrenciye "kimlik kartı" yerine aynı boyutlarda bir karton parçası vermişler... Bakın üzerinde ne yazıyor 
     ....... İşbu kart, kesinlikle kimlik kartı niteliğinde olmayıp sadece sınavlara ve İ.Ü. Beyazıt Kampusu'na giriş hakkı bahşeder..." 
     Öğrenci, kendisine bu kartı "bahşeden" yönetime minnet borcunu nasıl ödeyeceğini bilemiyormuş 
     
     Hortumcular toplam 30 milyar doları hortumlamışlar.Yıllarca komünizm tehlikesiyle korkutulduk...Sonunda "Hortumizm"e teslim olduk. 
Derya Derin      
     
     





'Türlü kuşkular' 


Ermeni politikası 


Beyaz alerji 


Beyaz Enerji... 


Ecevit’i kollayın 


Askerle sivil, huzurla istikrar... 


3.Milenyumda rejim 


Öğretmen olmak istiyorlar dı 


Kapanan TV'lere AİHM yolu 


YÖK kilitlendi 


Asker - sivil ve FP'de olanlar 


Görüşmekten ne çıkar 


Hukuk mücadelesine devam... 


Jandarma krizi 


Büyük hesaplaşma 


19 Ocak'ta 5 veda 


Bir defa ile bitmiyor 


Çalışır "gibi" yapıp üretmiyoruz 


</TEXT>
</DOC>
