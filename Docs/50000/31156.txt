<DOC>
<DOCNO> 31156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/son/soneko24.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 2. seans böyle geçti.. 
</HEADLINE>
<TEXT>

     İMKB Ulusal-100 Endeksi ilk seansa göre 335.39 puan düşüşle, 2. seansı 10,048.02 puandan tamamladı. 
     Hisse senetleri, ortalama yüzde 3.23 oranında değer kaybetti. Borsa'da ilk seans 214.10 puanlık artışın ardından, 2. seansta satışlar etkili oldu. Seansa 10,440.49 puandan başlayan Ulusal 100 Endeksi, ilk dakikalarda 10,455.28 puanı gördükten sonra gelen satışlarla geriledi. 10,050 desteğini kırarak minimum 9,717.13 puana düşen Ulusal 100 Endeksi ilk 1 saati 9,954.56 puandan tamamladı. İkinci yarıda ise 10,000 seviyelerinde sıkışık seyir izleyen Ulusal 100 Endeksi, günü ilk seansa göre 335.39 puanlık kayıpla 10,048.02 puandan tamamladı. 
     Kapanışta mali endeks, 481.59 puanlık düşüşle 14,139.14 puana, sınai endeksi 212.28 puanlık düşüşle 8,207.51 puana, hizmetler endeksi de 258.21 puanlık düşüşle 5,704.36 puana geriledi. Böylece mali grup hisseler, ilk seansa göre ortalama yüzde 3.29, sınai grubu hisseler de yüzde 2.52, hizmet grubu hisseler de yüzde 4.33 oranında değer kaybetti. 2. seansta işlem gören toplam 294 hisse senedinden 15'i değer kazandı. 250 hisse senedi değer kaybederken, 29 hissenin fiyatında ise değişiklik olmadı. Seansta, 183 trilyon 869 milyar 623 milyon liralık işlem hacmi oluştu. 2. seansta Yapı Kredi Bankası, Garanti Bankası, Vestel, Tüpraş ve Koç Holding, en yoğun işlem gören hisseler oldular. 







</TEXT>
</DOC>
