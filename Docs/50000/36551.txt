<DOC>
<DOCNO> 36551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/yazar/okur.html </URL>
<DATE> 2001/08/11/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Merkez Bankası 
</HEADLINE>
<TEXT>

     İş Bankası Genel Müdür Ersin Özince, perşembe akşamı ATV ana haberde Murat Birsel’in konuğuydu. 
     Birsel, "Elinde parası olan vatandaş ne yapmalı " diye sorunca Özince, bir bankanın genel müdürü olarak değil, bir vatandaş olarak tercihini açıkladı 
     "Ben, doların 1 milyon 400 bin liranın üzerine çıkabileceğini tahmin etmiyorum. Çünkü yeterince değerlendi. Bu noktadan sonra geri dönüş bekliyorum. Ve bir Türk vatandaşı olarak paramı TL’de değerlendiririm" diyor. Özince, gelenekleriyle, yaklaşımlarıyla kurumuna gönülden bağlı bir profesyonel Ülkesini, ülkesinin parasını seviyor, kişisel tercihini aktarıyor. 
     Ancak, Türkiye’nin en büyük bankalarından birinin halen genel müdürü. Başka türlü konuşmasını beklemek mümkün mü 
     
Kaybedecek vaktimiz yok      Piyasaların dili farklı. Tepkisi farklı. 
     Dolar, haftanın son işlem gününde 1 milyon 400 bin liranın üzerine çıkıyor. Bir haftada 70 bin lira birden artıyor. Yine bir haftada yüzde 6’ya yakın bir değer kazancıyla hepimizi derin derin düşünmeye itiyor. Durum bu... 
     Hal böyle iken siz, bizim yerimizde olsanız acaba ne yapardınız diye merak ediyoruz. Çünkü tasarruflarını korumak isteyen vatandaşlar, sürekli telefon edip, "ne yapalım" diye soruyorlar. 
     Biz de bu ülkeyi, bu ülkenin para birimini seviyoruz. Türk Lirasını Koruma Kanunu’nun ne anlama geldiğini, ülkesini seven bir insanın kendi değerlerine sahip çıkmasının ne denli önemli olduğunu biliyoruz. 
     Ama bilmek yetmiyor. 
     Çünkü gerçek önümüzde duruyor. 
     Hepimiz, işlerin ne kadar zor olduğunun farkındayız. Öncelikle insanları ikna edecek kurumların kim olduğu ortada... 
     Ve kaybedecek bir dakikamız bile yok... Bu durumda "Beyler öyle boş boş bakmayın" demek durumundayız. 
     Biliyoruz ki 
     Hafta boyunca özel sektörün borç ödemeleri nedeniyle döviz ihtiyacı vardı. 
     Özellikle iki şirketin döviz talebi, haftanın ilk gününden bu yana piyasaları ateşleyen en önemli göstergeydi. Üstelik ithalatçının dönemsel döviz talebi de ortadaydı... 
     Dolayısıyla son derece sığ olan döviz piyasası bu gelişmelere karşı hemen tepkisini ortaya koydu. 
     Bu talep bugün olduğu gibi yarın da olacak Ancak ortada bir sorun var. 
     Döviz piyasasında dolar talebine karşılık döviz arzı konusunda gereken yapılamıyor. 
     Merkez Bankası şaşkın, değişim döneminin nasıl yönetileceği konusunda güven veremiyor. Ve Merkez Bankası’nın tavrı, güven sorununu her geçen gün biraz daha derinleştiriyor. 
     Borsayı izlemek yetiyor. Borsada fiyat alınır, satılır. Ama borsa yapılan açıklamaları, yapılan uygulamaları anında test etme merkezidir. Dolar yükseldikçe, borsa endeksinin düşmesi bunu anlatmaya yetmiyor mu. 
     Olay bu kadar basit... 
     
     







Avrupa ve 'güvenlik' 


Yaşam dersleri 


Önce Meclis'e bakalım 


Asker askerliğini, sivil sivilliğini bilecek 


Atanmışla seçilmiş İtilmiş'le Kakılmış 


Öğretmen atamaları ne zaman yapılacak 


Zihniyet meselesi 


Merkez Bankası 


Şeriatçı değilim desem inanır mısınız 


Mesut Yılmaz'ın dünü, bugünü, ya yarını 


Solda tarihi buluşma 


Guru Terim 5 Kasım'da karşımızda 


Babanızla nasılsınız Kadın mısınız 


Artık kapkaç gaspın içine giriyor 


Laf kıtlığında... 


Şimdiki kızlar harika 


</TEXT>
</DOC>
