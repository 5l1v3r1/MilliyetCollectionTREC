<DOC>
<DOCNO> 14518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/siyaset/siy01.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahceli’den siyasi değisim uyarısı... 
</HEADLINE>
<TEXT>

Krizden bunalan vatandaşı rahatlatmak için gerekli bütün yasaların hemen çıkarılması gerektiğini vurgulayan Bahçeli, siyasi değişim uyarısında bulundu 
     AYHAN AYDEMİR Ankara 

     Partisinin Başkanlık Divanı’nda konuşan MHP Genel Başkanı ve Başbakan Yardımcısı Devlet Bahçeli, ekonomik kriz konusunda olumlu bir sonuca ulaşılamazsa hükümetin büyük zarar göreceğini söyledi. DSP ve ANAP’ın yaklaşan kongrelerini hatırlatan Bahçeli, siyasi değişim uyarısında bulundu. Konuşmasında özellikle ANAP’ın parçalı bir görünüm sergilediğini savunan Bahçeli, "Emin adımlarla yürünmezse parlamento dışı partiler büyüyebilir" diye konuştu. 
     
     Kemal Derviş aksatıyor’ 
     Darboğaza giren vatandaşların "hükümet ne yapacak" beklentisi içine girdiklerini söyleyen Bahçeli, yasaların süratle çıkarılması ve insanlara rahat nefes aldırılması gerektiğini vurgulayarak gecikmenin sorumlusu olarak da Derviş’i gösterdi. "Geçen yıl ortaya koyduğumuz istikrar programı kısmen başarılı olsa da, kasım ve şubat krizleri, sorunun köklü değişim olmadan aşılamacağını ortaya koymuştur. Bu krizler, Türkiye’nin uzun yıllardır ertelediği köklü ekonomik ve sosyal değişme politikalarının uygulamaya konulmasını gerektirmektedir" diyen Bahçeli, vatandaşın da panik havasından çıkarılması gerektiğini kaydetti. 
     
     Rejim tartışması yersiz’ 
     Ekonomide yapısal değişim programı uygulanırken rejim tartışması çıkmasının dikkat çekici olduğunu vurgulayan Bahçeli, "Bu ve benzeri çabaları talihsizlik olarak görüyorum" dedi. 
     
     


 SİYASET 














</TEXT>
</DOC>
