<DOC>
<DOCNO> 17427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/dunya/adun.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
...İleri Mars Mars 
</HEADLINE>
<TEXT>

Mars’a insanlı uçuşun ucu göründü. Ruslar, 2016’da Mars’a ilk insanlı uzay aracını göndereceklerini açıkladı. Yolculuk 6 ay sürecek 
     NEVSAL ELEVLİ Londra CENK BAŞLAMIŞ Moskova 

     Rusya’nın birkaç yıl sürecek, gezgenler arası insanlı uzay uçuşu yapabilecek bilgi ve beceriye sahip olduğu ve 2016’da kızıl gezegen Mars’a insan yollamayı planladığı bildirildi. 
     Rus Uzay Bilimleri Enstitüsü Başkanı Anatoli Grigoriev’in verdiği bilgilere göre, geçtiğimiz günlerde Büyük Okyanus’a düşen Mir uzay istasyonunun dünya yörüngesinde kaldığı 15 yıllık dönemde, uzun süreli uzay uçuşları hakkında çok değerli bilgi birikimi edinen Rus bilim adamları, uzay adamlarının seçimi, eğitimi, beslenme, akıl sağlığını koruma ve insanı uzun uzay yolculuklarında hayatta tutmanın yollarını öğrendi. 
     
450 milyon kilometre      Kısaca böyle bir yolculukta temel biyolojik ve psikolojik engelleri aşmanın yollarını bulan Ruslar, dünyadan 450 milyon km uzaklıktaki Mars’a insan gönderme kapasitesine erişti ve bu konuda Amerikan Uzay ve Havacılık Dairesi NASA’yı geride bıraktı. Grigoriev, kızıl gezegene yolculuk planlarını 2005’te tamamlayacak olan Rusya’nın en erken 2016 olmak üzere, 2020’de Mars’a insan gönderebileceğini bildirdi. 
     
Rus bütçesinden büyük      NASA kaynakları da, Rus uzmanların insanın yerçekimsiz ortamda uzun süre kalmasının yarattığı problemleri deneme ve yanılma yöntemiyle çözmeyi öğrendiklerini itiraf ettiler. 
     Ancak Rus yetkilinin bu iddiası ülkenin içinde bulunduğu ekonomik zorluklar nedeniyle kuşkuyla karşılanıyor. 2001 yılı gayri safi milli hasılası 331 milyar dolar olan Rusya’nın, NASA’nın hesaplamalarına göre 400 milyar dolara mal olacak böyle bir yolculuğu nasıl finanse edeceği merak ediliyor. 
     Mars’a seyahatin mevcut teknoloji ürünü uzay araçlarıyla 6 ay süreceği hesaplanıyor. 
     


 DÜNYA 











</TEXT>
</DOC>
