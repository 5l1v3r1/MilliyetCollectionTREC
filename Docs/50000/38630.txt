<DOC>
<DOCNO> 38630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/son/soneko17.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Krizden çıkışta çözüm yastıkaltındaki milyarlarda... 
</HEADLINE>
<TEXT>

     Bakanlar Kurulu'nun dünkü toplantısında yastık altındaki paraların ekonomiye kazandırılması ele alındı. 
     Yapılan araştırmalara göre yastık altında milyarlarca dolar bulunuyor. Devlet Bakanı Hasan Gemici Bakanlar Kurulu'nda bunu gündeme getirerek gerekli çalışmaların yapılmasını istedi. Devlet Bakanı Yılmaz Karakoyunlu da Hasan Gemici'ye destek verdi. 
     Bugün bir açıklama yapan TOBB Başkanı Rıfat Hisarcıklıoğlu da ülkenin en önemli sıkıntılarının başında finans ve iç piyasa darlığının geldiğini belirterek, ''sorunların çözümüne dönük hükümetten bir program oluşturulmasını istedik. Bu programın uygulanması halinde, kendilerine destek vereceğimizi ilettik'' dedi. 
     Hisarcıklıoğlu, hükümetin bu konuda iyi niyetli yaklaşım gösterdiğini belirtti. Ükenin en önemli sıkıntılarının başında finans ve iç piyasa darlığı geldiğini söyleyen Hisarcıklıoğlu, ''gayri resmi bir araştırmaya göre Türkiye de yastık altında milyarlarca dolar para bulunuyor. Bunun yalnızca 20 milyar dolarını piyasaya sürebilsek sıkıntıları aşar ve işlerimizi yeniden canlandırabiliriz. Ancak bunun için de halka güven aşılamak gerekir. Çünkü halk yaşanan krizler nedeniyle parasını kullanmaya korkuyor'' dedi. 







</TEXT>
</DOC>
