<DOC>
<DOCNO> 39283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/dunya/adun.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasat’ ölümle başladı 
</HEADLINE>
<TEXT>

Bugün Türk birliklerinin de dahil olacağı NATO’nun Esas Hasat Operasyonu daha ilk günde kana bulandı. Bir İngiliz askeri Makedonların taşlı saldırısı sonucu hayatını kaybetti 
     GÜVEN ÖZALP Brüksel 

     Yüzde yüz riskten arınmış bir operasyon olmaz’ mantığıyla Makedonya’da Arnavut gerillaların ellerindeki silahları toplama kararını onaylayan NATO dün Esas Hasat Operasyonu’na bir ölümle start verdi. 
     Psikolojik açıdan son derece gergin, siyasi açıdan da belirsizliklerle dolu bir ortamda operasyona başlayan NATO oldukça zorlu bir hasat’geçirecek. Operasyonun bir NATO askerinin kaybıyla ve Makedon hükümetiyle toplanacak silah sayısı konusunda anlaşmaya varılmadan başlamış olması ittifak’ın evdeki hesasplarının çarşıya uymadığının bir göstergesi olarak algılanıyor. 
     
     Makedonlar tepkili 
     UÇK’nın elindeki silahların teslim alınmaya başlamasına saatler kala bir İngiliz askerinin öldürülmesi ülkedeki NATO karştı havanın ne kadar yoğun olduğunu ortaya koydu. 
     Olayın görevli olarak arabasıyla başkent Üsküp’te seyreden İngiliz askere yol kenarında toplanan bir grup gencin beton parçaları fırlatması sonucu gerçekleştiği bildirildi. 
     Olay sonrasında ciddi şekilde yaralanan asker kurtarılamadı. NATO olayı yüz kızartıcı’ olarak tanımlarken soruşturma başlatıldığını duyurdu. 
     İngiliz askerin kaybını bir bakıma küçümseyen’ ittifak bu olayın operasyonun seyrinde herhangi bir değişiklik yaratmayacağını açıkladı. 
     Esas Hasat’ın başlamasıyla birlikte UÇK da ilk silah teslimlerini NATO’nun Kumanovo bölgesinde kurduğu toplama merkezlerinde gerçekleştirdi. NATO güçlerini ülkeye davet eden Makedon hükümetiyle anlaşmaya varılmaksızın operasyona başlanmasının kısa vadedeki siyasi sonuçlarının baş ağrıtıcı’ boyutlara ulaşmasından korkuluyor. 
     NATO, 31 Ağustos’a kadar UÇK’nın teslim etmeyi vaadettiği 3300 silahın üçte birini toplamak zorunda. 
     
     Sayı komik’ 
     UÇK’yla vardığı anlaşma sonucu toplayacağı silah sayısını 3300 olarak açıklayan NATO’ya Makedonya hükümetinden büyük tepki var. ittifak yetkilileri bu sayıyı inandırıcı olarak nitelendirip Yol zor ancak bunun tek bir alternatifi var, o da savaş’ açıklamasını yaparken Makedon yetkililer bu sayı için tek kelime kullandılar Komik. 
     NATO, Makedon yetkililere anlaşmaya yönelik kapımız açık’ mesajı verse de operasyona başladıktan sonra bu sayı üzerinde oynama yapılması olasılığı neredeyse sıfıra yakın. 
     Ancak bu yaklaşımın UÇK yanlısı NATO’ imajı yaratılarak ittifak’ın hedef haline getirilmesi ve operasyon sonrası siyasi süreç üzerindeki etkisi konusunda soru işaretleri giderilmiş değil. NATO’nun toplayacağı silahlar tanktan, mayına kadar oldukça geniş bir yelpaze oluşturuyor. 
     



 DÜNYA 












</TEXT>
</DOC>
