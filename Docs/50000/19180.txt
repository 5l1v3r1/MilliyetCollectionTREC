<DOC>
<DOCNO> 19180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/son/soneko16.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorunlu Tasarruf kesintileri 7 katrilyon 844 trilyon lirayı buldu 
</HEADLINE>
<TEXT>

     Çalışanların Tasarruflarını Teşvik Hesabı'nda, 31 Mart 2001 itibariyle, kümülatif olarak 7 katrilyon 844.8 trilyon lira biriktiği bildirildi. 
     Hazine Müsteşarlığı'ndan yapılan yazılı açıklamaya göre, kamuoyunda Zorunlu Tasarruf Hesabı olarak bilinen hesaba giren paranın 1 katrilyon 677.2 trilyon lirasını anapara, 6 katrilyon 167.6 trilyon lirasını da nema geliri oluşturdu. 
     Söz konusu tarih itibariyle hesaptan, 1 katrilyon 851.3 trilyon lira anapara, şahıs kesintisi ve nema olarak hak sahiplerine ödenirken, 8.4 trilyon lira ilgili kurumlara iade edildi. Hesaptan, 16.8 trilyon lira da yatırım harcamaları ve komisyon olarak Ziraat Bankası'na ödendi. 
     Hesapta kalan paranın 5 katrilyon 967.1 trilyon lirası, çeşitli tahvil ve devlet iç borçlanma senetleri alımı suretiyle nemalandırıldı. Hesabın 1.2 trilyon lirasının ise 3417 sayılı kanunun 7'inci maddesi uyarınca gecikme zammı ile tahsil edilerek, 1 Nisan 2001'de Ziraat Bankası Ankara Merkez Şube'deki Zorunlu Tasarruf Hesabı'na anapara girişi olarak aktarılacak meblağ ile Ziraat Bankası şubelerinin söz konusu hesap bakiyeleri olduğu belirtildi. 
     Açıklamaya göre, 3417 sayılı kanunun yürürlüğe girdiği 1 Nisan 1988'den Mart 2001 sonuna kadar olan kümülatif nema oranının yüzde 336.3'a ulaştığı kaydedildi. 
     
     







</TEXT>
</DOC>
