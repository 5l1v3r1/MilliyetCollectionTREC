<DOC>
<DOCNO> 48086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/son/sontur13.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tunceli'de Cumhuriyet Savcısı'nın otomobiline ateş açıldı 2 yaralı 
</HEADLINE>
<TEXT>

     Tunceli'nin Ovacık İlçesi Cumhuriyet Savcısı Fikret Sümbül'ün bulunduğu otomobile, teröristler tarafından ateş açıldı. Olayda 2 er yaralanırken, bölgede geniş çaplı operasyon başlatıldı. 
     Ovacık'tan Hozat'a gitmekte olan Cumhuriyet Savcısı Fikret Sümbül'ün bulunduğu otomobile, teröristler tarafından ateş açıldı. Sümbül'e eskortluk yapmakta olan jandarma ekiplerinin bu saldırıya karşılık vermesi üzerine çatışma çıktı. Çatışmada, henüz isimleri alınamayan 2 er yaralanırken, olay yerine gelen güvenlik güçleri, bölgede geniş çaplı operasyon başlattı. 
     Olayda yara almadan kurtulan Sümbül, Ovacık-Hozat Karayolu'nun 10. kilometresinde teröristlerin, bulunduğu otomobile saat 15.15 sıralarında dağlık bir bölgeden ateş açtıklarını söyledi. 
     Sümbül, olay yerine gelen güvenlik güçlerinin müdahalesiyle teröristlerin ateşi kestiğini belirterek, kendisinin saldırının yapıldığı bölgeden güvenlik güçlerinin müdahalesiyle kurtulduğunu kaydetti. 
     






</TEXT>
</DOC>
