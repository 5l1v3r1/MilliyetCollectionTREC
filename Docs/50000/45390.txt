<DOC>
<DOCNO> 45390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/yasam/yas02.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Saipem geçerken el atacak 
</HEADLINE>
<TEXT>

Mavi Akım'daki işini bitirdikten sonra İtalya'ya geri dönecek olan Saipem, İstanbul’dan geçerken Boğaz'daki iki batık gemiyi çıkaracak 
     MUSTAFA BAKACAK İstanbul 

     Denizcilik Müsteşarlığı, İstanbul Boğazı'nda tehlike oluşturan iki batık geminin çıkarılması için, Mavi Akım Projesi'nin Karadeniz geçişini sağlayan Saipem 7000'den yardım istedi. 
     Beşiktaş açıklarında batan kuru yük gemisi 'Mehmet Mete' ile Üsküdar açıklarında batan 'Kemal Kefeli' adlı kum kosteri, transit geçişlerde zor anlar yaşanmasına neden oluyor. Biri 17 diğeri 19 metre derinlikte bulunan batıklar özellikle dolu tankerlerin geçişinde büyük tehliye yaratıyor. 
     Saipem 7000'in sahibi olan firmaya başvuran yetkililer, boru döşeme işlemini tamamladıktan sonra tekrar Boğaz'dan geçişi sırasında bu iki batığı çıkarmasını istediklerini söylediler. Yetkililer, bir batığın çıkarılma maliyetinin en az 1 milyon dolar olduğunu da sözlerine eklediler. 
     



 YAŞAM 















</TEXT>
</DOC>
