<DOC>
<DOCNO> 47432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/guncel/gun02.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'deki kamikaze saldırıları aylar önce Türkçe ders kitaplarına girmiş 
</HEADLINE>
<TEXT>
İlginç tesadüf 
Sekizinci sınıfta okutulan Türkçe kitabındaki kamikaze saldırısı karikatürünün altında 'Kaza geliyorum demiş' esprisi yer alıyor... Aynı ders kitabında yer alan haritada ise tüm ülkelerin isimleri tek tek yazılırken sınırları çizilen İsrail'in adına gerek görülmemiş... 
     LÜTFÜ KARAKAŞ DHA 

     Milli Eğitim Bakanlığı Talim Terbiye Kurulu'nun ilköğretim 8. sınıflarda okutulmasına karar verdiği Abdullah Gümüş'ün Türkçe kitabında yer alan kamikaze çizimi öğrencileri şaşırttı. Açıköğretim Endüstri Meslek Lisesi Metal Bölümü 1. sınıf öğrencisi olan 17 yaşındaki Ahmet Gökalp Morto, Şükrüpaşa İlköğretim Okulu 8. sınıfa giden kız kardeşi Ayşe'nin kitabını karıştırırken, paragraflarla atasözü ve özdeyişlerin açıklandığı 85. sayfada gördüğü karikatürün, ikiz kulelere yapılan saldırıyı hatırlattığını söyledi. 
     
     'Tamamen tesadüf' 
     Kitapta, "Kaza geliyorum demez" atasözünün "Kaza geliyorum demiş" başlığıyla verildiğini anlatan Morto, sözlerini şöyle sürdürdü "Daha sonra kitabın son sayfasında yer alan Türkiye haritası ve Türk dünyası haritasında İsrail'in devlet sınırları çizilmiş, ama çevredeki tüm ülkelerin isimleri yazıldığı halde İsrail'in adı yazılmamış. Kitap saldırıdan aylar önce basıma verilmiş ve 5 yıl süreyle okutulması için Talim ve Terbiye Kurulu karar almış." 
     Kitabı yayımlayan Altın Kitaplar'ın sorumlusu Erdem Heper ise, "Bu çizim ve İsrail'in adının yazılmaması tamamen tesadüftür" diye konuştu. 
     



 GÜNCEL 














</TEXT>
</DOC>
