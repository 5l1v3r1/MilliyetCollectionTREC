<DOC>
<DOCNO> 11617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/spor/spo04.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldızlar şaşkın 
</HEADLINE>
<TEXT>

Trabzonspor'da Beşiktaş maçının kadrosundan çıkarılan Oktay ve Sergen buna anlam veremediler 
     TRABZONSPOR'da hedef isimler haline gelen Oktay ve Sergen, kendilerini savundular. Oktay, "Eğer bilerek oynamadığım düşünülüyorsa, bir dakika bile burada tutulmamam gerek. Sağlam olduğum halde, sakatım rolü yapacak karakterde değilim. Harakiri yapacak bir insan mıyım " diye dert yandı. 
     SERGEN ise, sakat olmadığını, Riva kampına götürülmeyişine anlam veremediğini söyledi. Yıldız futbolcu, "Hocam düşüş içinde olduğum için dinlendirdiğimi söyledi. Ama kendimi çok iyi hissediyorum. Gençlerbirliği maçında iyiydim. Bir hafta içinde mi her şey değişti Para almadan bile oynarım" diye konuştu. 
     
     Brugge ısrarlı 
     TRABZONSPOR, Beşiktaş maçının hazırlıklarını dün Riva tesislerinde sürdürdü. Teknik Direktör Sadi Tekelioğlu, sahaya mutlak üç puan parolasıyal çıkacaklarını belirtip, "Ya istiklal, ya ölüm" dedi. Öte yandan Brugge takımının yöneticileri, Norveçli golcü için yeniden masaya oturmak istediler. Başkan Özkan Sümer'in bugün Belçika'ya gidip, Brugge yetkilileriyle masaya oturacağı bildirildi. 
     


 SPOR 


























</TEXT>
</DOC>
