<DOC>
<DOCNO> 12722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/son/soneko05.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdemir ile Koç Topluluğu'nun dış ticaret şirketi Ram e-pazaryeri kuracak 
</HEADLINE>
<TEXT>

     Ereğli Demir ve Çelik Fabrikaları A.Ş. ile Koç Topluluğu'nun dış ticaret şirketi Ram arasında, Türkiye ve dış pazarlarda online hizmetler sunmak üzere bir elektronik demir çelik pazaryeri kurulmasına ve işletilmesine yönelik olanakları değerlendirmek ve geliştirmek üzere bir niyet mektubu imzalandı. 
     Erdemir'den Borsa'ya gönderilen açıklamada, bir iş planı hazırlanarak, yılın ikinci yarısında oluşturulması düşünülen ortak şirketle ilgili çalışmaları yürütmek üzere müşterek bir proje ekibinin görevlendirildiği bildirildi. 
     Erdemir'in açıklamasında, ''Şirketimizle Ram Dış Ticaret A.Ş.'nin bilgi ve birikimlerini birleştirmeleri ile bu alanda oluşturacakları sinerjinin, yalnız demir çelik sektörüne değil, aynı zamanda Türkiye ekonomisine de güç katması hedeflenmiştir'' denildi. 




</TEXT>
</DOC>
