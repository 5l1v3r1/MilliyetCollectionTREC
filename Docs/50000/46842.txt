<DOC>
<DOCNO> 46842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/son/soneko02.html </URL>
<DATE> 2001/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, 16-17 Ekim'de ihale ve halka arz yapacak... 
</HEADLINE>
<TEXT>

     Hazine bu hafta 1 yıl vadeli döviz cinsinden iskontolu tahvil ve halka arz yapacak Hazine, 16 Ekim Salı günü 364 gün 1 yıl vadeli döviz cinsinden iskontolu devlet tahvili ihalesi düzenleyecek 17 Ekim Çarşamba günü de halka arz yolu ile 182 gün 6 ay vadeli hazine bonosu satılacak. 
     16 Ekim'de satışa sunulacak olan 364 gün vadeli döviz cinsinden 
     iskontolu devlet tahvillerinin ihraç tarihi 17 Ekim Çarşamba, geri ödeme tarihi de 16 Ekim 2002 olarak belirlendi. Söz konusu ihalede katılımcılar tarafından 10 bin ABD Doları nominal değerli tahvil için fiyat teklifinde bulunulacak ve ihalede ''tek fiyat ihale yöntemi'' uygulanacak. Hazine en son 9 Ekim tarihinde düzenlediği 91 gün vadeli bono ihalesinde toplam 683.4 trilyon liralık teklif gelirken, ihalede nominal 400.8 trilyon liralık satış gerçekleşmişti. İhaledeki net satış miktarı da 340.3 trilyon lira olmuştu. Bileşik faiz yüzde 92.49, basit faiz ise yüzde 71.15 olarak belirlenmişti. 
     
     Halka arz.. 
     Ayrıca, 17 Ekim'de halka arz yoluyla satışa sunulacak olan 182 gün vadeli bonoların ihraç tarihi aynı gün geri ödeme tarihi ise 17 Nisan 2002 olarak tespit edildi. 
     Senetlerin dönem faizi yüzde 37, yıllık basit faizi yüzde 74 ve yıllık bileşik faizi ise yüzde 87.69 olarak öngörüldü. 
     Satış fiyatı her 100 bin nominal değerli senetler için 72 bin 993 lira olacak. Senetler en düşük 50 milyon lira ve katları şeklinde ihraç edilecek. 
     Satışa aracılık edecek banka ve aracı kurumlar 15 Ekim Pazartesi günü saat 16.30'dan sonra kamuoyuna duyurulacak. Yatırımcılar, Hazine Bonolarını açıklanacak olan banka ve aracı kurumlar ile Merkez Bankası şubelerinden alabilecekler. Söz konusu bonolar banka ve aracı kurumlardan açıklanan faiz oranından satın alınacaklar, yatırımcılar tarafından ayrıca bir komisyon ödenmeyecek. 
     






</TEXT>
</DOC>
