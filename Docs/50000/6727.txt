<DOC>
<DOCNO> 6727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/son/sonspo07.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray destek istedi 
</HEADLINE>
<TEXT>

     Galatasaray Asbaşkanı ve Basın Sözcüsü Ali Dürüst, 14 Şubat Çarşamba günü İspanyol Deportivo La Coruna ile yapacakları Avrupa Şampiyonlar Ligi grup maçı öncesinde destek çağrısında bulundu. 
     Türkiye'de ligin iki gün için durduğunu ifade eden Dürüst, ''Artık önümüzde çok önemli bir Avrupa Kupası maçı var. Hedefimiz bir ilki gerçekleştirip çeyrek finale kalmak. Bunun için de tüm Türkiye'nin desteğine ihtiyacımız var'' dedi. Ali Dürüst, İspanyol ekibinin çok güçlü bir takım oluduğunu da kaydederek, ''İspanya Ligi, dünyanın en önemli liglerinden birisi. Deportivo La Coruna da buranın en güçlü takımlarından. Bunun için çok dikkatli olmalıyız. Alacağımız bir galibiyitin bize grupta sağlayacağı avantajın bilincindeyiz'' diye konuştu. Dürüst, son olarak taraftarları maça davet ederek, takımlarını 90 dakika boyunca desteklemelerini istedi. 



</TEXT>
</DOC>
