<DOC>
<DOCNO> 28346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/ekonomi/eko06.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Altı milyar dolarlık paket 
</HEADLINE>
<TEXT>

     HAKAN ŞANLITÜRK, ÖNDER YILMAZ, ELÇİN ERGÜN Ankara 

     Hükümet, iç kaynakları harekete geçiriyor. Hazine arazilerini satmayı planlayan hükümet, satıştan 6 milyar dolar gelir bekliyor. 
     Bakanlar Kurulu toplantısında Hazine arazilerinin satışını öngeren tasarının eylülde Meclis’e sevkedilmesi benimsendi. Buna göre Ümraniye, Sultanbeyli gibi kaçak yapılaşmanın olduğu yerlerdeki tapusuz Hazine arazileri, sahiplerine satılacak. Tarıma elverişli olmayan araziler tescilleri yapılıp satışa elverişli hale getirilecek. Orman niteliğini kaybetmiş ve işgal edilmiş alanlar la kentlerdeki Hazine arazileri de satılacak. İşgal edilen orman arazilerinin işgal edene satılması öngörülüyor. Parça satış olarak değer tespiti yapıldıktan sonra ihale yapılacak. 
     Başbakan Ecevit toplantı sonunda yaptığı açıklamada arazilerin satışının özel bir uygulamayla yapılacağını belirterek, "Hazine arazilerinin satışına ilişkin sistem çok yavaş işlemekte ve kuşkulu uygulamalara da açık olmak üzere sakıncaları bulunmaktadır. Bu nedenle Hazine arazileri için bir satış sistemi geliştirilmiş ve bir yasa tasarısı hazırlanmıştır" dedi. 
     
     Komisyon kuruldu 
     Ecevit, Hazine arazilerinin büyük ölçüde işgal altında olduğunu ifade ederek, "Hazine arazilerinin değerlendirilebilmesi halinde, hem ivedi kaynak gereksinimi karşılanmış olacak, hem bu yasadışı durum sona erdirilecek. Böylece Hazine taşınmazlarının değerlendirilmesinden çok yönlü yarar sağlanacak" dedi. 
     Ecevit, bu konudaki tasarı için Başbakan Yardımcısı Hüsamettin Özkan, Devlet Bakanı Şuayip Üşenmez, Maliye Bakanı Sümer Oral, Bayındırlık ve İskan Bakanı Koray Aydın, Orman Bakanı Nami Çağan’dan oluşan bir komisyon kurulduğunu söyledi. 
     



 EKONOMİ 






























</TEXT>
</DOC>
