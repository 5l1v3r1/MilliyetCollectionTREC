<DOC>
<DOCNO> 14926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/yazar/cankat.html </URL>
<DATE> 2001/04/06/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Molla Kadriş, Coelho’ya karşı 
</HEADLINE>
<TEXT>

     Zengin olduğu kadar gizemli bir kadın, Bescos köyünün tek oteline yerleşir. Fakir halka bir önerisi vardır adını vereceği bir köylüyü ortadan kaldırırlarsa, getirdiği altın külçelerini köylülere dağıtacaktır. İnsanlar önce bu ahlaksız teklife isyan ederse de, ağır ağır "niye olmasın " diyenlerin sesi duyulmaya başlar... 
     Kadriş anacığım, nasıl becerdiyse Paulo Coelho’nun son kitabının Fransızcasını bulup okumuş. Brezilyalı yazarın son kitabının Fransızca’da adı "Le D mon et Mademoiselle Prym", yani "Şeytan ve Matmazel Prym". Bizde henüz yayımlanmadı, galiba. 
     Ben bu kitabı daha önce okudum 
     Olur mu anacığım, kitap daha yeni çıktı. 
     O zaman Coelho bu kitabı bir yerden apartmış 
     24 saat başımın etini yedi. Ve aradığını, her zaman olduğu gibi, gecenin bir yarısında hatırlayıp telefona sarıldı 
     Berrin, tamam buldum Dürrenmatt’ın böyle bir piyesi olacak... 
     Neyse ki internet var. Torunlarından birini esir aldı... ve maalesef haklı çıktı. Maalesef diyorum, çünkü Kadriş Hanım’ın, "Coelho’nun kitabının konusunu Dürrenmatt’ın bir piyesinden aparttığını nasıl keşfettiğini" bizim apartmanın ve kendi oturduğu apartmanın sakinlerine, dost ve tanıdıklara tek tek anlatmam gerekti. Yolda çevirdiklerine 
     Berrin daha iyi anlatır... dedi mi kurtuluş yok. Düğmeye basılmış gibi başlıyorum anlatmaya. 
     Ama artık gına geldi, köşemde yazmaya, yani ilanen tebliğe karar verdim. 
     Şaka bir yana, Dürrenmatt’ın Bir Ziyaret adlı komedisinde, İsviçre’nin Güllen kasabasına Claire Zahanassian adlı Amerikalı bir milyarder kadın gelir. Kadın, 50 yıl önceki aşkı Ill’den intikam almaya gelmiştir. Ill, o zaman 17’sinde fakir bir kız olan Claire’i hamile bırakmış, sonra köyün zengin bir kızıyla evlenmiştir. Savaşta fakir düşmüş halk, Zahanassian’dan doğduğu köyü kalkındırmasını beklemektedir. Ama kadının bir şartı vardır önce İll’i ortadan kaldırın... 
     Garibim Coelho, İstanbul’da ne bilsin bir Molla Kadriş’e hesap vereceğini 
     
ARİF OLANLARA      29 mart tarihli Nouvel Observateur’de İspanya Başbakanı Jose Maria Aznar’la yapılan röportajdan 
     N.Obs. Yeniden seçilmenizin üzerinden bir yıl geçmeden, mirasınız için mücadele başladı. "Bu benim son başbakanlığım, bir daha aday olmayacağım" diye açıklama yaptığınız için şimdi pişman mısınız 
     J. M. Aznar Hayır. Teslim aldığından daha iyi halde bir İspanya bırakan bir başbakan olmak istiyorum, şahs ihtirasının yönlendirdiği biri değil. 
     N.Obs. Yani kararınız kesin 
     J. M. Aznar Üç yıl sonra bir iş bulmam gerekecektir. Ama hayatım, iktidarı bıraktığım gün sona ermeyecek elbette. 
     
Gökçek’ten geleceğe yatırım mezarlıklar      Ankara Büyükşehir Belediyesi’nin bedava dağıttığı Haber Ankara adlı gazetede yer alan bir haber Kent Bilgi Sistemi Projesi hayata geçirildi. Hayır ola Hele durun bakalım 
     Bu projeyle mezarlıklara Kiosk Dokunmatik Sistemleri yerleştiriliyor. Ankaralılar, aldıkları mezar yerleri, ya da kabristanda yatan yakınları hakkında bilgi alabilecek, mezarlıklara yerleştirilecek dokunmatik ekranlar sayesinde de mezar yerlerini kolayca bulabileceklermiş. 
     Cebeci Asr Mezarlığı’na 4, Karşıyaka’ya 20, Sincan Cimşit Mezarlığı’na da bir tane Kiosk Kulübesi yerleştirilecek. Yani "Mezarınızı bulmak için, bir dokunuşunuz k fidir " 
     Peki, Melih Gökçek’in gazetesi bu haberi hangi başlıkla vermiş olabilir, bir düşünün bakalım. "Büyükşehir’den geleceğe yatırım Yeni mezarlıklar " 
     Demek gericilerin geleceğe yatırımı da mezarlık şeklinde oluyor 
     
     





Neyin krizi 


Felaketin gelişi 


Derviş'in programı 


Molla Kadriş, Coelho’ya karşı 


Kemal Derviş sabır istiyor ama... 


3 ayak 2 model 


Kabahat kimin 


Baba Bush ne diyor 


Tek kollu ekonomist aranıyor’ 


Sokak neden ayakta 


Küreselleşme maçı ve yazarkasa... 


Bush'un mesajı 


Vergisiz olmaz 


Atla gel, Kemal bekliyor 


</TEXT>
</DOC>
