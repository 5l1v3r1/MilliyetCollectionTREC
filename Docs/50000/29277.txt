<DOC>
<DOCNO> 29277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/son/sondun14.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Miloşeviç'in USSM'ye teslimi askıya alındı 
</HEADLINE>
<TEXT>

     Yugoslavya Anayasa Mahkemesi, Uluslararası Savaş suçları Mahkemesi USSM ile işbirliğini öngören hükümet kararnamesinin yürürlüğünü durdurdu. 
     4 yargıç, kanun hükmündeki kararnamenin askıya alınması yolunda oy kullandı. Beşinci yargıç Milutin Srdiç ise, görev süresinin sona erdiğini bildirerek, görüşmelere ve oylamaya katılmadı. Anayasa Mahkemesi'nin bu kararıyla, eski lider Slobodan Miloşeviç'in USSM'ye teslim edilmesine ilişkin süreç de, hükümet kararnamesinin anayasaya uygunluğuna dair karar çıkıncaya dek askıya alınmış oldu. Bu kararın, 12 Temmuz'dan önce çıkması olası görünmüyor. Miloşeviç'in avukatlarından biri, Anayasa Mahkemesi'nin kararının açıklanmasından sonra, ''Adalet tecelli etti. Adalet, şiddet karşısında kazandı...'' diyerek sevincini dile getirdi. Hükümet, Miloşeviç'i USSM'ye teslim edebilmek için 23 Haziran'da kanun hükmünde kararname yayınlayınca, Miloşeviç'in avukatları kararnamenin anayasaya uygun olmadığını öne sürerek dava açmışl ardı. 







</TEXT>
</DOC>
