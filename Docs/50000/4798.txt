<DOC>
<DOCNO> 4798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/son/sondun01.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolombiya'da uçak kaçırıldı 
</HEADLINE>
<TEXT>

     Kolombiya'da, yerel Satena şirketine ait ve içinde 26 kişi bulunan bir uçağın kaçırıldığı bildirildi. 
     Satena şirketinden yapılan açıklamada, uçağın Kolombiya Devrimci Silahlı Güçleri FARC tarafından kontrol edilen askerden arındırılmış bölgedeki San Vicente del Caguan'da silahlı bir kişi tarafından kaçırıldığı belirtildi. 
     Açıklamada, uçağın başkent Bogota'dan geldiği ve San Vicente del Caguan'a indiği, buradan da ülkenin güneybatısındaki Neiva kentine gitmeye hazırlanırken kaçırıldığı kaydedildi. Bu arada resmi kaynaklar, hava korsanının isteğiyle yönünü tekrar Bogota'ya çeviren uçağın başkentteki Catan askeri havaalanına indiğini bildirdiler. Yetkililer, korsanın havaalanından güvenlik güçlerinin çekilmesini, uçağın bulunduğu alana Kızılhaç görevlileri, bir arabulucu ve basın mensuplarının gelmesini istediğini belirtti. 




</TEXT>
</DOC>
