<DOC>
<DOCNO> 8688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/yazar/akyol.html </URL>
<DATE> 2001/02/24/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kriz yönetimi 
</HEADLINE>
<TEXT>

     HÜSNÜ Doğan, hem 24 Ocak programının hem 1984 - 89 reformlarının beyin takımından saygın bir isimdir. "Kriz yönetimi" konusunda son derecede birikimlidir. Hakkında tek kuruş yolsuzluk iddiası olmamıştır. 
     Dün görüştüğümde şunları söyledi 
     - Evet, ekonomik dengeler pamuk ipliğine bağlıydı. O yüzden anlamsız bir kavgayla altüst oldu. Ama ekonominin pamuk ipliğine bağlı olması da, bu kavganın patlaması da 'kötü yönetim' örnekleridir. 
     Ne demek kötü yönetim 
     - İstikrar programı mutlaka, ekonomiyi çok iyi bilen, tek bir elden yönetilmeliydi. Halbuki, kamu bankaları örneğinde görüldüğü gibi, koalisyon partilerine bölüştürülmüştür. Koordinasyonu sağlayacak bürokratik ve politik bir 'son söz'ü söyleyecek makam yoktur. 
     
     24 OCAK içerik bakımından farklıydı ama böyle son derece karmaşık ve riskli bir operasyondu. Siyasi otorite, hükümetine hakim olan Başbakan Demirel'di, tek teknik otorite Müsteşar Özal'dı. 
     Doğan devam ediyor 
     - 24 Ocak'ta koordinasyonu tam yapabilmek için iki tane de kurul oluşturulmuştu Para Kredi Kurulu para ve kredi hareketlerini, Koordinasyon Kurulu ise devletin bütün ekonomik işlemlerini izliyordu... 
     Doğan bugünkü yönetimi "Bremen mızıkacıları gibi" diye niteliyor. Bunun bir sebebi, koalisyon gereği, yetkilerin ve kuruluşların ayrı ellerce paylaşılmış olması. 
     "Kötü yönetim"in ikinci ayağı şu Hükümet olağan kuruluş biçimiyle aynen devam etmiş, 'istikrar programı' için özel bir iç örgütlenme yapmamıştır 24 Ocak'taki gibi tek elden teknik yönetim ve koordinasyon amaçlı kurullar oluşturmamıştır. 
     Belli ki, hükümet, kriz yönetimi konusunda 'acemi' davranmıştır Türkiye'nin en büyük borç ödemesini yapacağı fevkalade kritik 21 Şubat günü Çankaya ile kavgayı sürdürmek 'tecrübeli' bir davranış mıydı 
     
     PEKİ, ne yapmalı Doğan diyor ki 
     - Bu ekiple bu iş kesinlikle yürümez. Bu hükümetle bu iş yürür mü Ondan da çok şüpheliyim. 
     O halde 
     - Derhal ekonomiden sorumlu ve tam yetkili bir başbakan yardımcısı atanmalı ekonomiyi iyi bilen, piyasalara güven veren bir isim... Bütün ekonomik faaliyetler ona bağlanmalı, artık 'parti bölüşümü' terk edilmelidir. 
     Bu hükümetin "kriz yönetimi"ni başaramadığı belli. Bundan sonra başaracağı da çok şüpheli... 
     Daha derinden bakarsak, meselenin temelinde siyasetin parçalanmışlığı ve bu yüzden siyasi kan değişiminin tıkanmış olduğu gerçeği vardır. 
     Bu hükümet istifa etsin .. İyi ama, yeni koalisyonda da ekonomik yetkiler paylaşılmayacak mı .. Hem denemediğimiz koalisyon kaldı mı 
     Seçime gidelim İyi de, sandıktan yine koalisyon çıkmayacak mı 
     Ekonomik krizden çıkmaya çabalarken, artık, darbelerin eseri olan yılların siyasi zaafiyetinden kurtulmak için "yöneten demokrasi"ye geçmenin yollarını aramalıyız artık. 
     
     





Kriz yönetimi 


Krizin yararı 


O yine sıyırır 


Programın maliye ayağı 


Kadınla erkek eşittir ama biri daha eşittir 


Dikkat Türkiye bıçak sırtında 


Çığ 


Hep değişiyor, aksi yok 


Alman üniversitesi ve şaşkın Ankara 


Yeni kadro yeni umuttur 


Türkiye devre dışında değil 


Herkes paranın peşinde... 


Ekonomik kriz kelle alacak 


"Fil Hamdi"den "Komser Şekspir"e... 


Bir zamanlar Ecevit... 


Şakşak nerede 


Yılmaz'ın gülmesi için kriz gerekmiş 


Biraz döviz, biraz TL sinirleri gevşetir 


Nobel kalmadı, Darwin verelim 


</TEXT>
</DOC>
