<DOC>
<DOCNO> 12826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/spor/spo02.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener tesise doymuyor 
</HEADLINE>
<TEXT>

Sarı-Lacivertli kulüp Fikirtepe’yi de yeniden inşaa edip alt yapının hizmetine sunacak, gençlere sun çim saha ile modern kamp merkezi sağlayacak 
     YUSUF KOBAL 

     TESİSLEŞME konusunda son iki yılda büyük adımlar atan Fenerbahçe yönetimi hız kesmek bilmiyor. Sarı - Lacivertliler, şimdi de Fikirtepe tesislerini yeniden inşaa edip alt yapının hizmetine sunmaya hazırlanıyor. Fenerbahçe, bu girişimi sırasında Futbol Federasyonu’nun kulüplerin alt yapısına sağladığı maddi destekten de yararlanacak. 
     DEREAĞZI’NDAKİ bütün saha ve kamp tesisleri ile salonları alt yapının emrine veren Sarı - Lacivertli yönetim, yıllardır Fikirtepe’deki toprak zeminde çalışan gençlere de kollarını açtı. Bu tesislere modern bir kamp merkezi ile suni çim sahalar yapılacak. Fenerbahçe böylece alt yapısına verdiği önemle Avrupa’nın sayılı takımları arasına da girecek. 
     
Johnson rakipsiz      HÜSEYİN YAVUZ 

     FENERBAHÇE’DE bu sezon ligde sadece 18 maç oynamasına karşın Johnson’un istikrar rekoruna kimse yaklaşamıyor. Önceki hafta milli takımına gittiği için Antalyaspor maçında oynamayan Ganalı futbolcu, buna karşın maç başına 89.22’lik ortalamayla forma giymede birinciliği kimseye kaptırmadı. 
     SARI - Lacivertli takımda 23 maçta yer alan ve en fazla gol atan oyuncular arasına girmeyi başaran Serhat ise değerlendirmede 52.48 dakika ile sonunculuğa yerleşti. Fenerbahçe’nin başarılı file beçkisi Rüştü ise 87.83 dakika ile Johnson’un ardından ikinci sırada bulunuyor. 
     
Tahkim’e gidiyorlar      FENERBAHÇE, Rize deplasmanında kırmızı kart gören Abdullah’a verilen iki maçlık cezaya itiraz edecek. Sarı - Lacivertliler, Abdullah’a gelen cezayı ağır bulup Tahkim Kurulu’na yanlışı düzeltmesi için başvuruda bulunacak. 
     


 SPOR 






















</TEXT>
</DOC>
