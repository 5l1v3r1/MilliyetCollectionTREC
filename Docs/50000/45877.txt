<DOC>
<DOCNO> 45877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/spor/spo01.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
NOUMA YİNE ÇILGIN 
</HEADLINE>
<TEXT>

Milli marşı özledim. Çaldığı zaman, adeta milli sınav gibi konsantre oluyordum 
Ahmet Dursun’u çok sevdim. Parfümü, saçı, giyimi, ellerine krem sürüşü beni çekerdi 
Galatasaray’ın teklifini kabul etmedim. Çünkü Beşiktaş taraftarı beni öldürebilirdi 
     MEHMET DEMİRCAN 

     Beşiktaş taraftarı hala unutamadı Pascal Nouma’yı. Ama görülen o ki, Marsilya’da ziyaret ettiğimiz Fransız futbolcu da unutamamış Beşiktaş’ı ve Türkiye’yi. Aslında hiç değişmemiş. Antrenmanları yine önemsemiyor, agresif kişiliği yine yerli yerinde duruyor. Türkiye günlerini birlikte andık Nouma’yla, hataları, sevapları konuştuk. 
     
     - İlk olarak neler söyleyeceksin 
     - Beşiktaş taraftarlarını, Bayram’ı, Ahmet’i, Yasin’i, çok özledim. Bir de Türk Milli Marşı’nı unutamıyorum. O marşın çaldığı her maça milli sınav gibi konsantre oluyordum. Galiba bu yüzden de agresif oluyordum. 
     
     - Başka neleri unutamadın 
     - Atatürk Kupası’nı kazandığımız maçta Beşiktaş taraftarı, bana kariyerimdeki en mutlu günü yaşattı. Türk seyircisini o zaman çözdüm. Savaşan futbolcuya tapıyorlar. Ben de savaşmayı seviyordum, bu yüzden taraftarla bütün oldum. 
     
     - Yani ayrıldığına pişman mısın 
     - Hayır. Yeni ülke, yeni hayat, yeni kültür ve yeni futbol anlayışı tanımam nedeniyle Beşiktaş’ın yaşamımda büyük yeri oldu. 
     
     - Peki niye koptun 
     - Tek neden paraydı. Sıkıntılar yaşadık. Bir de Başkan Serdar Bilgili bana büyük haksızlıklar yaptı. 
     
     - Ne yaptı 
     - Sözleşme imzaladığımızda, 15 gol at, özel primi kap’ dedi. Sezon sonunda Başkan 18 gol attım, hani primim " dedim. "21 gol atmalıydın" yanıtını aldım. Avrupa Kupaları’nı hatırlattım, yine Hayır’ dedi. Ben de bunun üzerine, Sözünün adamı değilsin. Bu sana yakışmıyor" diye öfkemi belirttim. 
     
     - Başka bir şey var mı 
     - Elbette, üstelik daha acımasızca. Kartlar nedeniyle bana 300 bin dolar ceza verdi. Sanki, beni yok etmeye çalıştı. Bu cezayı kesmek için başvurulan federasyon bile, Bari 250 bine indirin’ demiş. Ama acımadı, kesti. 
     
     - Scala için ne diyorsun 
     - Oğul - baba gibiydik. Her attığım gol için ülkeme gidiş izni verirdi. Ben de deliler gibi gol attım. 
     
     - Peki telefon meselesi 
     - Bir değil, iki telefon attım Scala’nın kafasına. Cezalıydım. Son idmandan sonra takımı kampa aldı. Ben oynamayacağım için eve gitmek istedim. İzin vermedi. Önce sırtımdaki çantamı yere fırlattım. Sonra Türk hatlı telefonu, ona doğru attım, ıskaladım. Fransız hatlıyı yolladım, onu da ıskaladım. Aslında isabetli olmadığı için sevindim. Zaten baba - oğul arasında böyle şeyler olur. 
     
     - Ahmet Dursun ile çok dedikodunuz çıktı. 
     - Ahmet çok "güzel" bir erkek. Evet onu, çok sevdim. Çünkü kullandığı parfüm beni çok etkilerdi. Ellerine krem sürerdi, giyimi beni çekerdi, saç stiline bayılırdım. O’nunla gerçekten güzel bir "arkadaş" ilişkimiz vardı. Bazen basın önünde bilerek birbirimize yakınlaşırdık, yani rol yapardık. 
     
     - Galatasaray’ın teklifi doğru mu 
     - Menajerim istediklerini söyledi. Ama bunu kabul etseydim, herhalde bir Beşiktaş taraftarı beni öldürürdü. Türkiye’deki bu anlayışını çözdüm. 
     
     - Son mesajın 
     - Çok hata yaptım. Beşiktaş’a döndüğümde, bunları tekrarlamam. Yalnız bir kişiden özür dilemek istiyorum. O da yüzüne tükürdüğüm Gençlerbirliğili İsmail Güldüren. Umarım beni affeder... 
     
Kapılar kapandı      BEŞİKTAŞ Teknik Direktörü Daum takımın kapılarını dış dünyaya kapadı. Alman hoca, oyuncularına yaptığı konuşmada da "Şampiyon olmak istiyorsak, bundan sonra hep kazanmamız lazım. Kaybedersek çok şey değişir. Hedef mutlak üç puan" dedi. Daum, Samsunlu Mehmet Yılmaz ve Ertuğrul için de özel önlem alacak. Siyah-Beyazlı kafile bugün Ankara’ya gidecek. Beşiktaş’ta Tayfur, Samsun’da Baidoo cezaları nedeniyle forma giyemeyecek. 
     
Erteleme Çulcu’nun      ANKARA’DA yarın oynanacak Samsun-Beşiktaş erteleme maçını Mustafa Çulcu yönetecek. Federasyon, karşılaşmanın 11. dakikadaki pozisyonda, yani taç atışı ile başlaması için, Çulcu’ya talimat verdi. Mücadele 79 dakika sürecek. Diyarbakır-Gaziantep maçını da Selçuk Dereli yönetecek. 
     



 SPOR 
























</TEXT>
</DOC>
