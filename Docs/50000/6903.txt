<DOC>
<DOCNO> 6903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/son/sontur11.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP lideri, ekonomide altı ay sonra rahatlama vaadetti 
</HEADLINE>
<TEXT>

     MHP Genel Başkanı, Devlet Bakanı ve Başbakan Yardımcısı Devlet Bahçeli, ''Önümüzdeki altı ayı ekonomik programın ruhuna ve hedeflerine uygun bir şekilde geçtiğimiz takdirde, Türk ekonomisinin önü büyük ölçüde açılmış, halkımız da rahatlamış olacaktır'' dedi. 
     Bahçeli, partisinin TBMM Grup toplantısında yaptığı konuşmada, ekonominin uzun yıllardır ayakları üzerine sağlam basamadığını belirtti. Konjoktürel darbeler sonucunda kolayca sendeleyen, faiz ve borç sarmalı ile yolsuzluk ve yoksulluk kamburu olan Türk ekonomisinin, bu durumdan kurtularak istikrarlı büyüme şartlarına ve güven verici bir görünüme kavuşmasının kolay olmadığını anlatan Bahçeli, yapısal sağlığı bozuk olan bir ekonominin, spekülatif dalgalanmalar karşısında dayanmasının da zor olduğunu söyledi. 
     Hükümet'in zor şartlara rağmen bir yıldır yürüttüğü mücadelenin ekonominin yapısal bozukluklarını giderici, kendi ayakları üzerinde durabilmesini temine yönelik olduğunu ifade eden Bahçeli, siyasi istikrar ile ekonomik istikrar arasında var olan karşılıklı bağımlılık ilişkisinin sağlam bir temel üzerinde gelişmesi gerektiğini kaydetti. 




</TEXT>
</DOC>
