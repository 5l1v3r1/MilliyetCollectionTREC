<DOC>
<DOCNO> 15783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/son/sontur31.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da göstericiler Başbakanlık ek binasını taşladı 
</HEADLINE>
<TEXT>

     Başkent'teki esnaf yürüyüşünde çıkan olaylar devam ediyor. Kızılay'dan Ziya Gökalp Caddesi'ne doğru yürüyengöstericiler, cadde üzerindeki Başbakanlık ek binasını taşladılar. 
     Kızılay'daki göstericilere polis müdahalesinin ardından gruptakiler, iki kol halinde Ziya Gökalp Caddesi ve Sıhhıye yönüne doğru yürüyüşe geçtiler. 
     Ziya Gökalp Caddesi'nde yürüyen göstericiler, cadde üzerindeki Başbakanlık Ek Binası'nı taşladılar. Sıhhıye'ye doğru yürüyen göstericiler de Sıhhıye köprüsü altında toplanarak yolu trafiğe kapattılar. Bu göstericilerin Adliye Sarayı'nı taşladıkları görüldü. Ulus tarafındaki göstericiler ise Sayıştay binasını taşlayarak, camlarını kırdılar. 
     Kazım Karabekir Caddesi üzerinde gösterilerini sürdüren gruptakilerin bir kısmı da ASKİ Genel Müdürlüğü binasına doğru yöneldiler. Bu gruptakilerin, ASKİ binasını taşladıkları görüldü. Gösteriler sırasında, bazı kişilerin polise ve çevreye saldırırken, ''Ya Allah Bismillah, Allahu ekber'' şeklinde bağırdıkları duyuldu. 
     




</TEXT>
</DOC>
