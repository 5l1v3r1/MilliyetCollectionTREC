<DOC>
<DOCNO> 14066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/yazar/cankat.html </URL>
<DATE> 2001/04/01/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Turan Güneş 
</HEADLINE>
<TEXT>

     Profesör Hurşit Güneş’e takıldım geçen gün. Haydi bugün de rahmetli babası Turan Güneş Hoca’dan söz edelim. 
     Nükteleri dilden dile dolaşan, pırıl pırıl zek sıyla göz kamaştıran bir aydındı rahmetli. Hukuk hocasıydı aslında Turan Bey. 1954’te siyasete girdi. DP, Hür. P, CHP... Derken 1974’te Ecevit’in Dışişleri Bakanı oldu Kıbrıs harek tı 1977’de de Başbakan Yardımcısı... Yani CHP’nin ileri gelenlerinden biri. Evren’in devlet başkanlığı döneminde 1981 82 yılları Turan Güneş Avrupa Birliği o zaman Ortak Pazar’dı galiba ile Türkiye ilişkisini sağlamaya çalışıyordu. 
     İşte o günlerde, yakından tanıdığı bir siyasetçimizi şöyle tarif ettiği söylenirdi 
     O, evine adam almış, basılınca yetişin tecavüze uğradım diyen kadınlara benzer... 
     Kimi kastetmiş mi, dediniz. Aa, siz de çok oluyorsunuz bazen 
     
VANLI GOGH      İçimden gelmedi, ama güldüm. Doğulu iki milletvekili, Picasso kaçakçılığıyla suçlanan Van Milletvekili Mustafa Bayram’dan bahsediyorlar. 
     Bizim Mustafa yöresine töresine çok bağlı adamdır... 
     Essah da, nereden aklına geldi 
     Duydum ki, alıp sattığı kaçak tabloların içinde hemşerisi olan bir ressamın da çalıntı eserleri varmış. Ama bizimki "Yok, hemşerimin çalınmış tablosunu alıp satmak bana yakışmaz" demiş, kabul etmemiş. 
     Yapma yahu, erkek adammış. Kimmiş hemşerisi ünlü ressam peki 
     Ben tanımıyorum, ama adı Van Gogh’-muş, öyle diyorlar 
     
Kurbağa ağaca çıkınca      Aysu Baceoğlu adlı manken kızımız televizyon dizilerine tenezzül etmez olmuş. Günde iki üç rol teklifi aldığını, ama artık "zoru başarmak istediğini" söylüyor. "Öpüşmem, yatağa girmem, sevişmem... Ben artık zor rollerde oynamak istiyorum. Mesela, Fatma Girik’in oynadığı bir Kurbağalar filmi vardı. İşte ben o tip roller istiyorum..." 
     Şerif Gören’in filmi, ama orda oynayan Hülya Koçyiğit’ti diye hatırlıyorum. 
     Önemli değil mi Doğrudur. Sen bildiğin gibi devam et .. 
     
Geçti borun pazarı      Türkiye burası, adamı mahcup ederler "Tükürdüğünü yalatırlar" diyeceğim, ama vaktiyle devletleştirmek hata mıydı, şimdi özelleştirilmesi doğru mu, bilemiyorum. 
     Daha önce de bor madenleriyle ilgili yazdım. Bir zamanlar "Türkiye’nin gelecekteki petrolü" denilen bor. Türkiye dünya bor üretiminin 68’ini karşılıyor rezervimiz 1,6 milyar ton... 
     Ama işletemiyoruz ve özelleştirmeye hazırlanıyoruz. 
     Ankara bor madenlerini yabancılara satmaya hazırlanıyor. Özelleştirmecilerin ilacı Mümtaz Soysal Hoca’yı aşabilirlerse tabii 
     Başbakan, önüne geldiğinde, özelleştirme kararının altına imzayı basacak. 
     Eskiden bu madenler özel sektöre aitti. 1978 yılında devletleşti. Kim devletleştirdi Bilmem, demeyin bana, nasıl unutursunuz. 
     Zamanın solcu başbakanı Bülent Ecevit değil miydi 
     
Lüks ürün deodoran      Cuma günü, Fikret Bila’nın, "Hükümet, lüks mallardaki KDV oranını artırmaya hazırlanıyor" diyen haberini okudum. Lüks sayıldığı için en yüksek oranda vergi alınan mallar listesi dikkatimi çekti örnek olarak veriyorum 
     Havyar 
     Elmas 
     Kürk 
     Yat 
     Bilardo malzemeleri ve... 
     Deodoran 
     Lüks sayıldığı için yüksek vergi alınan, vergi oranı daha da artırılacak olan deodoran. 
     Listeyi hazırlayanların ter kokusunu buradan duyar gibiyim Kimdi o, ter kokuyorlar dedi diye hakkında dava açılan 
     
     





Ata'dan mektup 


Askerin tutumu 


Turan Güneş 


İdeoloji, siyaset ve ölümün dili... 


Serpinti 


"Kafadan koptum be sibob" 


Düdük gibi... 


Hoş haberler 


Delikanlılara son çağrı 


Kıssadan hisse... 


Bakış açısı 


Dolar kurunda hayali bırakıp gerçeğe dönün 


Erciyes Palas’tan Hiltonsa’ya 


</TEXT>
</DOC>
