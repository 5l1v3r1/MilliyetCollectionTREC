<DOC>
<DOCNO> 1263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/ekonomi/eko03.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet 519 milyon dolardan vazgeçiyor 
</HEADLINE>
<TEXT>

Enerji devir bedellerine özelleştirmede olduğu gibi KDV istisnası gelecek 
     Maliye Bakanlığı ile Enerji ve Tabii Kaynaklar Bakanlığı arasında sorun yaratan enerji devir bedellerindeki katma değer vergisi sorunu, "enerjiye KDV istisnası" yoluyla çözülüyor. 
     Maliye Bakanlığı, Enerji ve Tabii Kaynaklar Bakanlığı'na bir yazı göndererek, enerji devir sözleşme bedellerinin de yüzde 17 KDV'ye tabi olduğunu hatırlatmıştı. Maliye bakanlığı'nın "Sözleşmenin imzalandığı gün, KDV'nin yatırılması gerekir" demesinden sonra başlayan KDV anlaşmazlığı bir dizi toplantıya neden oldu. 
     
     Ek önerge verilecek 
     Maliye Bakanlığı'nın "Mevcut kanunla KDV alınmak zorunda" diyerek son sözü söylemesinin ardından bu defa kanunda değişiklik konusu gündeme getirildi. Sonuçta enerji devir sözleşme bedellerinden KDV alınmaması için yasal düzenlemeye gidilmesi görüşü benimsendi. 
     Edinilen bilgiye göre, bireysel emekliliğin vergisel boyutunu düzenleyen vergi tasarısının TBMM'de görüşülmesi sırasında verilecek bir önerge ile enerji devir sözleşme bedellerine de özelleştirmede olduğu gibi KDV istisnası getirilecek. Böylece 3 milyar dolar gelir beklenen devir bedellerindeki 510 milyon dolarlık KDV gelirinden feragat edilmiş olacak. 
     
     Bireysel emeklilik 
     Bu arada, bireysel emekliliğe ilişkin vergi düzenlemelerinin TBMM Plan ve Bütçe Komisyonu'nda görüşülmesi sırasında bireysel emeklilik gelirlerine enflasyondan arındırma da gelecek. 
     Gelirler Genel Müdürlüğü'nün üzerinde çalıştığı değişiklik çerçevesinde yatırılan prim karşılığı alınan ikramiye ya da emeklilik hakkı kazanmadan sistemden çıkmak isteyenlere yapılan toplu ödeme için enflasyondan arındırma yöntemi uygulanacak. 
     
Keban'da enerji üretimi durduruldu      Elazığ yakınlarınaki Keban Barajı'nda su azlığı nedeniyle enerji üretimi durduruldu. 
     Yetkililer, iki yıldır süren aşırı kurakığın bölgede yer alan barajları olumsuz etkilediğini ve barj göllerindeki su seviyelerinde büyük miktarda azalma olduğunu belirtti. Keban Baraj Gölü'nde olması gereken su seviyesinin 842 olduğunu ancak, kuraklık nedeniyle barajdaki su seviyesinin şu anda 821'e düştüğünü anlatan yetkililer, gerekmedikçe barajda enerji üretimi yapmadıklarını söyledi. 
     Yetkililer, "Barajda eneri üretimini sadece diğer barajlarda arıza olunca yapıyoruz. Bu da günde 3 - 4 milyon kilovaatsaat civarında oluyor. Yoksa tam kapisteyle çalışsak su ancak bir hafta idare eder" dedi. 
     


 EKONOMİ 


















</TEXT>
</DOC>
