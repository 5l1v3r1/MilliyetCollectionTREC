<DOC>
<DOCNO> 30135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/son/sonspo05.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Romanya'da futbol takımı şampiyonluğu satıyor.. 
</HEADLINE>
<TEXT>

     Romanya'da bir süre önce 1. Futbol Ligi'ne çıkan Baia Mare kulübü, maddi sıkıntı nedeniyle şampiyonluğunu FCM Bacau takımına satmak üzere harekete geçti. 
     Romanya 1. Ligi'nin 92 yıllık geçmişinde ilk kez yaşanan olay, söz konusu kulüp ve Romanya Kulüpler Birliği tarafından da doğrulandı. Baia Mare Kulübü Başkanı Heinrich Schortst, ''Birinci Lig'de oynama hakkımızı, maddi sıkıntımızın dayanılmaz boyutlara ulaşması nedeniyle satmak zorunda kalıyoruz. Bacau, ligdeki yerimizi tüm maddi sorunlarımızı giderecek miktarda ödeme yaparak satın alacak'' açıklamasını yaptı. Romanya Kulüpler Birliği LPF Genel Sekreteri Valentin Alexandrude olaya, ''Konuyla ilgili dökümanları değerlendirmeye alacağız, uygunluğunu görüşeceğiz'' diyerek açıklık getirdi. Söz konusu gelişmeler doğrultusunda Baia Mare'nin şampiyonluğunu satın alacak olan FCM Bacau, 1. Lig'de yeni sezonun ilk maçını 4 Ağustos tarihinde Steau Bükreş takımı ile yapmayı umuyor. Baia Mare, geçen sezon 2. Futbol Ligi şampiyonu olarak 1. Lig'e çıkma hakkını elde ederken, FCM Bacau play-off'ta bu şansı kaybetmişti. 
     







</TEXT>
</DOC>
