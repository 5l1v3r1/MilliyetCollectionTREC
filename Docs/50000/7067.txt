<DOC>
<DOCNO> 7067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/son/sontur05.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de kreşin önüne bomba süsü verilmiş paket bırakıldı 
</HEADLINE>
<TEXT>

     İzmir’in Gaziemir İlçesinde, kreş ve çocuk evinin önüne bomba süsü verilmiş paket bırakıldı. 
     İhbar üzerine Gaziemir 64 sokak 2 numaralı binada bulunan "2000 Çocuk Evi" önüne giden ekipler, şüpheli bir karton kutu buldu. 
     Ekipler tarafından incelenen kutuda, bomba olmadığı, bu izlenimi yaratmak amacıyla saat ve kabloların konulduğu saptandı. Kutuda ayrıca, 1 litre süt ile "Merhaba yoldaş Elvira Asadova, yakında görüşeceğiz" yazılı bir not bulundu. 
     Olayla ilgili soruşturmayı yürüten Terörle Mücadele Şube Müdürlüğü yetkilileri, Elvira Asadova’nın kreş ve çocuk evinin sahibi olduğunu ve halen Azerbaycan’da bulunduğunu ifade ettiler. 
     Yetkililer, Asadova’nın eski ortakları ile anlaşmazlığı bulunduğu ve paketin muhtemelen bu kişiler tarafından "gözdağı" amacıyla bırakıldığını kaydettiler. 
     




</TEXT>
</DOC>
