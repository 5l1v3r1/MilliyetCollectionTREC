<DOC>
<DOCNO> 48664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/ekonomi/eko04a.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye, enflasyon muhasebesine newline karşı 
</HEADLINE>
<TEXT>

     HARUN GÜREK Ankara 

     İşadamlarının, reel sektörün yeniden canlandırılması çalışmaları kapsamında ön koşul olarak getirdiği enflasyon muhasebesi, program ve IMF engeliyle karşılaştı. Enflasyon muhasebesine geçilirse, 2002’de 700 trilyon lira dolayında gelir kaybı olacağı hesaplanıyor. IMF’nin reel sektörün desteklenmesi konusunda "İkame kaynak bulursanız, yaparsınız" dediği öğrenildi. 
     TOBB ve TÜSİAD yetkililerinin önceki gün yapılan son sektör kurulları toplantısında Hükümete ilettiği önlemler arasında yer alan enflasyon muhasebesine, Ekonomiden sorumlu Devlet Bakanı Kemal Derviş destek verdi. Maliye Bakanı Sümer Oral ise tavrını açıklamadı. 
     Maliye Bakanlığı’nda önceki akşam yapılan toplantıda, işadamlarının "olmazsa olmaz koşul" diye tekrar dile getirdiği enflasyon muhasebesi konusunda başlatılan teknik çalışma sürüyor. Edinilen bilgilere göre, Oral’la birlikte Maliye Bakanlığı bürokratları da enflasyon muhasebesine olumlu yaklaştı. Ancak bu sisteme geçilmesinin önünde teknik engeller bulunduğu belirtiliyor. 
     
     Kredi aksamayacak’ 
     Sümer Oral, 7.1 katrilyon liralık tasarruf ve gelir öngörülen önlem paketinin uzamasının, IMF’nin ekim ve kasım ayları için söz verdiği 6 milyar dolarlık kaynak girişinde gecikmeye neden olabileceğinin anımsatılması üzerine "Hiçbir aksama olmayacak" diye konuştu. 
     



 EKONOMİ 
























</TEXT>
</DOC>
