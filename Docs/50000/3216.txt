<DOC>
<DOCNO> 3216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/yazar/cankat.html </URL>
<DATE> 2001/01/21/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Sıra İsmet Abi’nin damadına geldi mi 
</HEADLINE>
<TEXT>

     Devlet Tiyatroları, şu sıralar fokur fokur kaynamıyorsa şaşarım. 
     Yıllardır sahnede kalan en uzun ömürlü oyun, bildiğiniz gibi eksiki, yenisi, olası, olamayası genel müdürler arasında oynanandır. 
     Kültür Bakanı İstemihan Talay’ın gözdesi Rahmi Dilligil makamdan neredeyse çatır çatır sökülerek uzaklaştırıldı. Dilligil daha önce, bir başkasının eserini benimdir diye oynatmakla suçlanmış, sorgulanmasına Bakan onay vermemişti. Bursa Tiyatrosu’ndaki yolsuzluk olayına karışmakla suçlanınca da, Bakan gene son dakikaya kadar, izinlidir şudur budur diye onu sakınmaya çalıştı, ama bu sefer gücü yetmedi. 
     O gitti gider de, şimdi yerine kimin getirileceği sorunu var. 
     Kenan Işık vardı Konya’ya, oraya, buraya, sonunda İstanbul’a derken, onu harcadılar. Bugün kırmızı mumlu mektupla çağırsalar gitmeyeceğinden eminim. 
     Yücel Erten nitelikli bir diğer tiyatrocuydu. Anadolu tiyatroları turunda harcanacağını anlayınca, o da emekliliğini istedi. 
     Eski Genel Müdür Bozkurt Kuruç, yeniden teklif edilse reddeder mi dersiniz Rüştü Asyalı’nın gönlünde yatan bir arslan yoktur, diyeniniz var mı Bir ara Cumhurbaşkanı Demirel’in sanat danışmanı, oyun yazarı Dinçer Sümer nerelerde, diye sordu biri. Uzun zamandır Genel Müdür Yardımcılığı yapan Tamer Levent’e ne dersiniz 
     Allah derim 
     Onun Bozkurt Kuruç’un ve Rahmi Dilligil’in yerini almayı denediği, ama beceremediği söylenir. 
     Özelliği nedir 
     Vallahi çok yıllardan beri sahnede rol aldığını veya oyun yönettiğini gören olmadı. Becerebileceği de şüphelidir. Ama sivil toplumcu yanı var, TOBAV Tiyatro Opera Bale Sanatçıları Vakfı Başkanı’dır. 
     Şanslı bir aday mı sence 
     Niye olmasın TRT 2’deki bitmez tükenmez Akşama Doğru programının sunucusu Seynan Levent’in kocası bu demektir ki İsmet Abi Sezgin’in damadıdır. Sahi unuttum, başlıca özelliği işte budur. 
     Bunlar Yekta Kara’yı da harcadılar. O nerelerde şimdi 
     Dokuz ayrı dava açtığını biliyorum. Hem ceza, hem tazminat davaları bir de göreve iade davası. 
     Kazanırsa, şenliğin dik l sı asıl o zaman başlayacak. 
     Bundan l tiyatro mu olur 
     
Köroğlu’nun sertleri      Yahu boşuna üzülüyormuşuz. RTÜK’ün ekran karartması, aslında bir aydınlatmaymış. 
     TRT’de düzenlenen bir panelde, iki aydınlıkçı partinin temsilcileri, omuz omuza vererek "ekran karartma" uygulamasını savundular. Ama MHP Grup Başkanvekili İsmail Köse, FP’li arkadaşından daha da ileriye giderek "karartmanın aydınlatma olduğu" gibi bir vecize de yumurtladı. 
     Mealen aktarıyorum sanmayın, sözlerini kelimesi kelimesine tekrarlıyorum 
     "O karartma dedikleri ve tenkit ettikleri uygulama, Türk milletinin gönlünde bir aydınlatmadır. Bazı arkadaşlarımız para cezası verilsin, ekran karartılmasın, diyorlar. Bu hiç önemli değil. Faydası da olmaz. Karartma cezası gereklidir. Önemli olan, o ekranın yüzüne karartma lekesinin vurulmasıdır. Artık arif olan anlar. Anlamazlarsa, yüzlerine bir kez daha karartma lekesi vurulacağını bilirler. Bilmeliler " 
     Bu fikre hararetle katılan Fazilet Partili de, TRT’nin eski genel müdürlerinden Prof. Dr. Nevzat Yalçıntaş’tı. 
     Köroğlum besler mertleri 
     Yumuşak ederler sertleri 
     diyen, koca ozanı hatırlattılar bana. 
     
Sen işin kolayına kaçabilir misin      Elime, hani kafelerin, kitapçıların kapısına, camına yapıştırılan resim sergisi afişleri vardır ya, öyle bir afiş geçti. Ressam İsmail Acar imzalı. Acar’ın CV’si veriliyor, açtığı sergilerden bahsediliyor, ama şu anda İstanbul’da bir sergisi mi var, bu afiş niye basılmış, anlaşılmıyor. 
     Benim söylemek istediğim de bu değil zaten. İsmail Acar, "Mutluluğun resmini çizmek" diye kocaman yazdığı afişinde "Çocukluk hatıralarım Orhan Kemal’in Sen mutluluğun resmini çizebilir misin Abidin ’ sözleriyle canlanıverdi" diyor. 
     Orhan Kemal de sormuş mudur aynı soruyu Abidin Dino’ya bilemem ama N zım sorar 
     "Sen mutluluğun resmini yapabilir misin Abidin işin kolayına kaçmadan..." 
     "Yeni Abidin" olmayı hayal eden genç ressam, sorunun sahibini tutturamamış. 
     
YAKIŞTI MI      Kanal D’de Okan Bayülgen’in Zaga’sını seyrettim, cuma akşamı. 
     Saksı gibi yan yana dizilen gençler, ünlü şarkıcıların son günlerde çok işitilen parçalarını söylüyorlar. 
     Bir örnek de Ayşegül Aldinç’ten verecekler. Başladılar yeni albümünden bir şarkıyı söylemeye 
     Ben kimselere yar olmam 
     Seni hep bekleyeceğim 
     Dedim ama artık iflah olmam 
     Sen diye öleceğim. 
     Espri neredeydi, seyretmediyseniz tahmin edemezsiniz Okan Bayülgen’de rastlamadığınız türden bir "şaka"ydı. 
     Son dizeyi "Herkese vereceğim" diye değiştirmişler. 
     Ayşegül böyle bir muameleye layık değil Okan da 
     
     





Bir Çin öyküsü... 


Beyaz memur... 


Sıra İsmet Abi’nin damadına geldi mi 


Hoyratlık, acı ve sevgi üzerine... 


Kramponlu Jön Türk 


Hepimizin romanı 


Kütüphane kültürü 


Bilimsel korku 


Gazeteci-yazar Deniz Alkaya Tibet’in başşehri Hakkari’den bildiriyor 


"İnsan gibi insan"... 


Çöpler köyünden salma... 


Thilda'nın adası 


Sünnetçinin saati 


Vakıfbank'ın gücü emeklilere yetti 


Orman ve Ağaçlar 


Dersaadet hamal bölükleri 


Mesut Bey yetim gibi mi dolaşsın ’ 


</TEXT>
</DOC>
