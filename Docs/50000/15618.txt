<DOC>
<DOCNO> 15618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/ekonomi/eko02.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Vade uzadı faiz düştü 
</HEADLINE>
<TEXT>

Vadeyi iki ay yükselterek altı aya çeken Hazine, faizi de yüzde 150’den yüzde 148’e indirdi 
     EKONOMİ SERVİSİ 

     Hazine nisanın ikinci ihalesinde bir önceki ihaleye göre vadeyi uzatırken borçlanma maliyetini düşürdü. Bankaların ilgisinin az olduğu gözlenen dünkü ihaleye vatandaşların talebi geçen haftaki ihalede olduğu gibi yüksek oldu. 
     Hazine’nin altı y vadeli olarak açtığı ihaleye toplam 1.3 katrilyon lira teklif geldi. Anapara ve faiz dahil 668.3 trilyon liralık satış yapan Hazine’nin net satışı ise 424.3 trilyon lira olarak gerçekleşti. Hazine ihaleden önce kamuya da 80 trilyon liralık net satış yaptı. Net 500 trilyon liralık satış yapmayı hedefleyen Hazine’nin ihaledeki toplam net satışı ise 504.3 trilyon oldu. 
     İhalede faiz ise bankacıların beklentisinin altında geldi. Yıllık bileşik faizleri yüzde 150 - 160 aralığında tahmin edilmesine karşın gerçekleşen bileşik faiz yüzde 148.06 oldu. Hazine’nin geçen hafta yaptığı ihalede yıllık bileşik faiz yüzde 150 olmuştu. 
     İhalede yıllık basit faiz yüzde 115 olarak geçerken vade sonuna kadar elinde tutanların getirisi yüzde 57.5 olarak hesaplandı. 
     
     Dolar 1.3 milyona çıktı 
     Yükseliş seyrini koruyan dolar, gün içinde 1 milyon 350 bin lirayı gördü. Dün şirketler ve büyük yatırımcıların dolar talebi yanında spekülatif alımların da sürdüğü gözlendi. Merkez Bankası kapanışta doları 1 milyon 285 bin lira olarak belirlerken serbest piyasada dolar yüzde 3.45 değer kazanarak günü 1 milyon 288 bin liradan tamamladı. 
     
Altı aylık getiri 57.5 İhale tarihi 10 Nisan 2001 İtfa tarihi 10 Ekim 2001 Gelen teklif 1.327 trilyon Nominal satış 668.3 trilyon Net satış 424.3 trilyon Kamuya net satış 80 trilyon Faiz yükü 290 trilyon Yıllık basit 115 Yıllık bileşik 148.06 Dört ay sonunda elde edilecek faiz 57.5 1 milyarı olanın parası 6 ay sonra ne olacak 1.575.000.000      
     


 EKONOMİ 

















</TEXT>
</DOC>
