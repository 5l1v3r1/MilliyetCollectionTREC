<DOC>
<DOCNO> 46587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/ekonomi/eko02.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Binayı sat, işçiyi çıkar 
</HEADLINE>
<TEXT>

Devlette her kurum nasıl küçüleceğine kendisi karar verecek. İsteyen bina satacak, isteyen çalışanlarını çıkaracak. Reel ekonomi paketi için çalışmalar da başladı 
     HARUN GÜREK ELÇİN ERGÜN Ankara 

     Yüksek Planlama Kurulu’nda YPK önceki gün kabul edilen 2002 yılı program ve bütçesiyle kararlaştırılan devlette küçülme’, her kurumun kendisini küçültmesi yöntemiyle uygulanacak. YPK’nın üretimin artırılması - işsizliğin azaltılması kararı üzerine paket hazırlığı da başladı. İlk etapta, işsizlik sigortası kesintileri 3 puan düşürülecek. 
     Maliye Bakanlığı ve DPT bürokratları, YPK’nın 2002 program ve bütçe hedeflerini belirlemesinin ardından bütçe ödeneklerinin dağılımı üzerinde çalışmaya başladı. Bütçedeki faiz dışı harcamaların 2001 yılına göre reel olarak 7 katrilyon lira azaltılabilmesi için bütün kamu kurumlarında küçülmeye gidilecek. 
     
     Zorunlu emekliden vazgeçilebilir 
     Bu kapsamda, liderlere sunulan öneriler paketi hazırlanırken gündeme gelen resen zorunlu emeklilik uygulamasına ilişkin olasılığın zayıfladığı öğrenildi. Memur sayısının yüzde 30 azaltılması için 250 bin dolayında memurun emekli edilmesi gerekiyor. Bu durumda devlete sadece ikramiye ödemelerinden dolayı 2.2 katrilyon liranın üzerinde yük geliyor. Buna karşın maaş ödemelerinden sağlanacak tasarruf ise sadece 900 trilyon lira dolayında kalıyor. 
     Pakette ikinci olarak bankacılarla reel sektörün, Derviş’in eşgüdümünde bir araya gelerek oluşturduğu Finans ve Üretim Danışma Kurulu’nun reel sektörü canlandırmak için alacağı önlemlere yer verilmesi bekleniyor. Bu amaçla, Finans Üretim Danışma Kurulu’nun önümüzdeki pazartesi günü toplanması ve alınacak önlemleri sonuçlandırması bekleniyor. 
     
İhracatçı prim ve af istedi      Derviş ile görüşen Türkiye İhracat Meclisi Başkanı Oğuz Satıcı, bir rapor sundu. Derviş’in, rapordaki bazı önerilerin pakete konulması için talimat verdiği öğrenildi. Satıcı’nın önerileri şöyle Dövizini 30 gün içinde getiren ihracatçıya yüzde 8, 60 günde getirene yüzde 3 prim ödensin. Kapatılmayan ihracat taahhütleri yüzde 3 ceza kesilerek kapatılsın. Milat olarak belirlenecek bir tarihten sonra firmaların işe aldıkları her işçi için üç yıl vergi muafiyeti olsun. Bu süre içerisinde alınan işçilerin üç yıl boyunca çalışacakları süre emekliliklerine sayılmasın. 
     
     
     
     



 EKONOMİ 






















</TEXT>
</DOC>
