<DOC>
<DOCNO> 47805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/guncel/gun14.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Travestiler Hortum’dan şik yetçi oldu 
</HEADLINE>
<TEXT>

İHD Başkanı, travestiler lehine tanıklık yaptı. Başkomiser Süleyman Ulusoy’un 27 yıl hapsi isteniyor 
     İSTANBUL Milliyet 

     Beyoğlu İlçe Emniyet Müdürlüğü’nde görev yaptığı dönemde kendilerine kötü muamelede bulunduğunu öne sürdükleri Başkomiser Süleyman Ulusoy ile mahkemelik olan travestiler, iddialarını yinelediler. 27 yıl hapis istemiyle yargılanan Ulusoy dünkü duruşmaya katılmazken, travestiler lehine tanıklık eden İHD Başkanı Eren Keskin, Ulusoy’u bazı kişileri hortumla döverken gördüğünü söyledi. 
     Beyoğlu 6. Asliye Ceza Mahkemesi’ndeki duruşmada, müştekilerden Mustafa Öncel ile Melike Demir hazır bulundu. İfade veren müşteki Melike Demir, başkomiser Ulusoy’un kendisini hortumla dövdüğünü ileri sürdü. Demir, Ulusoy’un ayrıca, oturduğu Ülker Sokak’ı terk etmesi için baskı yaptığını ve evinin telefon kablolarını söktüğünü de iddia etti. Tanık polis Ekrem Daşgan ise Ulusoy ile bir süre birlikte çalıştıklarını ifade ederek, "Bu süre içinde eşcinselleri dövdüğüne şahit olmadım" dedi. 
     



 GÜNCEL 























</TEXT>
</DOC>
