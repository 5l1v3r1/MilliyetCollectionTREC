<DOC>
<DOCNO> 49439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/son/sonspo12.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta yeni transferler Nihat'a bağlı... 
</HEADLINE>
<TEXT>

     Beşiktaş Kulübü Basın Sözcüsü Mete Düren Beşiktaşk'ın iyi futbol oynadığını, ancak şanssızlıklar nedeniyle istenilen yere gelemediğini söyledi. 
     Düren, eksiklikleri gidererek arzulanan neticeleri almaya çalışacaklarını dile getirdi. 
     Düren, kaleci transferi konusunda arayışların sürdüğünü anlatarak, bu hafta içinde gelişmelerin yaşanabileceğini söyledi. Majdan konusunda tekliflerine olumlu yanıt alamadıklarını, Göztepe Teknik Direktörü Rıza Çalımbay'ın da bu transfere olumlu bakmadığını vurgulayan Basın Sözcüsü Düren, Polonyalı Bak'ın durumunun da Nihat'ın transferiyle oluşturulacak bütçe sonrasında kesinlik kazanacağını ifade etti. 
     Başkan Serdar Bilgili'nin Nihat'ın transferi konusunda hafta içinde İspanya'ya gideceğini belirten Düren, burada öncelikle kulüplerin anlaşmasının önemli olduğunu sözlerine ekledi. 
     






</TEXT>
</DOC>
