<DOC>
<DOCNO> 4116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/son/sontur27.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Görgü tanığı "Telsiz sesi duydum" 
</HEADLINE>
<TEXT>

     Diyarbakır Emniyet Müdürü Gaffar Okkan ve 5 polisin şehit edildiği yerin yakınındaki dükkan sahipleri, gördüklerini anlattılar. 
     Görgü tanıklarından berber Serdal Barasi,olay gecesini anlatırken, saldırının gerçekleştiği saatlerde dükkanda çalıştıklarını, silah seslerini duyunca dükkanın önüne çıktıklarını söyledi. Berber Barasi, şöyle devam etti 
     "Silah seslerinin yanı sıra bomba sesleri de geldi. Sonra biz hemen içeri girdik. O sırada tanımadığımız bir kişi içeri girdi. Elinde kalaşnikof silah vardı. Bizi yere yatırdı. Hepimiz yere yattık. O sırada eli tetiğe değdi ve silah patladı. Sonra dükkandan çıkıp gitti. Bir ara telsiz sesi duydum. Gelen kişinin üzerinde telsiz vardı." 
     Berber kalfası Muhittin Barasi de olayın, kardeşinin anlattığı gibi olduğunu söyledi. 
     Berber dükkanının bulunduğu caddenin karşı tarafında lokanta işleten diğer görgü tanığı Veysi Böçkün ise gördüklerini şöyle anlattı 
     "Dükkanda müşteri vardı. Biz de işlerimizle ilgileniyorduk. Birden yoğun olarak silah sesleri geldi. Ama korkudan dışarı çıkamadık. Bizim dükkana hiç kimse girmedi." 
     




</TEXT>
</DOC>
