<DOC>
<DOCNO> 16435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/son/sontur06.html </URL>
<DATE> 2001/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener-Rum Ortodoks Patrikhanesi'nde Paskalya kutlaması yapıldı 
</HEADLINE>
<TEXT>

     Ortodoks dünyasının en önemli bayramlarından biri olarak bilinen ve İsa peygamberin yeniden dirilişini simgeleyen Paskalya Bayramı nedeniyle Fener Rum Ortodoks Patrikhanesi'nde gece ayini düzenlendi. 
     Fener Rum Patriği I. Bartholomeos'un yönettiği ayinde, Patrik, elindeki mumları temsili olarak Kudüs'ten getirilen mumdan yaktı. Daha sonra cemaat de ellerindeki mumları Bartholomeos'un mumlarıyla yaktı. Bu sırada kilisedeki ışıklar söndürüldü. 
     Cemaat ellerindeki mumlarla kilisenin avlusuna çıkarak, burada bir süre okunan duaları dinledi. Ayine, Türkiye Ermenileri Patriği Mesrob II ve İstanbul'da yaşayan Rum Ortodoks cemaati mensuplarının yanı sıra, Yunanistan'dan Paskalya nedeniyle Türkiye'ye gelen çok sayıda turist katıldı. 



</TEXT>
</DOC>
