<DOC>
<DOCNO> 3411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/son/sontur17.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzüncü Yıl Üniversitesi'nde arama 16 öğrenci gözaltında 
</HEADLINE>
<TEXT>

     Yüzüncü Yıl Üniversitesi YYÜ Melikşah Öğrenci Yurtları’nda yapılan aramalarda, çok sayıda yasak yayın ele geçirildi. 16 öğrenci gözaltına alınırken, terör örgütü Hizbullah’a üye olmak suçundan hakkında giyabı tutuklama kararı bulunan bir öğrenci de yakalandı. 
     Alınan bilgiye göre, bir ihbarı değerlendiren İl Jandarma Komutanlığı ekipleri, YYÜ Yerleşkesi’nde bulunan Melikşah Öğrenci Yurtları’na baskın düzenlediler. 
     Öğrencilere ait dolaplarda yapılan aramada, eşyaları arasında yasak yayın bulunduran Sevgi Torun, Cihat Işık, Serdar Kaplan, Yücel Durul Altıntaş, Sami Algani, M. Emin Demir, Oktay Bezeng, Ersan Çiftlik, Hasan Tekin, Taner Dalga, Reşat Danış, Ayhan Çoban ve adı açıklanmayan bir kişi ile görevli zabıta memuruna hakaret eden Yılmaz Elmalı, Pınar Kıratlı ve Heves Solan adlı öğrenciler gözaltına alındı. 
     Yetkililer, terör örgütü Hizbullah’a üye olmak suçundan hakkında gıyabi tutuklama kararı bulunan Nurullah Titizdar adlı öğrencinin de yakalanarak Emniyet Müdürlüğü’ne teslim edildiğini bildirdiler. Yetkililer, gözaltına alınan öğrencilerin sorgulamalarının devam ettiğini söylediler. 
     
     
     
     
     




</TEXT>
</DOC>
