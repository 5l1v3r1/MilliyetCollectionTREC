<DOC>
<DOCNO> 33847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/astro/index.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Venüs öne çıkıyor 
</HEADLINE>
<TEXT>

Bugün Ay Terazi burcundaki yolculuğuna devam ediyor ve Venüs'ün de ön planda olduğunu görüyoruz. Kuşkusuz ilişkiler, ortaklıklar ve paylaştığımız sempati ilişkisi açısından oldukça hareketli bir gündeyiz. Gün içinde uyum arayışı, güzel bulduğumuz şeylere yönelmek ve onlarla bağ kurmak özel bir önem taşıyabilir. Bu arada güzellik ve uyumla yakından ilişkili alanlar, sanat, moda ve kadına yönelik konularda da yaratıcı enerjinin çok daha rahat biçimde ortaya konduğunu görebiliriz. Venüs ve Uranüs arasındaki rahat açı orijinal olan, yenilikçi bir enerjinin kendiliğinden ortaya çıkabileceğini göstermekte. Sürprizlere de hazırlıklı olmalı. Öğleden sonra saatlerinde 15 22 Ay - Merkür karesi yine canlı, koşturmaca dolu ama bu arada bazı yanlış anlamaları ya da duygusal karmaşayı artırabilecek görünümde. Bu saatlerde ne düşündüğümüzle ne söylediğimiz arasındaki fark büyüyebilir, sarfedilen sözlere dikkat etmek gerekiyor. Akşam saatleri ise Venüs'ün ön plana geçmesi için uygun bir atmosfer yaratmakta. Bu saatlerde 17 30 Ay - Venüs uyumu sosyal konularda, sevgi ilişkilerinde ya da genel olarak tüm ilişkilerimizde anlayış ve barışı desteklemekte. Süregelen çatışmaları bitirebilir ya da uzun zamandır aradığımız sakinliği daha kolay bulabiliriz. Ayrıca bu saatlerde tüm yaratıcı çalışmalarda estetik değerlere daha fazla vurgu olduğunu söyleyebiliriz. Günün geç saatlerinde 23 34 Ay - Satürn kendimizi hayal dünyasına kaptırmamamız gerektiğini fısıldamakta. 

            Faks 287 74 37 
      








BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
