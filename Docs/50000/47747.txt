<DOC>
<DOCNO> 47747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/son/sontur01.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM önündeki parkta kendisini ağaca astı 
</HEADLINE>
<TEXT>

     Türkiye Büyük Millet Meclisi TBMM 
     önündeki Milli Egemenlik Parkı'nda bir kişi kendini asarak intihar etti. 
     TBMM'nin Atatürk Bulvarı girişindeki Milli Egemenlik Parkı'nda, Tuncay Samali adındaki simit satıcısı saat 07.30 sıralarında ağaca asılı olarak bulundu. 
     Üzerinden kimlik çıkmayan ve 20-22 yaşlarında olduğu belirlenen kişinin, tanıyanlar tarafından haber verilmesi üzerine olay yerine gelen ağabeyi Seyit Samali, intihar eden kişinin kardeşi Tuncay Samali olduğunu teşhis etti. 
     Kardeşinin cesediyle karşılaşınca sinir krizi geçiren ağabey Samali, dün öğleden beri kardeşinden haber alamadıklarını kaydederek, intihar etmesi için herhangi bir neden bulunmadığını belirtti. 
     Tuncay Samali'nin park civarında simitçilik yaptığı öğrenilirken, ceset, nöbetçi Cumhuriyet Savcısı'nın talimatı üzerine yaklaşık 2 saat sonra asılı olduğu yerden indirildi ve olayla ilgili soruşturmaya başlandı. 
     






</TEXT>
</DOC>
