<DOC>
<DOCNO> 9861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/son/soneko04.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalarda geçen hafta... 
</HEADLINE>
<TEXT>

     Piyasalar geçen haftayı dalgalı kur uygulamasıyla meydana gelen rekor iniş-çıkışları dengeleme çabasıyla geçirdi. 
     Altın ve dövizde dalgalı kur uygulamasından sonra ulaşılan değerler genelde korunurken, repo ve bono faizlerinde önemli düşüşler gerçekleşti. Borsa'da da toparlanma çabaları ağır bastı. İMKB'de işlem gören hisse senetlerinin haftalık değer artışı yüzde 14.01 oldu. İstanbul Menkul Kıymetler Borsası'nda İMKB hafta boyunca 1,168.83 puan artan Endeks haftayı 9,513.77 puandan kapadı. 
     Geçen hafta dövizdeki artışlar devam etti. İstanbul serbest piyasada Türk Lirası karşısında ABD Doları'nın fiyatı yüzde 1.10 oranında, Alman Markı'nın fiyatı da yüzde 4.76 oranında arttı. 24 ayar külçe altının gram satış fiyatı yüzde 4.83, Cumhuriyet altınının satış fiyatı da yüzde 2.00 oranında yükseldi. Yatırım fonlarının seyrini izleyen A.A Fon Endeksi ortalama yüzde 11.25 oranında artış kaydetti. 
     Mevduat faizlerinde önceki hafta sonuna göre özellikle kısa vadelerde ortalamalarda 30 puana yaklaşan artışlar oldu. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.70, haftalık reponun net getirisi de yüzde 7.13 olarak gerçekleşti. 




</TEXT>
</DOC>
