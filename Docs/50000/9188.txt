<DOC>
<DOCNO> 9188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/yazar/dogan.html </URL>
<DATE> 2001/02/27/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
Merkez Bankası Cumhuriyeti 
</HEADLINE>
<TEXT>

     Londra'daki "Mumyalar Müzesi'ne" bizden bir portre daha .. İstifa eden Merkez Bankası Başkanı Gazi Erçel. 
     Uzun süre, Erçel'in söylediği her söze güven duyuluyor. Sadece burada değil, dünyada da, son iki yıldır en başarılı başkan. Hiç tereddüt etmeden, her sözünün altına siyasal kadrolar da imza atıyor. Yani, sorumluluğu siyasal kadrolar da üstleniyor. Onun verdiği sözler, dünyada "Türkiye'nin sözü" olarak kabul ediliyor. 
     Ne var ki, şimdi faturayı Erçel ödüyor .. Çok yazık .. 
     Erçel sayfası kapanırken, yeni bir dönem başlıyor. Merkez Bankası'nın yeni yasası tipik örnek. 
     
91 günlük egemenlik      Merkez Bankası şu andaki yasaya göre, 91 günlük egemenliğe sahip. 
     Ekonomi yönetimindeki aklı ve egemenliği 91 günle sınırlı. 91 günlük düşünüyor. 91 günlük uyguluyor. Para politikası yoluyla, fiyat istikrarı sağlamaya dönük bir amacı var. 
     Ya hazırlanan yasa .. Merkez Bankası Cumhuriyeti kurmaya yönelik. Devletin ilgili bakanlıkları ve ekonomi birimleri yok hükmünde .. İstifa eden Gazi Erçel yerine, geniş yetkilerle donatılan bir Merkez Bankası'na doğru yol alınıyor. 
     Maliye Bakanlığı, Sanayi Bakanlığı, DPT, Hazine yan kuruluşlar gibi. 
     Merkez Bankası, bunların her birine talimat verebiliyor. 91 günlük akıl yerini, Cumhuriyet'e bırakmak üzere. 
     
Yapısal değişim      Aslına bakarsanız, "yapısal reformlar" denilen uygulama, IMF politikalarıyla birlikte, kurumsal açıdan bu değişikliğin ta kendisi. 
     Ekonomide yönetim biçimi ve araçları bütünüyle değişiyor. 
     Son aylarda oluşan yeni kurumlara göz atmak yetiyor. BDDK artık bankalardan sorumlu. SPK, sermaye piyasalarını denetliyor. Rekabet Kurulu, serbest piyasa düzeninin oluşmasında etkin. Enerji Kurumu tüm enerji kesimindeki yetkileri topluyor. Bu alanlardaki bakanlıkların, yetki ve görevleri, artık BDDK, SPK ve diğerlerinin işlevi. 
     Merkez Bankası'nın yeni yetkileri, yapısal değişimin son halkası. Merkez Bankası'nın şu anda "fiyat istikrarını sağlamak" görevi, "enflasyonu önlemek" biçimine dönüşüyor. Ekonomi yönetimindeki yetkileri, o nedenle, çok genişliyor. 
     
Yeni hedef yüzde 24      Bu arada yeni IMF programının hedefleri yavaş yavaş belli oluyor. 
     Çöken programda bu yılın enflasyon hedefi yüzde 12 iken, hazırlanan program, hedefi yüzde 24'e çıkartıyor. Tutar, tutmaz, o ayrı .. 
     Tutarsa, "yaşasın yeni cumhuriyet .." Tutmazsa, "Mumyalar Müzesi'ne" bir portre daha .. 
     
     





'Sol' ekonomi 


Seçim 


Fark normal 


Buzlar erirken 


Kusur İnönü’de mi, yoksa Baykal’da mı 


Kara Çarşamba sonrası için notlar... 


Rota "sakin sular"... 


Kirliyle temiz 


Merkez Bankası Cumhuriyeti 


Hasan Ali Yücel 


Halkın denetimi için çare var 


AB de destek veriyor, ama... 


Hesap vermekten korkmayın 


Merkez Bankası'na başkan aranıyor 


İki bürokrat 


Bir dilekçe taslağı 


Tantan, gözden düşmek istiyorsa... 


Reislik elden gitti mi 


Önce günü kurtaralım sonra ne yapacağımızı tartışırız 


</TEXT>
</DOC>
