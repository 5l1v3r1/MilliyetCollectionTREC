<DOC>
<DOCNO> 44491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/son/sondun10.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Saray kabul etti ''Teröristler kimyasal saldırı düzenleyebilir'' 
</HEADLINE>
<TEXT>

     Amerikan yönetimi, terör örgütlerinin ABD'ye karşı kimyasal ya da bakteriyolojik saldırı düzenleme olanağına sahip olduklarını itiraf etti. 
     Beyaz Saray Genel Sekreteri Andrew Card, Fox TV'sine verdiği demeçte, ''Felaket tellallığı yapmak istemem, ama biliyoruz ki, terör örgütleri bakteriyolojik ya da kimyasal saldırı yapma olanaklarına sahipler'' dedi. 
     Card, Amerikalıların çok dikkatli olmaları gerektiğini belirterek, ''Elimizde yeterince ilaç ve özel aşı stoku var, ama yine de bunları artırmakta yarar olabilir'' diye konuştu. 
     Newsweek dergisi, son sayısında, Enerji Bakanlığı uzmanlarının Washington metrosunda bazı noktalara gizlice kimyasal madde dedektörleri yerleştirdiklerini yazdı. 
     






</TEXT>
</DOC>
