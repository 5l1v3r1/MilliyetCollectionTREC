<DOC>
<DOCNO> 48935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/son/sondun13.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'da nükleer bilimciler gözaltında... 
</HEADLINE>
<TEXT>

     Pakistan yönetimi, 2 nükleer bilimcinin gözaltına alındığını ve Taliban'a sempatileri çerçevesinde sorgulandıklarını bildirdi. 
     Pakistan Devlet Başkanı Pervez Müşerref'in sözcüsü General Raşid Kureyşi, bu kişilerin Taliban lideri Molla Ömer ile ilişkileri olup olmadığı konusunun da soruşturmanın bir parçası olduğunu söyledi. 
     Kureyşi, 2 nükleer bilimcinin herhangi bir suçlamayla karşı karşıya olmadıklarını, muhtemelen birkaç gün içinde serbest bırakılacaklarını açıkladı. 
     Pakistan'ın nükleer programının öncülerinden Sultan Beşiri-Din Mahmud, ilk gözaltına alınan nükleer bilimciydi. 
     İçişleri Bakanlığı, diğer kişinin, Pakistan Atom Enerji Komisyonu'nda yıllarca Mahmud ile çalışan Abdül Mecit olduğunu açıklamıştı. 
     






</TEXT>
</DOC>
