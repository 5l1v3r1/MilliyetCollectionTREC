<DOC>
<DOCNO> 28743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/son/soneko27.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş Avusturya'daki Avrupa Ekonomi Zirvesi'ne katılacak 
</HEADLINE>
<TEXT>

     Devlet Bakanı Kemal Derviş'in, 1-3 Temmuz tarihlerinde, Avusturya'nın Salzburg kentinde yapılacak Avrupa Ekonomi Zirvesi katılacağı öğrenildi. 
     Edinilen bilgiye göre, Bakan Derviş, Avusturya Cumhurbaşkanı Thomas Klestil tarafından düzenlenecek olan zirvede, Avrupa'nın önde gelen ekonomi yetkilileri ve bankacılarıyla görüşecek. 
     Bu yılki Avrupa Ekonomi zirvesinin ismi ''Avrupa Farklılıklar Üzerine Yapılanma'' olacak. Zirveye, Özelleştirme İdaresi Başkanı Uğur Bayar'ın da katılması bekleniyor. Rusya, Kuzey Bölgesi ve Balkan ülkeleri ile Avrupa konularının yer alacağı zirvenin ana teması ise AB'nin genişlemesi olacak. İşadamlarının da geniş bir şekilde katılacağı zirvede, AB'ye aday ülkelerdeki yatırım imkanları da yer alacak. 
     Avrupa Ekonomi Zirvesi'ne, Litvanya, Romanya, Macaristan, Ukrayna,Polonya, Malta, Slovakya, Arnavutluk, Hırvatistan, Bulgaristan, Makedonya, Letonya, Rusya, Hollanda, Slovenya, Danimarka, Almanya, İspanya, Çek Cumhuriyeti, Yugoslavya, İsviçre ile Belçika'nın devlet ya da hükümet başkanları ile üst düzey ekonomi yetkilileri katılacak. Zirvede, NATO, AB Yatırım Bankası, Avrupa Güvenlik ve İşbirliği Teşkilatı gibi kurumlar da temsil edilecek. Devlet Bakanı Derviş'in, programında bir değişiklik olmaması durumunda, Avrupa Ekonomi Zirvesi öncesinde, Londra'ya giderek, uluslararası yatırım bankalarıyla bir toplantı yapabileceği de belirtiliyor. 







</TEXT>
</DOC>
