<DOC>
<DOCNO> 6831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/yasam/yas04a.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kopyaya az kaldı 
</HEADLINE>
<TEXT>

İnsan klonlaması çok yakın... Bilim adamları bu konuda konsorsiyum kurma kararı aldı... 
     DIŞ HABERLER SERVİSİ 

     Son sayısının kapağını klonlamaya ayıran Time dergisi dünya tarihinde yeni bir çığır açacak olan "insan klonlamasının" sanılandan çok daha kolay ve yakın olduğunu yazdı. Time, ABD ve İtalya’da insan kopyalama tekniğini geliştirmeyi başaran Kentucky Üniversitesi bilim adamı Panayiotis Zavos ile İtalyan Severino Antinori’nin, önümüzdeki birkaç yıla yaydıkları bu süreci kısaltmak için çabalarını birleştirme ve bir konsorsiyum kurma kararı aldıklarını bildirdi. 
     
     Koreliler de başardı 
     Bu arada Güney Koreli bir grup bilim adamı, 62 yaşındaki bir kadından aldıkları yumurtayı, yine bir bebeğin derisinden aldıkları hücreyle birleştirip bebeğin kopya embriyosunu elde ettiklerini açıkladılar. Güney Koreliler daha ileri gitmekten çekinerek embriyoyu yok ettiklerini bildirdiler. 
     
     Çok kolay 
     İskoçyalı bilim adamlarının kopya koyun Dolly’yi üretmesinden sonra nerdeyse ışık hızıyla ilerleyen sürecin bugün istendiği anda rahatça insan klonlamaya dönüştürülebileceğini belirten uzmanlara göre bunu yapmak oldukça kolay. Menapoza girdiği veya eşi kısır olduğu için doğurma şansı olmayan veya kaybettiği çocuğunun aynısını isteyen bir kadından yumurta alınacak. Bunun çekirdeği ve dolayısıyla DNA’sı alınacak. Ve bu da kopyalanması düşünülen insandan alınacak herhangi bir hücreyle füzyona sokulacak. Bütün bu işlem için tek gereken, basit bir elektrik akımı olacak. 
     


 YAŞAM 





















</TEXT>
</DOC>
