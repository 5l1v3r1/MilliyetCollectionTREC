<DOC>
<DOCNO> 14481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/dunya/tur.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba Bush koruma ordusuyla geliyor 
</HEADLINE>
<TEXT>

     EKONOMİ SERVİSİ 

     ABD eski Başkanı George Bush, Koç Holding’in davetlisi olarak bugün öğleden sonra Türkiye’ye geliyor. ABD’de başkanı ve eski başkanları korumakla görevli gizli servise bağlı kalabalık bir koruma ordusuyla gelecek olan Bush’un programı ve kalacağı yerler güvenlik gerekçesiyle sır gibi saklanıyor. Koç Holding ile işbirliği olanaklarını araştıran yatırım firması The Carlyle Group yöneticileri ile birlikte gelecek olan Bush, Koç Holding Yönetim Kurulu Başkanı Rahmi Koç tarafından ağırlanacak. Koç, George Bush ile The Carlyle Group yöneticileri için bu akşam bir resepsiyon ve yemek verecek. 150 kişilik yemeğe Türk iş dünyasının önde gelen temsilcileri ile çeşitli mesleki organizasyonların başkanlarının da katılacağı öğrenildi. Bush, yarın akşam Türkiye’den ayrılacak. 
     


 DÜNYA 











</TEXT>
</DOC>
