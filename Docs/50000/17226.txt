<DOC>
<DOCNO> 17226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/son/sondun07.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Resmi yanlışlıkla katil diye basılan kadın hastaneye kaldırıldı 
</HEADLINE>
<TEXT>

     Avustralya'da 4 çocuğunu öldüren katil zanlısı olarak gazetelerde fotoğrafını gören bir kadın, sinir krizi geçirerek hastaneye kaldırıldı. 
     Polis tarafından 4 çocuğunun ölümden sorumlu tutulan anne Katleen Megan Folbigg haberlerini işleyen gazeteler, haberlerde yanlışlıkla Kerry Ruddell'in fotoğrafını yayımladı. 
     John Fairfax Yayıncılık şirketine ait gazetelerde katil zanlısı olarak fotoğrafını gören Ruddell'ın sinir krizi geçirdiği ve tedavi altına alındığı belirtildi. 
     Şirket bünyesindeki gazetelerden biri olan Sydney Morning Herald gazetesi, hatadan dolayı ''derin üzüntülerini'' bildiren bir açıklama yayımladı ve ayrıca yarın çıkacak sayısında bir ''özür yazısı'' yayımlayacağını bildirdi. 
     Fairfax şirketi ise yanlışlığın nasıl yapıldığı konusunda açıklama yapmadı. 



</TEXT>
</DOC>
