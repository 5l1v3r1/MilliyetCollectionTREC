<DOC>
<DOCNO> 24097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/soneko13.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Komisyonu, Volkswagen'e 31 milyon euro ceza verdi 
</HEADLINE>
<TEXT>

     AB Komisyonu, Alman Volkswagen firmasına, taşıt ve yedek parça fiyatlarını empoze ettiği gerekçesiyle30,96 milyon euro ceza ödeteceğini açıkladı. 
     AB'nin en büyük taşıt üretim firması olan Volkswagen'in, 1996-1997 yıllarında, Alman satış şirketlerine, Passat modeli arabaların ucuza satılmasını engelleyen talimatlar verdiğini belirten Komisyon, bu tavırın rekabet kurallarına ve AB direktiflerine aykırı olduğuna dikkat çekti. 
     Komisyon, Volkswagen marka taşıtların, son yıllarda, İngiltere hariç tüm AB ülkelerinde, Almanya'dan daha ucuza satıldığını belirtti. 
     AB Komisyonu'nun rekabetten sorumlu üyesi Mario Monti, tüketici haklarını koruyan bir politika izlediklerini ve rekabet konusunda çok hassas olduklarını anlattı. 
     Volkswagen'in, satıcıların rekabet hak ve olanaklarını kısıtlayan tutumunu eleştiren Monti, sadece Alman değil, tüm AB tüketicilerinin, fiyatları suni olarak yüksek tutan bu tavırdan zarar gördüklerini belirtti. 
     Komisyon, 3 yıl boyunca, Almanya'da, 400 bin Passat satıldığını, fabrikanın, bu taşıtların indirimli fiyatlarla sunulmasını ve ihraç edilmesini engellediğini, ''rekabet kurallarının ciddi bir şekilde ihlal edildiğini'' ifade ederek, üretici firmayı, ''disiplinsizlike'' suçladı. 
     AB Komisyonu, Volkswagen firmasına, 1998'de de, ihracat politikası nedeniyle, 90 milyon euro ceza ödetmişti. 
     
     







</TEXT>
</DOC>
