<DOC>
<DOCNO> 46259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/siyaset/asiy.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Vur’ yetkisi Yücelen’e 
</HEADLINE>
<TEXT>
EMRET BAKANIM 
Kriz Masası’nın önerisini Başbakan onayladı. İstanbul’a New York benzeri bir saldırı olasılığına karşın gizli kararname hazırlandı 
     SERPİL ÇEVİKCAN Ankara 

     Hükümet, ABD’nin Afganistan’a yönelik operasyonuna asker gönderme konusundaki esasları belirlerken, Başbakan Bülent Ecevit’in imzasını taşıyan gizli bir kararnamenin geçtiğimiz hafta devreye girdiği ortaya çıktı. İstanbul’da New York benzeri bir saldırı olasılığına karşı hazırlanan kararname çerçevesinde "vur" yetkisi İçişleri Bakanı’na verildi. 
     Alınan bilgilere göre özellikle İstanbul’a yönelik terörist saldırı ihbarlarının operasyonun başlamasından kısa bir süre önce artması, güvenlik birimlerinde ve hükümette endişeleri artırdı. İhbarların Türkiye’nin en yoğun nüfusa sahip, en stratejik yapıları içeren kenti olan İstanbul’a dönük olması, hükümeti ek önlem almaya itti. Kararnamenin hazırlanması konusunda ilk önerinin Başbakanlık Kriz Masası yetkililerinden geldiği öğrenildi. 
     
     Boğaz’da tanker korkusu 
     En yoğun ihbarın "Boğaz’da bir tankerin patlatılacağı" yönünde olduğu da belirtildi. 
     Yapılan değerlendirmelerin ardından geçen hafta Ecevit imzasıyla gizli bir kararname hazırlanarak yürürlüğe kondu. Kararname, "acil ve önemli hallerde İçişleri Bakanlığı’na doğrudan karar verme ve uygulama yetkisini" içeriyor. Kararname çerçevesinde İçişleri Bakanı şu yetkilere sahip olabilecek 

</TEXT>
</DOC>
