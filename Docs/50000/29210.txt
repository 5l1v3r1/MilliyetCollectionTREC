<DOC>
<DOCNO> 29210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/siyaset/siy02.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi düellosu .. 
</HEADLINE>
<TEXT>

Çiller Yeni vergiler çıkardınız, bunu yapmayın 
Yılmaz Sizin kadar değil. Varlık vergisi aldınız 
     HAKAN ŞANLITÜRK Ankara 

     DYP Genel Başkanı Tansu Çiller, Başbakan Yardımcısı Mesut Yılmaz'dan önce Anayasa değişikliklerinin, ardından da Siyasi Partiler ve Seçim Kanunu'nda yapılacak düzenlemelerin Meclis tatile girmeden önce çıkarılmasını istedi. 
     Çiller görüşmede, "Yeni vergiler çıkardınız, halk sıkıntıda, bunu yapmayın" derken Yılmaz, "Biz sizin kadar çıkarmadık. 5 Nisan kararlarından sonra varlık vergisi aldınız" dedi. 
     Çiller, dün ANAP lideri Mesut Yılmaz'ı TBMM'de ziyaret etti. Çiller'in kuşburnu içtiği görüşmede şu diyalog yaşandı 
     Çiller Siz Anayasa değişikliklerinde samimisiniz, buna inanıyoruz. Ancak neden değişiklikler yeni yasama dönemine bırakıldı 
     Yılmaz Biz temmuzda görüşmeyi arzuluyorduk. Sizin önce Seçim ve Siyasi Partiler Yasası'nın değiştirilmesini istemeniz çıkmaza soktu. Bunun yerine getirilmesi mümkün değil. 
     
     Ben öyle demedim’ 
     Çiller Siz yanlış bigilendirildiniz ben öyle demedim. 
     Yılmaz Basında bu konuyla ilgili çıkan haberleri yalanlamadınız. 
     Çiller Anayasa değişiklikleri görüşülürken komisyonda çalışma yapılabileceğini düşünüyoruz. Şartım yok. 
     Yılmaz O zaman yeni fikrinizi ortaklarıma iletelim. Uzlaşma sağlanırsa size haber veririm. Meclis'te ayrıca geneli üzerinde görüşelim, maddeler üzerinde görüşme yapmayalım. 
     Çiller Olumlu bakıyoruz. 69. maddeyle ilgili olarak rezervimiz yok. Uzlaşma çıkarsa Anayasa değişiklikleri görüşülürken partiler arası uzlaşma komisyonu kurularak Seçim ve Siyasi Partiler Yasası ile ilgili çalışma yapılabilir. 
     Yılmaz Biz de öyle düşünüyoruz. 
     Çiller Yeni vergiler çıkardınız, halk sıkıntıda bunu yapmayın. 
     Yılmaz Biz sizin kadar çıkarmadık. 5 Nisan kararlarından sonra varlık vergisi aldınız. Biz sadece gücü olandan alıyoruz. 
     
Tansu Çiller, "Tatile girmeden Anayasa değişikliklerini görüşelim" turuna çıktı Ecevit reddetti      SALİHA ÇOLAK Ankara 

     DYP Genel Başkanı Çiller, Anayasa değişiklik paketinin Meclis tatile girmeden görüşülmesi konusunda Başbakan Ecevit'i ikna edemedi. İki lider arasında şu diyalog geçti 
     Çiller Anayasa değişiklikleri için uzlaşma zemini var. Bu ortamda Meclis'i kapatmak, millet meselelerini ele almamaktır. 
     Ecevit Ay başı itibariyle Meclis'i kapama kararı aldık. 
     Çiller Israrlı mısınız 
     Ecevit Anayasa değişikliklerinin kamuoyunda tartışılması, milletin bilgilendirilmesi gerekiyor. Bunun için zaman lazım. 
     
Çiller, gaflarına tarihi boyut kattı      DYP lideri Tansu Çiller, gaflarına "tarihi" bir boyut ekleyerek, Osmanlı döneminin ünlü vezirlerinden Tepedelenli Ali Paşa’yı "çivici" yaptı. 
     Çiller, dün grup toplantısında, Devlet Bakanı Kemal Derviş için "Tepedelenli Ali Paşa" benzetmesinde bulundu. Ancak, Çiller, Rumeli’deki Tepedelen mütesellimi Veli Paşa’nın oğlu olması nedeniyle Tepedelenli namını alan Ali Paşa’nın "kafaya çivi çakıcı" olduğunu ifade etti. 
     Derviş’i eleştiren Çiller şöyle konuştu "Başbakanın ve ona benzeyen hükümetin marazi aczi, ülke insanını marazi bir ümitsizliğe sürüklüyor. Tepedelenli Ali Paşa politikası, halkı kaçacak delik aramak zorunda bırakmıştır. Bu Arnavut paşası, milletin kafasına çivi çaka çaka istediği yola götürmeye çalışırmış. Milletin tepesine yok edici balyoz gibi inen yeni paşamız, Ecevit’in ömrünü uzatabilir ama sonuçta yönetecek halk kalmayacaktır." 
     
     TEPEDELENLİ ALİ PAŞA KİMDİR 
     Tepedelenli Ali Paşa, 1744’te Tepedelen’de doğdu. Cesareti ve zekası sayesinde sivrilen Ali Paşa, Rumeli’de "Yanya Sultanı" olarak ünlendi. Napoleon’un Mısır seferinde, Fransızlar’ı yenerek kenti geri aldı ve vezirlikle ödüllendirildi. 1822’de Mora, Sırbistan, Eflak ve Boğdan’da genel bir ayaklanma çıkarmak için girişimde bulununca rütbeleri alındı idam edildi. 
     



 SİYASET 











</TEXT>
</DOC>
