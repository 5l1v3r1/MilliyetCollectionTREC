<DOC>
<DOCNO> 35005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/siyaset/siy02.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyipçiler kampa girdi 
</HEADLINE>
<TEXT>

Yenilikçiler üç gün sürecek Afyon kampının ilk gününde, program ve tüzüğü tartıştı 
     ABDULLAH KARAKUŞ Afyon 

     Milli Görüş’ü bölerek yeni parti çalışması yapan Recep Tayyip Erdoğan önderliğindeki milletvekilleri, dün Afyon’da 3 günlük kampa girdiler. Tayyipçiler, Afyon’da kaplıcalarıyla ünlü 5 yıldızlı İkbal Termal Otel’de buluştular. Saadet Partisi SP kurulduktan sonra istifa eden Necmettin Erbakan’ın avukatı ve emanetçisi İsmail Alptekin ile Kahramanmaraş Milletvekili Ali Sezal da, Tayyipçiler’in saflarına katıldı. 
     Otele, "Türkiye yenilenecek" pankartı asan Tayyipçiler, gün boyu Recep Tayyip Erdoğan önderliğinde program ve tüzüğü tartıştı. Milletvekilleri ve kurucuların, geçmişteki kamplardan farklı olarak, toplantıya eşlerini getirmemeleri dikkat çekti. Tayyipçilerin transfer ettiği isimlerin başında yer alan Meral Akşener de, ilk gün toplantılarında görülmedi. Gruba, akşam saatlerinde Remziye Öztoprak, Dürdal Akşit ve Dr. Sema Ramazanoğlu da katıldı. 
     
Herkesin keyfine göre cevap olmaz’      Kampla ilgili basın toplantısını, Erdoğan’ın yerine Bülent Arınç yaptı. Arınç, Erdoğan’ı savunarak, şunları söyledi "Herkesin keyfine göre, Gel bakalım hesap ver, bana kendini beğendir’ şeklindeki sözler yanlıştır. Sayın Erdoğan, topluma hizmet edebilecek değerli bir insandır. Kendisi konuşulacak yerde konuşur." 
     



 SİYASET 















</TEXT>
</DOC>
