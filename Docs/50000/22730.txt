<DOC>
<DOCNO> 22730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/yasam/yas02.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Verilmiş sadakası varmış 
</HEADLINE>
<TEXT>
Mucize kurtuluş 
     TUNCAY DAĞLI Adana DHA 

     Adana'da inanılması güç bir olay yaşandı. Asansörde top oynayan Seda Topçu 13 , asansörle duvar arasına sıkışan topunu kurtarmak isterken az kalsın canından oluyordu. 
     Seda, market dönüşünde asansöre binip elindeki top ile kabinde oynamaya başladı. Ancak çıkacağı katın düğmesine henüz basmamış olan Seda, topu elinden kaçırdı. Ve top, asansör ile duvar arasına sıkışıp kaldı. 
     Küçük kız topunu almaya uğraşıyordu ki, asansör 9. kattan çağrıldı. Asansör hareket edince kolu kabin ile duvar arasına sıkışan Seda, 9. kata kadar acı içinde çığlıklar atarak çıktı. 
     
     İtfaiye kurtardı... 
     Kapıyı açan apartman sakini, Seda'yı kurtarmaya çalıştıysa da başarılı olamayacağını anlayınca 112 Acil Servis doktorları ile itfaiyeyi çağırdı. İtfaiye erleri kısa sürede Seda'nın kolunu sıkıştığı yerden çıkarmayı başardılar. Hastaneye kaldırılan Seda’nın dirsek kısmında 15 santimetrelik bir yara açıldığı görüldü. 
     



 YAŞAM 


























</TEXT>
</DOC>
