<DOC>
<DOCNO> 20840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/yazar/akyol.html </URL>
<DATE> 2001/05/12/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Bürokrasi ve yargı 
</HEADLINE>
<TEXT>

     BÜROKRASİ kilitlenmiş, işlemiyor... Kilitlenen, ekonomik ve idari bürokrasidir. Ama mesela jandarma her zamankinden daha aktiftir. Milletvekilinin bile telefonunu dinliyor Hem de apaçık "siyasallaşmış" bir amaçla... Bazı savcılar da "siyasallaşmış" işlemler yapıyor. 
     Ve bürokrat korkuyor bana da yolsuzluk suçlaması bulaştırılır mı diye. 
     Git birkaç yıl yargılan, aklan da gel 
     Kolay sanki... 
     O da işlem yapmıyor, imza atmıyor. 
     Ecevit'in, şikayeti de bu zaten 
     "Bürokraside imza atmaktan çekingenlik maalesef, maalesef çok yaygınlaşmıştır. Gerekli yerde görevden kaçınmak, yasa dışı işlem yapmak kadar sakıncalıdır..." 
     Mesut Yılmaz'ın söyledikleri 
     - Danıştay onayından geçmiş yap işlet kararına imza atmak için Hazine bürokratı DGM savcısından görüş soruyor 
     Ve işlem gecikiyor, gecikiyor... 
     
     İFRAT ile tefrit arasında gidip geliyoruz. Ya denetimsiz bir yolsuzluk eğilimi... Ya da denetim korkusuyla bürokrasinin kilitlenmesi... 
     Ekonomik krizi hızla aşmak, hızla kalkınmak zorunda olan bir ülke, bu şekilde başarılı olamaz 
     "Suç olur mu " korkusuyla savcıya sordunuz diyelim Savcının bunu inceleyecek zamanı var mı Daha önemlisi teknik bilgisi var mı En önemlisi, savcılar da yargıçlar da "yerindelik araştırması" yapamazlar ki 
     Savcılar da, yargıçlar da, Anayasa Mahkemeleri ve Danıştaylar da politik bakımdan ya da ülke çıkarı açısından neyin 'yerinde', neyin yanlış olduğuna karar veremezler, vermemeleri gerekir. "Kuvvetler ayrılığı"nın temel ilkelerinden biri budur. 
     Bu yetki siyasi organlarındır. 
     Yargının buna kalkışması, siyaseti ve bürokrasiyi risk almaktan, karar vermekten, iş yapmaktan korkutur. Buna siyaset biliminde "hakimler hükümeti" denir ve eleştirilir Siyasi sorumluluğu olmayanlar siyasi karar verememelidir çünkü... 
     
     OLAĞANÜSTÜ dönemlerde yargının, özellikle de "soruşturma" mekanizmalarının nasıl politize edildiğinin örnekleri çoktur. 28 Şubat sürecinde yaşananlar, kimimiz için iyi, kimimiz için kötü, hafızalardadır. 
     Bu uygulamalar "yargının tarafsızlığına" olan güveni sarsmıştır. Şimdi yoğunlaşan "yargının siyasallaştırılması" tartışmaları bu kuşkudan kaynaklanıyor, bu korku yüzünden bürokrasi kilitlenmiş durumda 
     Bu ifratın tefriti, yargının soruşturma yapmaktan çekinmesi, yolsuzlukların 'denetimsiz' kalması olur 
     Bu bakımından Yargıtay Başsavcısı Sabih Kanadoğlu'nun, bu tür soruşturmaların Yargıtay Başsavcılığı'nın inisiyatifi ile yapılması yönünde yasa değişikliği istemesi, isabetli bir yaklaşımdır. 
     Bu yetmez "yöneten demokrasi" sistemlerinden biriyle siyasetin kendi iç denetimini yapmasını da sağlamak şarttır. 
     En önemlisi... Kamu ahlakı kültürü, kuvvetler ayrılığı kültürü, yargının tarafsızlığı kültürü, sorumluluk kültürünün gelişmesidir. 
     Modern bir devlet ve toplum olmak için. 
     
     







Bürokrasi ve yargı 


Atış serbest 


Bence kusur değil 


Meclis TV’de asker sesi 


Ne zaman adam oluruz 


Yol kazası olmasın 


ABD'de surname 


Kriz, zam ve kolejler 


AB şartı WC 


İyi gitmiyor... 


Bu nasıl şeffaflık 


Sigorta güvencesi 


Hesap verme 


300 personelli üst kurula 350 lojman 


Yanlışlık yapılıyor 


Söyleneni yap... Yeter 


</TEXT>
</DOC>
