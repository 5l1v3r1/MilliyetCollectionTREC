<DOC>
<DOCNO> 15899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/son/sondun14.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
"İsrail ablukayı hafifletmeye hazır" 
</HEADLINE>
<TEXT>

     ABD Büyükelçisi Martin Indyk evsahipliğinde Tel Aviv’de dün gece yapılan İsrail-Filistin güvenlik görüşmelerine katılan Filistin İstihbarat Şefi Emin El Hindi, İsrail’in Filistin topraklarına uyguladığı ablukayı hafifletmeye hazır olduğunu söyledi. 
     Filistin’in Sesi radyosuna demeç veren El Hindi, "İsrail’in tutumunda bazı değişiklikler oldu, İsrailliler, aşama aşama bir dizi önlemler uygulayacaklarını söylediler. 
     Bu önlemler, sınır geçişlerinde kolaylık, karayollarının yeniden açılması, İsrail’de çalışan Filistinli işçi sayısında artış ile Batı Şeria’daki kentlere uygulanan ablukanın kaldırılması olarak sıralandı" dedi. El Hindi, şimdi topun İsraillilerde olduğunu ifade ederek, sıralanan önlemlerin uygulamaya konulmasını beklediklerini kaydetti. İstihbarat şefi, ilki 4 Nisan’da yapılan güvenlik görüşmelerinin üçüncüsünün 16 Nisan’da yapılacağını da doğruladı. 
     
     
     




</TEXT>
</DOC>
