<DOC>
<DOCNO> 3855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/yazar/akyol.html </URL>
<DATE> 2001/01/25/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Hukuk... 
</HEADLINE>
<TEXT>

     ANAYASA mahkemeleri demokrasinin en önemli kurumlarından biridir. Bizde kurulması maalesef çok gecikmiş, 27 Mayıs rejimi tarafından kurulmuştur. 
     Anayasa Mahkemesi'nin ilk üyelerinden biri, 27 Mayıs cuntasının ünlü hakimi Salim Başol'du sanıklara "Sizi buraya tıkan kuvvet böyle istiyor" diyen Başol Yassıada Yargılamaları, sf. 207 
     Ve 1963 yılında, Salim Başol'un da imzasıyla, Anayasa Mahkemesi, "27 Mayıs devrimi hakkında herhangi bir kanaat beslenmesinin serbest, ama açığa vurmanın kısıtlı" olduğuna karar vermiş, darbeyi eleştirenlerin hapse atılmasını onaylamıştır Karar No 1963 83 
     27 Mayısçıların AP'de toplanan DP oylarını parçalamak istediği bir konjonktürde, 1968'de, Anayasa Mahkememiz "engelli seçim düzeni, demokrasi ile bağdaşmaz" diyerek "d'Hont sistemi"nin barajını iptal etmiş, amacı bu olmadığı halde, 1970'lerdeki siyasi parçalanma ve istikrarsızlığa yol açmıştır. 
     
     27 MAYIS HUKUKU nasıldı 
     Darbe yanlısı hukuk profesörlerinin "fetva"larında bu sorunun cevabı vardır Bu prof.lara göre, "Demokrat Partililer aksi ispat edilinceye kadar suçludur " Ve ihtilal "özel mahkemeler" kurabilir Dahası, DP'lileri cezalandırmak için "geçmişe yürüyen ceza yasası" çıkarılabilir Abdi İpekçi, İhtilalin İçyüzü, sf. 276, 316, 322 
     '27 Mayıs hukuku', evrensel hukukun olmazsa olmaz ilkelerinin çiğnenmesi demekti Evrensel hukukun "suçsuzluk karinesi" ilkesi, "doğal hakim" ilkesi ve "aleyhteki hükümlerin geçmişe yürümemesi" ilkesi ayaklar altına alınmıştı. 
     Menderes ve arkadaşları ancak böyle mahkum edilebilmişti. 
     Bunların eleştirilmesinin yasaklanmasını, o zaman Anayasa Mahkemesi hukuka uygun bulmuştu 
     Hukuk fakültelerimiz hala devlet geleneğimizdeki bu Jakoben, yani "siyasileştirilmiş hukuk" anlayışını eleştirmemiştir Bu yüzden hukukumuzda hala etkili bir damardır ve son "postmodern" örneği 28 Şubat'tır. 
     
     ANAYASA hukukumuz ve mahkememiz elbette bu eski geleneği çok önemli oranda aşmıştır. Artık hiç kimse darbenin eleştirilmesini suç saymaz "Malumu ispat gerekmez" diyenler hala var ama, hiç kimse açıkça suçsuzluk karinesinin çiğnenmesini vs. savunmaz. 
     Bizzat Anayasa Mahkemesi'nin kendisi mesela seçim barajlarıyla ilgili içtihadını değiştirmiş, 'baraj'ı demokrasiye uygun bulmuştur. 
     Anayasa Mahkemesi'nin içtihatlarında liberalleşme ve evrensel hukuka açılım bulunduğu gibi, Ahmet Necdet Sezer'in "yıldönümü konuşmaları" ve Mustafa Bumin'in parlamentoya yaptığı "AİHM standartlarına uygun düzenlemeler yapılması" çağrısı bu sürecin sevindirici örnekleridir. 
     Ama aynı zamanda, Yüksek Mahkeme, parti kapatmak için, mesela kendi iptal kararını 'aleyhe' geçmişe yürütmüştür, kendi kararını Resmi Gazete'de yayımlamadan yürürlüğe koyabilmiştir Son olarak, bir oy farkıyla da olsa, 103. maddeyi, AİHM kıstaslarını gözetmeden iptal etmiştir Ve parti kapatma kararları AİHM'den dönmektedir 
     Bu tablo karşısında, parlamento, parti kapatmanın ölçülerini AİHM standartlarına uyarlamak için Anayasa değişikliğini ele almıştır. 
     Yüksek Mahkememiz de hukuki kavramları yorumlarken AİHM ve genel olarak Batı kıstaslarını gözetirse, bu sorunlar da olmaz, yasama - yargı sürtüşmesi de yaşanmaz. 
     
     





Hukuk... 


Parti kapatma 


Küçük Amerika... 


Gensoru... 


Düğmeye asıl şimdi basılacak 


Terörü lanetlemekten başka ne denebilir ki .. 


Soykırım 


Abdülmecid'in şikayeti 


Zor günler... 


Fransız firmaları imza peşinde 


Vizontele 


Karambol 


Yolsuzluk, tam yol 


İşin doğrusu "Profesyonelleşme..." 


Şimdiye dek neredeydiniz 


Savunma hakkı, ama... 


69 çözümü 


Altınları alamayan RTÜK'ün kapısında 


Sakın eve girmeyin 


Süt üreticisi "ağlıyor" 


</TEXT>
</DOC>
