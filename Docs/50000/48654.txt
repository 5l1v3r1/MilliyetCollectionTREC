<DOC>
<DOCNO> 48654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/dunya/dun01.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
11 Eylül’de postaya verilen mektuplarda korkutan ifadeler var 
</HEADLINE>
<TEXT>
Şimdi şarbonunuz var Öleceksiniz... 
Aynı elden çıkmış üç mektuptaki ortak slogan şöyle ABD ve İsrail’e ölüm. Allah büyüktür’ 
     11 Eylül’de postaya verilen mektuplarda korkutan ifadeler var 

     ABD’lilerin yaşam alışkanlıklarının büyük ölçüde değişmesine neden olan şarbonlu mektuplardaki tehdit ifadeleri ülkedeki korkuyu artırdı. ABD’de Senatör Tom Daschle, NBC televizyonunun sunucusu Tom Brokaw’a ve New York Post gazetesine gönderilen şarbonlu mektupların, 11 Eylül günü postalandığı ve içinde, "Amerika ve İsrail’e ölüm" gibi ifadelerin bulunduğu ortaya çıktı. 
     Basına yansıyan mektup örneklerinde, el yazılarının aynı olduğu görülürken, hepsinin üzerinde 11 Eylül tarihi bulunuyor. Yazıların hepsi büyük harflerle yazılmış ve benzer ifadeler taşıyor. 
     
     Bizi durduramazsınız’ 
     Senatör Daschle’a gönderilen şarbonlu mektupta, "Bizi durduramazsınız. Şimdi şarbonunuz var. Korkuyor musunuz Öleceksiniz. ABD’ye ölüm. İsrail’e ölüm. Allah büyüktür" ifadeleri bulunuyor. 
     Yine NBC televizyonunun sunucusu Brokaw’a gönderilen şarbonlu mektupta da aynı el yazısı, "Bu sonraki, şimdi penisilin alın. ABD’ye ölüm. İsrail’e ölüm. Allah büyüktür" yazıları göze çarpıyor. 
     
     Tarih ele veriyor 
     Mektuplardaki tehdit mesajları daha önce açıklanmamıştı. ABD yönetimi yetkilileri, açıkça, 11 Eylül terörist saldırılarıyla şarbonlu mektuplar arasında bağlantı olduğunu resmi söylemlerinde kabul etmiyorlar. Ancak mektupların 11 Eylül tarihini taşıması, bu yöndeki kanıyı daha da güçlendirdi. 
     
Ben temizim’ Beyaz Saray 1.5 aydır Cipro içiyor      ABD’de Başkan ve ekibine gönderilen mektupların kontrol edildiği posta merkezinde şarbon bakterisine rastlanmasının ardından, Başkan George W. Bush, ısrarlı bir dille, kendisinde şarbon bakterisi bulunmadığını belirtti. Bush gazetecilerin sorusu üzerine, "Size şöyle söyleyeyim. Kendimi güvende hissediyorum ve yarın işe geldiğimde de güvende olacağım" dedi. Kaynaklar, altı hafta önce Beyaz Saray personeline Cipro verilmeye başlandığını belirttiler. 
     
Şaka, ölüm tehdidi’ sayılacak      Bursa Emniyet Müdürü Reşat Altay, "şarbon şakası" yapan kişilerin "ölümle tehdit etmek" suçundan mahkemeye sevk edileceğini bildirdi. Altay, son günlerde dünyayı sarsan şarbon vakalarının, kendini bilmez birkaç kişi tarafından şaka malzemesi yapıldığını belirterek, "Bu tür şakalar hem yapana hem yapılana zarar verir. Bu konunun şakası olmaz" dedi. Bursa'da, içinde şarbon mikrobu bulunduğu şüphesiyle incelenen altı paketin temiz çıktığını ve olayın "şakadan ibaret" olduğunun belirlendiğini kaydeden Altay, şaka yapılan kişilerin yaşadığı heyecan nedeniyle zarar gördüğünü bildirdi. 
     



 DÜNYA 












</TEXT>
</DOC>
