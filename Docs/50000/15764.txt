<DOC>
<DOCNO> 15764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/son/sontur12.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Öfkeli damat dehşet saçtı, karısı ile kayınvalidesini öldürdü 
</HEADLINE>
<TEXT>

     Osmaniye'de, bir kişi, şiddetli geçimsizlik nedeniyle baba evine dönen 5 aylık eşi ve kayınvalidesini öldürdü. 
     Emniyet yetkililerinden alınan bilgiye göre, Gaziantep'te inşaat işçiliği yapan Mehmet Öyan 25 , 5 ay önce evlendiği ve 15 gün önce de kendisini terk ederek Osmaniye'nin Selimiye Mahallesi'ndeki babasının evine gelen eşi Avaş Öyan'ı 22 götürmek istedi. 
     Evin girişinde, dönmeyeceğini söyleyen eşiyle tartışan Mehmet Öyan, kaynanası Hatice Topal 50 olaya müdahale edince, yanında bulunan tabancasıyla ateş etmeye başladı. Avaş Öyan ve Hatice Topal olay yerinde öldü. Olayı gören Songül Çalışkan 14 ise kaçarak, eniştesinin kurşunlarına hedef olmaktan kurtuldu. 
     Olay sonrası eve gelen ve kızını merdivenlerde, imam nikahıyla birlikte yaşadığı Hatice Topal'ı ise kapı önünde kanlar içinde bulan Bekir Çalışkan, sinir krizleri geçirdi. Yetkililer, olaydan sonra firar eden Mehmet Öyan'ın yakalanmasına çalışıldığını bildirdiler. 
     
     
     




</TEXT>
</DOC>
