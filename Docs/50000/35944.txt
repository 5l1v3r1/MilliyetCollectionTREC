<DOC>
<DOCNO> 35944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/ekonomi/eko01.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İKİ DEVİN ACI İTİRAFI 
</HEADLINE>
<TEXT>

Sakıp Sabancı, Sabancı Holding ve Akbank’ın borsa değerinin 16 milyardan 6 milyar dolara gerilediğini belirterek Fukaralaştım’ dedi 
     EYLEM TÜRK 

     Sabancı Holding Yönetim Kurulu Başkanı Sakıp Sabancı, her şeye rağmen moral bozmadan üretmeye devam etmek gerektiğini belirterek, "Fakat fukara oğlu fukara olmaya koştukça realiteler konuşuyor" dedi. 
     Sabancı, Milliyet gazetesinin düzenlediği Krizin neresindeyiz ’ konulu toplantı sonrası yaptığı açıklamada, "İki yıl evvel borsada hisse senetlerimin değeri neydi Sabancı Holding ve Akbank 16 milyar dolardı. Şimdiki değeri 6 milyar dolar. 10 milyar dolar kayboldu" dedi. Fukaralaştığını anlatan Sabancı "Ben dediğim zaman gözün kör olsun, doymuyor musun, yetmez mi diyeceksin Ben kendim için konuşmuyorum. Polisim de öğretmenim de fukaralaştı" diye konuştu. 
     
     Ankara sağır’ 
     Şirketinin üretim kollarının ağladığını ifade eden Sabancı, şöyle devam etti "İleriye doğru umutlar var. Umursamazlar diyor ki onların başka bir dünyası var. Tekrar başkan olmak. Gitmek gelmek tekrar başkan olmak. Üç profosör arkadaşım çok önemli şeyler söylüyor. Vergilerimiz gözlerinizi kör etsin. Sağır Ankara, sağır" dedi. 
     "Bankaları düzelteceğim’ dedin ne yaptın " diye soran Sabancı, şöyle konuştu "Şapkamızı havalara attık işte yola çıktılar diye. Kanun çıkardık. Dağ fare doğurdu. Sonra bir kanun daha. Biz’ diyorlar şu kadar kanun yaptık.’ Ben gülüyorum. Kanunlar çıkarttın çıkarmaz olaydın. Özelleştirme için şapkayı attık. Bir gün özelleştirme realiteleri yakalanacak diye yola çıktı yahu bir komite kurdular. İttifakla karar verilecek dendi. Yapmaz olaydınız." 
     
Koç Holding Tüketim Grubu Başkanı Cengiz Solakoğlu, kişi başına market harcamalarının 8 dolarla Rusya’nın bile altına indiğini söyledi 
     Koç Holding Tüketim Grubu Başkanı Cengiz Solakoğlu, kişi başına düşen market harcamalarının yaklaşık yüzde 50 oranında azaldığını söyledi. 
     Bir önceki ekonomik programın, 2000 yılı başında uygulamaya konulduğu sırada, kişi başına düşen market harcamalarının 17 dolar olduğunu hatırlatan Solakoğlu, bu rakamın kısa sürede 14 dolara indiğini belirtti. 
     Solakoğlu, kasım ve şubat ayında ardı ardına gelen krizlerle birlikte kişi başına düşen market harcamalarının 8 dolara indiğini kaydetti. 
     Gelinen bu durumla birlikte ülkelere göre harcamalara bakıldığında Türkiye’nin Rusya’nın gerisinde kaldığını belirten Solakoğlu, Bulgaristan’la da aynı seviyeye gerilediğini anlattı. 
     
     Migros’un satışları azaldı 
     Solakoğlu’nun başında bulunduğu Tüketim Grubu’na bağlı Migros’un da yaşanan krizlerle birlikte satışları yüzde 15 oranında azalmıştı. 
     Türkiye genelinde 434 mağazasıyla, en yaygın alışveriş zinciri olan Migros’un satışlarında yaşanan düşüş, market harcamalarında yaşanan gerilemeye de örnek gösteriliyor. 
     Bu yıl 50 şok mağazasının açılması planlanırken, iç payasadaki durgunluk nedeniyle bu sayı yedide kalırken, 15 Migros market hedefinden sadece beşi hayata geçirildi. Yetkililer yeni yatırımların satışlara bağlı olduğunu belirtiyorlar. 
     
     Yurtdışı yatırımlara yöneldi 
     İç piyasada yaşanan daralmaya karşılık olarak, yurtdışındaki yatırımlara ağırlık veren Migros yetkilileri, Bulgaristan, İran ve Suriye başta olmak üzere komşu ülklerde market açma çalışmalarını hızlandırdı. 
     Şu anda yurtdışında 11 mağazası bulunan Migros’un yurtdışı ciro hedefi ise 225 milyon dolar. 
     



 EKONOMİ 






















</TEXT>
</DOC>
