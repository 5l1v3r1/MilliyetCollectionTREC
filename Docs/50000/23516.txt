<DOC>
<DOCNO> 23516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/yazar/tamer.html </URL>
<DATE> 2001/05/27/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Eğitimde Afrika klasmanındayız 
</HEADLINE>
<TEXT>

     2 gündür yayınladığım, değişik alanlarda dünyadaki yerimizi gösteren istatistiki verilerle ilgili olarak, okurlarımızdan telefon, faks ve e - posta yağıyor. Örneğin ABD'den yazan Pittsburg State Üniversitesi Pazarlama Bölümü öğretim üyelerinden Musa Pınar, şeffaflık - yolsuzluk endeksi ile rekabet gücü sıralamasında da en altlarda yer aldığımıza dikkat çekiyor. "Dünyanın ilk 20 ekonomisi arasında yer almakla övünüyoruz ama, şeffaflık endeksinde ancak 42, rekabet gücünde de 50. sırada yer alıyoruz" diye bir hatırlatmada bulunan Pınar, bu sıralamaları bulabileceğimiz web sitelerinin adreslerini de yollamış. 
     Ankara'dan yazan Dr. Hakan Yaşar ise dünya sıralamasında eğitimdeki içler acısı halimizin altını çiziyor 
     "Dünkü yazınızdaki istatistiklere aslında eklenecek çok şey var. Ancak kanımca tüm bu istatistiklerin anası olan tek bir istatistik en önemlisi Kişi başına düşen eğitim ortalamamız, yanlış hatırlamıyorsam 3,6 yıl. 
     17 Ağustos depreminin ardından "Tepemiz çürük" dediniz, başınıza neler geldi. Hiçbir çürüğü barındırmayacak bir toplum olabilmemiz ve 2 gündür yayınladığınız istatistiklerde daha iyi bir yerlere çıkabilmemiz, galiba önce bu ortalamayı yükseltmekten geçiyor. Tabii yalnızca nicelik olarak 8 yıllık eğitime geçmek gibi değil, aynı zamanda nitelik olarak da..." 
     Ankaralı okurumuzun bu uyarısı üzerine World in Figures 2001'i yeniden taradık ve ülkelerin ortalama eğitim düzeyleriyle ilgili istatistik bulamadıysak da, en az onun kadar çarpıcı yandaki istatistiği bulduk. Tahmin edebileceğiniz gibi "Eğitime en yüksek payı ayıran 25 ülkenin yer aldığı tablo da var, ancak orada Türkiye yok. Ülkemizin, çocuklarının - gençlerinin eğitimine yok denecek kadar az pay ayıran Nijerya, Uganda, Zambiya ve Dominik Cumhuriyeti gibi yoksul Afrika devletleriyle aynı düzeyde olması çok umut kırıcı. Türkiye Eğitim Gönüllüleri Vakfı'na ilginin ve bağışların bu denli yoğun olması da belki, devletin açığının vatandaş tarafından kapatılma çabası. Okurumuzun da işaret ettiği gibi tepemizde çürükleri istemiyorsak, insanımızın eğitim seviyesinin yükseltilmesine omuz vermeliyiz. 
     
Eğitime en düşük payı ayıran ülkeler Sıra Ülke GSYH 1 Nijerya 0.7 2 Sudan 0.9 3 Myanmar 1.2 - Endonezya 1.4 5 Burkina Faso 1.5 - Çat 1.7 - Guatemala 1.7 8 Eritre 1.8 - B.Arap Emir. 1.8 10 Gine 1.9 - Madagaskar 1.9 12 Ermenistan 2.0 13 Laos 2.1 14 Bangladeş 2.2 - Mali 2.2 - Tacikistan 2.2 - Türkiye 2.2 - Zambiya 2.2 19 Çin 2.3 - Dominik C. 2.3 - Nijerya 2.3 22 El Salvador 2.5 - Lübnan 2.5 24 Uganda 2.6 25 Pakistan 2.7      
     
     Haydi gene iyisiniz 
     World in Figures 2001'den sizlere son bir tablo Kansere yakalanma ve kanserden ölüm oranları. 20 ülkenin yer aldığı sıralamada Türkiye yok. İlk 10'a bakacak olduğunuzda da karşınıza kalkınma ve refah düzeyleri en yüksek ülkeler çıkıyor. Nükleer santrallar oralarda, ozon tabakalarının delinmesi onların sayesinde Eh bu durumda kansere en fazla yakalananların da kalkınmış ülkelerden çıkmasına şaşmamak gerek. Tabii bir de o ülkelerde istatistiklerin daha ciddi tutulduğunu gözardı etmemek gerek. Yine de teselli mükafatı olarak sizlere "Haydi gene iyisiniz" diyebilirim. 
     
Kansere yakalanma ve ölüm oranı Ülke Hollanda 25.3 Belçika 24.6 Kanada 24.6 Fransa 24.6 İtalya 24.0 Avustralya 23.9 İngiltere 23.6 İrlanda 22.9 Almanya 22.7 Avusturya 22.5 Norveç 22.5      
     
     







Türk kimliği 


Derviş ve Çakan 


Ayıplar Haftası 


Tebrikler Fener, teşekkürler Cimbom, Aslan Hagi... 


Renkler müziği 


O gün bugündür 


Yeni bir kriz mi 


Geleceği görmek 


Amerika’dan yengem geldi, evde bir bayram havası 


Avrupa gününü bilir... 


Şifo'ya veda 


Eğitimde Afrika klasmanındayız 


Nataşa’nın sorunu "kriz" değil "polis" 


Botaş’ın bir de Selçuk Yahşi’si var 


</TEXT>
</DOC>
