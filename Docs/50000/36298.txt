<DOC>
<DOCNO> 36298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/ekonomi/eko09a.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kepez’le ÇEAŞ’ı e-posta kapattı 
</HEADLINE>
<TEXT>

Elektrik Mühendisleri Odası, borsaya gönderdiği e - postayla, iki hissenin tahtasının kapalı kalmasını sağladı 
     EKONOMİ SERVİSİ 

     Dün Gözaltı Pazarı’nda işleme açılması beklenen Çukurova Elektrik ÇEAŞ ve Kepez’in kapalılığının devamına karar verildi. İMKB’den yapılan açıklamada şöyle denildi "Elektrik Mühendisleri Odası’nca borsaya gönderilen e - mail’de Danıştay Dava Daireleri Genel Kurulu’nun 1 Haziran’da Enerji Bakanlığı ile ÇEAŞ arasında görev verme sözleşmesi ve TEAŞ ile işletme hakkı devri sözleşmesi imzalanmasına ilişkin işlemlerinin iptali isteminin reddine dair Danıştay 10’uncu Daire’nin kararını bozdu." Açıklamada, durumun netliğe kavuşturulması için taraflardan bilgi istendiği ve her iki hisse senedinin kapalılığının devamına karar verildiği vurgulandı. 
     
     Uzanlar’a Bakan suçlaması 
     Bu arada Enerji Bakanlığı Enerji İşleri Genel Müdürlüğü de borsaya gönderdiği açıklamada, imtiyaz sözleşmesinde imzalanması gereken enerji satış anlaşmalarında "uzlaşmaz tutum" sergilemekle suçladığı ÇEAŞ ve Kepez’in uyarılara karşın tutumlarını sürdürmeleri halinde yasal yaptırımlarla karşı karşıya kalacağını bildirdi. 
     Bakanlık, Danıştay tarafından Kepez’in imtiyaz sözleşmesinin iptali istemiyle açılan davanın da sürdüğünü bildirdi. 
     



 EKONOMİ 























</TEXT>
</DOC>
