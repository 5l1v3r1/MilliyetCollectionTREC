<DOC>
<DOCNO> 49208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/spor/spo03.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu memnun 
</HEADLINE>
<TEXT>

     GALATASARAY Teknik Direktörü, haklı zafer kazandıklarını söyledi. Rumen hoca, "Trabzonsporlu futbolcular iyi motive olmuştu, ancak beni oyuncularımın bunun daha da üzerine çıkıp güzel şeyler yapması mutlu etti" dedi. Lucescu, Ayhan ile ilgili "Kalmak istiyorsa defansif anlayışını geliştirecek" diye konuştu. 
     
Emre cezalı      GALATASARAYLI Emre, Trabzonspor maçında ligdeki dördüncü sarı kartını görüp, cezalı duruma düştü. Emre, Bursa karşısında takımdaki yerini alamayacak. 
     
PSV galip      GALATASARAY’IN salı günü Şampiyonlar Ligi’nde karşılaşacağı PSV Eindhoven Hollanda Ligi’nde Waalwijk’ı 2 - 0 mağlup etti. Eindhoven’i galibiyete taşıyan golleri 19. dakikada Rommedahl, 81. dakikada ise Kezman attı. Galatasaray - Trabzon karşılaşmasını Eindhoven’in istatistikçisi Piet De Visser de izledi. 
     
Sakatlar tribünde      CİM - Bom’da sakatlıkları nedeniyle forma giyemeyen kaptan Bülent, Hakan, Perez ve Vedat dünkü karşılaşmayı tribünden izledi. Capone ise evinde dinlendi.Ayhan ilk kez ilk onbirde yer aldı. Sakatlığı geçmeyen Mondragon’un yerine de kalede genç Kerem görev aldı. 
     

</TEXT>
</DOC>
