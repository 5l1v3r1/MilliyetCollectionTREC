<DOC>
<DOCNO> 8522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/yazar/civaoglu.html </URL>
<DATE> 2001/02/23/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
İstifa çağrıları 
</HEADLINE>
<TEXT>

     "Neden iki kulağımıza karşılık bir dilimiz var 
     Çok dinleyelim, az konuşalım diye... 
     Diyogen" 
     Ankara'nın siyasi kulislerinde şu söylem, krizin şifresi olarak paylaşılmakta. 
     "Devlet adamı, neleri söyleyeceğinden çok, neleri söylemeyeceğini bilmelidir." 
     Böylece... Yaşanan krizin ilk hareketlenme noktasındaki Başbakan Bülent Ecevit'e gönderme yapılmakta. 
     Örneğin... 
     "Ecevit, kelime tasarrufunda bulunsaydı, bunalım patlak vermez ve bu dramatik tablo ortaya çıkmazdı" düşünceleri, daha özenli bir ifadeyle formüle ediliyor. 
     Gerçekten... 50 yıllık siyaset duayeni, kökü Tagor'a uzanan kültür birikimi, ülke yararları için daha filozof ve özverili olmalıydı. 
     Sinir sistemine direnemedi. 
     
Gemide isyan      Eğer kaptan, gemiyi dev dalgalardan ve fırtınadan sakin sulara götüremiyorsa, gemide isyan çıkar. 
     Dün, Hükümet'in eski bakanlarından İstanbul Milletvekili Mehmet Ali İrtemçelik, "Ecevit'in artık Başbakanlık'tan ayrılmasını" istedi. 
     İrtemçelik, Ecevit için "Başbakanlık yetki ve sorumluluklarının hakkını veremeyecek durumda olduğu artık saklanamayacak hale gelen" gibi dikenli ifadeler de kullandı. 
     Dün sabah Anavatan Genel Başkan Yardımcısı Işın Çelebi de TV'de, isim vermeden "bu yönetimin halka vereceği güvenceler, artık Uganda'dan herhangi birinin konuşmasından daha etkili olamaz" diyordu. 
     Anavatan'dan Lütfullah Kayalar, Yaşar Topçu, Odalar Birliği ve Emek Platformu gibi sivil toplum örgütleri de "Hükümet'in istifasını isteyenler" arasında... 
     Üslupları yadırgasak da, son kriminal sürecin siyasi ve bürokrat sorumlularının sorgulanmaları doğal. 
     
Kayalıklar      Ama... Fırtınalı denizde isyan, geminin kontrolden daha da çıkarak tehlikeli kayalıklara bindirmesi riskine açık. 
     Hükümet krizi, hatta "seçim" tartışmalarıyla Türkiye'nin üzerine bir de tüy mü dikilmeli 
     Ecevit'in, şu aşamada Hükümet'ten ayrılma hasarı daha büyük olmaz mı 
     Bakınız... DYP, şimdi "Hükümet değişikliği" istemekle beraber, kriz sırasında TBMM'de görüşülecek olan gensoru önergesini geri çekmişti. 
     Çiller, arkadaşlarına "ekonomi konuşma yasağı" koymuştu. 
     FP bile krizin tavan yaptığı günlerde sağduyuluydu. 
     Dün, ABD Hazine Başkanı, "Türkiye ekonomisine destek verileceğini" açıkladı. 
     IMF ve Dünya Bankası da öyle... 
     IMF, önümüzdeki günlerde 2.5 milyon dolarlık bir ödemeyi hızlandırmanın yanısıra, uluslararası bankalara da "Türkiye ekonomisine katkı" çağrısında bulundu. 
     Bu fotoğrafı iyi okumalıyız. 
     Elbette... Hükümet - şimdilik - sürmeli, ama toplumun tepkilerine karşı da duyarsız kalınamaz. 
     Hiçbir şey olmamış gibi devam edilemez. 
     
Aşamalı değişim      Hükümet'ten aldığımız izlenimlere göre de İlk aşamada, bazı bakanların ve üst düzey ekonomi bürokratlarının değişmeleri beklenmeli. 
     Herhalde önce, birkaç bakan ve bürokrat değişimiyle makyaj yenilenecek. 
     Fakat... "İktidarın kimlik kartında değişim", ancak fırtına dindikten ve sular durulduktan sonra gündeme gelebilir. 
     İşçi, memur, sanayici, bankaların sancıları yeni başlıyor. 
     Yıkıntılara, yangınlara tanık olacağız. 
     Yaşamın üzerinden silindir geçecek. 
     Bu manzaraların üzerinde bir yönetimin uzun süre kalması çok zor. 
     Dahası... Sular durulsa, gemi sakin limana çekilse bile kaptan köşkünün havı döküldü. 
     Artık heyecan ve güven vermiyor. 
     Yeniden umut ufuklarına nasıl açılır 
     
     





Kriz... 


İşte sansür... 


'Dolar çok yükselmez' 


Ajda Pekkan hangi sözleşmeyi feshetti 


İnandırıcılık Yeni paketle eski ekip mi 


İstifa çağrıları 


"Para basma hakkına" fren 


"Aptallığın hududu yoktur" 


Dolarlı okullar 


5 Nisan süreci 


Dar gelirli aldatıldı 


Çok yazık... 


Bu "dalga"da sakın sörf yapmayın 


Bir ricat’ın öyküsü 


Bunun altından zor kalkarlar 


Kim ödeyecek 


Hiç unutmayın 


Özkan'dan projeye aykırı havuz 


İmzasız karar olmaz 


Enflasyon lobisinin zaferi 


Ayşe Hanım Teyzem "yıkıldı" 


Biz buna halk dilinde hortumlama diyoruz 


</TEXT>
</DOC>
