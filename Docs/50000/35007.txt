<DOC>
<DOCNO> 35007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/siyaset/siy04.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoca’nın gemileri bu kez fena battı 
</HEADLINE>
<TEXT>

     ABDULLAH KARAKUŞ 

     AİHM’den olumlu karar bekleyen ve ardından da Saadet Partisi’nin SP başına geçerek siyasete dönmeyi planlayan Necmettin Erbakan, kara kara düşünmeye başladı. İlk aşamada kararla ilgili AİHM Büyük Kurumu’na itiraz edecek olan Erbakan, siyasete nasıl döneceğine ilişkin diğer yollar konusunda da hukukçularıyla çalışmaya başladı. Altınoluk’taki yazlığında inzivaya çekilen Erbakan’ın hukukçularına "Bu iş böyle bitmemeli. Neden böyle oldu, İyice araştırın. İtiraz edelim. Gerekeni yapalım" dediği öğrenildi. 
     
     Tayyipçilerden Hoca’ya mesaj 
Kendin ettin kendin buldun      ABDULLAH KARAKUŞ Afyon 

     Tayyipçi milletvekillerinden Cemil Çiçek, RP ile ilgili AİHM kararından gelenekçilerin ders çıkarması gerektiğini belirterek, "Kimse Getirin inceleyelim’ demedi, onlar götürdü. Çıkan karardan da herkes ders almalı" dedi. Bülent Arınç da, Erbakan’ın SP’nin başına geçmesine yönelik beklentiyi eleştirdi. 
     
     Saadet’in işi zor’ 
     Çiçek, "Kararın doğruluğu - yanlışlığı tartışmalarının bir kenara bırakılması gerekir. Önemli olan neticedir" derken Arınç "Eğer bir siyasi parti bütün varlık nedenini AİHM kararına bağlamışsa veya kendi varlığını RP’nin, FP’nin devamı olarak nitelemişse veya siyasi yasaklı olan kişinin SP’nin başına geçmesi ile Türkiye’de başarı sağlanacağını düşünüyorsa, o partinin işi zordur" diye konuştu. 
     
Alman basını Karar Erbakan’ın sonudur      İHSAN DÖRTKARDEŞ DHA 

     RP kararı, Almanya’da "Erbakan’ın sonu" değerlendirmelerine neden oldu. Süddeutsche Zeitung gazetesinde Christiane Schlötzer imzalı yazıda Türkiye’de siyasi İslam’ın öldüğü öne sürüldü. Yazıda şöyle denildi "AİHM geleneksel İslami hareketin sembolü olan Erbakan’a son darbeyi vurdu. Halbuki daha önce Avrupa kurumlarına hiç de dostane bakmayan Erbakan, aniden gönlünü Avrupa’ya kaptırmış, umudunu Strasbourg’a bağlamıştı." 
     
     İslami basın kararı kınadı 
     Necmettin Erbakan’a yakınlığıyla tanınan Milli Gazete, kararı "Şüphe hukuka galip geldi", "Karar kendi kendini ink r anlamında" başlıklarıyla değerlendirdi. Kararın, Avrupa İnsan Hakları Sözleşmesi’ne aykırı olduğu, AİHM’nin güvenilirliğini yitirdiği öne sürüldü. "Putlarını yediler" manşetiyle haberi duyuran Akit gazetesi ise "Konu Türkiye ve İslam olunca, Avrupa ilkelerini çatır çatır yiyor" ifadesini kullandı. Akit yazarı Abdurrahman Dilipak da AİHM’nin bölücülük karşısında daha ılımlı olduğunu söyledi. Yeni Şafak da "Avrupa demokrasi özürlü" dedi. 
     
     SP’nin amblemi beş yıldızlı hilal 
     SP amblemi, kırmızı zemin üzerinde "şefkat, milli ve manevi değerler"i temsil eden beyaz hilal ile "saadet"i temsil eden beş beyaz yıldız olarak belirlendi. Recai Kutan, amblemi tanıtmak için yaptığı basın toplantısında "Her bir yıldız programımızda belirtilen saadetin 5 temel unsurunu açıklıyor" dedi. 
     



 SİYASET 















</TEXT>
</DOC>
