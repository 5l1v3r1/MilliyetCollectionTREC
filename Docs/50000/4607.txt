<DOC>
<DOCNO> 4607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/yasam/yas01.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem değil falcılar yıktı’ 
</HEADLINE>
<TEXT>

Tarihlerinin en korkunç faciasına onbinlerce kurban veren Hintliler, faturayı depremi önceden haber vermeyen’ falcılarına çıkardı... 
     DIŞ HABERLER SERVİSİ 

     Hindistan’ın Gucarat eyaleti ile çevresini yerle bir eden yeni bin yılın ilk afeti’nde ölenlerin sayısı 30 bine yaklaştı. 
     Enkazların altından çıkarılan binlerce cesetle her gün binlerce kez yıkılan Hintliler ise faturayı, depremi önceden bilemeyen falcılara çıkardı. Bunun nedeni de, tam 7.9 şiddetinde vuran korkunç depremin merkezi Guacerat’ın, aynı zamanda ülkenin en önemli yıldız falı ve geleceği bilme merkezi’ olması. Dolayısıyla depreme onbinlerce can veren Guacerat ahalisi, geleceği bilmekte son derece iddialı’ ve geçmiş yıllarda sayısız büyük olayı önceden haber vermiş’ falcılarının, bu son afeti atlamasını’ bir türlü hazmedemiyor. Sonuçta Gucarat falcıları, ağır biçimde suçlanıyor. 
     
     Mucizeler sürüyor 
     Guacerat falcıları kendi geleceklerini düşüne dursun, kurtarma çalışmaları ise az da olsa mucizelerle sahne olmayı sürdürüyor. 
     Enkazlardan yüzlerce cesede karşı birkaç canlı çıkarabilen ekipler, önceki akşam 90 yaşında bir kadını 72 saat sonra yıkıntıların altından yarasız beresiz çıkardı. Yaşlı kadının üç gün enkaz altında kaldığı ve başını koruyan eski bir dikiş makinesi sayesinde kurtulduğu anlaşıldı. Hindistan Hava Kuvvetleri de, dini gelenek gereği ölülerin yakıldığı Hindistan’da deprem kurbanlarının yakılabilmesi için odun seferberliği’ başlattı. 
     
     Söylenti depremi 
     Pakistan’ın güneydoğusundaki Haydarabad kentinde yayılan deprem dedikoduları, ciddi paniğe yol açtı. 
     Önceki gece kenti bir anda saran Deprem olacak’ söylentisi, bütün halkı sokaklara çıkardı. Gece 01.00 sıralarında sokağa fırlayan kent sakinleri bütün geceyi sokakta geçirdi. Polis saatlerce sokaklarda dolaşarak anonslarla insanları evlerine geri dönmek için ikna etmeye çalıştı. 
     Söylentinin, camilerden yapılan anonslar nedeniyle çıktığı iddia edildi. Haydarabad, Hindistan’da en az 20 bin kişinin ölümüne yol açan depremin merkezine 300 km. uzaklıkta. 
     
     Düşman’dan gelen yardım reddedildi 
     Arken, Gucarat’a dünyanın her tarafından yağan yardımlar da sürüyor. Ancak tüm yardımları memnuniyetle kabul eden Hindistan, tek istisnayı komşusu ve tarihi hasmı Pakistan’a uyguluyor. Pakistan yetkililerine göre Yeni Delhi yönetimi, Çok yardım geldi’ açıklaması ile kendilerinden gelen yardımları geri çeviriyor. 
     
     Salgına karşı önlem Göç edin’ çağrısı 
     Depremin yaşandığı Gucarat eyaletini sadece bu felaket değil, mevösim normallerinin de üstüne çıkan aşırı sıcaklar da vurdu. Eyalet ve bölgede hava sıcaklığı 30 dereceyi aştığı için, yıkıntılar altından halen çıkarılamayan cesetler de bozulup kokmaya başladı. Bu durum da, salgın hastalık tehdidini beraberinde gündeme getirdi. Şimdi Hintli yetkililer, salgına karşı halkın başka yerlere göçünü sağlamaya çalışıyor. 
     


 YAŞAM 

























</TEXT>
</DOC>
