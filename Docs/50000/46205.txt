<DOC>
<DOCNO> 46205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/son/sontur23.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganları Yunan Adası diye Bodrum'a bıraktılar 
</HEADLINE>
<TEXT>

     Muğla'nın Bodrum İlçesi Akyarlar Köyü sahilinde, yasadışı yollardan yurtdışına geçmeye çalışan 89 Afganlı yakalandı. 
     Alınan bilgiye göre, jandarma, Kalekent Sitesi'nde, sabaha karşı, sahilde bekleyen Afganistan uyruklu 89 kişiyi gözaltına aldı. 
     Afganlar sorgularında, ABD'de Dünya Ticaret Merkezi'ne 11 Eylül'de yapılan saldırılardan sonra ülkelerini terk ederek, Türkiye'ye Van'dan giriş yaptıklarını söylediler. Afganlar, daha sonra Bodrum'a geldiklerini, buradan Ekber adlı bir kişinin teknesiyle Yunanistan'ın İstanköy Kos Adası'na geçmek üzere 300 dolara anlaştıklarını söylediler. 
     Teknenin kendilerini sahile bıraktıktan sonra uzaklaştığını belirten Afganlar, Bodrum İlçe Jandarma Komutanlığı'na götürüldüler. 
     Kaçakların, haklarında başlatılan yasal işlemlerin ardından sınır dışı edilecekleri bildirildi. 
     






</TEXT>
</DOC>
