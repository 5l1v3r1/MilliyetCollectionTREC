<DOC>
<DOCNO> 1690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/son/sondun11.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Madam Mitterrand oğlunun kefaletini ödedi 
</HEADLINE>
<TEXT>

     Fransa eski Cumhurbaşkanı François Mitterrand'ın eşi Danielle Mitterrand, bugün Adalet Sarayı'na giderek, oğlu Jean Christopher için istenen 5 milyon frank tutarındaki kefalet ücretini ödedi. 
     Paris Mahkemesi, 5 milyon frank yaklaşık 500 milyar TL kefalet parası ve yurtdışına çıkma yasağı koşuluyla, Jean Christopher'ın tutukluluk halinin kaldırılmasına karar vermişti. Jean Christopher Mitterrand, bugün Fransa'da çıkan bir dergide, davaya bakan yargıcı, ''kendisine düşmanca davranmak''la suçladı. Mitterrand, Fransa'dan Angola'ya yapılan silah satışı sırasında yasadışı yollardan para almak ve kara para aklamak suçundan, 21 Aralık tarihinde gözaltına alınarak, Paris'teki La Sante Cezaevine gönderilmişti. Soruşturmayı yürüten Paris Savcısı, İsviçre'den, Mitterrand'ın banka hesaplarına el konulmasını talep etmişti. 




</TEXT>
</DOC>
