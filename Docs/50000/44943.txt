<DOC>
<DOCNO> 44943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/dunya/dun00.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı milletvekilinden "5 milyar dolarölık müthiş öneri 
</HEADLINE>
<TEXT>
Silah borçlarını silelim’ 
Türkiye ile ilişkilerin giderek önem kazandığını belirten Cumhuriyetçi Parti üyesi Weldon, "Türklere iyi niyetimizi göstermek için bize olan 5 milyar dolarlık askeri kredi borçlarını silelim" önerisinde bulundu 
     Amerikan Temsilciler Meclisi'nin Cumhuriyetçi Parti Pennsylvania Milletvekili Curt Weldon, ABD'nin Türkiye ile işbirliğini artırması gerektiğini belirterek, bu çerçevede Türkiye'nin ABD'ye olan 5 milyar dolarlık askeri kredi borcunun silinmesi çağrısında bulundu. Ankara, Moskova ve Roma'ya, 11 kişilik bir Kongre heyeti olarak düzenledikleri ziyaretin ertesinde, Washington'da gazetecilere konuşan Weldon, Türkiye'nin daima ABD'ye destek olduğunu vurguladı. 
     
     'Çalışma grubu kuralım' 
     ABD'nin terörizmle mücadelesinde Türkiye'nin kritik rol oynadığını anlatmak için Ankara'yı ziyaret ettiklerini belirten Weldon, 5 milyar dolarlık dış askeri finans kredisi FMS borcunun silinmesinin yerinde olacağını kaydetti. 
     FMS kredileri, Amerikan silahları ve ekipmanı alımında yabancı ülkelere sağlanan kredi olarak biliniyor. Curt Weldon, Amerikan Kongresi'yle TBMM arasında bir istihbarat çalışma grubu kurulması çağrısında da bulundu. 
     
     Afganistan'a yardım 
     Temsilciler Meclisi silahlı hizmetler komitesi üyesi ve askeri araştırma geliştirme alt komitesi başkanı Weldon, "Taliban sonrası" Afganistan'a, Türkiye aracılığıyla 10 ila 20 milyon dolarlık bir kalkınma yardımı aktarılmasını da önerdi. Weldon, Türkiye'nin, ABD yardımının gönderilmesinde aracılık rolünü seve seve üstleneceğini kaydetti. 
     



 DÜNYA 
















</TEXT>
</DOC>
