<DOC>
<DOCNO> 22406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/son/soneko25.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 2. seans böyle geçti... 
</HEADLINE>
<TEXT>

     İMKB Ulusal-100 Endeksi, 1. seansa göre 3.33 puan artışla 2. seansı 12,607.24 puandan tamamladı. 
     Hisse senetleri ortalama yüzde 0.03 oranında değer kazandı. Seans, 12,515 puan seviyesinde durgun açıldı. Piyasadaki durgunluğun derinleştiği gözlenirken en yüksek 12,646 puanı gören endeks, ilk bir saati 12,586 puanla geçti. 
     İkinci yarıda da durgun ve yatay seyrini sürdüren Endeks, 12,500 puan seviyesini taban yaptı. Ulusal-100 Endeks, günü 12,607.24 puanla tamamladı. 
     Hisse senetleri günün tamamında ise yüzde 1.03 oranında değer yitirdi. Kapanışta mali endeks 4.60 puanlık kayıpla 18,188.79 puana, hizmet endeksi de 25.05 puanlık kayıpla 7,161.77 puana gerilerken, sınai endeksi 20.59 puanlık artışla 9,540.40 puana yükseldi. 
     Böylece mali gurubu hisseler ilk seansa göre ortalama yüzde 0.03, hizmet gurubu hisseler de yüzde 0.35 oranında değer yitirirken, sınai gurubu hisseler yüzde 0.22 oranında değer kazandı. 2. seansta işlem gören toplam 301 hisse senedinden 98'i değer kazandı. 123 hisse senedi değer yitirirken, 80 hissenin fiyatında ise değişiklik olmadı. Seansta 193 trilyon 461 milyar 709 milyon liralık işlem hacmi oluştu. İki seansın işlem hacmi toplamı da, 484 trilyon 73.4 milyar lira olarak gerçekleşti. 2. seansta Garanti Bankası, Teletaş, Yapı Kredi Bankası, Koç Holding ve Doğan Holding en yoğun işlem gören hisseler oldular. 







</TEXT>
</DOC>
