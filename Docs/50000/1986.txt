<DOC>
<DOCNO> 1986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/spor/aspo.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
"Saçlarım beyazladı, yoruldum" dedi ve Hagi beş ay sonra bırakacağını söyledi 
</HEADLINE>
<TEXT>
Artık veda zamanı 
Rumen yıldız, teknik direktör olacağını belirtti ve ekledi "Galatasaray isterse seve seve çalışacağım, bu işte de zirveye çıkacağım." 
     HALİL ÖZER LAS PALMAS 

     Sözleri, başarıları 
     KİMBİLİR kaçıncı kampı Hagi’nin Acaba kaçıncı röportajı Randevulaştığımız zamanın gelmesini beklerken düşünüyoruz bunları... Soracağımız soruları not ederken, karşımızda beliriyor. Daha sorumuzu beklemeden teybin düğmesine basılmış gibi başlıyor anlatmaya... 
     
     "Ben makine değilim" 
     "KENDİMİ iyi hissediyorum. Yeni bir sezona girdik, mutluyum. Ama bir gün bunlar bitecek. Hagi gidecek. Ben makine değilim. Bir gün makine de durur. Hagi bu takıma her şeyini verdi. Hep kazanmak istedi. En iyisini yaptı. İlk geldiğim günden bu yana çok şey değişti. UEFA Kupası’nı kazandık. Dört kez lig şampiyonu olduk. Ama Hagi’nin de saçları beyazladı. Aynı Hagi değil. Son 20 dakika yoruluyorum." 
     
     "37 yaşına giriyorum" 
     "BU önümdeki son beş ay... 20 yıllık futbol hayatım sona eriyor. Yaşım 36... 37’ye gireceğim. Romanya’da şimdiye kadar 37 yaşına kadar oynayan bir tek kişi var o da Lucescu... Onunla eşit duruma geleceğim. Acaba beş yıl önce Galatasaray yerine başka bir takıma gitseydim bu kadar oynayabilir miydim 37 yaşıma kadar oynamamın tek nedeni mutlu olmak. Mutlu olmasaydım futbolu şimdiye kadar bırakırdım." 
     
     "Gizli patron değilim" 
     "SEZON bitsin, önce çok iyi bir tatil yapacağım. Dinleneceğim. Ardından da teknik direktör olacağım. Futboldan kopamam çünkü... Eğer Galatasaray’dan teknik direktörlük teklifi alırsam seve seve kabul edeceğim. Teknik direktörlükte de zirveye çıkacağım. Şu anda bana gizli patron demelerini asla kabul etmiyorum. Genç değilim. Bu işi biliyorum. Asla hocanın işine karışmam. Yarın ben de hoca olacağım." 
     
Emre’ye tavsiyelerim      "GELECEKTE Hagi olmak Emre’ye bağlı. O büyük bir oyuncu. Ama daha futbol hayatının başında. Emre başlangıçtaki ciddiyetini her zaman korumalı. Asla kendisinin artık süper olduğu hissine kapılmamalı. Öğrenmeye devam etmeli. Eğer, Tamam artık ben bu işi biliyorum, yeter’ derse olmaz. Emre, Dünya’nın her kulübünde oynayabilir. Ama söylediklerimi yaparsa Hagi olur." 
     
Neden bağırıyorum      Hakemlere 
     "ARTIK hakem sorularından sıkıldım. Herkes bana soruyor neden bağırıyorsun diye... Kim bağıracak Emre mi O mu konuşacak Ben 36 yaşındayım. Elbette ki ben konuşacağım. Akıllı bir hakem diyalog kurmayı kabul eder. Ben kimseye bugüne kadar tekme attım mı Ama yediklerimin sayısı belli değil. Neden kart göstermediklerini soruyorum, kolay yolu seçip bana kart gösteriyorlar." 
     
     Jardel’e 
     "ONA asla kötü niyetle bağırmadım. Benim dostum. Başarılı olması için bağırıyorum. Çünkü hep gol atmasını istiyorum. Orada kim var Jardel var. Diğerleri daha arkada kalıyor. Elbette o zaman ona bağıracağım. Ben oyunu yaşayan futbolcuyu severim. Onun da yaşamasını istiyorum. Hakan’la kıyaslamaya gerek yok. İkisi de 9 numara. İkisi de gol atıyor." 
     
Beş yıllık sırrım      "GALATASARAY’a ilk geldiğim gün sözleşme yapılırken bir maddede ısrarcı oldum. Dedim ki, mutlaka şunu yazın UEFA Şampiyonu olursak ekstra prim. O günü unutamam. Herkes gülümsedi. Hiç itiraz etmeden maddeyi sözleşmeme koydular. Çünkü hiç biri buna inanmıyordu. Ama ben inanıyordum. Ve hedefim gerçek oldu, primi aldım." Hagi, UEFA Kupası primi olarak 150 bin dolar aldı. 
     
     İnciler... 

</TEXT>
</DOC>
