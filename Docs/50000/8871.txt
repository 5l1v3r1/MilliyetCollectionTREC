<DOC>
<DOCNO> 8871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/son/soneko01.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Toskay "Dolar için 850 bin lira makul bir rakam" 
</HEADLINE>
<TEXT>

     Devlet Bakanı Tunca Toskay, makro dengeler oturana kadar dövizdeki dalgalanmanın süreceğini belirterek, ''Dolar için 850 bin lira makul bir rakam'' dedi. 
     Bolu Büyük Abant Otelde düzenlenen ''İnşaat Sektöründeki Kriz'' konulu toplantıya katılan Devlet Bakanı Tunca Toskay, soruları yanıtladı. 
     Bakan Toskay, sanayi sektörünün bankacılık sektöründeki yüksek faizler ve finansman sıkıntısı yüzünden zorda olduğunu, bu yüzden sanayi sektörünün rahatlatılması gerektiğini söyledi. 
     Makro dengeler oturana kadar dövizdeki dalgalanmanın süreceğini kaydeden Toskay, ''Belki bu bir ay sürer. Dolar için 850 bin lira makul bir rakam'' diye konuştu. 
     Makro dengeler oturana kadar dövizdeki dalgalanmanın süreceğini kaydeden Toskay, ''Belki bu bir ay sürer. Dolar için 850 bin lira makul bir rakam'' diye konuştu. 
     Bakan Toskay, bankaların kredi kartları faizlerinde artış yapmasını ise ''Olmayan şeyin fiyatı yükselir. Piyasada fazla para olmayınca bu artış yaşandı, bence normal'' şeklinde değerlendirdi. Devlet Bakanı Toskay, yarın yapılacak olan MGK toplantısı için de,''Katılmadığım bir toplantı için yorum yapmak istemiyorum. Fakat kimsenin kimseyi sevmesi şart değil. Önemli olan oturup devletin işini yapması'' dedi. Merkez Bankası Başkanı Gazi Erçel'in istifasına yönelik haberlerin hatırlatılması üzerine de Toskay, ''Çalışkan bir insandı. Bu konuda yorum yapmak istemiyorum'' diye konuştu. Turizm, Ekonomi, Bilimsel Araştırma Tanıtma Merkezi tarafından düzenlenen ''İnşaat Sektöründeki Kriz'' toplantısı bu akşam sona erecek. 




</TEXT>
</DOC>
