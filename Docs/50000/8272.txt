<DOC>
<DOCNO> 8272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/sanat/asan.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hepimiz birer seyyahız 
</HEADLINE>
<TEXT>

Mercan Dede Seyahatname’ ile hayat yolculuğu üzerine ipuçları veriyor 
     ASLI ONAT 

     Evliya Çelebi, "Seyahatname"sini yazmak için birçok ülkeyi gezip dolaştı. Bu kadar gezmesine rağmen başına "bir iş" gelmeyen Evliya Çelebi’nin dört dişi 1647’de Erzurum’da cirit oynarken, Seydi Ahmet Paşa’nın attığı ciritle kırıldı. "Seyahatname" ve Orhan Pamuk’un "Öteki Renkler"inden metinler temel alınarak MDT tarafından hazırlanan "Seyahatname 2001" 20, 21 Şubat tarihlerinde AKM’de sahnelendi. Gösterinin müziği ise DJ Arkın Allen olarak da tanıdığımız Mercan Dede’ye ait. Bu çalışma, kendisinin üçüncü albümü olarak Doublemoon Records tarafından yayınlandı. Mercan Dede, grubu Montreal Tribal Trio ile yarın ve cumartesi günü saat 23.00’te Babylon’a da konuk olacak. 
     
ICQ ile oluşan "Seyahatname"      "Sufi Dreams" ve "Journeys of a Dervish"in ardından "Seyahatname" başlamış bir yolculuğu devam ettirir gibi. 
     Derviş bir rüya gördü ve o rüyada bir yolculuğa çıktı. "Seyahatname" ise o yolculuğun ne olduğunu anlatıyor. 
     
     "Seyahatname 2001" için Beyhan Murphy ile nasıl bir çalışma yöntemi izlediniz 
     Bu projenin en ilginç yanı, adı gibi müziğinin de seyahat etmiş olması. Stüdyo Montreal’de "Seyahatname" için altı aydır çalışıyorum. Yaptıklarımı ICQ ile Beyhan Murphy’ye gönderdim ve çalışma sırasında koreografiyi hiç görmedim. Orhan Pamuk’un ve Evliya Çelebi’nin metinlerinin bana hissettirdiklerini müzik haline getirmeye çalıştım. 
     
     Kendinizi Evliya Çelebi’nin yerine koydunuz oldu mu 
     Aslında Beyhan Murphy, beni Evliya Çelebi’nin yerine daha çok koyuyor. Geçen yıl yedi buçuk ay gibi bir zamanda 200 bin kilometre yol yaptığım bir tura çıktım. Evliya Çelebi, seyahati sevdiği için gezmiş. Benim seyahatim tam olarak bu amacı taşımasa da hayatın açılmamış yönlerini araştırmak adına bir benzerliğimiz bulunduğu söylenebilir. 
     
     Gösteriyi gördüğünüzde neler hissettiniz 
     Beyhan Murphy ile çalıştığım için ortaya iyi bir iş çıkacağını biliyordum. Zaman zaman meraklandığım oldu. Dört ay boyunca müzik yolluyorsunuz ama nasıl kullanıldığını göremiyorsunuz. Provayı seyrettiğimde ise çok etkilendim. Müzik ve koreografi öyle iyi örtüşüyor ki projeyi oluştururken Beyhan ile aramızda 7 bin kilometre bulunduğuna kimse inanmayacak. 
     
Coğrafi ve ruhani gezginlik      Zaman içinde, yaptığınız seyahatlerde "Tüm bu yolculukların içinde ben neredeyim " sorusunu soruyorsunuz kendinize. Yaşamın kendisi bir yolculuk zaten. Ama hayatın telaşı içinde bunu pek farketmiyoruz. Projenin temelinde bu içsel yolculuk yatıyor. Gösteriyi seyredenlerin bize ait olan seyahatten değil, kendilerininkinden bir şeyler bulduğuna inanıyorum. 
     


 SANAT 









</TEXT>
</DOC>
