<DOC>
<DOCNO> 14614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/son/sonspo07.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Celal Gürcan " Yenilmezsek, turu geçeriz" 
</HEADLINE>
<TEXT>

     Galatasaray Kulübü Genel Sekreteri Celal Gürcan, Avrupa Şampiyonlar Ligi çeyrek finalinde Real Madrid maçında alınan 3-2'lik skorun, avantaj sağlama açısından 1-0'lık galibiyetten farkı olmadığını belirterek, ''Tur atlamak istiyorsan, İspanya'da yenilmeyeceksin, hepsi bu'' dedi. 
     Real Madrid karşısında ikinci yarıda oynanan futbolu çok beğendiğini vurgulayan Celal Gürcan, ''Son yıllarda Galatasaray'ı hiç böyle görmedim. Koskoca Real Madrid'e sahayı dar ettiler. İkinci devre maç 3-2 değil, 5-2 de olabilirdi. Ancak, pek fazla fark etmez, yenilmezsek, turu geçeriz'' diye konuştu. Gürcan, Real Madrid'in son yıllarda İstanbul'a gelen en güçlü takım olduğunu da kaydederek, İspanyol takımının özellikle ilk yarıda ezbere oynadığını ve mükemmel bir futbol ortaya koyduğunu bildirdi. Real Madrid maçında 2-0 yenilgiden sonra 3-2 galip gelmenin futbolculara moral-motivasyon getirdiğini de belirten Gürcan, bunun rövanş maçına az da olsa etki yapacağını sözlerine ekledi. 
     



</TEXT>
</DOC>
