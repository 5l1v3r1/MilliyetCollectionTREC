<DOC>
<DOCNO> 44083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/yazar/akyol.html </URL>
<DATE> 2001/09/28/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Afganistan ve medeniyet 
</HEADLINE>
<TEXT>

     TARİHÇİ Prof. Ahmet Yaşar Ocak'a sordum Afganistan'ın tarihte İslam medeniyetine katkısı nedir Bu geçmişle günümüzdeki Afganistan'ın ilgisi ne 
     Tarihte İslam medeniyetinin belli büyük ve ışıklı merkezleri vardı Araplarda Kurtuba, Kahire, Bağdat, Şam... 
     Türklerde Buhara, Semerkand, Konya, İstanbul... 
     İran'da Tebriz, Isfahan, Kazvin... Hind Yarımadası'nda Delhi, Nişabur, Lahor... 
     Paki Afganistan'da hangi şehirler Prof. Ocak'ın cevabı 
     - Belh ve Merv şehirleri, diğerleri gibi hem dini hem pozitif ilimlerde büyük merkezlerdi.... 
     Belh ve Merv orijinal Afgan kültür dairesine dahil miydi 
     - Hayır, İran kültür dairesine dahildi. Tarihte medeniyet anlamında orijinal bir Afgan kültüründen bahsetmek çok zordur... 
     
     NEDEN böyle Damarlarındaki kanları mı bozuk Yoksa genleri mi 
     İkisi de değil... 
     Coğrafya medeni gelişmeye izin vermemiş. Bugün Afganistan'da Taliban'ın savunmasında en büyük faktör nasıl dağlık coğrafyası ise, dün de medeniyet merkezi kentlerin oluşumunu engelleyen, aynı coğrafya olmuştur. 
     Üretimi, ulaşımı, ticareti, 'yerleşme'yi engelleyen sarp dağlar, derin vadiler... Değişik kültürle iletişimi ve ekonomik ilişkileri zorlaştıran kapalı coğrafya... 
     Zaten Asyalı fatihler, mesela Gazneliler ve Timurlular Himalayalar'ın koruduğu Hindistan'a girmek için Afganistan'ı fethetmişlerdir, kentler kurup yerleşmek için değil... 
     Kapalı coğrafyanın zihinleri daraltması ve dağlık coğrafyanın insanları savaşçı yapması, hem Afgan tarihini izah eder, hem bugünkü Taliban bağnazlığını ve şiddetini... 
     
     BU haftaki Time dergisinde, Afganistan'da savaşmış Rus Sovyet tümgenerali Alexsander Layakhovsky anlatıyor 
     "Amerikan askeri harekatının amacı, Bin Ladin'in terör üstlerini yok etmekse, hava harekatı işe yaramaz. Üsler derin vadilerde, dağ mağaralarında, tünellerde gizlenmiştir... Bomba ve füzeler dağları dövüp toz kaldırır, o kadar. Bu savaşçı halkı korkutamazsınız da... Şehirleri bombalarsanız, masumlar ölür." 
     Rus generali devam ediyor 
     "Kara harekatına gelince... Dağlarda tekerlekli zırhlı araçlar kullanılamaz Hafif silahlarla piyade savaşı yapılabilir..." 
     Layakhovsky, savaşçı kabilelerin dağlarda mağlup edilemeyeceğini anlatıyor "ama satın alabilirsiniz" diyor 
     - Sovyetler çok zengin değildi 
     Herkesi satın alamazsınız tabii... 
     Rus generalinin gözlemleri, İslamın ve insanlığın büyük sosyoloğu İbn Haldun'un binyıl önce "bedavet" hakkında anlattıklarının adeta tekrarı gibi 
     Prof. Ocak da orijinal bir Afgan şehir kültürünün olmadığını anlatırken diyor ki 
     - Yani tarihte Afganistan bedevi kavimler, kabileler coğrafyası olmuştur. 
     Sorun bu kadar derin olduğu için çözümü de zor... 
     Daha vahimi, İslam dünyasının medeniyet merkezlerinde bile birtakım dar kafalılarla bağnaz militanların, bu bedeviliği İslam zannedip destek vermeleridir. 
     
     







Afganistan ve medeniyet 


Yeğen Kani... 


Bülent Ecevit 


Başbakan sorunu ve enerjik kriz yönetimi 


Liste dışı 


Eğitime bürokrasi arası 


Geçen program neden çöktü 


Kıbrıs baskısı hafifliyor 


Bir kaza Bir arkadaş Ve bir sınav 


Suç ekonomisi... 


Usame bin Ladin'in cinsel organının teröre katkısı 


"Savaş" lafını duyunca... 


Kral çıplak 


Baban kurtaracak mı 


Yağmuru rahat bırakın 


Büyüklere de ceza var 


Anne Krueger çok önemli bir hanım 


</TEXT>
</DOC>
