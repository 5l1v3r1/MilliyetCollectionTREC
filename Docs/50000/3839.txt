<DOC>
<DOCNO> 3839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/yasam/yas01.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Suçsuz olan yattı işkence yapan yırttı 
</HEADLINE>
<TEXT>

Hasan Ersoylu işlemediği bir suç yüzünden tam 4 yıl hapiste yattı. Ona işkence yapıp suçu kabullenmesini’ sağlayan iki astsubay ise, aftan yararlandı... 
     EROL KARAER Ordu DHA 

     Hasan Ersoylu, bugüne kadar elini hiç kana bulamamıştı... Ancak bir arkadaşını öldürmekle suçlandı. 
     İşkence altında suçu üstlendi. Doktorlar işkenceyi gizledi. Bu büyük hata düzeltilene kadar Ersoylu ömrünün 4 yılını hapiste geçirdi. İşkencecileri ise sadece 2 yıla mahkum oldu, üstüne üstlük aftan yararlanıp bu cezadan kurtuldu 
     
     Suçsuzum dedi ama... 
     Gülyalı’da 1994’te cesedi bulunan arkadaşı Dursun Aydemir’i öldürdüğü iddiasıyla yargılanan Ersoylu, Ordu Ağır Ceza Mahkemesi’nde, "suçu işkence altında kabul ettiğini" söyledi. 
     Ancak, 20 yıl 10 ay hapis cezasından kurtulamadı. 4 yıl sonra Düzce Cumhuriyet Savcılığı, başka bir soruruşturma sırasında kimsesizler mezarlığında gömülü bir kişinin Dursun Aydemir olduğunu belirledi. Adli Tıp raporlarının da yardımıyla Ersoylu yeniden yargılandı ve geçen Temmuz’da beraat etti. 
     
     1 milyon dolarlık dava 
     Ersoylu, ardından da kendisine işkence yapıldığı iddiasıyla Ordu Ağır Ceza Mahkemesi’nde dava açtı. 
     Sanık astsubaylar Yusuf Yiğit ve Önder Kaçmaz işkenceden suçlu bulundu ve 2’şer yıl hapis ve 6’şar ay görevden uzaklaştırma" cezasına çarptırıldı, ama bu cezaları af kapsamında ertelendi. Ersoylu, da son umut, Avrupa İnsan Hakları Mahkemesi’nde 1 milyon dolarlık dava açtı. 
     


 YAŞAM 

























</TEXT>
</DOC>
