<DOC>
<DOCNO> 5620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/son/soneko07.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Teksif Antbirlik’te grev kararı aldı 
</HEADLINE>
<TEXT>

     Türk-İş’e bağlı Teksif Sendikası Antalya Pamuk ve Narenciye Tarım Satış Kooperatifleri Birliği ANTBİRLİK işyerlerinde grev kararı aldı. 
     Teksif Sendikası Antalya Şube Başkanı Hasbi Ünal, Antbirlik işyerlerinde yaklaşık 500 işçiyi kapsayan toplu iş sözleşmesi görüşmelerinde anlaşma sağlanamaması üzerine grev kararı aldıklarını bildirdi. 
     Ünal, grev kararının, şube yönetimine ulaştırıldığını belirterek, kararı, Antbirlik işyerlerine asacaklarını kaydetti. Antbirlik’te Tez Koop-İş Sendikası’nın toplu sözleşme görüşmelerinin anlaşmayla sonuçlandığını anımsatan Ünal, "Ancak Tez Koop-İş’e üye olan işçilerle Teksif’e üye olanlar arasında çalışma koşullarında farklılıklar var. Bu nedenle bizim sözleşmemiz biraz zor olacak gibi görünüyor" dedi. Ünal, şunları söyledi 
     "Yasal haklarımızı kullanacağız. Grev kararı alındı diye grev yapılmaz. Biz anlaşmadan yanayız. İşveren biraz daha duyarlı olursa, sözleşmeyi masa başında bitiririz. Eğer anlaşma sağlanamazsa, toplu sözleşmeyi Yüksek Hakem Kurulu’na göndeririz." 
     Öte yandan, geçen hafta içinde Antbirlik işyerlerinde örgütlü bulunan Tez Koop-İş Sendikası ise 600 işçiyi kapsayan toplu iş sözleşmesi görüşmeleri anlaşmayla sonuçlanmıştı. 
     Tek Gıda-İş Sendikası da görüşmelerde anlaşma sağlanamaması üzerine toplu iş sözleşmesini Yüksek Hakem Kurulu’na gönderme kararı almıştı. 
     




</TEXT>
</DOC>
