<DOC>
<DOCNO> 38612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/son/sondun23.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk birliğinin Makedonya'ya yarın gelmesi bekleniyor 
</HEADLINE>
<TEXT>

     NATO operasyonu çerçevesinde görev yapacak Türk birliğinin ilk grubunun Makedonya'ya yarın gelmesi bekleniyor. 
     Edinilen bilgiye göre, Türk askerlerinin ilk grubu, NATO'nun Makedonya'daki ''Esas Hasat Zamanı'' operasyonu dolayısıyla yarın akşam Bosna'dan Makedonya'ya ulaşacak. Türk askerlerinin ikinci grubunun ise Cumartesi günü bu ülkede olacağı belirtiliyor. 
     Öte yandan, Türk Demokratik Partisi TDP , NATO'nun Makedonya'dakiArnavut militanların silahlarını toplamak üzere, ''Esas Hasat Zamanı'' operasyonunu başlatma kararı almasını memnuniyetle karşıladı. 
     NATO operasyonunun başarıyla yapılacağına olan inancı dile getiren TDP tarafından, Makedonya'daki tarafların çerçeve anlaşması kararlarına duyarlı olunacağı ve bu kapsamdaki faaliyetlerin barışı sağlayacağı inancında olunduğu bildirildi. 






</TEXT>
</DOC>
