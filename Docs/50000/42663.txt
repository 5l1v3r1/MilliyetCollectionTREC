<DOC>
<DOCNO> 42663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/son/sontur03.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobilden otomobile ateş açıldı, kaldırımda duran bir kişi öldü 
</HEADLINE>
<TEXT>

     Bentderesi'nde, seyir halindeki otomobilden bir başka otomobile açılan ateş, kaldırımda duran 1 kişinin ölmesine yol açtı. 
     Yetkililerden alınan bilgiye göre, C.A ve F.V adlı kadınlar, saat 01.00 sıralarında, İsmetpaşa'da çalıştıkları eğlence yerinden çıkarak, taksiye bindiler. Aynı eğlence yerinden çıkan ve kimlikleri henüz belirlenemeyen 5 kişi de, otomobille C.A ve F.V'nin bulunduğu taksiyi takip ettiler. Bu kişiler, Bentderesi Caddesi kavşağı yakınlarında, C.A ile F.V'nin bulunduğu taksiye ateş açtılar. Açılan ateş sonucu kavşak yakınındaki amcasına ait büfenin önünde duran İsa Öztürk 22 yaşamını yitirdi. Öztürk'ün cesedi Adli Tıp Kurumu morguna kaldırılırken, saldırganlar otomobille olay yerinden kaçtılar. Polis, C.A ve F.V adlı kadınları ise gözaltına aldı. Kadınların, kendileri ile saldırganlar arasında eğlence yerinde anlaşmazlık çıktığını söyledikleri bildirildi. Olayla ilgili soruşturma sürdürülüyor. 







</TEXT>
</DOC>
