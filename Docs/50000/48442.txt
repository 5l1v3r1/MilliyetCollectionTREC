<DOC>
<DOCNO> 48442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/son/sontur09.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSYM, sınav ücretlerine zam yaptı 
</HEADLINE>
<TEXT>

     Öğrenci Seçme ve Yerleştirme Merkezi ÖSYM , 2002-Öğrenci Seçme Sınavı ÖSS ücretine yüzde 66.6, Yabancı Dil Sınavı YDS ücretine de yüzde 50 oranında zam yaptı. 
     ÖSYM, 2002-ÖSS ücretini 20 milyon lira olarak belirledi. 2001-ÖSS ücreti 12 milyon lira olarak belirlenmişti. Böylece 2002-ÖSS ücreti yüzde 66.6 artırılmış oldu. 
     YDS ücreti de yüzde 50 oranında artırılarak, 15 milyon liradan 22.5 milyon liraya çıkarıldı. 
     ÖSS kılavuz ücreti ile yükseköğretim programları ve kontenjanları kılavuzu ve tercih formu ücretleri de artırıldı. ÖSS kılavuz ücreti 1 milyon 750 bin liradan 2.5 milyon liraya, yükseköğretim programları ve kontenjanları kılavuzu ile tercih formu ücreti de 6 milyon liradan 9 milyon liraya yükseltildi. 
     Ayrıca, adaylardan tercih formlarını teslim ederken, geçen yıl alınan 750 bin lira 1 milyon liraya çıkarıldı. 
     Bu durumda, sadece ÖSS'ye girecek ve sınavı kazanması halinde tercih formu teslim edecek bir aday, toplam 32.5 milyon lira ödeyecek. 
     YDS'ye girecek ve tercih formu teslim edecek bir aday ise toplam 55 milyon lira harcayacak. Çünkü, YDS'ye girecek adayların ÖSS'ye de 
     katılmaları gerekiyor. 
     ÖSS'ye bu yıl 1.5 milyon civarında adayın başvuracağı tahmin ediliyor. 
     






</TEXT>
</DOC>
