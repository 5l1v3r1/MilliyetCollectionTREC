<DOC>
<DOCNO> 17195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/yasam/yas02.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Minik Nazlıcan taburcu oldu.. 
</HEADLINE>
<TEXT>
İstanbullu olacak 
İkinci ameliyata kadar İstanbul'da kalacak minik Nazlıcan'ın ailesi Susurluk'u silmiş’.. 
     AYŞEGÜL AYDOĞAN İstanbul 

     Susurluk'ta öldürülen Avşar Sıla Çaldıran'ın kalp hastası olan 2.5 yaşındaki kardeşi Nazlıcan, ameliyat olduğu Memorial Hastanesi'nden taburcu oldu. Nihal - Salim Çaldıran çifti, Susurluk denilince gözlerinin önüne kızlarının geldiğini, bu yüzden de oraya dönmek istemediklerini söylüyor. 
     Anne Nihal Çaldıran, "Acıyla sevinci bir arada yaşadım ama şu an acı ağır basıyor" diyor ve dudakları titreyerek ekliyor "Çünkü Nazlıcan için mutlu olsam da eve gittiğim zaman beni bir bekleyen bir kızım yok artık." 
     
     Evini sayıklıyor 
     İkinci ameliyata kadar belli aralıklarla kontrole geleceklerini belirten Nihal Çaldıran, bu süre içinde Nazlıcan'ın yıpranmaması için İstanbul'daki teyzesinde kalacaklarını söylüyor. Kızlarının başına gelen feci olayın ardından İstanbul'a yerleşmeyi düşündüklerini söyleyen Nilal Çaldıran, "Ancak psikolojimizden dolayı sağlıklı karar veremiyoruz. Ama Susurluk'ta da kalmayı düşünmüyoruz" diye konuştu. Anne Çaldıran, yine de, Nazlıcan'ın evi çok özlediğini bu yüzden huzursuzluk yaptığına da sözlerine ekliyor. 
     


 YAŞAM 




















</TEXT>
</DOC>
