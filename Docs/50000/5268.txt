<DOC>
<DOCNO> 5268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/siyaset/siy05.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet Bakanlığı savcıya savaş açtı 
</HEADLINE>
<TEXT>

Bakanlık, Şalk’ın AB, Dünya Bankası ve IMF’den bilgi isteme gerekçelerini yalanladı 
     ANKARA Milliyet 

     Beyaz Enerji Operasyonu"nu yürüten DGM Savcısı Talat Şalk hakkındaki soruşturma sürerken Adalet Bakanlığı bir açıklama yaparak, Şalk’ın AB, Dünya Bankası ve IMF’den doğrudan bilgi isteme gerekçelerini yalanladı. 
     Şalk’ın, doğrudan bilgi istemesine Başbakan Ecevit’in ardından dün de Adalet Bakanlığı tepki gösterdi. Bakanlık, Şalk’ın "Büyükelçilikler gibi diplomatik statüde olmadığı için bu kuruluşların Ankara temsilciliğine gönderilen yazılar için aracı gerekmez" görüşünü yalanladı. Açıklamada, üç kuruluşun da diplomatik statüde olduğu şu cümlelerle anlatıldı 
     IMF Temsilciliği IMF Türkiye temsilciliğinin hukuki statüsü ile ayrıcalık ve bağışıklıkları konusunda 9.8.2000 ve 15.9.2000’de notaların teatisi yoluyla bir anlaşma imzalanmış ve bu anlaşma bakanlar kurulunun 7.11.2000 tarihli kararıyla onaylanmıştır. Anlaşmada, ayrıca Fon ve çalışanlarının tabii olacağı ayrıcalık ve bağışıklıkların üklemizin 4.11.1947’de taraf olduğu Uluslararası Para Fonu anlaşmasının 9. maddesi ve 13.2.1946 tarihli BM Ayrıcalık ve Bağışıklıklar Hakkındaki Sözleşme hükümlerinde belirtilen şekilde olacağı ifade edilmektedir. 
     Dünya Bankası Temsilciliği Türkiye ve Dünya Bankası arasındaki 28.3.1988 tarihli anlaşmada, IMF ile yapılan anlaşmada olduğu gibi BM Ayrıcalıklar ve Bağışıklıklar hakkındaki sözleşmeye atıfta bulunulmuştur. 
     AB Temsilciliği Söz konusu anlaşmanın 3. maddesinde, "Komisyon temsilciliği, temsilcilğin başkan ve üyeleri ile bunların herbirinin ailelerine mensup aile fertleri, Türkiye topraklarında, Viyana sözleşmesi hükümleri uyarınca diplomatik misyonlara ve mensuplarına Türkiye’de tanınan ayrıcalıklardan ve dokunulmazlıklardan yararlanırlar" denilmektedir. 
     
Baro Şalk’ın girişimi yasalANKARA Milliyet 
     Türkiye Barolar Birliği Başkanı Eralp Özgen, Şalk’ın, IMF, Dünya Bankası ve AB’nin Ankara’daki temsilciliklerinden doğrudan bilgi istemesinin yasal bir yol olduğunu söyledi. 
     Özgen, Başbakan Ecevit’in Şalk’a gösterdiği tepkinin "yargıya müdahale niteliğinde" olduğunu belirterek, "Başbakanın devletimizin saygınlığına gölge düşürecek nitelikte’ olduğu yolundaki görüşüne katılmıyoruz. Çünkü Savcı’nın görevi gereği yaptığı inancındayız" dedi. 
     Özgen şöyle devam etti "Yargı sav, savunma, karar’ üçlüsünden oluşur ve bu üç temel ögeden hangisine olursa olsun müdahale, yargıya müdahale anlamını taşır. Başbakanın beyanı, toplumda Beyaz Enerji Operasyonu’nun yeterince açıklanmasının istenmediği’ kuşkusunu doğurdu." 
     


 SİYASET 




















</TEXT>
</DOC>
