<DOC>
<DOCNO> 32967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/siyaset/siy04.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Revizyonla sorunlar çözülmez 
</HEADLINE>
<TEXT>

     ANKARA Milliyet 

     Başbakan Bülent Ecevit, kabinede gerektiği zaman revizyon yapılacağını belirterek, "Revizyonla sorunlar çözülmez, sadece kamuoyu geçici olarak tatmin olur" dedi. 
     Ecevit dün gece TRT 2’de canlı yayınlanan "Nereye Gidiyoruz " programına katıldı. Yayında, hükümetin ekonomik programla birlikte attığı adımlara değinen Ecevit, kabine revizyonundan yeni oluşumlara kadar birçok konu hakkında yorum yaptı. Ecevit’in değindiği konular şöyle 
     Revizyon ve seçim "Hükümet olarak revizyon yapmakla değil, düzen değişikliği ile meşgul olmamız gerekir. Biz revizyonun ötesinde şeyler yapmalıyız. Kriz çıktı diye bakanların görevden alınmasını içime sindiremiyorum. Revizyon şu anda değil, seçim aşamasına gelindiğinde hükümet kurulmadan önce karara bağlanmalıdır." 
     Derviş önemli görevde "Sayın Kemal Derviş şu anda her dakikası dolu bir görevde yer alıyor. Particilikle zamanını doldurmasına gerek yok." 
     MHP yapısal açıdan farklı "Ortaklar arasındaki anlaşmazlıklar normaldir. Ekonomik programın titizlikle uygulanmasını MHP de algılıyor, fakat yapısal açıdan farklılıklar var. Yadırgamamak gerekir." 
     Yeni Oluşumlar "Gelenekçilerle yenilikçiler arasındaki fark önümüzdeki günlerde görülecek, ama Türkiye’de din istismar edilerek siyasetin yapılamayacağı anlaşılmış olmalıdır." 
     



 SİYASET 

















</TEXT>
</DOC>
