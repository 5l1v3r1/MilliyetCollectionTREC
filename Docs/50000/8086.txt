<DOC>
<DOCNO> 8086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/guncel/agun.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
O şimdi tövbek r 
</HEADLINE>
<TEXT>

Tansu Çiller’i bile dolandırıp örtülü ödenekten 5.5 milyar lira tokatlayan’ Parsadan, şimdi helal para peşinde... 
     SERHAT OĞUZ İstanbul 

     Namlı bir dolandırıcıydı Selçuk Parsadan ama asıl şöhrete’ Tansu Çiller’i aldatıp örtülü ödenekten 5.5 milyar lira kapınca’ ulaştı. 
     Bu olaydan dolayı mahk m oldu ve beş yıl hapis yattı. Aftan yararlanıp önceki gün Afyon Cezaevi’nden çıkan Parsadan, yaptıklarından pişman değil ama artık yasal yoldan para kazanma peşinde. 
     İşte, eğrisiyle doğrusuyla "Ben sadece pastadan krema aldım, keşke Murat Demirel de, Kemal Horzum da böyle yapsaydı" diyen Selçuk Parsadan’ın anlattıkları... 
     
     Çiller’in aklanması 
     "Tansu Çiller’in aklandığı oturum sırasında iki kere spazm geçirdim. Çok ağrıma gitti. Yargıtay’da eklenen cümleyi biliyorsunuz Paranın hangi amaçla verildiği anlaşılamadı’ denildi. O zaman sen beni nasıl hapiste tutuyorsun." 
     
     Duyar niye öldürüldü 
     "Mustafa Duyar, pişmanlık yasasından ilk çıkacak isimdi. Devletin bazı resmi kurumlarının Duyar’a bazı açıkları vardı. Duyar’ın bildiği her şeye benim de vakıf olduğumu bilen bu insanlar, bizden kurtulmak istediler sanıyorum. Duyar’ı öldüren Karagümrük çetesi, 1.5 yıl önce de Kırklareli Cezaevi’nde Duyar’ı öldürmeye uğraştı. Üçü, Afyon Cezaevi’ne gelmiş, saldırıdan 15 gün önce de beşi gelmiş. Böyle tesadüf olur mu Suikastle ilgili herşeye vakıfım ama açıklayamam. Duyar, suikastin baş aktörü, kendi örgütünden emir almış. Ama örgüt kimden emir almış o muallakta " 
     
     Saldırı günü neler oldu 
     "Gardiyanı etkisiz hale getirip anahtarları almışlar. Benim kapıya gelip, anahtarları denediler, olmadı. Önce Mustafa’yı bitirelim’ dediler. İlk anahtar kapıya uymuş. Mustafa boğuşmaya başladı, tuvalete kaçtı. Orada beş kurşunla öldürdüler. Sonra da bana geldiler." 
     
     Rüzg r nereye götürürse... 
     "Saldırıda yüzümün yarısı felç oldu, tam 25 kilo verdim. Komadan çıkacağımı ve yaşayacağımı hiç zannetmiyordum. Bu nedenle hiçbir zaman hayal kurmadım. Bundan sonra artık rüzgar nereye götürürse onu yapacağım. Artık geçmiş kapandı. Kesinlikle yasal yoldan para kazanmaya çalışacağım." 
     


 GÜNCEL 















</TEXT>
</DOC>
