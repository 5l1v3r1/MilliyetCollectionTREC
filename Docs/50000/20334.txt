<DOC>
<DOCNO> 20334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/son/sondun10.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de 'saç boyası alerjisi' can aldı 
</HEADLINE>
<TEXT>

     İngiltere'de, 38 yaşındaki bir kadının geçen Ağustos ayında ani ölümüne muhtemelen saç boyası alerjisinin neden olduğu açıklandı. 
     Ölümün ardından yapılan soruşturmanın sonucunu açıklayan uzmanlar, genç kadının son derece öldürücü bir anafilaksik şok sonucu yaşamını yitirdiğini, buna da büyük olasılıkla kullandığı saç boyasının yol açtığını söylediler. 
     Uzun süre astım hastası olan kadının, Garnier laboratuvarlarında üretilen Movida marka saç boyasını kullandıktan sonra nefes almakta güçlük çekmeye başladığı ve başındaki boyayı hemen soğuk suyla akıtmasına rağmen kaldırıldığı hastanede yaşamını yitirdiği açıklanmıştı. 
     Garnier firmasının İngiltere'deki laboratuvarları yöneticisi Geoffrey Skingsley ise, yaptığı açıklamada, Narinder Nevi adlı kadınınkullandığı saç boyası türünün İngiltere'de her yıl 11 milyon tüp gibi büyük miktarlarda tüketildiğini, 1996 yılından beri piyasada olan ürünün bugüne kadar böyle bir sonuca yol açmadığını belirtti. 
     Ölen kadının eczacı kocası Kapil Devi, eşinin yine Garnier tarafından üretilen Belle Color saç boyasını kullandığını, bu boyanın derisinde alerjiye yol açtığı için kendisine ilaçlar verdiğini belirtti ve ''Ancak o, tümüyle yeni bir ürün denemek istedi ve bu da canına mal oldu'' dedi. 






</TEXT>
</DOC>
