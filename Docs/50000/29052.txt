<DOC>
<DOCNO> 29052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/spor/spo07a.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu nasıl adalet 
</HEADLINE>
<TEXT>

     AYŞE YEŞİN 

     KIRKPINAR’DA doping yaptığı gerekçesiyle iki yıl müsabakalardan men cezası alan, daha sonra Ankara 9. İdare Mahkemesi’nden yürütmeyi durdurma kararı çıkartan Ahmet Taşçı, hukukta görülmesi zor bir olayın kahramanı oldu. Mahkeme Taşçı lehine karar verirken, aynı suçtan ikişer yıl ceza alan Ekrem Yavuz’un benzer gerekçelerle yürütmeyi durdurma isteği 6. İdare Mahkemesi, Mehmet Yılmaz’ın başvurusu ise 7. İdare mahkemesi tarafından reddedildi. 
     TAŞÇI’NIN, başvurusunu mahkeme, hukuka aykırılığı açık olan işlemin uygulanması halinde, telafisi güç zararlar doğabileceğinden 2577 sayılı yasanın 27. maddesi uyarınca dava sonuna kadar yürütmenin durdurulmasına 9 Mayıs 2001’de oy birliği ile karar vermişti. Oysa aynı nedenle ceza alan Ekrem Yavuz ile Mehmet Yılmaz’ın yürütmeyi durdurma istekleri, kanun hükmünde ön görülen şartların gerçekleşmediği gerekçesi ile geri çevrildi. 
     
Kadere bak      KIRKPINAR’A katılma hakkını elde eden Ahmet Taşçı, hafta sonu yapılacak müsabakalarda ilk üç dereceye girerse, davalı olduğu Gençlik ve Spor Genel Müdürlüğü tarafından Cumhuriyet Altını ile ödüllendirilecek. Taşçı, üçüncü kez Altın Kemer’i yakalarsa Genel Müdürlük’ün 25 altınını cebe indirecek. 
     



 SPOR 
























</TEXT>
</DOC>
