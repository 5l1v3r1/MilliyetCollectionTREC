<DOC>
<DOCNO> 35228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/yasam/yas07.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Zırhlı soymak moda oldu 
</HEADLINE>
<TEXT>

Üç gün önce bir zırhlı araçtan kapkaç yapıldı. Dün de bir güvenlik görevlisi araçtaki 375 milyar lirayı alarak kaçtı 
     GÜNTAN MAVİGÖZLÜ İstanbul 

     Yapı Kredi Bankası’na ait bir zırhlı araç, TEM Otoyolu Mahmutbey turnikeleri girişinde, araçtaki güvenlik görevlisi tarafından soyuldu. Yaklaşık 375 milyar lira değerindeki parayı alan görevli kayıplara karıştı. 
     
     Silahla tehdit etti 
     Üç gün önce Kozyatağı’nda dört kişi, Yapı Kredi Bankası’nın zırhlı aracından 50 milyar lirayı kapıp kapmıştı. Daha bu olayın failleri yakalanmadan dün yine bir zırhıl araç soygunu yaşandı. 
     Yapı Kredi Bankası’na ait 34 JY 843 plakalı zırhlı para nakil aracında güvenlik görevlisi olarak bulunan Orhan Kaya, araçtaki veznedar Aydın Özdemir ve sürücü Yaşar İnanoğlu’nu, TEM Mahmutbey turnikelerini geçtikten sonra silah tehdidiyle etkisiz hale getirdi. Özdemir’i araca kelepçeleyen Kaya, Küçükçekmece, Büyükçekmece, Esenyurt ve Bahçeşehir şubelerinden topladıkları üç torba içindeki 485 bin mark, 11 bin 500 dolar ve 60 milyar lirayı alarak olay yerinden yaya olarak İkitelli istikametine kaçtı. Polis yetkilileri, üzerindeki otomatik tüfeği zırhlı araca bıraktıktan sonra beylik tabancasıyla kaçan Kaya’nın yakalanması için çalışmalara başladı. 
     Kaya’nın 11 yıldır bankada güvenlik görevlisi olarak çalıştığı ve dört çocuk babası olduğu öğrenildi. 
     
     
     



 YAŞAM 



























</TEXT>
</DOC>
