<DOC>
<DOCNO> 49713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/siyaset/siy00.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit ABD’den yeni bilgiler var 
</HEADLINE>
<TEXT>

Gündüz ABD’liler akşam devletin zirvesi toplandı. Ecevit, "Uzun bir değerlendirme yaptık. Yeni bilgiler gelecek yine konuşacağız" dedi 
     ELÇİN ERGÜN Ankara 

     Ankara’da dün MGK’nın ardından yapılan 2.5 saatlit güvenlik zirvesi, kulislerde üç olasılığın tartışılmasına neden oldu. 
     Önce "sadece liderler" düzeyinde gerçekleştirileceği açıklanan ancak MGK’nın ardından Genelkurmay Başkanı Org. Hüseyin Kıvrıkoğlu, Dışişleri Bakanı Cem, Dışişleri Müsteşarı Uğur Ziyal ve MİT Müsteşarı Şenkal Atasagun’un son anda katılımıyla güvenlik zirvesine dönüşen toplantının sonunda Başbakan Bülent Ecevit, "ABD’den yeni bilgiler" geldiğini bildirdi. 
     
Yanıt veremem’      Ecevit, ABD’nin terörizme karşı verdiği mücadeleye Türkiye’nin başından beri destek verdiğini, bu konuda yeni bilgilerin geldiğini belirtti. Ecevit, ABD’den somut bir talep olup olmadığı yönündeki soruya, "Duyarlı ve hassas konular. Uzunca değerlendirme yaptık. Bazı bilgiler almamız gerekiyor. Çalışmalarımız sürecek" yanıtını verdi. 
     Ecevit, "Türkiye için bir dış tehdit söz konusu mu " sorusuna ise "Şu aşamada bu sorulara yanıt verebilecek durumda değilim" dedi. 
     Başkent kulisleri, ABD merkezli üç senaryo ile dalgalandı. Üzerinde en çok tartışılan senaryo, MGK bildirisine de "terörizme karşı alınacak önlemler" olarak yansıyan olası bir saldırı ihbarı oldu. ABD yönetiminin, Washington ve müttefiklerine karşı yeni terör saldırıları olabileceği yönünde yaptığı açıklamalara dayanan bu senaryoya göre, CIA hedef ülkeler arasında Türkiye’nin de yer aldığı yönündeki istihbarat bilgilerini Ankara’ya iletti. 
     Güvenlik zirvesinin toplandığı saatlerde Ankara’daki ABD Büyükelçiliği’nde de Türkiye’deki Amerikan vatandaşlarının güvenliği masaya yatırıldı. 
     
Irak kaygısı      ABD’nin Afganistan’a yönelik operasyonun Irak’a da kaydırılacağı ve bu çerçevede Türkiye’den bazı taleplerde bulunulduğu tartışması da yaşandı. Florida’da bulunan Tuğgeneral Ümit Şahintürk başkanlığındaki askeri irtibat heyetinden gelen yeni bilgiler doğrultusunda bu değerlendirmeler yapıldığı ve Türkiye’nin Kuzey Irak’a olası bir harek tının da tartışıldığı öne sürüldü. 
     
Asker talebi      ABD’nin NATO üzerinden kara harek tı için Türkiye’den özel birlik talep etmiş olabileceği de öne sürüldü. 
     



 SİYASET 














</TEXT>
</DOC>
