<DOC>
<DOCNO> 6594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/son/sontur06.html </URL>
<DATE> 2001/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Nail Güreli " Nezih Demirkent'in yeri kolay kolay doldurulamaz" 
</HEADLINE>
<TEXT>

     Türkiye Gazeteciler Cemiyeti TGC Başkanı Nail Güreli, Dünya Gazetesi sahibi Nezih Demirkent'in ölümünün, basının kendisine ciddi biçimde ihtiyaç duyduğu bir dönemde yeri kolay doldurulamayacak bir boşluk yarattığını bildirdi. 
     Güreli, TGC Yönetim Kurulu adına yaptığı yazılı açıklamada, Nezih Demirkent'in ölümünün Türk basını için çok acı, çok büyük ve çok önemli bir kayıp olduğunu belirterek, ''Bu mesleğin duayeni olmasının ötesinde çok yönlü büyük bir ustaydı. Muhabirlikten başlayan ve salt gazetecilikle geçen yarım asırlık meslek yaşamında her kademede çok değerli hizmetler verdi'' dedi. 
     Demirkent'in, önemli gazetelerin kurumsallaşmasında, meslek örgütlerinin güçlenmesinde yaptığı hizmetlerin unutulamayacağını vurgulayan Güreli, şunları kaydetti 
     'Basında sosyal dayanışma düşüncesinin öncüsü, savunucusu ve özverili bir uygulayıcısıydı. Demirkent, toplumsal, örgütsel anlayışı ve çabaları örnek alınacak bir büyük gazeteciydi. Cemiyetimizin bugünlere gelmesinde son gününe kadar harcadığı çabaları daima takdirle anacağız. Basının kendisine ciddi biçimde ihtiyaç duyduğu bir dönemde Demirkent'in kaybı, yeri kolay kolay doldurulamayacak bir boşluk yaratmıştır. Nezih Demirkent'i hiç unutmayacak ve daima rahmetle anacağız.'' 




</TEXT>
</DOC>
