<DOC>
<DOCNO> 8879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/son/sonspo03.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basını "İnter Emre ve Okan'ı almaktan vazgeçti" 
</HEADLINE>
<TEXT>

     İtalyan Tutto Sport gazetesi, İnter'in Galatasaray'dan Emre ve Okan'ı almaktan vazgeçtiğini yazdı. 
     Gazete, teknik direktör Marco Tardelli'nin açıklaması üzerine Emre Belozoğlu ve Okan Buruk'un transferlerinden vazgeçildiğini öne sürdü. 
     Tutto Sport, İnter'de herkesin gelecek sezon yeni teknik direktörün kim olacağını düşündüğünü ve bunların arasında en büyük olasılığın Passeralla olduğunu belirtirken, İnter ile ön sözleşme imzaladığı iddia edilen Emre ve Okan'ın, yeni teknik direktör geldiğinde tekrardan düşünülebileceğini kaydetti. 
     Haberde, Galatasaraylı iki orta saha oyuncusunun, yasal yollardan haklarını aramak için girişimde bulunmayı tasarladığı da ileri sürüldü. Bu arada Juventus kulübü, teknik direktörü Carlo Ancelotti'nin kontratını 1 yıldır daha uzattı. Ancelotti ile Juventus arasında dün imzalanan sözleşmede 2002 Haziran ayına kadar Ancellotti'nin görevde kalması ön görüldü. 




</TEXT>
</DOC>
