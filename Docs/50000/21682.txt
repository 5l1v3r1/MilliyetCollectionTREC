<DOC>
<DOCNO> 21682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/siyaset/siy07.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz Savcı bize kötülük yaptı... 
</HEADLINE>
<TEXT>

ANAP’lı Yıldırım’ın, "Savcı Şalk iyi adamdır. Yanlışlıklar yaptı" demesi üzerine, Mesut Yılmaz, "Yanılıyorsun. Savcı bize yapacağı kötülüğü yaptı" yanıtını verdi 
     HAKAN ŞANLITÜRK Ankara 

     ANAP Başkanlık Divanı’nın dünkü toplantısında Yılmaz - Şalk gerginliği gündeme geldi. Genel Başkan Yardımcısı Salih Yıldırım, Şalk’ı yakından tanıdığını dile getirirken, "Savcı iyi adamdır. Kendisine baskı yapıldığını sanıyorum. O yüzden toparlayamadı, yanlışlıklar yaptı" diye konuştu. Yılmaz, bu değerlendirmeye katılmadığını, "Yanılıyorsun" diyerek ortaya koyarken şunları söyledi "Bizim hedefimiz, ne savcı, ne yargı, ne de başka bir yer. Ortada bize karşı yapılmış bir yanlışlık var. Bizim yaptığımız, hakkımızı korumaktır. Savcı bize yapacağı kötülüğü yaptı." 
     Genel Başkan Yardımcısı Ahad Andican da toplantı sonrası şöyle konuştu "Gayet açık bir pozisyon vardır ve yargı temsilcileri de hatalı hareket edildiğini söylemektedir. Konu, bu çerçevede değerlendirilmelidir. ANAP’la bir yargı temsilcisi arasında mücadele’, savaş’ gibi değerlendirmeler yanlıştır. Yargısal uygulama, soruşturma esnasında yapılan yanlış değerlendirmeler ve bunun yanlış olarak kamuoyuna aktarılması gibi bazı noktalar vardır. Parti, bu noktaları kamuoyu önüne getirmiştir." 
     



 SİYASET 

















</TEXT>
</DOC>
