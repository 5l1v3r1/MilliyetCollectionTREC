<DOC>
<DOCNO> 26198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/yasam/yas02.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Minibüste dehşet 
</HEADLINE>
<TEXT>

2.5 milyar liralık sigorta prim borcunu ödeyemediği için bunalıma giren bir kişi, bindiği minibüste herkesin gözü önünde boğazını keserek intihar etti 
     BEKİR KARAKOCA Adana DHA 

     Adana'da cinnet geçiren bir kişi, bindiği minibüste canına kıydı. 
     Şehmuz Eren'in kullandığı minibüse binen 57 yaşındaki çay ocağı işletmecisi Ramazan Serin, arka koltukta oturuyordu. Ücretini ödeyen Serin, dolmuş Denizli Mahallesi’ne geldiğinde, cebinde bulunan çakıyı çıkararak minibüstekilerin gözü önünde boğazına saplamaya başladı. 
     
     Yolcular aşağı atladı 
     Boğazına 4 - 5 bıçak darbesi vuran ve kesmeye çalışan Serin koltuğa yığılırken, yolcular çığlıklar atarak kendilerini minibüsten aşağı attı. 
     Önce yangın çıktığını sanan sürücü Şehmuz Eren, durak yöneticisi Sait Dalan’la, ağır yaralı Serin’i devlet hastanesine götürdü. Ne var ki, doktorların müdahalelerine rağmen Ramazan Serin kurtarılamadı. 
     
     Yalnız yaşıyordu 
     İfade için karakola götürülen Eren ile Dalan, uzun süre olayın şokunu üzerlerinden atamazken, Sait Dalan şunları söyledi "Çığlıklar üzerine arkaya döndüğümde bir yolcunun boğazını kestiğini gördüm. 4 - 5 kez boğazına bıçak vurdu." 
     Adana'da yalnız yaşayan ve otelde kalan Serin'in üzerinden 2.5 milyar liralık SSK prim borcu tebligatı çıktı. Serin'in, borçları nedeniyle bunalıma girerek intihar etmiş olabileceği kaydedildi. 
     



 YAŞAM 




















</TEXT>
</DOC>
