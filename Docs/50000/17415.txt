<DOC>
<DOCNO> 17415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/son/sontur04.html </URL>
<DATE> 2001/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İki aşiret arasındaki 60 yıllık kan davasında barış 
</HEADLINE>
<TEXT>

     Aydın'ın Germencik İlçesi ve Ankara'da ikamet eden Erzurumlu 2 aşiret arasında 60 yıldır süren kan davasında, ilçe yetkililerinin araya girmesiyle barış sağlandı. 
     Ankara'da ikamet eden Zirka aşiretinden Mehmet Kaya 40 ile Germencik'in Ortaklar Beldesi'nde yaşayan Haydari aşiretinden Menzeher Korkmaz 45 aileleri arasında, uzun yıllara dayalı kan davası, Germencik Kaymakamı Beyazıt Tanç ve İlçe Emniyet Müdürü Ömer Faruk Damar'ın girişimleriyle sona erdirildi. 
     İki aileyi Ortaklar Beldesi'nde bir araya getiren yetkililer, uzun yıllardır süren ve 4 kişinin ölümüne neden olan kan davasının bir daha yaşanmaması dileğinde bulundular. Kaymakam Tanç, çok sayıda kişinin katıldığı barış töreninde, Türkiye'nin birçok yerinde kan davalarının yaşandığına işaret ederek, ''Bunların bizi bir yere getirmediği bir gerçek. Bu duygular ilkel öç alma duygularıdır. Feodal yapıdan gelen, yaşatılması, sürdürülmesi hiç gerekmeyen, günümüzde utançla karşılamamız gereken bir durumdur'' dedi. 
     
     



</TEXT>
</DOC>
