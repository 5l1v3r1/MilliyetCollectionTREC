<DOC>
<DOCNO> 19998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/son/soneko23.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 2. seans böyle geçti... 
</HEADLINE>
<TEXT>

     İMKB Ulusal-100 Endeksi, günün 2. seansını 404.81 puan kayıpla 12,203.45 puandan tamamladı. 
     Hisse senetleri, ortalama yüzde 3.21 oranında değer kaybetti. Borsa'da günün ikinci yarısında kar realizasyonları etkili oldu. 
     Seans, 12,608 puandan açıldı. Seansın başlarında belirsiz görülen piyasa 12,658 puan seviyesinden satışlarla gevşemeye başladı. 12,347 puana gerileyen Endeks, ilk bir saati 12,392 puanla geçti. 
     İkinci yarıda satışların sürmesiyle 12 bin seviyesine doğru gevşeyen Endeks, en düşük 12,107 puanı gördü. Tepki alımlarıyla bu seviyenin üzerinde tutunmayı başaran Endeks, günü 12,203.45 puandan tamamladı. 
     Öte yandan, hisse senetlerinin günlük değer kaybı yüzde 2.60 oldu. Kapanışta mali endeks 672.95 puan kayıpla 17,225.74 puana, sınai endeksi 193.48 puan kayıpla 9,312.87 puana, hizmet endeksi de 227.07 puan kayıpla 7,264.15 puana geriledi. Böylece mali grup hisseler, ilk seansa göre ortalama yüzde 3.76, sınai grubu hisseler yüzde 2.04, hizmet grubuna bağlı hisseler de yüzde 3.03 oranında değer yitirdi. 2. seansta işlem gören toplam 301 hisse senedinden 227'si değer kaybetti. 37 hisse senedi değer kazanırken, 37 hissenin fiyatında ise bir değişiklik olmadı. Seansta, 228 trilyon 209 milyar 572 milyon liralık işlem hacmi oluştu. İki seansın işlem hacmi toplamı da, 540 trilyon 524.6 milyar lira olarak gerçekleşti. 2. seansta, Akbank, Yapı Kredi Bankası, Sabancı Holding, Vestel ve Teletaş en yoğun işlem gören hisseler oldular. 







</TEXT>
</DOC>
