<DOC>
<DOCNO> 4931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/spor/ybjkgok.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Özlenen goller 
</HEADLINE>
<TEXT>

     Kritik Attila Gökçe 

     Kadıköy’de iki takımı da konuk eden kupa maçı mahalle kavgalarının altın kuralı ile sonuçlandı İlk yumruğu atan kazanır 
     Beşiktaş dördüncü dakikada Nihat’ın ortaladığı topu uzak köşeye kafa ile tamamlayan Ahmet Dursun’un golüyle rahatlayıverdi. Maç biterken de farkı yakaladı. 
     İstanbulspor baştan sona presi, koşusu, taktik anlayışıyla maça ortak olan, rakibi rahatsız eden ve kalitelerini yanında taşıyan bir takımdı. Beşiktaş, gürültülü, kargaşalı, tartışmalı bir tatil sonrası enerjisini tazelemiş, ama mantel olarak yorgun düşmüş haliyle mücadele etti. Hemen dikkatimizi çeken özelliklerini söyleyelim Kazandıkları topların çoğunu hücum pozisyonuna dönüştüremeden rakibe kaptırdılar. Savunmayı daha dikkatli gördük. Ancak Erman’ın Bülent Üçüncü’ye yaptığı müdahale bize göre penaltı olmalıydı. Orta alanda pres noksanlığı göze batacak ölçüde sırıtıyordu. Karhan, fizik olarak diriydi, ama maç eksikliğini giderememişti. Yasin anormal top kaybetti. İbrahim sol kanatta yeteneklerini ve enerjisini olumlu biçimde kullanamadı. Ancak maçın sonlarında Fazlı’nın attığı topa çaprazdan koşarak ikinci golü atması alkışlanacak güzellikteydi. Beşiktaş’ın Kaptan Mehmet’e şu maçta dahi ihtiyacı olduğunu düşündük. Ahmet Dursun adı ile ilgili tüm tartışmalar bir yana akıllı, becerikli ve sorumluluk duygusu artarak sahaya gelmişti. Nihat da öyle. Ama bu iki olumlu unsur takımın tümünü aklamaya yetmezdi. Beşiktaş için lig şüphesiz daha da zorlu maçlarla geçecek. Umalım ki, tatil mahmurluğu çabuk biter, kalitelerini biraz yükseltirler. 
     İstanbulspor, kupa maçına yeterince konsantre olamamış. Bu bir puan mücadelesi olsaydı en azından beraberliği kurtarabilirlerdi. Yine de Bülent Üçüncü’yü, Bushi’yi, Zeki’yi, Recep’i beğendiğimizi söyleyebiliriz. 
     


 SPOR 






























</TEXT>
</DOC>
