<DOC>
<DOCNO> 7328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/spor/spo03.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜRK K BUSU 
</HEADLINE>
<TEXT>

İspanyol basını, "Galatasaray, Suat’ın torpidosuyla Deportivo’yu batırdı" diye yazdı 
     MEHMET ÇİFTÇİ 

     Üzerine yattı’ 
     İSPANYOL basını, Galatasaray’ın Deportivo La Coruna’dan iyi oynamadığı, ancak atılan bir golün üzerine yattığı görüşünde birleşti. Sport gazetesi, "Türk k busu" başlığı altında verdiği haberinde "Galatasaray, Suat’ın torpidosuyla Deportivo’yu batırdı ve maçın üzerine yattı" diye yazdı. 
     
     Futbolun cilvesi’ 
     MARCA gazetesi, "Önümüzdeki hafta La Coruna’da oynanacak maçta Galatasaray böyle oynarsa hezimete uğrar. Futbolun adaletsizliği" yorumunu yaptı. El Mundo Deportivo gazetesi ise "Seksen dakika futbol oyna, on dakika futbol oynat, maçı kaybet. İşte futbolun cilvesi" ifadelerini kullandı. 
     
     Çok gol atarız’ 
     GAZETELER, Deportivolu futbolcuların görüşlerine de geniş yer verdiler. Fran, "Hayatımda beni en çok hayal kırıklığına uğratan maçtı. Ligdeki en iyi maçımızı çıkardık. Golcülerimiz de sahadaydı. Ama eksik olan goldü. Galatasaray rövanşta da böyle oynarsa çok gol atarız" dedi. 
     
     Herkesi büyülüyor’ 
     İSKANDİNAV basını, 1 - 0’lık galibiyeti "mükemmel sonuç" diye niteledi. Norveç’te yayınlanan gazeteler, "Galatasaray herkesi büyülemeye devam ediyor" diye yazdı. Danimarka basını ise Galatasaray’ın golü attıktan sonra yoğunlaşan Deportivo ataklarını başarıyla durdurduğunu ifade ederek, "Kazanmak için ne gerekiyorsa onu yaptılar" yorumunda bulundu. 
     
     Hafife alınmamalı’ 
     FRANSA’DA yayınlanan spor gazetesi L’Equipe, Galatasaray’ın, grupta Milan ile arasındaki puan farkını ikiye, İspanyol takımıyla puan farkını da dörde çıkardığını hatırlattı. Gazete, "Galatasaray’ın artık hafife alınmayacak bir takım olduğunu herkes biliyor. İspanyollar daha iyiydiler ama gol yollarında beceriksiz kaldılar" ifadelerini kullandı. 
     
Gladyatörler gibi’ Mircea Lucescu, futbolcularına övgüler yağdırdı 
     Anlamlı zafer’ 
     GALATASARAY’DA Deportivo zaferinin coşkusu yaşanırken, Teknik Direktör Lucescu, "Anlamlı bir zafer kazandık" dedi. Lucescu, "Oyuncularım çok iyiydi. Gladyatörler gibi çarpıştılar. Onlardan fedakarlık istendiğinde, kendilerini kurban edecek kadar gözleri kara. Sahada oynamıyor adeta futbolla savaşıyorlar. Onlar herşeyi hakediyor" diye konuştu. 
     
     Uyum ve arkadaşlık’ 
     LUCESCU, elde edilen başarının takım içindeki uyum ve arkadaşlık nedeniyle geldiğini belirterek, "Bizim başarma gücümüz, arkadaşlık, yaratıcılık ve savaşçılığımızdan kaynaklanıyor. Bu üç unsuru ne zaman biraraya getirdiysek hep kazandık. Bundan sonra da böyle yapacağız" dedi. Rumen teknik adam Hagi ve Jardel’e yönelik eleştirilere katılmadığını da sözlerine ekledi. 
     
Hakan Ünsal’a operasyon      Hakan Ünsal’ın meniskusunda yırtık çıktığı, bugün ameliyata alınacağı belirtildi. Hakan’ın en az bir ay forma giyemeyeceği ifade edildi. Yapılacak atroskopide bağlarda da yırtık çıkması halinde genç futbolcunun sezonu kapayabileceği de açıklandı. Bu arada Suat ile Ümit’in de Samsun’da forma giyemeyeceği bildirildi. 
     
Samsun’a dikkat’      GALATASARAY, Şampiyonlar Ligi’nde oynadığı Deportivo La Coruna maçının ardından tüm dikkatini ligdeki Samsunspor karşılaşmasına çevirdi. Teknik Direktör Lucescu, futbolcularının dikkatini çekerken, "Samsunspor güçlü bir ekip. Puan kaybetmemeliyiz" dedi. Sarı - Kırmızılı takım maçın hazırlıklarına dün başladı. Galatasaray kafilesi, bugün Samsun’a gidecek. 
     
JARDEL klip kralı      Vedat Danacı 

     Galatasaray’ın Brezilyalı golcüsü, Türk Halk Müziği sanatçılarından Ekin’in "Dul Emine" isimli türküsünün klibinde eşiyle birlikte rol oynadı. Klipte Mario Jardel’in eşi Karen Jardel’le birlikte mankenler de yer aldı. Jardel ailesinin klipteki başarısı mankenlerce de övgü aldı. 
     


 SPOR 






























</TEXT>
</DOC>
