<DOC>
<DOCNO> 21129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/yazar/pulur.html </URL>
<DATE> 2001/05/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Para ve düdük 
</HEADLINE>
<TEXT>

     İLHAN Selçuk, geçen gün, halimizi "Tam Aziz Nesin'lik " diye anlatıyordu. 
     Aklımıza Aziz Nesin'in bir sözü geldi... 
     "12 Eylül"den sonra, Demirel'in takındığı tavra bakıp "Bir darbe daha gelse, Süleyman Bey komünist olacak " demişti. 
     
     GAZETELERDEKİ haberleri okuyunca aklımıza bu geldi. Bazıları neredeyse "19 Mayıs"ta Samsun'a çıkıp, "bağımsızlık" için yollara düşecekler 
     Baksanıza şu Mesut Yılmaz'a, parti grubunda esip savurmuş... 
     
     HANİ, Amerikan Hazine Bakanı, Kemal Derviş'e rest çekip "Bu son şansınız, kullanamazsanız, bir daha para alamazsınız" demişti ya, işte bu, Mesut Yılmaz'ı çok kızdırmış, ağırına gitmiş, Derviş için "Ben olsam o'nu görevden alırdım " diye gürlemiş... 
     Amerikan Hazine Bakanı'nın söylediklerini yiyip yuttuğu için Derviş'e bu kadar kızan Mesut Yılmaz, acaba Dünya Bankası başkanının, Derviş için "Onu biz gönderdik " dediğinden haberi yok mu 
     
     YA Bush'un mektubu... 
     Amerikan Başkanı'nın Ecevit'e yazdığı mektup için "Utandıran uyarı" diyenler var. 
     Ya ne bekliyordunuz 
     Devletin ayarını "Parası olan düdüğü çalamaz "dan "Parayı veren, düdüğü çalar"a getiren siz değil misiniz 
     Şimdi de kalkıp "milli itibarcılık" oynuyorsunuz... 
     "Milli itibar"ın nasıl korunacağını tarihten ögrenin... 
     
     LOZAN görüşmelerinde, İngiliz Dışişleri Bakanı Lord Curzon, İsmet Paşa'nın direnmesine dayanamaz 
     "İstediklerimizin hiçbirini alamıyoruz. Ama sizin reddettiklerinizi cebimizde saklıyoruz. Memleketiniz haraptır, yarın gelip, bizden yardım isteyeceksiniz, ben de o zaman cebime koyduklarımı, tekrar çıkarıp, size vereceğim " 
     İsmet Paşa, kısaca, kestirip atar 
     "Gelirsek, verirsiniz " 
     "Milli itibar" böyle korunur, IMF'den ABD'den, Dünya Bankası'ndan gelen talimatla kanun çıkararak değil 
     
     İSMET paşa, denilince aklınıza ne gelmez ki 
     Mesela yine bir Amerikan Başkanı Johnson gelir. 
     Adam "Bizim verdiğimiz silahları Kıbrıs'ta kullanamazsınız " diye mektup yazınca, Başbakan İsmet Paşa'dan cevabını almıştı 
     "Yeni bir dünya kurulur, Türkiye o dünyada yerini alır " 
     Bir, o günkü Türkiye Cumhuriyeti'nin Başbakanı'nın haline bakın, bir de bugünkü Başbakan'ın haline... 
     
     PARAYI veren, sadece, düdüğü çalmaz, çalınan düdüğün faturasını da teker teker keser. 
     İşte "Avrupa Mahkemesi"nin Kıbrıs için kestiği fatura... 
     Şavaş koşullarında bile, Türkiye suçlanıyor. 
     Bekleyin arkadan daha ne faturalar gelecek... 
     Her fatura kesilişte de, faturayı kesenlere değil, fatura karşılığını alıp, bizi bu hallere düşürenleri hatırlayın. 
     "Hatırlayıp da ne yapacağız " diye soranlara .. 
     Onu da siz bilirsiniz. 
     
     







14 Mayıs 


Seçemezsiniz anneleri 


Nihavent konak ve vivace yükseliş 


Nükleer yarış yeniden başlamasın... 


Küreselleşmenin dayanılmaz ağırlığı 


Para ve düdük 


YÖK ve Sezer 


"Küçük Gerçek"ler 


Ulusal onurumuzu nasıl koruruz 


Ben bir vatan haini’ oldum 


</TEXT>
</DOC>
