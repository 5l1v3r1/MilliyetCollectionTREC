<DOC>
<DOCNO> 28797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/ekonomi/eko06a.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Memura önce gaz sonra sendika 
</HEADLINE>
<TEXT>

Meclis Genel Kurulu’nda görüşülen sendika tasarısını protesto eden memurlara polis boyalı su, biber gazı ve copla müdahale etti 
     GÖKÇER TAHİNCİOĞLU MESUT HASAN BENLİ Ankara 

     Kamu Emekçileri Sendikaları Konfederasyonu’na bağlı KESK memurlar, Kamu Çalışanları Yasa Tasarısı’nın Genel Kurul’da görüşülmeye başlanması üzerine, Başbakanlık’a yürümek istedi. Memurlara polis boyalı su, göz yaşartıcı biber gazı ve coplarla müdahale etti. Çok sayıda memur yaralandı. 
     KESK’e bağlı memurlar, geçen cuma gününden itibaren toplu sözleşme ve grev hakkı tanımayan tasarıyı protesto etmek amacıyla sürdürdükleri oturma eylemi için dün yine Kızılay’daki Güven Park’ta toplandı. Bu sırada tasarının Genel Kurul’da görüşüldüğü haberi geldi. Bunun üzerine Başbakanlık’a yürümek isteyen memurlar, Kızılay’da trafiği kapattı. Polis, memurların önünde panzerlerle barikat oluşturdu. Memurlar barikatın açılması için oturma eylemi yaptı. KESK Başkanı Sami Evren ve yöneticiler, Başbakanlık’a gitti., ancak Başbakan ve yardımcılarının Başbakanlık’ta bulunmaması nedeniyle görüşme talebi Özel Kalem’ce reddedildi. Bunun üzerine Evren ve yöneticiler alana döndü. 
     
     11 memur gözaltında 
     Polis, dağlmayan memurlara tazyikli ve boyalı suyla müdahale etti. Memurların eylemi sürdürmeleri üzerine, özel ekiplerce çok sayıda biber gazı bombası atıldı. Çevik Kuvvet ekipleri de coplarla müdahale etti. 11 memurun gözaltına alındığı olaylarda, çok sayıda memur da gazın etkisi ve cop darbeleri nedeniyle yaralandı. Kızılay’daki vatandaşlar da gaz bombalarından yoğun olarak etkilendi. Bir süre ara sokaklarda slogan atan memurlar daha sonra dağıldı. 
     Bu arada çeşitli illerdeki KESK üyeleri de tasarıya karşı gösteriler düzenledi. 
     
     Seattle gibi... 
     Daha önce de polisin müdahalesiyle karşılaşan memurlar, gaz bombalarının atılacağı sırada, yanlarındaki gaz maskelerini taktı. KESK otobüsünden de doktorların kullandığı "yüz maskeleri" ve gazın etkisini azaltması için limon dağıtıldı. Bazı memurlar yanmayan eldiven ve gözlük kullandı. Memurların, Seattle’daki küreselleşme karşıtları gibi bazı önlemler alarak kendilerini korumaya çalıştığı gözlendi. 
     
     Emniyet, yargı ve YÖK'te sendika yok 
     Yasada "sendikalara üye olmak serbesttir" denildi ama sendika üyesi olamayacaklar da şöyle sıralandı 
     TBMM Genel Sekreteri ve yardımcıları, Cumhurbaşkanlığı Genel Sekreteri ve yardımcıları ile MGK Genel Sekreterliği'nde çalışan kamu görevlileri, 
     Yüksek yargı organlarının başkan ve üyeleri, hakimler, savcılar ve bu meslekten sayılanlar, 
     Müsteşarlar, başkanlar, genel müdürler, daire başkanları ve yardımcıları, yönetim kurulu üyeleri, merkez teşkilatı denetim birimleri yöneticileri ve kurul başkanları, 
     Hukuk müşavirleri, bölge, il ve ilçe teşkilatlarının en üst amirleri ile bunlara eşit veya daha üst düzeyde olan kamu görevlileri, 
     100 veya daha fazla kamu görevlisinin çalıştığı işyerlerinin en üst amirleri ile yardımcıları, belediye başkanları ve yardımcıları, 
     YÖK Başkan ve üyeleri ile Yükseköğretim Denetleme Kurulu Başkan ve üyeleri, üniversite ve yüksek teknoloji enstitüsü rektörleri, fakülte dekanları ile enstitü ve yüksekokulların müdürleri ve bunların yardımcıları, 
     Mülki idare amirleri, Silahlı Kuvvetler mensupları, Milli Savunma Bakanlığı ile TSK kadrolarında çalışan sivil memurlar ve kamu görevlileri, MİT mensupları, 
     Başbakanlık, bakanlık, bağlı ve bağımsız genel müdürlük müfettişleri ile murakıp, kontrolör ve bunların yardımcıları, 
     Emniyet personeli ile kamu kurum ve kuruluşlarının özel güvenlik personeli, ceza infaz kurumlarında çalışan kamu görevlileri. 
     
Sözleşme yerine görüşmeMemur sendikaları ile yapılacak toplu görüşmede anlaşma sağlanamazsa, son sözü hükümet söyleyecek 
     ANKARA Milliyet 

     TBMM Genel Kurulu’nda, 53 maddeden oluşan Kamu Görevlileri Sendikaları Yasa Tasarısı dört saatte kabul edildi. Kapatılan FP’li milletvekilerinin Genel Kurul’u terk etmesi nedeniyle tasarı üzerinde sadece DYP Grubu görüşlerini dile getirdi. Tasarıyı destekleyen DYP, sendika kısıtlaması getirilen memurların geniş yelpazeyi oluşturduğunu, bu sınırlamaların kaldırılması gerektiğini savundu. 
     Kabul edilen yasa, kamu görevlilerinin kuracağı sendika ve konfederasyonlara grev ve lokavtlı toplu iş sözleşmesi hakkı tanımazken, ’toplu görüşme’’ hakkı getiriyor. Toplu görüşmeyi en çok üyeye sahip memur sendikasının bağlı bulunduğu konfederasyon yürütecek. Kamu İşveren Kurulu ile yapılacak görüşmeler anlaşmazlıkla sonuçlanırsa taraflardan biri Uzlaştırma Kurulu’nu toplantıya çağırabilecek. Uzlaşma sağlanamazsa, anlaşmaya varılan ve varılamayan konular hükümete iletilecek. Son kararı hükümet verecek. Diğer düzenlemeler de şöyle 

</TEXT>
</DOC>
