<DOC>
<DOCNO> 36428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/son/sonspo14.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Norveç-Türkiye özel milli maçının aday kadrosu açıklandı 
</HEADLINE>
<TEXT>

     Dünya Kupası Eleme Grubu'nda mücadele eden A Milli Futbol Takımı'nın, 15 Ağustos Çarşamba günü Norveç ile deplasmanda yapacağı özel maçın aday kadrosu açıklandı. 
     Milli Takımlar Teknik Direktörü Şenol Güneş tarafından açıklanan aday kadroya, şu futbolcular çağrıldı 
     Ogün, Abdullah, Rüştü, Ümit Fenerbahçe , Bülent Korkmaz, Hakan, Arif, Hasan, Ümit Davala Galatasaray , Ömer, Hasan Özer Gaziantepspor , Tayfur, Nihat Beşiktaş , Hakan Şükür, Okan, Emre Belözoğlu FC Inter , Alpay Aston Villa , Tugay Blackburn Rovers , Fatih Real Mallorca , Yıldıray Baştürk TSV Bayer 04 Leverkusen A Milli Takım aday kadrosunda Türkiye'den 4 kulüpten 13 futbolcu çağrılırken, yurtdışından da 5 kulüpten 7 oyuncu davet edildi. 
     A Milli Takım, 13 Ağustos Pazartesi günü İstanbul Polat Renaissance Oteli'nde toplanacak. Aynı gün Galatasaray'ın Florya Metin Oktay Tesisleri'nde antrenman yapacak olan milliler, 14 Ağustos Salı günü saat 11.00'de Oslo'ya gidip, saat 19.00'da maçın yapılacağı Ullevaal Stadı'nda bir antrenman gerçekleştirecek. Teknik direktör Güneş, Pazartesi günü kamp yapılan otelde düzenleyeceği basın toplantısıyla, milli takımın son durumu hakkında bilgi verecek. 
     Oslo'daki Norveç-Türkiye özel milli maçını, Finlandiya Federasyonu'ndan hakemler yönetecek. Karşılaşmada Mikko Vuorela, Ville Mantere, Lassi Lahti ve 4. hakem Jouni Hyytia görev alacak. 







</TEXT>
</DOC>
