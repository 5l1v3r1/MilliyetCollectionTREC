<DOC>
<DOCNO> 10755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/10/son/sonspo07.html </URL>
<DATE> 2001/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurumspor İstanbulspor'a 3-1 yenildi 
</HEADLINE>
<TEXT>

     Birinci Futbol Ligi'nde Erzurumspor, kendi sahasında İstanbulspor'a 3-1 yenildi. 
     İkinci yarıda da ilk yarıda olduğu gibi isteksiz futbol sergileyen ev sahibi Erzurumspor, taraftarlarının tepkisini çekerken, İstanbulspor'un forveti ise birçok gol pozisyonunu kaçırdı. 
     Erzurumspor, ikinci yarıya Soner'in yerine Cüneyt'i alarak başladı. 
     51. dakikada Epureanu, ceza alanı içinde topa sert vurdu. Top, Erzurumspor savunmasına çarparak auta çıktı. 
     53. dakikada Cüneyt, orta alandan aldığı topla ceza alanı içine girip sert vurdu. Kaleci Zdravkov, topu yumruklayarak çeldi. İstanbulspor savunması, tehlikeyi topu kornere çelerek önledi. 54. dakikada Sertan, topla ceza alanına girip topu Bushaj ile buluşturdu. Bushaj'ın güzel vuruşunda, top Erzurumspor ağlarıyla buluştu 1-0. 57. dakikada Ergin topu Simiçiç'e bıraktı. İstanbulspor savunmasının çıkarmaya çalıştığı topa Kovaçeviç vurdu. Kaleci Zdravkov, yatarak topu çelmeyi başardı. 58. dakikada Ergin'in ceza alanı önünde sert vurduğu top, az farkla üsten auta çıktı. 
     59. dakikada Erzurumspor'da Volkan çıktı, yerine Zafer girdi. 
     60. dakikada Zeki'nin ceza alanı içine ortasında, Emrah topu eliyle kesince, hakem Çetin Sarıgül penaltı noktasını gösterdi. İstanbulsporlu Bekir, penaltı itirazlarını sürdürünce sarı kart gördü. 61. dakikada penaltıyı kullanan Sohrap, topu ağlara göndererek durumu eşitledi 1-1. 
     65. dakikada Emrah, ceza alanı içinde topu Murat'a bıraktı. İstanbulspor'dan Murat, güzel bir vuruşla meşin yuvarlağı Erzurumspor ağlarına ikinci kez yolladı 2-1. 68. dakikada Murat'ın ceza alanı içine ortasında, topa Sertan kafayı vurdu. Topu kaleci Koraç son anda çeldi. 70. dakikada Sohrap'ın kullandığı serbest vuruşta, topa ceza alanı içinde Hasan vurdu. Top üstten auta çıktı. 72. dakikada Cüneyt, topu Simiçiç ile buluşturdu. Ceza alanı içinde Simiçiç'in sert şutunda, top kaleci Zdravkov'da kaldı. 75. dakikada Sertan, topu Bushaj ile buluşturdu. Bushaj'ın sert şutunda, top direğe çarparak Erzurumspor ağlarıyla üçüncü kez buluştu 3-1. 
     77. dakikada Sohrap'ın ortasında, savunmanın çıkarmaya çalıştığı topa Ergin vurdu. Top, üstten auta çıktı. 
     80. dakikada Sohrap'ın ceza alanı içinde yaptığı ortaya Tuncay vuramayınca, Erzurumspor mutlak golden oldu. 
     81. dakikada Epureanu, topu Emrah ile buluşturdu. Emrah'ın şutunda, top kaleci Koraç'ta kaldı. 
     82. dakikada İstanbulspor'dan Petkov çıktı, yerine Bülent girdi. 
     83. dakikada Kovaçeviç topu Cüneyt'e bıraktı. Cüneyt'in şutunda, top üstten auta çıktı. 
     85. dakikada İstanbulspor'da Bekir çıktı, yerine Gökhan Keskin girdi. 86. dakikada da Moura'nın yerine Alpaslan oyuna alındı. Bu dakikadan sonra her iki takımın geliştirdiği ataklar da sonuç getirmedi ve karşılaşmayı İstanbulspor 3-1 kazandı. 




</TEXT>
</DOC>
