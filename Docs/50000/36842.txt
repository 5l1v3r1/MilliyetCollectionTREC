<DOC>
<DOCNO> 36842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/son/sondun03.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Arnavut militanlar ateşkese uyacak 
</HEADLINE>
<TEXT>

     Arnavut militanlarının, Makedonya Hükümeti'nin bu akşam TSİ 20.30'dan itibaren tek taraflı ilan ettiği ateşkese uyacağı bildirildi. 
     Partiler arasında yarın imzalanması beklenen barış anlaşmasının arefesinde, Makedonya'dın Radusa beldesinden Alman DPA Ajansı'na konuşan Ulusal Kurtuluş Ordusu Uştria Çilirimtare Kombatare UÇK komutanı ''Mesuesi'', ''Hep ateşkes istedik. Makedonya Ordusu'nun kışkırtmasıyla karşılmaşmadıkça ateşkese uyacağız'' dedi, ancak Makedon hükümetinin ateşkes kararıyla ilgili ayrıntılı bilgileri olmadığını söyledi. Adının gizli kalmasını isteyen Makedonya Hükümeti'nden üst düzey bir yetkili, yarın barış anlaşması çerçeve belgesinin imzalanmasına ilişkin çalışmaların sürdürüldüğünü bildirdi. Yetkili, AB Savunma-Güvenlik Yüksek Temsilcisi Javier Solana ve NATO Genel Sekreteri George Robertson'un yanı sıra, büyük bir olasılıkla Avrupa Güvenlik ve İşbirliği Teşkilatı AGİT Başkanı ve Romanya Dışilşleri Bakanı Mircea Coana'nın da yarın Üsküp'teki mütevazı barış anlaşması imza törenine katılabileceğini söyledi. 






</TEXT>
</DOC>
