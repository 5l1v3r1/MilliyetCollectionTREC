<DOC>
<DOCNO> 45063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/son/sondun31.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Putin ''Karadeniz'de düşen uçağa terörist saldırı yapılmış olabilir'' 
</HEADLINE>
<TEXT>

     Rusya Devlet Başkanı Vladimir Putin, Sibirya'daki Novosibirsk kentine giderken Karadeniz'de düşen uçağa terörist saldırı yapılmış olabileceğini söyledi. 
     Moskova'da düzenlenen Avrupa Adalet Bakanları Konferansı'na katılan Putin, burada yaptığı açıklamada, ''Uçak, terörist saldırı sonucu düşmüş olabilir'' dedi. 
     Bu arada, uçaktaki kişilerden ikisinin cesetlerinin bulunduğu belirtildi. 
     Rusya Acil Durumlar Bakanlığı'ndan yapılan açıklamada, ''Kurtarma ekibi, deniz yüzeyinde 2 kişinin cesetlerini buldu'' denildi. 
     Öte yandan, Amerikan yönetiminin, ABD'deki terör saldırıları ile uçaktaki patlama arasında bir bağlantının olup olmadığını belirlemek amacıyla Mosokova'daki yetkililerle temas kurduğu belirtildi. 
     






</TEXT>
</DOC>
