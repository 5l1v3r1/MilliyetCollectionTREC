<DOC>
<DOCNO> 46107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/yazar/pulur.html </URL>
<DATE> 2001/10/10/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Tarihin mizahı... 
</HEADLINE>
<TEXT>

     Kimi "Tarih tekerrürden ibarettir" der, kimi "tarihten ibret alınmasını" söyler tarih için söylenen çok şey vardır. 
     Lakin bazen de "tarih"in "mizah" olgusu ortaya çıkar, acı da olsa... 
     
     ŞİMDİ size desek ki 
     "BU Amerika var ya, bugün bu dünyayı kasıp kavuran Amerika, bundan iki yüz küsur sene önce, Osmanlı devletine, Türklere, dolaylı da olsa haraç vermiştir." 
     Evet, böyle bir laf duysanız, herhalde, bizi, şaka yapıyor sanabilirsiniz. 
     Hayır, şaka maka değildir, bu gerçek bir olgudur. 
     Zaten bu olguyla, bugünü yan yana getirince, "mizah" kendi kendine yapılmış olur. 
     
     1795 yılının 20 Temmuz günü... 
     Osmanlı devletinin emrindeki "Cezayir korsanları", İspanyol limanı Cadiç açıklarında, Amerikan ticaret gemisi Maria"yı zapteder, içindekileri esir alırlar. Bir süre sonra, yine Amerikan ticaret gemisi "Douphin" de aynı akıbete uğrar. 
     Ekim ve kasım aylarında, 11 Amerikan gemisini daha Cezayirli korsanlar elegeçirince, olay Amerikan Kongresi'ne gelir, tartışılır. Kongre Başkan G. Washington'a bir savaş filosu kurması için 688 bin altın dolar harcama yetkisi verir. 
     
     LAKİN bu donanmada Cezayir korsanlarıyla başedemeyince, Amerika, Cezayir korsanları ile barış andlaşması imzalamak zorunda kalır. 
     Yağmur Atsız'a göre, bu andlaşma ABD'nin tarih boyunca başka bir devlete yıllık haraç "seneviyye" vermeyi kabul ettiği, üstelik İngilizceden başka bir dille Türkçe yazılan ilk ve son andlaşmadır. X 
     
     ANDLAŞMAYA göre, Cezayir beylerbeyi, elindeki Amerikan esirleri serbest bırakacak, bundan sonra Akdeniz ve Atlantik'teki Amerikan bandırası taşıyan hiçbir gemiye dokunmayacaktır. 
     Peki, bunun karşılığı nedir 
     Osmanlı devletine bağlı ve emrindeki Cezayir Beylerbeyliği, andlaşma gereği ABD'den her yıl 640 bin dolar ve 12 bin Osmanlı altını alacaktır. Amerikan, 12 bin Osmanlı altınını bulup buluşturamazsa, buna eşdeğer olan 216 bin dolar ödeyecektir. 
     12 maddelik bu andlaşma ABD Başkanı Washington ve Cezayir Beylerbeyi Hasan Dayı tarafından imzalanır. 
     Amerika, 1812'ye kadar andlaşmaya uyar, bundan sonra yan çizer, kaytarır. 
     Çünkü ABD güçlenirken, Osmanlı zayıflamaktadır. 
     
     ŞİMDİ şu hale bakın, 200 yıl öncesiyle, bugünü karşılaştırın, ortaya çıkan " kara mizah" değil de nedir 
     
     YALNIZ, bu tarihi olguya bakıp, öyle böbürlenmeye de gerek yoktur. 
     Bu andlaşmanın imzalandığı tarihte ABD, yirmi yıllık bir devlettir, nüfusu da, 5 milyon kadardır. 
     Ama ne olursa olsun, tarihte bu olay vardır, velevki bugün "mizah" sayılsa bile. 
     Tarihin tekerrür edeceğini, en azından bu konuda, hala düşünebilir misiniz 
     ---------- 
     X Bir Hürriyet Havarisinin Sabıka Dosyası Boyut Yayınları 
     
     







Irak, 2 - 3 ay sonra 


Balon haber 


Pentagon’a Türk General 


Ecevit'te Özal sendromu olabilir mi 


"Askeri kuvvet" gerçeği 


Dolarlı eğitim ve dershaneler 


Program revizyon gerektirmiyor, ama... 


"Yaşamak güzel şey be kardeşim" 


Ne fazla aktif ne de ürkek 


Bir uçak dolusu dolar 


Türkiye ve yeni paylaşım masası 


Tarihin mizahı... 


ABD halkına Bin Ladin dopingi 


Tozun günahı ve masumiyeti 


Asker göndermenin faturası büyük 


</TEXT>
</DOC>
