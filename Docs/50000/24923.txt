<DOC>
<DOCNO> 24923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/yazar/toker.html </URL>
<DATE> 2001/06/04/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
"Perükar salonu"nda politika 
</HEADLINE>
<TEXT>

     Dünyada hiç sevmediğim şey, "laf diye" politika konuşmaktır. Ünlü futbol adamı Gündüz - Kılıç - ağabey, bir gün dert yanmıştı "Laf diye" futbol konuşmaktan nefret edermiş ama kiminle karşılaşsa ona mutlaka futboldan bahsedermiş. Bunlardan bazıları "ofsayt"ı dahi bilmezlermiş. 
     Ben bunları, genelde, atlatırım. Sosyal toplantılarda hanım gruplarının yanına kaçarım. Erkek gruplarında ya iş, ya politika konuşulur. 
     Ama ya, saçınızı kestirmek için berberinizin koltuğundaysanız Yandınız. Berberinizin siyasi ahkamlarına başınızı sallasanız bile, çok geçmeden, sizin kim olduğunuzu farkettiklerinde öteki müşterilerin soruları yağmur gibi yağar. Bu, "berber koltuğu" bir fare kapanı gibidir. Çok mafya babasının orada öldürülmesi bir tesadüf değildir. Kaçamazsınız. 
     Geçenlerde, berber koltuğunda "politika meraklıları"na yakalandım. Üstelik, benim her şeyi bildiğimi sanıyorlardı. 
     Benim ise, tersliğim üzerimdeydi. 
     Perükar salonlarında bir gözde konu politika ise bir diğeri spordur. Nitekim öteki köşede Fenerbahçe ile Galatasaraya yeni başkan aranırken bizim tarafta merak edilen soru bana geldi "Erdal bey partiyi ne vakit kuruyor " Böyle hallerde "soruya soru ile cevap" iyi bir taktiktir "Erdal bey parti mi kuruyormuş " 
     Ama pes etmeye niyetleri yoktu "Kuracaktır. Karşı koyamaz. Millet ona bakıyor. Hele bir de Kemal Derviş ile birlikte olsalar bütün oyları alırlar". 
     Soruya soru ile cevap veriyorum ya "Ne oyu Ne için oy Bir oylama mı var ortada " 
     Hafiften şaşkınlık "Seçimde oy. Seçim yapılacak ya.. O zaman". 
     Sadece seçime değil, seçimin ne zaman ve hangi şartlarla, hangi kanunlar geçerli iken yapılacağına bu Meclis karar verir. Böyle bir karar alındı mı O halde, ne oyu Bu Meclise egemen olanlar seçim lafı duyunca kırmızı görmüş boğaya dönüyorlar. Üstelik, sadece onlar mı Para babaları için de ideal, "seçimsiz geçim" Kemal Derviş'in etrafında bir revizyon yeter iş, ayrık otları temizlensin. Baksanıza koca rektörler bile "maaşa zam" sözü alınca "Ecevit'e minnettarlık" söylüyorlar. İşçi liderleri "anlayış gösterdiler". Hani, ekonomik krizlerden yolsuzluklara her şeyin başı siyaset hayatındaki rahatsızlıktı ve o sağlığa kavuşturulmadan iflah olunamazdı Çiftçiye istediği taban fiyatı verilsin, tütün tarlaları açılsın oralar da aniden bayram yerine döner. "Süleymanbey tipi politikacı" bu memlekete gökten zembille mi indi Şimdi Mecliste 5 parti var, ülkede 36 Ekle Erdalbeyinkini 37, Dervişinkini 38, bir de benden cabası 39. 
     Bu memlekette bir sivil toplum hareketi, bir büyük siyasi cereyan elbirliğiyle yaratılabilip yeni kurallar ve yeni hedeflerle bir genel seçim için demokratik baskı Meclisi zorlayacak mı 
     Siz, ona bakınız. Çabanız da ona dönük olsun. 
     
     Perükar salonunun bizim tarafımızda işi çözemedik. Bilmiyorum öteki tarafta aranılan başkanlar bulundu mu 
     







Yine o konu 


Nabza göre devletçilik 


Özrü kabahatinden büyük 


Bir piyanist, bir ressam... 


Kriz var kriz var 


Karışık kafalar... 


Gölge - güneş 


"Perükar salonu"nda politika 


Türkiye durumunu anlamış değil 


Trabzon’a 120 milyon dolar fındık parası 


</TEXT>
</DOC>
