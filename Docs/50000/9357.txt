<DOC>
<DOCNO> 9357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/son/sondun08.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kralı Fahd'ın yengesi Mısır'da hırsızlıktan hüküm giydi 
</HEADLINE>
<TEXT>

     Suudi Arabistan Kralı Fahd'ın yengesi Prenses Hind El Fasi, Mısır'da mücevher hırsızlığından gıyabında mahkum oldu. 
     Mahkeme kaynaklarına göre, Kral Fahd'ın erkek kardeşinin karısı Prenses Hind El Fasi, 1.3 milyon dolarlık mücevher hırsızlığı davasında üç yıl hapis cezasına çarptırıldı. Kahire'de görülen davada, prensesin aşçısı ve sekreteri de 2 ve 3 yıl hapis cezalarına mahkum edildi. 
     Eşiyle birkaç yıldır Kahire'de lüks bir otelde yaşayan Suudi prensesi, mahkeme çağrısına uymamış, mahkeme de prensesin ülkeyi terketmesini yasaklamıştı. Kahire'de bir kuyumcu, Ocak'ta prenses aleyhinde dava açmıştı. Davacı, aşçısının, prensesin mücevher koleksiyonunu yenilemek istediğini söyleyerek yaklaşık 1.3 milyon dolarlık mücevherle ortadan kaybolduğunu iddia etmiş, aşçı da polise verdiği ifadede, mücevherleri prensese verdiğini söylemişti. Elmaslarını geri alamayan kuyumcu, 2.5 milyon dolar tazminat istiyor. 




</TEXT>
</DOC>
