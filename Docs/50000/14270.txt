<DOC>
<DOCNO> 14270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/son/sontur07.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümerbank davasında skandal...Cezaevi'nde araç, duruşmada sanık yok 
</HEADLINE>
<TEXT>

     Tasarruf Mevduatı Sigorta Fonu'na TMSF devredilen Sümerbank'ın içini usulsüz kredilerle boşalttıkları iddiasıyla 38 sanık hakkında açılan davanın görülmesine başlandı. 
     Bankanın eski sahibi Hayyam Garipoğlu ve kardeşleri, personel yetersizliği nedeniyle ilk duruşma için Kartal Özel Tip Cezaevi'nden DGM'ye getirilemedi. 
     İstanbul 3 No'lu DGM'de saat 11.30'da başlayan duruşmaya, Bayrampaşa Cezaevi'nde tutuklu olan Ali Resul Ergeç ile tutuksuz olan sanıklardan Burhan Taştan, Ali Aydın, Yaşar Keçeli, Fahri Bahçıvanoğlu, Metin Berk, Tuğrul Hüseyin Mataracı ve Ömer Caf katıldı. 
     Duruşmada, Kartal Özel Tip Cezaevi'nde görevli personelin İstanbul 6 No'lu DGM'de yargılanan yasadışı İBDA C örgütü elebaşı Salih İzzet Erdiş ve arkadaşlarını getirdiği belirtilerek, aynı cezaevinde tutuklu olan Hayyam Garipoğlu, Mehmet Nida Garipoğlu, Nizam Garipoğlu, Cengiz Biçer, Murat Yüksel, Cem Feridun Yeşil, Osman Karabağ, Bülent Gökhan Günay ve Muhammet Ciğer'in ise yeterli personel kalmadığı için duruşmaya gönderilemediği bildirildi. 
     Davanın diğer tutuksuz 21 sanığının da katılmadığı duruşmada, mevcut sanıkların kimlik tespitleri yapılarak sorgularına geçildi. 
     




</TEXT>
</DOC>
