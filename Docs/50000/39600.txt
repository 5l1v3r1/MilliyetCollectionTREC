<DOC>
<DOCNO> 39600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/guncel/gun01.html </URL>
<DATE> 2001/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yöntemler aynı peki ya katil 
</HEADLINE>
<TEXT>

Yermez’in 1995 temmuzunda işlediği cinayet, Üzeyir Garih cinayetiyle çok büyük bir benzerlik gösteriyor... 
     NEZİH GÜROL Kayseri 

     Bir numaralı cinayet zanlısı firari er Yener Yermez’in 1995’te işlediği ilk cinayetle Garih cinayeti benzerlikler gösteriyor. Benzerlikler, cinayetlerin işlendiği bıçakların türünden Yermez’in davranışlarına kadar birçok noktada çakışıyor. Altı yıl önce yine bıçakla adam öldüren Yermez, o gün de bıçağıyla birlikte kaçmıştı. Yermez'in öldürdüğü Mikail Yıldırım’ın son sözü ise "Beni Yener vurdu" olmuştu. 
     Milliyet, Garih cinayeti zanlısı Yermez’in 1995 yılında hüküm giydiği cinayet dosyasını ele geçirdi. Dosyaya göre, olay 24 Temmuz 1995’te Caferbey Mahallesi’nde meydana geldi. 16 yaşındaki Mikail Yıldırım’la o zaman 20 yaşında olan Yener Yermez tartıştılar. Yermez, Yıldırım’ı bıçaklayarak olay yerinden kaçtı. Ağır yaralanan Yıldırım, hastaneye kaldırıldı. Yermez de olaydan iki saat sonra suçunu itiraf etti ve bıçakla teslim oldu. Çelişkili ifadeler veren Yener Yermez, karakoldaki ilk ifadesinde şunları söyledi "Arkadaşım Hacı isimli şahsı evine bırakmak üzere dışarı çıktık. O sırada oradan geçmekte olan Mikail Yıldırım ve ağabeyi yanlarında tanımadığım bir bayanla geçiyorlardı. Mikail bana, Bir dakika seninle konuşacaklarım var’ dedi. Ben arkadaşımı gönderdim ve Mikail Yıldırım’ı beklemeye başladım. Mikail yanıma gelerek 'Bana iki milyon lira vereceksin lan’ dedi. Ben de kendisine Sana bir borcum yok. Neden benden para istiyorsun’ dedim. Bana vurmaya başladı. Ben de onu ittim. Kendisi alkollüydü, bana 'Seni doğrarım’ dedi. O sırada elini beline attı. Ben de cebimde bulanan bıcağı çıkararak ona iki kere vurdum ve olay yerinden kaçtım." 
     
     BORCUM YOK’ 
     Yermez'in Kayseri 1. Ağır Ceza Mahkemesi'ndeki yargılaması 1996'ya kadar sürdü. Yermez duruşmada ifadesinde ise, Yıldırım'ın kendisine borcu olduğunu söylediğini, oysa böyle bir borcu bulunmadığını iddia etti. Yermez, şöyle devam etti 
     "Paramın olmadığını söyledim, olay yerinden kaçmaya çalıştım ama bana yetişti. Ulan seni öldüreceğim’ diye üzerime yürüdü. Kaçtım. Yine yetişti, elini beline attı. Ben de üzerimde bulunan bıçağımı çıkartıp bir defa salladım. Fakat isabet edip etmediğini bilmiyorum. Tekrar üzerime gelince bıçakla vurdum. Amacım öldürmek değildi." Savcı, mütalaasında sanığın öldürme kastıyla hareket ettiği kanaatinde olduğunu belirterek, bu yönde ceza verilmesini istedi. 
     Mahkeme de 3 Nisan 1996'da son bulan yargılamada, sanık Yermez'i kasten adam öldürmek suçundan, indirimleri düştükten sonra 15 yıl hapse mahk m etti. Sanık avukatının itirazı üzerine Yargıtay, aralarında öldürmeyi gerektirecek ciddi bir neden bulunmadığına karar verdi. Yargıtay’ın kararını dikkate alan yerel mahkeme de Yermez’i 7 yıl 6 ay hapisle cezalandırdı. 
     

</TEXT>
</DOC>
