<DOC>
<DOCNO> 29573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/ekonomi/eko07a.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Cari işlemlerde 500 milyon fazla 
</HEADLINE>
<TEXT>

Nisanda 503 milyon dolar artıda kapatan cari işlemler dengesi, 27 ay sonra ilk defa bu kadar fazla verdi 
     EKONOMİ SERVİSİ 

     Dalgalı kura geçilmesiyle birlikte fazla vermeye başlayan cari işlemler dengesi, şubat ve mart ayından sonra nisan ayında da 503 milyon dolar fazla verdi. Açıklanan bu rakam, 27 ayın en yüksek fazla verilen ayı olarak kayıtlara geçti. Cari işlemler dengesi en son 1999 Ocak ayında 870 milyon dolar fazla vermişti. 
     Merkez Bankası nisan ayına ilişkin ödemeler dengesi rakamlarını açıkladı. Nisanda fazla veren cari işlemler dengesi, ocak ayını 679 milyon dolar ekside kapattığı için yılın ilk dört ayını eksi 44 milyon dolarla tamamladı. 
     Fazlayı en çok etkileyen gelişme, ithalattaki düşüş, ihracattaki ve turizm gelirlerindeki yükseliş oldu. İhracat nisanda 2.9 milyar dolar olurken, ithalat 3 milyar dolarla yılın en düşük rakamına geriledi. İlk dört ayda ihracat 11.1 milyar dolar, ithalat 13.2 milyar dolar olarak gerçekleşti. 
     
     Turizm geliri artıyor 
     Nisanda 450 milyon dolara yükselen turizm gelirlerine karşın turizm giderlerinin 110 milyon dolarda kalması turizmin cari işlemler dengesine 340 milyon dolar artı katkı yapmasını sağladı. Turizmin yılın ilk dört ayındaki katkısı ise 691 milyon dolar olarak gerçekleşti. 
     Bavul ticareti nisanı 311, ilk dört ayı 1.1 milyar dolar artıda kapatırken geçen yıl patlama yapan altın ithalatı ilk dört ayda 250 milyon dolarda kaldı. Altın ithalatı geçen yılın ilk dört ayında 613 milyon dolar olmuştu. 
     
3 milyar dolar kaçtı      Yılın ilk dört ayında sermaye hareketleri 3 milyar dolar eksi bakiye verdi. Ödemeler dengesi verilerine göre, 2001 Ocak ayında 2 milyar 863 milyon dolar sermaye girişi olmasına karşın krizin başladığı şubattan itibaren kaçış başladı. Şubatta 3.3 milyar dolar, martta 1.7 milyar dolar eksi olan rezerv hariç sermaye hareketleri nisanda da eksi 965 milyon dolar oldu. Şubat dışında net doğrudan yatırımın neredeyse olmadığı gözlenen rakamlar içinde çok sert iniş çıkışlar çizen portföy yatırımlarının sermaye çıkışını belirleyen temel unsur olduğu gözlendi. Kısa vadeli sermaye hareketleri ise bankaların 514 milyon dolarlık döviz mevcutları sayesinde nisan ayını 112 milyon dolar artıda tamamladı. 
     
Cari işlemler fazla verdi milyon dolar Kalemler 2000 2001 2001  Ocak-Nisan Ocak-Nisan Nisan Cari işlemler dengesi -3.186 -44 503 İhracat 10.378 11.062 2.910 Bavul ticareti 893 1.078 311 Transit ticaret 343 137 28 İthalat -15.808 -13.150 -2.905 Dış ticaret dengesi -5.430 -2.088 5 Diğer mal ve hizmet gelirleri 5.433 5.108 1.214 Turizm 1.157 1.192 450 Faiz 870 1.105 257 Diğer mal ve hizmet giderleri -4.803 -4.444 -978 Turizm -619 -501 -110 Faiz -1.733 -2.358 -541 Toplam mal ve hizmet dengesi -4.800 -1.424 241 Karşılıksız transf. özel 1.536 1.318 248 İşçi gelirleri 1.446 1.107 193 Karşılıksız transferler resmi 78 62 14 Sermaye hareketleri rezerv hariç 5.359 -3.038 -965 Doğrudan yatırımlar -21 1.620 48 Portföy yatırımları net 2.713 -3.029 -550 Uzun vadeli sermaye har. 482 -1.082 -575 Kısa vadeli sermaye har. 2.185 -547 112 Net hata ve noksan -1.695 -1.863 70 Rezerv hareketleri -478 4.945 392      
     



 EKONOMİ 































</TEXT>
</DOC>
