<DOC>
<DOCNO> 48623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/son/sonspo15.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hami Galatasaray maçında da yok 
</HEADLINE>
<TEXT>

     Trabzonspor, hafta sonunda deplasmanda Galatasaray ile yapacağı lig maçının hazırlıklarını sürdürdü. 
     Teknik direktör Sadi Tekelioğlu yönetiminde, Mehmet Ali Yılmaz Tesisleri'nde yapılan ve yaklaşık olarak 1.5 saat süren antrenmana, Augustine katılmadı. Hafif sakatlıkları bulunan Kenan, Şenol ve Güngör koşu yaparken, kaleci Bülent salonda çalıştı. 
     Kondisyon ağırlıklı geçen antrenmanın son bölümünde, yaklaşık 30 dakika süren ve yarım alanda yapılan çift kale maçta, as takımla yedek takım 2-2 berabere kaldı. As takımın gollerini, Erman ve Da Silva atarken, yedek takımın golleri Nuri ve Hami'den geldi. 
     Teknik direktör Sadi Tekelioğlu, çift kale maçta yer alan Hami'nin kolundaki sakatlığın tam olarak geçmediğini ve bu futbolcunun Galatasaray maçı kadrosunda yer almayacağını söyledi. 
     Trabzonspor, yarın yapacağı çalışmayla Galatasaray maçının hazırlıklarını sürdürecek. 
     






</TEXT>
</DOC>
