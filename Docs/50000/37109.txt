<DOC>
<DOCNO> 37109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/son/sontur02.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yenilikçiler yaptıkları toplantıda partinin ismini ve amblemini görüştüler 
</HEADLINE>
<TEXT>

     Yeni oluşumcuların Recep Tayyip Erdoğan önderliğinde yaptığı toplantıda, yarın kurulacak partinin isim ve amblemi görüşüldü. 
     TES-İŞ Sendikası'nda, Erdoğan başkanlığında yapılan toplantıda önerilen, ''Adalet ve Kalkınma Partisi, ''Yenilikçi Parti'', ''Yenilikçi Merkez Partisi, ''Yenilikçi Türkiye Partisi'', ''Türkiye Güven Partisi'', ''Güven Partisi'', ''Demokratik Cumhuriyet Partisi'', ''Bizim Parti'' ve ''Yenilikçi Atılım Partisi'' isimleri üzerinde düşünüldüğü öğrenildi. Toplantıya katılanlar arasında isimler konusunda mini bir anket yapılırken, ''Adalet ve Kalkınma Partisi'' ile ''Yenilikçi Parti'' isimlerinin öne çıktığı, amblem için de, ''Terazi'', ''ev'' veya ''ampul'' simgelerinin düşünüldüğü kaydedildi. 
     Bu arada, partinin kurucular kurulunun 71 kişiden oluşması benimsenirken, kurulda 13 türbanlı kadının bulunduğu kaydedildi. 







</TEXT>
</DOC>
