<DOC>
<DOCNO> 2857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/ekonomi/eko07.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Miras Karar alırken bizi de masaya oturtun 
</HEADLINE>
<TEXT>

     EKONOMİ SERVİSİ 

     Türkiye Odalar ve Borsalar Birliği TOBB ve Dış Ekonomik İlişkiler Kurulu DEİK Başkanı Fuat Miras, Hükümet'e çağrıda bulunarak, "Bizimle ilgili ekonomik kararlar alınırken lütfen masanın bir tarafına da bizi oturtun" dedi. 
     Miras, "Bu konuda ısrarlıyız. Bu konuda yaptırım gücümüzün olduğunun da bilinci içindeyiz. Çünkü Türkiye'nin bütçesinin yüzde 85'ini özel sektör meydana getiriyor" diye konuştu. 
     Miras, DEİK tarafından düzenlenen "Dış Ekonomik İlişkilerdeki Darboğazlar ve Gelecek Dönem Beklentileri" konulu çalışma toplantısının ardından yaptığı açıklamada, toplantıda, Türkiye'nin stratejik sektör başkanlarının, sektörlerle ilgili görüşlerini dile getirdiklerini söyledi. 
     Türkiye'nin en önemli meselelerinden birinin "siyasi istikrar" olduğunu vurgulayan Miras, 18 Nisan'dan sonra kurulan ortaklığın Türkiye'deki siyasi istikrarın oluşması açısından bir ışık yaktığını belirtti. 
     Miras, ekonomik sıkıntıların üstüste gelmeye başlamasıyla "Acaba demokrasi kesilir mi '' diye tartışarak bir yere varılamayacağını ifade ederek, "Türkiye demokratik bir ülkedir. Eksiklik ve yanlışlıkları olabilir" diye konuştu. 
     


 EKONOMİ 














</TEXT>
</DOC>
