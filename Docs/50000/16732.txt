<DOC>
<DOCNO> 16732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/son/sontur02.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce esrarengiz bir telefon, sonra silah sesi... 
</HEADLINE>
<TEXT>

     Bağcılar'da bir polis memuru, beylik tabancasıyla başına tek el ateş ederek intihar etti. 
     Sancaktepe Mahallesi'nde oturan Bağcılar İlçe Emniyet Müdürlüğü Ekipler Amirliği'nde görevli polis memuru Bülent Artut 28 , arkadaşlarıyla oturduğu sırada yaptığı bir telefon görüşmesinin ardından odasına çekildi. Bir süre sonra polisin odasından tek el silah sesi duyan arkadaşları, içeriye girdiklerinde Artut'u tabancayla başından vurulmuş halde buldular. 
     Ambulansla Özel Bağcılar Hastanesi'ne kaldırılan Artut, ilk müdahalenin ardından İstanbul Üniversitesi Tıp Fakültesi Hastanesi'ne sevk edildi. Ameliyata alınan polis memuru, tüm müdahaleye rağmen kurtarılamadı. 
     Artut'un, ailesi tarafından sevdiği kızla evlenmesine izin verilmemesi nedeniyle intihar ettiği öne sürüldü. 
     
     




</TEXT>
</DOC>
