<DOC>
<DOCNO> 49807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/son/soneko18.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Borusan İtalya'da boru fabrikası satın aldı 
</HEADLINE>
<TEXT>

     Borusan Mannessmann Boru Yatırım Holding A.Ş., İtalya merkezli Structo Vobarno Özel Boru Fabrikası'nı satın aldı. 
     Borusan Birleşik Boru Fabrikaları A.Ş.'den İMKB'ye gönderilen açıklamada, yıllık 30 bin ton soğuk çekilmiş boru üretim kapasitesine sahip olan Structo Vobarno'nun, başta otomotiv sektörü olmak üzere imalat sektörüne yönelik üretim yaptığı kaydedildi. 
     18 bin 851 metrekare kapalı alan üzerine kurulu fabrikanın ürün 
     yelpazesinde, 20 milimetre ile 140 milimetre arasındaki özel boruların bulunduğu belirtilen açıklamada, kullanıcının özel istekleri doğrultusunda da borular üretilebilmesi nedeniyle katma değeri yüksek bir üretim modelinin de bulunduğu vurgulandı. Structo Vobarno fabrikası ile Avrupa'da lojistik, yeni ürün ve mevcut satış kanallarını geliştirmeye yönelik çok daha güçlü bir sinerji elde etmenin hedeflediği dile getirilen açıklamada, Türkiye'de toplam 500 bin ton boru üretim kapasitesine sahip bulunan Borusan Mannessmann Boru Yatırım Holding A.Ş.'nin, Borusan Birleşik Boru Fabrikaları A.Ş.'nin de ana ortağı olduğu belirtildi. 
     






</TEXT>
</DOC>
