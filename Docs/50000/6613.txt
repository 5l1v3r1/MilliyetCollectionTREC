<DOC>
<DOCNO> 6613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/ekonomi/eko05.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine zorlu döneme giriyor 
</HEADLINE>
<TEXT>

Hazine, salı günü yapacağı üç ay vadeli bono ihalesinde 802 trilyon liralık net borçlanmaya gidecek 
     ANKARA ANKA 

     Bu hafta salı günü üç ay vadeli bono ihalesiyle net olarak 802 trilyon lira borçlanmak zorunda bulunan Hazine’nin bu borçlanmayı yüzde 60’larda bir yıllık bileşik faizle gerçekleştirebileceği tahmin ediliyor. 
     802 trilyonluk net borçlanmanın parasının tahsil edileceği çarşamba günü Hazine toplam 977 trilyonluk iç borç geri ödemesi yapacak. Salı günü, İş - Tim’in 2.5 milyar dolar ödemesiyle rahat bir nefes alması beklenen Hazine’nin asıl zor günleri ise 3.9 katrilyonluk iç borç geri ödemesinin yapılacağı gelecek hafta başlayacak. Bu borcun geri ödemesini finanse edebilmek için 20 Şubat’ta 12 ve yedi ay vadeli iki iç borçlanma ihalesi yapacak olan Hazine bu ihalelerde 3.5 katrilyonla 3.7 katrilyon arasında borçlanacak. 
     
     Yabancının vadesi doluyor 
     Hazine’nin 21 Şubat’taki yüksek miktarlı ödemesinin bir başka önemli yanını da ödemesi aynı gün yapılacak olan tahvillerin 640 trilyon liralık bölümünün yabancı yatırımcıların elinde bulunması oluşturuyor. Ellerindeki k ğıtların vadesi dolacak olan yabancıların, bu fonlarını yeniden kamu k ğıtlarında değerlendirip değerlendirmeyeceği merak ediliyor. 
     


 EKONOMİ 
















</TEXT>
</DOC>
