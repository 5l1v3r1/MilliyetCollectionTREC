<DOC>
<DOCNO> 15445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/dunya/adun.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurtar bizi Yulya’ 
</HEADLINE>
<TEXT>

Ukrayna’da güzelliğile dikkat çeken kadın politikacı Yulya Timoşenko, Devlet Başkanı Kuçma’dan bıkan halkın yeni umudu oldu 
     CENK BAŞLAMIŞ Moskova 

     Ukrayna’da yıldızı hızla parlayan kadın politikacı Yulya Timoşenko, bütün muhalefet partilerinin desteğini de alarak Devlet Başkanı Leonid Kuçma’yı devirmek için harekete geçti. 
     Kısa süre öncesine kadar Başbakan Yardımcısı olan ve yolsuzluğa karşı yürüttüğü mücadeleyle halkın sempatisini toplayan Timoşenko 40 , Kuçma’yı istifaya zorlamak amacıyla halk oylaması yapılmasını istedi. 
     Hakkındaki suçlamalar nedeniyle uzun süre tutuklu kalan ve halen bir klinikte tedavi gören Timoşenko, Kuçma ile istifası dışında hiçbir konuyu görüşmeyeceğini söyledi. Anavatan Partisi’nin liderliğini yapan Timoşenko, Batı yanlısı liberal bir politikacı. Bayan politikacı, Kuçma’yı devirmeye çalışan bütün muhalefet partilerinin pratikteki lideri konumunda. 
     
İki kez tutuklandı      Timoşenko’nun kısa aralıklarla iki kez tutuklanması, Kuçma ve Ukrayna’yı uluslararası alanda zor duruma düşürdü. Kadın politikacı ile görüşen Avrupa Konseyi Parlamenterler Meclisi AKPM raportörü Hanna Severinsen, 24 Nisan’daki toplantıda Ukrayna’nın AKPM üyeliğinden çıkarılmasını isteyeceğini açıkladı. 
     Bu olayların başlangıcında ise, muhalif gazeteci Georgiy Gongadze’nin öldürülmesi var. Kuçma, Gongazde’nin öldürülmesi emrini bizzat vermekle suçlanıyor. Ukrayna gizli servisinin kaydettiği bir konuşmada Kuçma’nın "Onu ortadan kaldırın" dediği duyuluyor. 
     Kuçma’ya yönelik hoşnutsuzluğun artmasının diğer nedeni, yolsuzlukların hızla yayılması. Ukrayna, en çok yolsuzluk yapılan ülkeler listesinde üçüncü sırada bulunuyor. Bu tablo içinde tek olumlu nokta ise, işsizliğin sürmesine karşın Ukrayna ekonomisinin yüzde altı büyümesi. 
     
     Portre Yulya TİmoŞenko 
Şeytan mı, melek mi      Yulya Timoşenko, geçen hafta cezaevinden çıktığında kendisini karşılayan göstericilerin elinde resmi ve "Ben yıkılmadım, ya siz" yazısı vardı. 
     Bir anda Ukrayna’nın en sevilen politikacılarından biri haline gelen Timoşenko’nun adı, yolsuzluğa karşı mücadeleyle anılıyor, ancak kendisi hakkında da yolsuzluk suçlamaları bulunuyor. Ocak ayında Başbakan yardımcılığı görevinden alınan kadın politikacı, Ukrayna Enerji Kurumu’nun başında bulunduğu 1994 - 1996 yılları arasında bir milyar dolar değerinde Rus doğal gazını çalmakla suçlanıyor. Timoşenko’ya yöneltilen bir diğer suçlama da, zımmetine para geçirdiği gerekçesiyle şu anda ABD’de tutuklu bulunan eski Başbakan Pavlo Lazarenko’ya 79 milyon dolar rüşvet vermek. 
     


 DÜNYA 













</TEXT>
</DOC>
