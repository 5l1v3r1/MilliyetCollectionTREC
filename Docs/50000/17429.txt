<DOC>
<DOCNO> 17429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/dunya/dun02.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçmayı bilene firar serbest 
</HEADLINE>
<TEXT>

     GÜVEN ÖZALP Brüksel 

     Belçika’daki ceza sistemi Türkiye’dekiyle karşılaştırıldığında çoğu zaman şaşkınlık içinde kalmamıza neden oluyor. Mahkumlara oldukça sıkı kurallar uygulayan Belçika makamları bir o kadar da imkan tanıyor. Bunlardan biri de firarın suç sayılmaması. 
     Belçika’da herhangi bir cezaevinde tutuklu bulunan mahkum bir yolunu bulup zararsız bir biçimde’ kaçarsa yasalar gereği bu suç sayılmıyor hatta firari hakkında soruşturma dahi açılmıyor. Bunun son örneğini de Ypres cezaevinden kaçan bir tutuklu oluşturdu. Firari kaçmasından kısa bir süre sonra yakalandı ancak herhangi bir cezai işlem görmedi. 
     
Mala zarar yok      Savcılık firari hakkında soruşturma açılmamasını Firar sırasında herhangi bir suç işlenmedi’ ifadeleriyle açıkladı. Soruşturma açılmamasındaki neden tutuklunun kaçarken masum’ bir yol izleyip cezaevinden bir taşıta yüklenen karton kutuda kaçmış olması. 
     Belçika’da her ne kadar firar suç sayılmasa da firarda kullanılan yöntemler cezaya tabi olabiliyor. Örneğin kutu içinde kaçmayı başaran tutuklu şiddete başvurma, kamu malına zarar verme, başka mahkumların hayatını tehlikeye atma gibi yöntemler kullanmış olsaydı çekmekte olduğu cezasının üstüne yeni cezalar eklenecekti. 
     


 DÜNYA 











</TEXT>
</DOC>
