<DOC>
<DOCNO> 28380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/siyaset/siy06.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fazilet'te buruk sevinç 
</HEADLINE>
<TEXT>

Kapatılan FP'nin Genel Başkanı Kutan "Karara hem sevindim, hem çok üzüldüm. Devamdan kapatılmama teselli oldu" 
     ABDULLAH KARAKUŞ Ankara 

     Kapatılan FP'nin Genel Başkanı Recai Kutan, Başkanlık Divanı üyelerine, "Tek tesellimiz odaktan kapatılmamız, devamdan kapatılmamamızdır. Hem üzüldüm, hem sevindim" dedi. 
     FP'de gelenekçiler "devamdan kapatılmama", yenilikçiler de odaktan kapatılmayla siyasi yasaklı hale düşmedikleri için buruk bir sevinç yaşadı. Başta Abdullah Gül, Bülent Arınç, Abdüllatif Şener olmak üzere "odaktan kapatılma halinde" yasaklı olmayı bekleyen yenilikçilerin, son birkaç gündür bu konuya yoğunlaştıkları öğrenildi. 
     Kutan da, kararın ardından ilk grup toplantısında, "Yola devam" mesajı verdi. Kutan, "Kapatıldık ama yenilmedik. Milletin vicdanında mahk m edilmedik. Bundan sonra da davamız sürecek, yolumuza devam edeceğiz. Bu dava esintiden etkilenmez" dedi. Kutan şöyle konuştu 
     
     Bedelini ödeyeceksiniz 
     "Türkiye'de demokrasi yok. Bu yaşadıklarımız oyun bozmanın faturasıdır. 'Biz elimizden geleni yaptık ama olmadı' diyenlere seslenmek istiyorum. Doğru söylemiyorsunuz. En kötüsü, bu kapatma kararından siyasi rant çıkarmak istediniz. Siz demokrasi oyunu oynuyorsunuz. Hiç şüpheniz olmasın ki, bunun bedelini ödeyeceksiniz." 
     Kutan teşkilatlara da, "Sizi birbirinize düşürmeye çalışacaklar. İçinize yenilgi psikolojisi ekecekler. Büyük bir davanın mensuplarısınız, çok çetin yollardan geldiniz. Ama en çetin sınav fitnedir" diye seslendi. 
     



 SİYASET 













</TEXT>
</DOC>
