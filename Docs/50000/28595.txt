<DOC>
<DOCNO> 28595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/son/sontur03.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
PTT Başmüdürlüğü Binası'nda patlama... 
</HEADLINE>
<TEXT>

     Ulus'taki PTT Başmüdürlüğü Binası'nda patlama meydana geldi. Patlamada 1 kişi hafif yaralandı. 
     Saat 00.15 sıralarında Ulus Sanayi Caddesi'nde bulunan PTT Başmüdürlüğü Binası'nın giriş katındaki büfede patlama oldu. Patlamada, PTT Başmüdürlüğü güvenlik görevlisi Arif Akıllıoğlu kırılan camların üzerine sıçraması nedeniyle hafif yaralandı. Akıllıoğlu, Numune Hastanesi'ne kaldırılarak ayakta tedavi edildi. 
     Patlama sonucu, binanın ve yakınında bulunan işyerlerinin camları kırılırken, bina önünde bulunan telefon kulübeleri de büyük oranda hasar gördü. İtfaiyenin müdahalesi ile patlamadan sonra çıkan yangın kısa sürede söndürüldü. Binada doğalgaz kaçağı olabileceği olasılığına karşı, çevrede güvenlik önlemleri alındı. Bu arada, PTT Başmüdürlüğü Binası'ndaki patlamadan bir süre önce Siteler Türk Telekom Binası'nda şüpheli paket bulunduğu ihbarı geldiği, Siteler Karakolu'ndan bir ekibin olay yerine giderek inceleme byaptığı, ancak herhangi bir pakete rastlanmadığı öğrenildi. Emniyet güçleri ve itfaiye ekipleri, patlamanın nedeninin araştırıldığını belirtirlerken, patlamadan kısa bir süre önce bir kişinin binadan çıktığının görüldüğü ihbarının da değerlendirildiği kaydedildi. 







</TEXT>
</DOC>
