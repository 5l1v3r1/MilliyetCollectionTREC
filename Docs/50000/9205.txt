<DOC>
<DOCNO> 9205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/son/sondun07.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İrlanda ve İskoçya'da feribot yaşamı etkiliyor 
</HEADLINE>
<TEXT>

     İrlanda'da etkili olan soğuk hava dalgası yüzünden başkent Dublin'deki uluslararası havaalanı ve bazı okullar kapandı, feribot seferleri iptal edildi. 
     Soğukların en çok etkili olduğu doğu sahillerinde, kar fırtınası ve dondurucu soğuklar nedeniyle trafikte aksamalar meydana geldi. Ülkenin kuzeydoğusunda yaklaşık 30 bin kişi elektriksiz kalırken, kar fırtınası yüzünden hasar gören elektrik hatlarını onarma çalışmaları sürüyor. 
     İrlanda meteoroloji yetkilileri, rüzgarın hızının gün içinde saatte 96 kilometreye ulaşacağını, soğuk havanın hafta sonuna kadar etkisini sürdüreceğini belirttiler. Kuzey İrlanda'da da soğuklar yüzünden 60 bin kişi elektriksiz kaldı ve Belfast'taki uluslararası havaalanı kapandı. Öte yandan, İskoçya ve İngiltere'nin kuzeyini vuran kar fırtınaları nedeniyle yaklaşık 100 bin eve elektrik verilemediği, birçok ana yol ve demiryolu hattının kapandığı bildirildi. 




</TEXT>
</DOC>
