<DOC>
<DOCNO> 28815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/guncel/gun06.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Jandarma’yla TİKKO çatıştı Bir yaralı 
</HEADLINE>
<TEXT>

     EROL KARAER Ordu DHA 

     Ordu'nun Mesudiye ile Gölköy ilçeleri sınırındaki ormanlık alanda önceki gece TKP MLTİKKO üyesi teröristler ile güvenlik güçleri arasında silahlı çatışma çıktı. Çatışmada Jandarma Astsubay Aşkın Öksüz ağır yaralandı. 
     Mesudiye ile Gölköy sınırındaki ormanlık alanda pazar gecesi devriye gezen jandarma timleri ile yasadışı TKP MLTİKKO üyesi üç terörist arasında sıcak temas sağlandı. Güvenlik güçlerinin "Teslim ol" çağrısına teröristlerin ateş ederek karşılık vermesi sonucu çatışma çıktı. Yaklaşık iki saat süren çatışmada Öksüz ağır yaralanırken, teröristler kaçtılar. 
     
     Bölgeye takviye gönderildi 
     Çatışma sırasında göğsünden ağır yaralanan Öksüz önce Gölköy, ardından Ordu Devlet Hastanesi'ne kaldırıldı. Ancak durumu ağır olan Öksüz, dün helikopterle Ankara Gülhane Askeri Tıp Akademisi'ne sevk edildi. 
     Ordu Vali Vekili Selim Parlar, kaçan teröristlerin yakalanması için bölgeye takviye kuvvet gönderildiğini ve operasyonların sürdürüldüğünü söyledi. Parlar, "Bölgedeki operasyonlar, Jandarma Alay Komutanı Albay Akın Akça ile Emniyet Müdürü Sadettin Kurt tarafından yönetiliyor. Teröristlerden birinin yaralı olarak kaçtığını belirledik" dedi. 
     



 GÜNCEL 

















</TEXT>
</DOC>
