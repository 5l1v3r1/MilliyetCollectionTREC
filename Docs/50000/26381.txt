<DOC>
<DOCNO> 26381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/yasam/ayas.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Teröristin sonu Mc Veigh idam edildi 
</HEADLINE>
<TEXT>

Oklahoma City’de federal binayı bombalayan McVeigh, 19’u çocuk 168 cana karşı, dün kendi canını verdi... 
     YASEMİN ÇONGAR Washington 

     ABD, kendi topraklarında gerçekleşen gelmiş geçmiş en büyük terör eyleminin baş sorumlusunu ölüme gönderdi. 19 Nisan 1995’te Oklahoma City’deki federal hükümet binasını kamyonuna yüklediği bombayla havaya uçurarak 19’u çocuk 168 kişinin ölümüne yol açan Timothy McVeigh, zehirli iğneyle idam edildi. 
     33 yaşındaki teröristin, Türkiye saatiyle 15.14’te resmen öldüğü’ açıklandı. 
     İnfazdan 24 saat önce, Indiana eyaletindeki Terre Haute kentinde tutulduğu cezaevinin özel bölmesine getirilen McVeigh, burada kendi seçtiği son yemek olarak çikolata ve naneli dondurma yedi. Ölüm odası’ denilen infaz bölmesine idama kısa süre kala getirilen McVeigh, burada, dişçilerin muayene koltuğunu andıran özel bir sehpaya bağlandı. Ölüm iğnesi, McVeigh’in sağ bacağına uygulandı. McVeigh’nin bir kaç kez göğsünün inip kalkması dışında, ilaca fiziksel tepki göstermedi ve bir kaç dakika içinde gözleri açık öldü. 
     McVeigh’nin seçtiği kişiler, Oklahoma City’de ölenlerin yakınlarının bir bölümü ve seçilmiş basın mensuplarından oluşan 30 kadar kişi, cam bölme ardından teröristin infazını saniye saniye izledi. Olayda yakınlarını kaybeden 300’e yakın kişi de, infazı kapalı devre televizyon yayınından seyretti. 
     
     Bush Cezası verildi 
     ABD Başkanı George W. Bush da, "En kötü terör eylemine en sert ceza verildi" diyerek, ABD tarihindeki acı bir sayfanın kapandığını bildirdi. 
     
     Ve işte son sözü 
     ABD Kara Kuvvetleri’nin eski bir mensubu olan, Körfez Savaşı’ndaki kahramanlıkları nedeniyle madalya alan McVeigh, hayata veda ederken pişmanlık’ belirtmedi. Daha önce basına yazdığı mektuplarda, Masumların ölmesi beni üzdü, ancak federal hükümetin cezalandırılması için bu gerekliydi" diyen McVeigh, dün son söz’ünü el yazısıyla yazdığı bir sayfalık notla söyledi. Notta, İngiliz şair W. E. Henley’nin Kaderimin efendisiyim ben Ruhumun efendisiyim ben’ diye biten Invictus’ adlı şiiri vardı. 
     



 YAŞAM 

























</TEXT>
</DOC>
