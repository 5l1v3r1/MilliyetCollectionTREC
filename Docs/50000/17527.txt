<DOC>
<DOCNO> 17527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/son/sonspo07.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği İstanbulspor'u 3-0 yendi 
</HEADLINE>
<TEXT>

     Birinci Futbol Ligi'nde Gençlerbirliği, ilk yarısı 0-0 biten maçta İstanbulspor'u 3-0 yendi. 
     Karşılaşmanın ikinci yarısında Gençlerbirliği, ilk 45 dakikaya oranla daha tempolu ve gole yakın bir futbol sergiledi. Konuk İstanbulspor ise savunma ağırlıklı mücadelesini sürdürdü. 
     46. dakikada Gençlerbirliği'nden Thomas sarı kart gördü. 
     57. dakikada Serkan'ın ceza alanı önünden verdiği pasla buluşan Kona'nın sektirdiği topa Ükit Karan, zorlanarak vurdu ve Gençlerbirliği'ni 1-0 öne geçirdi. 
     60. dakikada İstanbulspor'da, Mithat çıktı, yerine Gökhan girdi. 
     61. dakikada Mehmet'in sol taraftan yaptığı ortayla buluşan Kona'nın kafa vuruşunda, top az farkla üstten auta çıktı. 68. dakikada Beyhan'ın pasında topu Kona indirdi. Oluşan karambolde Ümit Karan, vuruşunu yaparak takımını 2-0 öne geçirdi. 
     73. dakikada Gençlerbirliği'nde Nihat, yerini Phiri'ye bıraktı. 
     78. dakikada İstanbulspor'da, Moura çıktı, yerine Alparslan oyuna dahil oldu. 
     85. dakikada Gençlerbirliği'nden Mehmet'in yerine İsmail Doğan oyuna alındı. 
     90. dakikada İsmail Güldüren-Kona paslaşmasında topa en son dokunan İsmail Güldüren, maçın skorunu belirledi 3-0. Karşılaşmadan sonra Gençlerbirliği futbolcuları, ellerinde Türkiye Kupası ile kupa şampiyonluğunu seyircileriyle paylaştılar. 




</TEXT>
</DOC>
