<DOC>
<DOCNO> 34092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/yasam/yas06.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bitkisel hayatta hamilelik ve mucize 
</HEADLINE>
<TEXT>
Anne oldu, yeniden doğdu 
1 aylık hamileyken geçirdiği kazadan sonra komaya giren anne adayı, sekiz ay sonra doğurdu. Sağlıklı bir kızı olan anne de doğumdan sonra kendine geldi 
     DIŞ HABERLER SERVİSİ 

     ABD’de sekiz aydır komada olan bir kadın, sağlıklı bir kız bebeği dünyaya getirdikten sonra kendine gelmeye başladı. 
     Ohio eyaletinin Cincinnati Üniversitesi Hastanesi doktorları, 3.3 kiloluk Alexis Michelle Cooper’ı, düzenledikleri basın toplantısında tanıttı. Kentucky eyaletinin Warsaw bölgesinden anne Chastity Cooper 24 , geçen kasımda geçirdiği trafik kazasından sonra komaya girmiş, kazadan iki hafta önce Alexis’e hamile kaldığı anlaşılmıştı. 
     Doktorlar, bir kadının komadayken sağlıklı bir bebek dünyaya getirmesinin çok nadir olduğunu söyledi. Doktorlara göre Cooper’ın, bebeğini düşürmesi ya da kan pıhtılaşması ya da enfeksiyon kapması riski bulunuyordu. Doktorlar, bebeği sezaryenle dünyaya getirmeyi düşündüklerini, ancak bu yöntemin anestezi riski ve cerrahi müdahaleden sonra potansiyel iyileşme güçlükleri nedeniyle normal doğumu tercih ettiklerini söyledi. 
     



 YAŞAM 
























</TEXT>
</DOC>
