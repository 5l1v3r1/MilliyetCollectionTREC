<DOC>
<DOCNO> 1312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/spor/spo03.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu, 10 bin metreden Brezilyalı golcüye mesaj yolladı 
</HEADLINE>
<TEXT>
Kendine gel Jardel’ 
Rumen hoca, yıldız futbolcunun artık Galatasaray’ı düşünmesi gerektiğini söyledi 
     HALİL ÖZER 

"Sıkıntılarda kurtulmalı"      GALATASARAY Teknik Direktörü Lucescu, Kanarya Adaları’na gidişte, Milliyet’e 10 bin metrede çok özel açıklamalar yaptı ve Jardel’e uyarılar yolladı. Rumen hoca, Brezilyalı golcü ile kampa katıldığı gün görüşeceğini söyledi ve "Artık Galatasaray’ı düşünmesinin zamanı geldi. Bir yere gitmiyorsa, sadece Galatasaray için oynamalı. Kafasındaki tüm sıkıntılardan kurtulmalı. Kendine gelmeli ve düşüncesini formaya vermeli" dedi. 
     
"Brezilyalılar böyle"      JARDEL’i, Las Palmas turnuvasında oynatmayacağını belirten Lucescu, "Çünkü nasıl geleceğini bilmiyorum. Ama iyileştiğini biliyorum" diye konuştu. Brezilyalı oyuncuya destek de veren Rumen Teknik Direktör şunları söyledi "Hiç kimse Jardel’e tembel diyemez. İşini yapıyor, golünü atıyor. Brezilyalı futbolcuların karakterinde bu var. Ronaldo da, Romario da, Jardel gibi. Siz onların pres yaptığını koştuğunu gördünüz mü " 
     
"Yaptıkları ortada"      LUCESCU, sezon başında Janker ve Boksiç’i de listeye aldıklarını, ancak Jardel’i tercih ettiklerini de hatırlattı, "Boksiç ile Janker nerede Ama Jardel’in yaptıkları ortada" yorumunu yaptı. Futbolcularının dinlenmiş olarak geldiklerini söyleyen Lucescu, "Hiçbir sakatımız yok. Bu bizim için çok iyi. Seyirci bambaşka bir Galatasaray görecek. Kamp da çok yararlı olacak" ifadesini kullandı. 
     
Lucescu’ya göre Terim      "Fatih Terim büyük işler yapıyor. İtalya’da bunları başarmak kolay değil. Çok akıllı bir hoca. Transfer olduğu zaman, başkanı ya da seyirciyi tercih edecekti. Normalde her hoca sırtını sağlama almak için başkanın yanında yer alır. Ama o seyirciyi tercih etti. Olaya farklı yönden baktı ve kazandı. Müthiş bir atmosfer yarattı. Her rüzgar, onun için esiyor. Bu rüzgarı da kendisi yarattı. Daha da başarılı olacağına inanıyorum." 
     
Cim - Bom bitkin düştü      Yedi saat uçtular 
     GALATASARAY dün oldukça uzun bir yolculuktan sonra kamp yapacağı Kanarya Adaları’na vardı. İstanbul’dan, Madrid’e yaklaşık dört saat uçan Sarı - Kırmızılılar, bir saatlik bekleyişin ardından üç saat de Kanarya Adaları yolculuğunu yaptılar. Böylece yedi saat havada kalan oyuncular oldukça yorgun düştüler. 
     
     İlk gün dinlendiler 
     İKİ sene önce kamp yaptıkları otele yerleşen Sarı - Kırmızılılar, dün gece antrenman yapmadılar ve otelin özel hazırladığı tuzlu su havuzunda dinlendiler. Bugün başlayacak antrenmanlara Jardel’in de katılacağı belirtildi. Deportivo maçını izleyen Lucescu’nun yardımcısı Balint kafileye katıldı. 
     
FEDAK RLIK      ERHAN TELLİ 

     SARI - Kırmızılı futbolcular, beş aydır maç başı paralarını alamadıkları için çıkan ekonomik krizi dondurma kararı aldılar. 7 Ocak’ta ücretlerin verilememesine rağmen, Kaptan Bülent önderliğinde aralarında toplantı yapan oyuncular, "Hem biz hem kulüp zarar görür. Bu nedenle para sıkıntısı dışarı sızmayacak" dediler. İdari Menajer Cüneyt Tanman’ın da "Bugüne kadar hiç kimsenin parası bu kulüpte kalmamıştır" açıklamasıyla oyuncuları rahatlattığı bildirildi. 
     
     Galatasaray günlüğü 
     Las Palmas torpil yaptı 
     LAS Palmas Belediyesi, düzenlediği dörtlü turnuvaya katılabilmesi için Galatasaray’a büyük torpil yaptı. İspanyol yetkililer, diğer kulüplerin üç günlük kamp masraflarını öderken, bu kural Sarı - Kırmızılı takım için sınırsız oldu. Galatasaray’a istediği kadar kalabileceğini bildiren Las Palmaslılar, 200 bin dolarlık masrafın tamamını üstlendiler. 
     
     80 günde devr-i alem 
     GALATASARAY dünkü Kanarya Adaları kampı ile adeta Dünya turuna çıktı. Sarı - Kırmızılı takım, Kanarya Adaları’ndaki bir haftalık kampın ardından İstanbul’a dönecek ve bir günlük izinden sonra ikinci kamp için Antalya’ya gidecek. Cim - Bom bir haftalık Güney kampının ardından ilk deplasman maçı için Erzurum’a geçecek. 
     
Şenes Erzik kızdı      Boşu boşuna kıyamet kopuyor’ 
     UEFA Asbaşkanı Şenes Erzik, "Boşuna kıyamet koparmaya çalışılıyor. Galatasaray’ın, Kulüplerarası Dünya Futbol Şampiyonası’na katılmasını engelleyen hiçbir neden yok" dedi. Erzik, 31 Ocak tarihine dek FİFA’nın şampiyonaya katılacak takımların isimlerini saptayacağını belirtti. 
     ERZİK, Galatasaray’ın UEFA’ya başvurarak, katılmaya hak kazandığı takdirde Şampiyonlar Ligi ön elemesinde oynayacağı maçların tarihinin bir hafta ileriye alınmasını isteyebileceğini hatırlattı. Asbaşkan, "UEFA da o tarihlerde milli maç olmadığı için bu isteği makul bulur ve sorun çözülür. Galatasaray’ın Şampiyonlar Ligi şampiyonu olması halinde zaten zorun yaşanmaz. En kötü olasılıkla Galatasaray iki ayrı takım çıkarır" diye konuştu. 
     


 SPOR 




























</TEXT>
</DOC>
