<DOC>
<DOCNO> 32386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/dunya/adun.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağcılara k bus solculara huri 
</HEADLINE>
<TEXT>

Siyasi görüş farkı rüyada da sürüyor. İngiltere’de yapılan araştırmalara göre sağcılar k bus görürken, solcular tatlı’ rüyalara dalıyorlar 
     DIŞ HABERLER SERVİSİ 

     Siyasi görüşün insanların sadece gündelik yaşamını değil, bizzat uykularını bile yönlendirdiği ortaya çıktı. Dünyada türünün ilk örneği olan bir araştırmaya bakılırsa, sağcılar rüyadan çok kabuslar yaşarken ve Elm Sokağı’nın Freddy’si gibi olmadık belalarla boğuşurken, solcular daha çok "güller içinde yatan sevgililer" türünden hoş rüyalar görüyorlar. 
     Araştırmayı yapan ise, İngiliz Rüya Araştırmaları Merkezi... Merkez Başkanı Doktor Kelly Bulkeley’in açıklamasına göre, sağ ve sol görüşlü 50 kişi üzerinde yapılan araştırmanın vardığı temel sonuç şu Siyasi görüşle görülen rüya arasında doğrudan bir ilişki var. İngiliz The Sunday Times gazetesinde yayınlanan haberin satırbaşları şöyle 
     Sağcıların yüzde 50’si, solcuların ise sadece yüzde 18’i kabus görüyor. 
     Solcuların gördüğü kabusların şiddet dozu asla sağcılarınkiler kadar sinir bozucu ve yüksek olmuyor. 
     
     Hitler’in çığlıkları 
     Araştırmacılara göre sağcıların daha çok kabus görmesinin başlıca nedeni, olaylar karşısında daha fazla strese girmeleri nedeniyle savunma refleksi göstermeleri. 
     Sağcıların daha çok kabus gördüğünü tarih de doğruluyor. Hitler kabuslarında babasından dayak yiyor, yataktan çığlık atarak fırlıyor, "imdat" diye bağırıyor, korkudan tir tir titriyordu. 
     Sağcı tarihçi David Irving, kitaplarında Hitler’i savunduğu için polis tarafından kovalandığını ve sokaklarda çırılçıplak koştuğunu görüyormuş. 
     Aşırı sağcı İngiliz Ulusal Partisi lideri Nick Griffin, hukuk sınavına sadece 20 dakika kala sınavı olduğunu öğreniyor. Üstelik küçücük bir hazırlık bile yapmamış. 
     Sağcı köşe yazarı Bruce Anderson’a bir gün kabusunda öleceği söyleniyor. "Öff, neyse ki vaktinde uyandım" diye kendini teselli ediyor. 
     Sol politikacıların önde gelenlerinden, İşçi Partisi eski milletvekili Tony Benn’e gelince. Hiç kabus görmediğini söylüyor. "Olsa olsa keyifli rüyalar görürüm" diyor. 
     Adını vermeyen bir sol görüşlü politikacı da, tıpkı Amerikan Rüyası filminde olduğu gibi, sevgilisini güller içinde çırıpçıplak yatarken görüyor. 
     Aynı fark kadınlarda da var. Örneğin solcu kadınlar genellikle sağlıklı bebeklerine sımsıkı sarılırken, sağcılar "yakınlarının cinayete kurban gitmesi" gibi kabuslar görüyor. 
     



 DÜNYA 










</TEXT>
</DOC>
