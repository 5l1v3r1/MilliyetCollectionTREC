<DOC>
<DOCNO> 3334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/yasam/yas02.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir Boğaz klasiği 
</HEADLINE>
<TEXT>

İstanbul Boğazı girişinde çarpışan gemilerden biri battı. Batan geminin kaptanı diğer kaptanı uyumakla’ suçladı 
     ÜMRAN AVCI-BÜLENT ÖZDEMİR 

     İstanbul Boğazı girişinde çarpışan iki kuru yük gemisinden biri battı. Batan geminin yedi mürettebatı Sahil Güvenlik tarafından kurtarıldı. 
     Boğaz’a giriş yapmaya hazırlanan Nadya’ ve Marmara’dan Karadeniz’e çıkmakta olan Kaptan Cavit’ adlı Türk bandıralı gemiler, dün saat 06.35 sıralarında dört mil açıkta çarpıştı. 
     Kazada, Bulgaristan’a bin 100 ton buğday götüren Kaptan Cavit’ ve 850 metreküp cüruf taşıdığı belirtilen Nadya’nın baş kısmında hasar meydana geldi. 
     
Siren çaldım, duymadı’      Kazadan sonra Türkeli demirleme alanına çekilen gemilerden Kaptan Cavit’, saat 09.00 sıralarında sulara gömüldü. Yedi mürettebat ise Tahlisiye-3’ adlı bot tarafından kurtarılarak, Kilyos Tahlisiye İstasyonu’na götürüldü. 
     Kendi adını taşıyan geminin kaptanı olan Süvari, kazayı şöyle anlattı "Saat 05.25’te İstanbul Boğazı’na çıktık. Bir saat gitmiştik ki, bir geminin üzerimize geldiğini fark ettim. Siren çalıp uyardım ama tam belimizden bindirdi. Büyük ihtimalle geminin kaptanı uyuyordu." 
     
Ya geç kalsaydı ..      Uyanık davrandıkları için kazayı can kaybı olmadan atlattıklarını söyleyen Kaptan Cavit Süvari sözlerini şöyle sürdürdü "Başlarda gemi batacak gibi görünmüyordu ancak taşıdığımız buğday, deniz suyunu içine çekmeye başlayınca durum değişti. Can derdine düştük. Hemen filikalara atlayıp denize indik. 15 dakika sonra gemim yan yattı. Sonra da birden battı. Büyük tehlike atlattık. 10 dakika geç insek mürettebattan ölenler olurdu." 
     
Boğazlar hata affetmiyor      Dünyanın en önemli su yolları arasında bulunan ve yerel trafikle birlikte günde ortalama 2 binin üzerinde deniz aracının kullanıldığı İstanbul Boğazı’nda meydana gelen kazaların yüzde 85’inin insan unsurlarından, yüzde 15’inin de standart dışı gemilerden kaynaklanıyor. Geçen yıl 48 bin 79’u İstanbul, 41 bin 561’i Çanakkale Boğazı’ndan olmak üzere toplam 89 bin 640 yük gemisi boğazlardan geçiş yaptı. İstanbul Boğazı’ndan geçen gemilerden yüzde 39’u 19 bin 209 , Çanakkale Boğazı’ndan geçiş yapan gemilerden ise sadece yüzde 26’sı 11 bin 130 kılavuz kaptan aldı. Ayrıca, geçen yıl İstanbul ve Çanakkale boğazlarında toplam 
     12 gemi kazası meydana geldi. 
     


 YAŞAM 





















</TEXT>
</DOC>
