<DOC>
<DOCNO> 11271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/siyaset/siy04.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fazilet Partililerden SELAMIN HELLO’ 
</HEADLINE>
<TEXT>

FP milletvekilleri İngilizceye o kadar merak sardı ki kulislerde "Selamın Hello" diye selamlaşmaya başladı 
     ABDULLAH KARAKUŞ Ankara 

     FP milletvekilleri arasındaki popüler yabancı dil olan "Farsça" günden güne unutularak, yerini İngilizceye bırakmaya başladı. FP’li vekiller İngilizceye o kadar merak sardı ki kulislerde "Selamın Hello" diye selamlaşmaya başladı. 
     Harıl harıl İngilizce çalışan FP’li vekillerin başında gelen Ankara Milletvekili Eyüp Sanay, her gün evde İngilizce çalıştığını belirterek, "Farsçayı çok iyi biliyorduk ama şimdi konuşmaya konuşmaya unuttuk. 
     İngilizce çağımızda önemli olmaya başladı. Arabada bile öğretici kasetler dinliyorum. Evde de boş kalınca kitaplar ve teypten çalışıyorum" dedi. 
     
Çağın dilini öğrenmeli      Torunlarının da İngilizce öğrenmesi için çalıştığını belirten Sanay, "Ben Almancayı iyi konuşuyorum. İngilizceyi de ilerletmek istiyorum. Çocuklarımın da bu dilleri öğrenmelerini istiyorum. 
     Çocuklarımdan bazıları da yurt dışında yaşıyor. Böylece torunlar bu dilleri daha iyi öğreniyor. Hepsine de çağın dillerini öğrenmelerini öğütlüyorum" diye konuştu. 
     


 SİYASET 
















</TEXT>
</DOC>
