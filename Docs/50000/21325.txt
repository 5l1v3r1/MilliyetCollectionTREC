<DOC>
<DOCNO> 21325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/yazar/bila.html </URL>
<DATE> 2001/05/15/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
TAYİNİN PERDE ARKASI 
</HEADLINE>
<TEXT>
Albay’ın başını bar ziyareti yaktı 
Kurmay Albay Ergen, Sabah gazetesinin barına gidip gazetecilerle sohbet ettiğini öğrenen komutanına "Bunların hepsi yalan" deyince, tayin kaçınılmaz oldu 
     Beyaz Enerji Operasyonu’nda görevli Jandarma Kaçakçılık ve Organize Suçlarla Mücadele Daire Başkanı Kurmay Albay Aziz Ergen ile Jandarma Genel Komutanlığı Genel Sekreteri Kurmay Albay Semih Öden’in tayinleri çıktı. 
     İki albayın tayini kamuoyunda sorulara neden oldu 
     Tayinlerle, Beyaz Enerji Operasyonu’yla ilgili tartışmalar arasındaki bağlantı neydi 
     Beyaz Enerji Operasyonu’nda görevli Albay Ergen’in bir gazetenin barında gazetecilere konuk olması, tayin edilmesinde bir faktör müydü 
     
Tayinde olumsuzluk yok      Jandarma Genel Komutanlığı’nda bu sorulara yanıt aradık. 
     Öncelikle belirtmek gerekiyor ki bu iki albayın tayin nedenleri farklı. 
     Genel Sekreterlik görevinden Hindistan’a tayin olan Kurmay Albay Semih Öden’in tayiniyle Beyaz Enerji Operasyonu’nun bir ilgisi yok. Tayin, normal prosedür gereği yapılmış durumda. Sınavı, sicili değerlendiren ve tayin kararını veren zaten Jandarma Genel Komutanlığı değil, Genelkurmay Başkanlığı. Albay Öden’in yurtdışı görev için müracaat eden diğer subaylarla birlikte girdiği yabancı dil sınavını kazanması ve sicilinin yurtdışı tayine uygun yeterlilikte bulunması nedeniyle tayini yapılmış durumda. Diğer bir deyişle Albay Öden açısından olumsuz değil, aksine olumlu kanaat bulunduğu için Hindistan’a tayin edildiği, bir anlamda taltif edildiği söylenebilir. 
     
Ergen’inki ise ceza      Ancak aynı yaklaşım Albay Ergen için geçerli değil. Aksine, Albay Ergen’in, Kaçakçılık ve Organize Suçlar Daire Başkanlığı’ndan alınması, bir çeşit ceza niteliğinde. Beyaz Enerji Operasyonu çalışmalarını yürüten Albay Ergen’in son gelişmeler ışığında Komutan’lık nezdinde bir güven kaybına uğradığı söylenebilir. 
     Bu güven kaybının nedeni ise Jandarma Genel Komutanı Org. Aytaç Yalman’ın yaptırdığı araştırma. Bu araştırmada Albay Ergen’in askeri disiplin sınırlarını zorlayan bir "atak" içinde olduğu ve yürüttüğü görevin gizliliği esasına uygun olmayan bazı hareketlerinin saptanmış olması. 
     Örneğin, Albay Ergen’in basınla temasta olduğunun saptanması. Yine Albay Ergen’in Sabah gazetesinin barında gazetecilere konuk olması, üstelik Komutan’a, böyle bir ziyaret yapmadığını, gazete haberlerinin doğru olmadığını’ söylemesi, ancak, doğruyu aktarmadığının ve bu ziyareti gerçekleştirdiğinin Komutan tarafından öğrenilmesi, görevden alınmasının asıl nedenini oluşturuyor. 
     
Mahkemeye sevk edilecekti      Bu durumun Org. Yalman’ın çalışma anlayışına uymadığını, en küçük bir kuşku yaratan, kendisine gerçeği yansıtmayan bir personelle çalışmayacağını, onu yakından tanıyanlar bilir. Albay Ergen’in Bakü Askeri Ataşeliği’ne tayini de iptal edilmiş durumda. Ergen, Ankara’da jandarmaya bağlı okullarda görevini sür-dürecek. Hatta Komutanlığın bir ara Albay Ergen’i mahkemeye sevk etmeyi de düşündüğü, ancak, hukukçulardan alınan görüş üzerine bundan vazgeçildiği de kulislere yansımış durumda. 
     
Uğurlu’ya güvenleri tam      Beyaz Enerji Operasyonu’nun başına Ankara Bölge Komutanı Tümgeneral Bekir Uğurlu’nun getirildiği yolundaki haberlerin esası ise şöyle Tümg. Uğurlu’nun özel olarak operasyon sorumluluğuna atanması söz konusu değil. Operasyon zaten Ankara İl Jandarma Komutanlığı tarafından yürütülüyor. Tümg. Uğurlu ise Ankara Bölge Komutanı olduğu için, zaten İl Komutanlığı da kendine bağlı. Kurmay olmayan ve jandarma sınıfından generalliğe yükselmiş olan Tümg. Uğurlu’ya olan güven ise tam. Tümg. Uğurlu’nun Beyaz Enerji ve benzeri çalışmaları tartışmalara neden olmadan, operasyona gölge düşürmeden sonuçlandıracağına olan inanç dile getiriliyor. Jandarmadaki operasyonun öyküsü böyle... 
     
     







Etnik siyaset 


Neler öğrenmiş 


Albay’ın başını bar ziyareti yaktı 


Hanımlar ayıptır 


Cart curt milliyetçiliği yerine... 


Sıradışılık 


Sevmeyip, terk edenler 


Okul yerine işe 


"Evet", ama... 


Cezaevleri boşalıyor 


Derviş'in oyu 


Amca'dan tavsiye mektubu yaramıyor 


Yönetim planını inceleyin 


Bilgisayar tarlaya girdi 


</TEXT>
</DOC>
