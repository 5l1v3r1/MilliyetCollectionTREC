<DOC>
<DOCNO> 47266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/guncel/gun08.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Referandum doğru mu 
</HEADLINE>
<TEXT>

ÇAPRAZ ATEŞ 
     BELMA AKÇURA 

     Anayasa değişikliğine ilişkin incelemelerini tamamlayan Cumhurbaşkanı Ahmet Necdet Sezer’in milletvekili özlük haklarını ve maaşlarını düzenleyen maddeyi referanduma götürmesi tartışma yarattı. İşte görüşler 
     
     Prof. Dr. Osman Altuğ Marmara Üniversitesi 
Referandum demokrasidir      Referandum demokrasi demektir. Cumhurbaşkanı da hukuk devleti olmanın gereğinin referandumla yerine getirilmesine çalışıyor. "Anayasa kriz dönemlerinde uygulanmaz" diye birşey yok. Hukukun üstünlüğü, Anayasa’ya uygun davranmayı gerektiriyor. "Zamanı değil gerektiği gibi demokrat olmayalım, zamanı değil hukuk devleti olmayalım..." Böyle bir mantık kabul edilemez. Referandumun yapılmamasını savunanlar, krize sığınarak, hukukun üstünlüğü ilkesinin karşısına geçiyor. 
     
     Prof. Dr. İzzettin Önder İstanbul Üniversitesi 
Kesinlikle yapılmalı      "Kriz var diye referanduma gidilemez" diye birşey söz konusu olamaz. Eğer kriz ortamında referanduma gidilmesi tehlikeli görünüyor ise aynı kriz ortamında milletvekillerinin de bu ortamdan yararlanmaması gerekirdi. Oysa milletvekilleri bundan yararlanmaya kalktı. Dolayısıyla kesinlikle referandumdan yanayım. 
     
     Ahmet Çakar MHP İstanbul Milletvekili 
Kasıtlı bir davranış      Bu karar son derece kasıtlı bir davranış. TBMM Başkanı kendisi ile bu konuda bir ön görüşme yapmıştı. Kendi statümüzün netleşmesi, sağlam bir zemine oturması için biz bu değişikliği yaptık. Maaşlar için değil. Bu kriz ortamında referanduma gidilemez. Yeni bir kriz yaratmasın diye bunu engelleyeceğiz. Sezer’in, kanun yapan yüce kurumun haysiyetini herkesten daha çok düşünmesi icap eder. 50 trilyon gider. Astarı yüzünden pahalıya geliyor. 
     
     Mehmet Ali Şahin SP İstanbul Milletvekili 
Bir madde için masraf olmaz      Cumhurbaşkanımız, referanduma alternatif olarak bu maddeyi Meclis’e geri iade edip, 86. madde ile ilgili gerekçelerini açıklayabilirdi. Meclis de bunu yeniden görüşür ve 86. maddeyi uzlaşma komisyonundan geçtiği şekliyle kabul ederdi. Cumhurbaşkanı bunu yapsaydı böyle bir çözüm ülke ekonomisine de bir yük getirmezdi. Bir madde için böyle masrafa gerek yok. 
     



 GÜNCEL 













</TEXT>
</DOC>
