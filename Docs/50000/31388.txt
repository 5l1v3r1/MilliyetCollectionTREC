<DOC>
<DOCNO> 31388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/dunya/tur.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Ona bakan dayanmıyor 
     DIŞ HABERLER SERVİSİ 

     Türkmenistan Devlet Başkanı, Başbakanı, Başkomutanı, ülkenin tek yasal partisi Demokratik Parti’nin Genel Başkanı ve "peygamberi" Saparmurat Niyazov, iki bakanını daha görevden aldı. 
     Türkmenbaşı, ulaştırma işlerinden sorumlu Başbakan Yardımcısı Rovşan Kerkakov ve kuraklık içinde kıvranan ülkenin su işlerinden sorumlu bakanı Tekebai Altiyev’i görevlerini yerine getiremedikleri gerekçesiyle kovdu. Geçtiğimiz günlerde Türkmenistan demiryolları kurumunun başkanı Khalmyrat Berdiyev’in bir tren çarpması sonucu ölmesinin de Kerkayov’un görevden alınması işlemini hızlandırdığı belirtildi. Niyazov, geçtiğimiz hafta içinde de Dışişleri Bakanı Batyr Berdiyev’i "çok içiyor" diye kabineden kovmuştu. Türkmenbaşı, bir süre önce de, İçişleri Bakanı’nın 1 aylık maaşını kesmişti. 
     



 DÜNYA 











</TEXT>
</DOC>
