<DOC>
<DOCNO> 15790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/son/sontur38.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş TBMM'de konuştu ve "dengeler altüst olmuş" dedi 
</HEADLINE>
<TEXT>

     Devlet Bakanı Kemal Derviş, Türkiye'nin tam bir geçiş dönemi içinde olduğunu bildirerek, ''Dengeler altüst olmuş ve gerçekten yeni dengeye daha ulaşılmış değildir'' dedi. Derviş, bu nedenle ek bütçe teklifinin çok gecikmesinin sakıncalı olabileceğini ve sonbahara kalmaması gerektiğini söyledi. 
     Devlet Bakanı Derviş, TBMM Genel Kurulu'nda bir konuşma yaparak tasarının tümü üzerindeki değerlendirmeleri yanıtladı. Derviş, sözlerine TBMM Genel Kurulu'nda konuşma yapmasından dolayı heyecan duyduğunu belirterek başladı. 
     Tasarının alışılmadık bir düzenleme olduğunu kabul ettiğini ifade eden Derviş, tasarının yeniden yapılanma programının önemli bir parçası olduğunu kaydetti. Bakan Derviş, değişikliğin amacının kamu bankalarını yeniden sağlıklı bir yapıya kavuşturmak ve kendi ihtisas alanlarında üreticiye, ihracatçıya, çiftçiye ve esnafa gerekli finansman desteğini en güzel şekilde vermelerini sağlamak olduğunu bildirdi. 
     Çok yüksek faizli borçlanma sürecine son verirken Hazine ve Merkez Bankası'nın çok büyük bir uyum içinde ve dikkatli çalışması gerektiğini belirten Derviş, sözlerini şöyle sürdürdü 
     ''Büyük bir operasyondur ve bu uyum ve dikkat gerçekten gereklidir. Elbette uzun vadeli amaç, borç yükünü aşağı doğru çekmek ve borç stokunu milli gelirin yüzde 70'in de üzerine çıkan oranından çok daha düşük seviyeye indirmektir. 
     




</TEXT>
</DOC>
