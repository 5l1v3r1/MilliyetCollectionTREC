<DOC>
<DOCNO> 22673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/ekonomi/eko07.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine yabancılarla masada 
</HEADLINE>
<TEXT>

Merkez Bankası ile Hazine bürokratları, özel sektörün dış yükümlülükleri, dış borç takvimi ve geri ödeme paketini görüşmek üzere Almanya, ABD ve Japonya’ya gidiyor 
     ZÜLFİKAR DOĞAN Ankara 

     Merkez Bankası ve Hazine’den üst düzey bürokratlardan oluşan bir ekip, önümüzdeki aydan itibaren, dış borç itfaları, IMF kredilerine paralel yeni köprü krediler ve uluslararası piyasalardan, yeni borçlanmalarla, tahvil ihraçları gibi konuları ele almak üzere, Almanya, ABD ve Japonya’ya gidecek. 
     Özel sektörün ve bankacılık kesiminin dış yükümlülükleri ve sendikasyonları ile Hazine’nin dış borç itfa takviminin de ele alınacağı toplantılar için ilk aşamada Deutsche Bank yönetimi ile bir araya gelinecek. Ardından da New York ve Tokyo’ya gidileceği belirtilirken, Alman, Amerikan, Japon ve İngiliz bankaları ile yapılacak müzakerelerin 30 - 40 milyar dolarlık bir geri ödeme paketini kapsayacağı kaydediliyor. 
     
     Bankalar takasta isteksiz’ 
     İç piyasada ise bankacılık kesiminin elindeki kamu k ğıtlarının dövize endeksli k ğıtlarla takası ile ilgili çalışmalar henüz, başlangıç aşamasında. Hazine kurmayları, ortaya atılan 5 katrilyon tutarlarındaki rakamın gerçekdışı olduğunu, henüz somut bir tutar üzerinde mutabakat sağlanmadığını ifade etti. Bankalarla bu konuda önümüzdeki günlerde bazı temasların olacağını ifade eden, Hazine bürokratları şu değerlendirmeyi yaptılar 
     "Bankaların elindeki bir kısım k ğıdın dövize endeksli k ğıtlarla değişimi gündeme gelecekse bunun piyasa koşullarında olması ön koşul. İkinci koşulsa gönüllü olması. Bankaların ellerindeki k ğıtların, en yük getireni, en kötü diye nitelenebilecek olanı, haziran ortasında itfası gelecek olanlar. Dolayısıyla, şu anda bankalar açısından bir isteksizlik de gözleniyor. Çünkü, itfaya 15 - 20 günlük bir süre kaldı. Kısa bir süre sonra, paralarını almak varken, bunları dövize endeksli daha uzun dönemli bir kağıtla değiştirmek istemeyebilirler." 
     
     Faize müdahale yok 
     Kamu kesimi borç stokunda gerçekleşen hızlı artışa karşın, yılsonuna kadar yapılan borçlanma ve itfa programının planlandığı şekilde yürütüleceğini de kaydeden Hazine yönetimi, piyasa koşullarında faizin belirlendiği, hiçbir şekilde faize müdahale olmayacağını vurguladı. 
     Hazine kurmayları yeni ekonomik program ve niyet mektubunda öngörülen borç stratejisinin, IMF parasının gelmeye başlamasıyla daha makul ve uygun şekilde yürütüleceğini belirtti. 
     



 EKONOMİ 






















</TEXT>
</DOC>
