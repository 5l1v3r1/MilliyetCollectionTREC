<DOC>
<DOCNO> 15937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/son/sonspo10.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe yöneticisi Kalkavan "Top bizi sevmedi" 
</HEADLINE>
<TEXT>

     Fenerbahçe Kulübü Yönetim Kurulu Üyesi Şadan Kalkavan, Gençlerbirliği ile yaptıkları Türkiye Kupası finalinde şansın yanlarında olmadığını vurgulayarak, "Top bizi sevmedi. Kupayı rakibimize hediye ettik" dedi. 
     Gençlerbirliği’nin kondüsyonunun Fenerbahçe’den daha iyi olduğunu savunan Şadan Kalkavan, "Kalecileri Patrick de mükemmel bir performans gösterdi. Biz de şanssız bir günümüzdeydik ve sonuçta kupayı rakibimize hediye ettik" diye konuştu. 
     Sarı-lacivertli takımın özellikle son maçlarda beklenilen oyununu sergileyemediğini kaydeden Kalkavan, "Son 5 maçtır, Fenerbahçe’ye yakışır biçimde oynamıyoruz. Ancak bu böyle devam edecek demek değildir. Türkiye Kupası’nın olumsuz etkisinden bir an önce kurtulup, lig şampiyonluğu için mücadeleye devam etmeliyiz" dedi. 
     
     




</TEXT>
</DOC>
