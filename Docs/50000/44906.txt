<DOC>
<DOCNO> 44906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/son/sonspo07.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
MHK'nın bu seneki gözdesi Erol Ersoy... 
</HEADLINE>
<TEXT>

     Birinci Süper Futbol Ligi'nde 2001-2002 sezonunun geride kalan 7 haftasında, en çok görev yapan 
     hakem Erol Ersoy oldu. 
     Erol Ersoy, 7 haftada 4 kez müsabaka yöneterek, 36 A klasman hakem içinde en çok düdük çalan isim olarak dikkat çekti. 
     İzmir Bölgesi hakemlerinden 39 yaşındaki astsubay Erol Ersoy, bu sezon 1. haftada Fenerbahçe-Samsunspor, 3. haftada Trabzonspor-Bursaspor, 4. haftada Ankaragücü-Gençlerbirliği ve 6. 
     haftada İstanbulspor-Trabzonspor karşılaşmalarında düdük çaldı. 
     
     'er maç yönetenler 
     Erol Ersoy'u, geride kalan 7 haftada, 3'er maçta görev alan 6 hakem izliyor. 
     Metin Tokat, Mustafa Çulcu, Mutlu Çelik, Serdar Tatlı, Murat Ilgaz ve Orhan Erdemir de 3'er müsabakada görev aldı. 
     
     Siftah yapamayanlar 
     Bu arada, 36 A klasman hakemi içinde 2'si, geride kalan haftalarda henüz maç yönetemedi. 
     Bursa Bölgesi'nden Bülent Demirlek, Diyarbakır Bölgesi'nden Reha Biçici ile Gaziantep Bölgesi'nden Ali Şahan'a bu sezon görev verilmezken, bu hakemlerden Ali Şahan, 4. hakem olarak çıktığı Göztepe-Yimpaş Yozgatspor maçında, hakem Serdar Tatlı'nın sakatlanarak müsabakaya devam edemeyeceğini bildirmesine üzerine 37 dakika görev yaptı. 
     






</TEXT>
</DOC>
