<DOC>
<DOCNO> 45036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/son/sondun04.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den terör kurbanlarına tam 15 milyon dolar.... 
</HEADLINE>
<TEXT>

     ABD, 11 Eylül'de New York, Pennsylvania ve Washington'da meydana gelen terörist saldırıların kurbanlarına 15 milyon dolar yardım yapacak. 
     ABD Adalet Bakanlığı, New York'taki Dünya Ticaret Merkezi binaları, Pennsylvania'da düşen uçak ve Amerikan Savunma Bakanlığı Pentagon'da ölenler ile kaçırılan uçaktaki kurbanların ailelerine 15 milyon dolar bağışlayacak. 
     Saldırılardan en çok zarar gören bu üç eyalete verilecek para, kurbanların ailelerine tıbbi ve psikolojik tedaviler, cenaze harcamaları ile ölüm dolayısıyla alınamayan maaş için ayrılacak. 
     Adalet Bakanlığı'nın ayırdığı paranın, terörizmle mücadele ve acil durum fonlarından aktarıldığı belirtildi. 
     ABD'de 11 Eylül'de meydana gelen saldırılarda 6 binden fazla kişinin öldüğü zannediliyor. Adalet Bakanlığı dışında, iş çevreleri ve yardım kuruluşlarının yanı sıra bireysel olarak da bütün dünyadan yardım geliyor. 
     






</TEXT>
</DOC>
