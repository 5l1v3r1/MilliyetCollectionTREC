<DOC>
<DOCNO> 8331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/yazar/dogan.html </URL>
<DATE> 2001/02/22/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
IMF "Siyasi denge bozuldu" 
</HEADLINE>
<TEXT>

     Arjantin, Brezilya ve Meksika'da, ekonomi büyük sarsıntılarla çalkalanırken, IMF reçeteleri uygulanıyor. 
     Ekonomik sarsıntı, bu ülkelerde siyasal krizleri beraberinde getiriyor. Gerçi, bizdeki gibi, hiç akla gelmeyen, siyasal meydan savaşları yok. Ama, siyasal istikrarsızlık bu ülkeleri her yönden etkiliyor. 
     Ekonomik krizlere el atan IMF, o ülkelerde siyasal krizlerin çözümünde de etkili. Bu ülkelerde, IMF önerisiyle, erken seçimlere gidiliyor. 
     Geçen akşam yedi saat süren görüşmelerde, IMF çok radikal ekonomik önlemler sıralıyor. Siyasal açıdan ise, doğrudan "erken seçim" demiyor. Ne var ki, şu cümleler IMF'ye ait 
     "Siyasal denge bozuldu. Onarımı da çok zor. Bu siyasal dengesizlik, böyle bir ekonomik programı kaldırmaz .." 
     Yani .. Arjantin, Brezilya, Meksika'daki gibi, erken seçim .. Ancak, şu sırada, Türkiye'de erken seçim havası yok .. 
     
Çok pahalı iktidar      MGK'daki kriz sonrasında, ekonomi şu anda hesaplanan ve hesaplanamayan çok yüksek maliyetlerle karşı karşıya. Hesaplanan maliyet şöyle 
     2001 bütçesinde, yıl boyu iç borçlanma gideri, yani ortalama faiz yüzde 23. Toplam 19 katrilyon TL. Kasım krizinden sonra, faiz yüzde 60'larda denge buluyor. Bunun bütçeye ek yükü bir milyar dolar. 
     MGK'daki olay nedeniyle, iç borçlanma faizi yüzde 144'e fırlayınca, ek yüke binen yeni ek yük, şimdi üç milyar doları aşıyor. 
     Bütçede böyle bir para yok .. Kaldı ki, önceki plan, iç borç yükünü birkaç yıla yaymak ve faizi düşürmekten geçiyor. Şimdi ise, bu ek üç milyar doları aşan yük, 2001'e kaydediliyor. 
     Yani, "Merkez Bankası'ndan şu para çıktı, sonra şu kadarı geri döndü" hesabı, züğürt tesellisi .. Pahalı bir iktidar deneyi .. 
     
Savaşta bile yok      Bir diğer hesaplanan ek yük ise, daha da acı. 
     Bu yıl özelleştirmeden beklenen gelir, MGK'daki krizle gelen maliyete eşit .. 2001 özelleştirme geliri, bu beklenmeyen maliyetle uçup gidiyor .. 
     Hesaplanamayan ve şu anda bilinemeyen ek maliyete gelince... 
     REPO'nun dün yüzde 4 binlik çıldırmasıyla, bir milyar lira bir gecede 130 milyon lira faiz getiriyor .. Böyle faiz, savaş sırasında bile yok. Sosyal tercümesi, korkunç bir gelir transferi. Zaten var olan gelir dağılımı bozukluğuna inanılmaz bir darbe daha .. Bunların ekonomik ve sosyal acısı unutulmaz. 
     Ve şu satırların yazıldığı saatlerde tahmin edilen başka maliyetlerin ise, kapıda olduğuna kuşku yok .. 
     
     





Bitsin artık 


Kim değil nasıl 


Destek yağmuru 


Siyaset, hukuk, denetim 


Sanatçıların farkında bile olmayanlara 


Sezer'le Ecevit, gördünüz mü ne yaptığınızı .. 


Kemerlerinizi bağlayın... 


Fransız üzümü 7.5 milyona .. 


Filler ve Çimen 


IMF "Siyasi denge bozuldu" 


Susmasını bilmek 


İtfaiyeci aranıyor 


Türkiye devre dışında değil 


Yamalı bohça 


"Aile Reisi" 


Helva yapmayı bilmek 


Attila İlhan vak'ası... 


Pusula 


Bedava Köprü geçişi trafiği kurtarır mı 


Denetleme Kurulu 


Faiz dövizi frenleniyor ama halkı eziyor 


</TEXT>
</DOC>
