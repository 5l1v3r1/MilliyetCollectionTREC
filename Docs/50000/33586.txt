<DOC>
<DOCNO> 33586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/yasam/ayas.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Azrail lav oldu akıyor 
</HEADLINE>
<TEXT>

Cenova kentinde G-8 zirvesine ev sahipliği yapan İtalya, şimdi Sicilya’da çok daha yakıcı’ bir sorunla boğuşuyor Etna Yanardağı 
     DIŞ HABERLER SERVİSİ 

     İtalya’nın Cenova kentinde yapılan G-8 zirvesi, sokakları kan gölüne çeviren ateşli protesto gösterileri eşliğinde başladı ve bitti... Ancak ülkenin başında şimdi daha yakıcı’ bir dert var Etna Yanardağı... 
     Ülkenin güneyindeki Sicilya adasında 15 gündür faaliyette olan Etna Yanardağı lav püskürtmeyi sürdürüyor. Ateşten bir nehir gibi kıvrıla kıvrıla dağın eteklerine, hatta yerleşim birimlerine doğru ilerleyen lavlar insan hayatını da tehdit etmeye başladı. Bir kentte olağanüstü hal ilan edilirken, başka bir kasabada halk, lavlardan korunmak için duaya çıktı.’ 
     
Olağanüstü hal çağrısı...      Patlamalardan sonra oluşan duman bulutlarının, olağanüstü hal ilan edilen Catania kentini kirlettiği halkın ev ve sokaklarda kül temizlediği görüldü. 
     Dağın güney yamacında kalan 5 bin nüfuslu Nicolosi kasabasına doğru ağır ağır ilerleyen sıcak ölüm’, kasabanın Belediye Başkanı Salvatore Moschetto’yu alarma geçirdi. Moschetto, olağanüstü hal ilan edilmesi için hükümete çağrıda bulundu. 
     
Evler boşaltılıyor      Yetkililer, Etna Yanardağı eteklerindeki turistik tesislerin tehlikede olmaları nedeniyle boşaltıldığını bildirdi. 
     Bu arada, lavlarla aralarındaki mesafe giderek daralan Nicolosi kasabasında 70 aileye evlerini boşaltmaları için uyarı gönderildi. Sivil savunma görevlileri ise bölgede tehlike olmadığı güvencesi veriyor. 
     



 YAŞAM 


























</TEXT>
</DOC>
