<DOC>
<DOCNO> 19296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/siyaset/siy12.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu için yetki aşılır 
</HEADLINE>
<TEXT>

Tuğgeneral Altay Bazen kişilerin dahi özgürlükleri, kamunun yararına olarak ihmal edilebilir 
     Beyaz Enerji" operasyonunu jandarmanın başlatmasını eleştiren ANAP Genel Başkanı Mesut Yılmaz’a, dolaylı bir yanıt Adana Jandarma Bölge Komutanı Tuğgeneral Oğuz Altay’dan geldi. Altay, jandarmanın bazen kendisine verilen yetkiyi aşabileceğini vurguladı. 
     "Önemli olan genel güvenlik olduğundan, bazen kişilerin dahi özgürlükleri, kamunun yararına olarak ihmal edilebilir" diyen Altay, Adana’da Hacı Ömer Sabancı Kültür Sitesi’ndeki "Jandarma Etiği ve Meslek Ahlakı" konulu konferansta şöyle konuştu 
     "Zabıtanın yokluğu, kanunların k ğıt üzerinde kalmasına neden olur. Kendisine zor kullanma yetkisi dahil, birçok yetki verilen jandarma, bazen yaptığı görevler sırasında çeşitli nedenlerle kendisine verilen yetkiyi aşabilir. Ancak, bunun jandarmanın yaptığı görev içerisinde değerlendirilmesi gerekir. Önemli olan genel güvenlik olduğundan, bazen kişilerin dahi özgürlükleri, kamunun yararına olarak ihmal edilebilir. Jandarma, özgürlükleri kısıtlamadan görev yapmanın bilincindedir." 
     Jandarmanın yetkileri çıkarı için kullanması halinde, emniyetin bozulabileceğini söyleyen Altay sözlerini şöyle sürdürdü Vatandaşın haklarının yanında, sorumlulukları da bulunur. Jandarmanın halka karşı tavrı tartışılırken, vatandaşın da jandarmaya karşı tavır ve davranışları ile sorumlulukları tartışılmalıdır. Bu konuda vatandaşın da zabıtaya karşı eksiklikleri ortaya konmalıdır. 
     Tartışılması gereken diğer konu da jandarma acaba bir güç müdür veya bir hizmet midir Önemli olan, gücün ve hizmetin eşit kullanılması, dengenin sağlanmasıdır." 
     



 SİYASET 




















</TEXT>
</DOC>
