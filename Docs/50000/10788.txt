<DOC>
<DOCNO> 10788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/dunya/dun03.html </URL>
<DATE> 2001/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
CIA belgeleri 
</HEADLINE>
<TEXT>
Yıldız Savaşları’ blöfmüş 
     DIŞ HABERLER SERVİSİ 

     ABD’nin Soğuk Savaş döneminin son yıllarında geliştirdiği Yıldız Savaşları Projesi’ni, o zamanki Sovyetler Birliği’ni köşeye sıkıştırmak için "şişirdiği" açıklandı. CIA’nın dün açıkladığı 19 bin Soğuk Savaş dönemi belgesine göre, Cumhuriyetçi Ronald Reagan yönetimi, oldukça zayıf olan Sovyet ekonomisinin Yıldız Savaşları’na bir karşı - proje geliştiremeyecek durumda olduğundan yola çıkarak projeyi hem maliyet hem "etki", hem de "olabilirlik" açısından abarttı. 
     Belgelere göre CIA, Başkan Reagan’a sunduğu tavsiye dosyalarında, Sovyet ekonomisinin çöküşün eşiğinde olduğunu hatırlatarak, "şişirilmiş" bir Yıldız Savaşları Projesi karşışında Moskova’nın ekonomisini daha da zorlamak zorunda kalacağı ifade ediliyor. 
     
Sovyetler’i iflas ettirdi      Nitekim daha sonraki gelişmeler CIA’nin öngörülerini doğrular nitelikte gelişti. Mikhail Gorbaçov liderliğindeki Sovyetler zayıf ekonomisini zorlayarak kendi "Yıldız Savaşları" programını geliştirmeye çalıştı. Ancak bu çabalar önce Sovyet ekonomisinin iflasını hızlandırdı. Bunu perestroyka ve nihayet Doğu Bloku’nun tümden çöküşüne yol açan gelişmeler izledi. 
     1947 ile 1991 yılları arasını kapsayan belgelerde, SSCB ile patates üretiminden Papa II. Jean Paul’ün seçilmesine kadar birçok bilgi de bulunuyor. Örneğin II. Jean Paul’un Papa olacağına dair tam üç yıl önceden tahmin yürütüldüğü görülüyor. 
     


 DÜNYA 












</TEXT>
</DOC>
