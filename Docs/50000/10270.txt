<DOC>
<DOCNO> 10270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/guncel/agun.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Deli dana ve şapla savaşan Avrupa ülkeleri, Kurban Bayramı'nı endişeyle izledi 
</HEADLINE>
<TEXT>
Açıkhava mezbahası Avrupa’yı ürküttü 
Salgın ihtimaline karşı binlerce hayvanı imha eden Avrupa ülkeleri Müslüman ülkelerden geçen kanlı manzaraları görünce dehşete düştü 
     DIŞ HABERLER SERVİSİ 

     Bayramının birinci gününde başta İstanbul olmak üzere bütün Türkiye'de, yüz binlerce büyük ve küçükbaş hayvanın rastgele, hiçbir sağlık kuralına uyulmadan kurban edilişi yabancı basın ajanslarına ilk defa son derece geniş bir şekilde haber konusu oldu. Müslüman Türklerin, yollarda, yeşil alanlarda, sağlık kurallarını hiçe sayarak kurban kesmelerine ilişkin haberler, tüm yabancı basın ajansları tarafından dünyaya yansıtıldı. 
     
'Uyarıları dinlemediler'      Yerel yönetimlerin kurban kesimi için özel yerler düzenleme çabalarının fazla ilgi görmediğini vurgulayan ajanslar, Türk basınından gelen uyarıların da hiç dikkate alınmadığını vurguladı. İngiliz Reuters, Fransız AFP ajansları Milliyet, Hürriyet ve Sabah gibi yüksek tirajlı gazetelerin, halkı kurban kesiminde dikkatli olmaya çağıran yazılarının da etkisiz kaldığını belirtiler. 
     
Dünya ajansları manşetimizi geçti      Yabancı ajanslar, Kurban Bayramı ile ilgili olarak dünyaya geçtikleri haberlerde, Milliyet'in manşetine geniş yer verdi. Türkiye'yi Avrupa'ya bağlayan TEM otoyolunun kenarındaki açık mezbaha görüntüsüne dikkat çeken "İşte Avrupa yolu" başlıklı manşetimize değinen dünya ajansları, "Avrupa'ya giden yol kan gölüne döndü. Her yerde oluk oluk kan aktı. Avrupa'ya üye olabilmek için, Avrupa'nın gözettiği sağlık kurallarına kimse dikkat etmedi" gibi eleştirileri dünyaya geçti. 
     


 GÜNCEL 

















</TEXT>
</DOC>
