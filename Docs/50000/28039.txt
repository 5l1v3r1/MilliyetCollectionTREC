<DOC>
<DOCNO> 28039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/son/sondun10.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da çevreciler nükleer santralde eylem yaptılar 
</HEADLINE>
<TEXT>

     Hollanda'da, Yeşil Barış Örgütü Greenpeace üyesi bir grup, Borssele Nükleer Enerji Santralı'nda eylem yaptı. 
     Polis, ülkenin güneyinde, Belçika sınırına yakın bir bölgede bulunan santraldaki eylem sırasında 6 kişiyi gözaltına aldı. Santrala sabahın erken saatlerinde gelen eylemcilerden ikisi, görevlilerin mühalasine rağmen binaya tırmanmayı başardı ve binaya 31.12.2003 tarihinden itibaren santralın üretim yapmamasını isteyen yazılar yazdı. Çevre örgütü, Borssele Nükleer Enerji Santralı'nın, hükümetin kararlaştırdığı şekilde 2003 yılından sonra üretimine devam etmesine karşı çıkıyor. 
     Hükümet, 8 yıl önce, santralın kapatılmasını kararlaştırmıştı. Ancak çalışanlar ve santralın sahibi şirket, hükümetin bu kararına karşı yüksek mahkemeye giderek, yürütmenin durdurulmasını istemiş ve mahkeme şirketi haklı bulmuştu. Hollanda hükümeti, daha önce benimsediği gibi, 1 Ocak 2004 tarihinden geçerli olmak üzere, santralın kapatılması kararında ısrarını sürdürüyor. 






</TEXT>
</DOC>
