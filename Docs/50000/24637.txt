<DOC>
<DOCNO> 24637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/yazar/akyol.html </URL>
<DATE> 2001/06/02/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Küreselleşme, İslam, Kemalizm 
</HEADLINE>
<TEXT>

     BİLGİ Üniversitesi'nde Thomas Friedman konferansından bir anekdot... 
     Friedman Mısır'a gittiğinde önde gelen işadamı, gazeteci ve bürokratlarla konuşmuş, küreselleşmeyi anlatmış... 
     Bazıları "anladık" demişler 
     - Evet, küreselleşme çok önemli, dışında kalmamalıyız. Ama çok hızlı gidiyor. Bizim gibi ülkelerin yetişmesi için biraz yavaşlatın 
     Friedman diyor ki 
     - Ama küreselleşmenin bir şoförü yok ki Küreselleşme bir yerden yönetilmiyor. Başta teknoloji olmak üzere, kendiliğinden dinamiklerle gelişiyor... 
     Bilgisayarı, laboratuvarı, iletişim ve ulaşım araçlarını yavaşlatabilir misiniz 
     Mısırlıların sorusu, toplumsal dinamikleri birtakım 'odaklar'ın planlayıp yönettiği düşüncesine dayanıyor... İsterseniz buna 'emperyalizm' diyebilirsiniz 
     
     FRİEDMAN ise, insanların önceden planlamadığı, hatta öngörmediği sosyo ekonomik ve özellikle teknolojik faktörleri vurguluyor. 
     Gerçekten, sanayi devrimini kimse planlamamıştı Yirmi yıl öncesinde kimse küreselleşmeden bahsetmiyordu 
     Gerçi Bolşevik devrimi önceden planlanmış, militan bir örgüt zorla topluma egemen olmuştu. Ama teknoloji ve iletişim gibi 'kendiliğinden' dinamiklere yenik düştü. 
     Onun için, "toplum mühendisliği" denilen devlet zoruyla toplumu zoraki bir kalıba dökmeyi amaçlayan bütün sağ ve sol Jakoben ideolojiler, bu kendiliğinden toplumsal dinamikler karşısında gerilemektedir. 
     Ekmeğimiz artık devlet kapısından ve doğal yağmurdan ziyade kafaya bağlı hale geliyor. İletişim devrimi sayesinde değişik kültürlerin ve özgürlüklerin farkına varıyoruz. Böylece "birey" kendine özgü zevklerin, dini, felsefi, kültürel etnik aidiyetlerin farkına varıyor. 
     
     HALBUKİ, eskiden sadece devletlerin verdiği "tek resmi aidiyet" tanınırdı. Farklı ara kademe aidiyetler ve onların dernekleri, vakıfları, cemaatleri yasaktı. 
     Bir "devlet", bir de "devlete ait vatandaş" vardı. Onun için, "cumhuriyetçilik" vatandaşların "vazifeler"ini vurgulayan bir felsefedir. Demokrasi ise vatandaşların haklarını vurgular... David Miller, Citizenship and National Idendity, sf. 53 vd. 
     İşte İran'da "İslam Cumhuriyeti"nin tarif ettiği vatandaş tipinden farklı, 'küresel' tipler ve talepler ortaya çıkıyor Vitrinler renkleniyor, pop müziği ve feminizm yayılıyor. Abdülkerim Suruş gibi büyük bir liberal İslamcı düşünür "İslam'da hep vazifeler vurgulandı, artık haklar vurgulanmalı" diye yeni bir açılım getiriyor. R. Wright, The Last Great Revolution, sf. 32 vd. 
     Çok daha gelişmiş bir ülke olan Kemalist Türkiye'de ise, sosyolojik anlamda ara kademe aidiyetleri olan Kürt, Alevi ve İslam kimliklerini eskisi gibi yok sayamıyoruz ama ne yapacağımızı da bir türlü formüle edemiyoruz 
     Dev bir soru Milli devletin gereği olan "vazifeler"le küreselleşme çağının getirdiği "haklar"ı nasıl yeni bir sentezle mecz edeceğiz 
     Bu dev soruna bir formül bulmadan milli gelirimizi 30 bin dolara çıkarmak gibi 'teknik' bir işimiz bile çok zordur. 
     
     







Küreselleşme, İslam, Kemalizm 


Avrupa'dan... 


Liderler ve Yalova olayı 


Şaşanlara şaşıyorum 


İnönü'lü, Derviş'li parti senaryoları... 


FB - GS 


Yeni hükümdarımız Piyasamız 


Cek cak'lı vaatler 


Kıbrıs bombası 


Bitmeyen oyun... 


İstifa... 


DJ Derviş 


36 bakan 36 kriz 


Önemini kavrayın 


Çamburnu Tersanesi 


</TEXT>
</DOC>
