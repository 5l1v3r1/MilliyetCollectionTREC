<DOC>
<DOCNO> 17721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/ekonomi/aeko.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel sektöre uyarı 
</HEADLINE>
<TEXT>

Devlet Bakanı Derviş Fransız Liberation gazetesindeki demecinde, devletin rolünün yeniden belirlenmesi gerektiğini belirterek, Özel girişimci k r etmek için devlete dayanmamalı’ dedi 
     MİNE G. KIRIKKANAT Paris 

     Fransız Liberation gazetesi, birinci sayfadan "Türk mesihi" diye gördüğü Kemal Derviş’e iki orta sayfasını ayırdı. 
     "Türkiye, kuralları değişen ekonominin bedellerini çok ağır ödüyor" başlığıyla yayınlanan Vittorio de Filippis imzalı röportajda Derviş, "Dünya Bankası’ndan sonra gişenin öteki yanına geçmek nasıl bir duygu " sorusuna, gişenin öteki yanı diye bir şey olmadığını ve Türkiye’nin uluslararası finans kurumlarının üyesi bir ülke olduğunu anımsatarak, bu kurumlardan kredi alma hakkına sahip olduğu yanıtını veriyor. 
     
     İyi yönetim şart’ 
     Türkiye’yi krizden çıkarmanın yolunun uzun ve ekonomiyi yeniden yapılandırmaktan geçtiğini anlatan Derviş, "İyi yönetilmeyen bir ekonomiye uluslararası yardım verilmez. Yangını söndürmek yetersiz. Kısa vadeli böyle bir çözümü reddediyorum. Dönüşü olmayan bir noktaya geldik, devlet olmayan kaynaklarını dağıtamıyor artık. Türkiye bir değişim yaşıyor. Gençler, bugün yapılacak fedak rlıkların yarının refahı olacağını kavradı" diyor. 
     
     Siyasi sistem değişmeli’ 
     Krizi tanımlaması istenen Derviş, sorunun iki yüzü olduğunu belirterek "Özel girişimci k r etmek için artık devlete dayanmamalı. Devletin rolünü ve düzenleyiciliğini yeniden belirlemek gerekiyor. Örneğin yüzde 15 ya da yüzde 20 oy alan partilere bölünen siyasal irade, çoğunluk gerektiren kararları alamıyor. Yeni düzenlemeler, hem siyasal etkinliği, hem ekonomik etkinliği güçlendirmek açısından elzem" tümceleriyle anlattı. 
     Yolsuzluklar hakkındaki soruya bu sorunun varlığını ink r edemeyeceği yanıtını veren Derviş, krizlerin bedelini rant düşüşünde kaçan finans sahipleri yerine halkın ödemesinin adaletsiz bir sistem olduğunu belirtti. 
     
Türkiye Bush için sınav’      WASHINGTON Milliyet 

     Washington Post gazetesindeki haber yorumda, Bush yönetimine, Dünya Bankası - IMF ortak toplantılarında, ABD çıkarları için Türkiye’ye destek olması çağrısı yapıldı. 
     Türkiye, Endonezya ve Arjantin’de yaşanan finansal sorunların kısmen siyasi istikrarsızlıktan kaynaklandığı belirtilerek, "Eğer finansal sorunlar patlarsa, bu ülkelerdeki siyasi yaşam çok daha parçalanabilir" denildi. Liberal görüşlü reformcuların refahı sağlayamaması durumunda, Türkiye’de kökten dinci hareketlerin çekiminin hissedilebileceği uyarısında bulunuldu. Türkiye’nin Bush için bir sınav olduğu görüşüne yer verilen yorumda, IMF ve Dünya Bankası’ndan ABD liderliği olmadan, yardımın gelmeyeceği ve Türklerin boğulmaya bırakılacağı vurgulandı. 
     
     Hızı satte 75 kilometreye ulaşan rüzg ra rağmen yüzdü 
     Devlet Bakanı Kemal Derviş, 23 Nisan’ı danışmanı Oya Ünlü ile birlikte Antalya’da geçirdi. 
     1- Sabah 06.45’te kalkan Derviş Antalya Dedeman Otel’inin plajında denize girdi. Hızı satte 75 kilometreye ulaşan kuvvetli rüzg ra rağmen denize giren Derviş, kendisini görüntüleyen DHA muhabirine, "Tavsiye ediyorum siz de denize girin’’ dedi. 
     2- Derviş yarım saat yüzdükten sonra bornozunu giyip falezlerden yürüyerek otele girdi. 
     3- Derviş, denize girdikten sonra kaldığı otelin lobisinde, 23 Nisan çocuklarıyla sohbet etti. 
     4-Altınova Beldesi’ndeki Flash Çiçekçilik’i gezen Derviş, "Birlikte başarıya ulaşalım’’ dedi. 
     5- Derviş, Manavgat’ın Çakış Köyü’nde de politikacılar gibi karşılandı. Köylüler Derviş’i davul, zurna ve halk oyunları ekipleriyle karşıladı. Hacıali Köyü’ne de giden Derviş, burada muhtara, "Ziraat Bankası’ndan kredi kullanıyor musunuz " diye sordu. 
     



 EKONOMİ 


















</TEXT>
</DOC>
