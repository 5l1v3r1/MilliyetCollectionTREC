<DOC>
<DOCNO> 41241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/spor/spo15.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Kürekçiler kapıştı      27. Balkan Kürek Şampiyonası Haliç parkurunda başladı. Bakan Fikret Ünlü ile Yugoslavya Spor Bakanı Vojislav Andric’in de izlediği şampiyona, 1 kilometrelik alanda gerçekleştiriliyor. Bugün sora erecek organizasyona Yunanistan, Bulgaristan, Makedonya, Romanya ve Yugoslavya katılıyor. İlk gün Türkiye, bir kategoride birincilik, dört kategoride 2.’lik ve iki kategoride de 3.’lük elde etti. 
     
Yazıcı - Okan yine ilk sırada      ANTALYA’DA süren Anatolian Rally’de ikinci gün sonunda Serkan Yazıcı - Can Okan çifti birinciliğini sürdü. Toyota Corolla marka otomobilleri ile Kemer’deki yarışların 10 etabından 8’ini birinci bitiren çift, genel sıralamada da ilk sıradaki yerini korudu. 57 otomobilin katıldığı yarışmanın diğer iki etabı ise Ercan Kazaz - Cem Bakançocukları ilk sırada geçti. 
     
Ato Boldon dopingli çıktı      TRİNİDAD Tobagolu eski Dünya şampiyonu atlet Ato Boldon’un doping yaptığı belirlendi. IAAF Genel Sekreteri Istvan Gyulai, Avustralya’daki basın toplantısında, mayısta ABD’de yapılan yarışmalardaki testlerde Ato Boldon’da doping sayılan uyarıcı efedrin maddesine rastlandığını açıkladı. 27 yaşındaki Boldon’un cezalandırılmadığı, yalnızca uyarıldığı belirtildi. 
     
Luciano Burti müşahade altında      FORMULA 1’İN geçen hafta sonu yapılan Belçika Grand Prix’sinde hızla lastik bariyerlere çarparak ölümden dönen Brezilyalı pilot Luciano Burti’nin birkaç gün daha hastanede gözlem altında tutulacağı bildirildi. Beyin sarsıntısı geçiren 26 yaşındaki Jaguar pilotunun durumunun iyiye gittiği, ancak 16 Eylül’deki İtalya Grand Prix’sinde yarışamayacağı açıklandı. 
     
Güney Kore’yi aşamadık      11. Dünya Genç Bayanlar Voleybol Şampiyonası’nda Türkiye, çeyrek finalde Güney Kore’ye 3 - 2 yenilerek, ilk dörde girme şansını kaybetti. Dominik Cumhuriyeti’nin başkenti Santa Domingo’da, 16 takımın katılımıyla yapılan şampiyonada milli takım zorlu bir mücadele sonunda rakibine 21 - 25, 25 - 19, 25 - 22, 20 - 25 ve 15 - 11’lik setlerle boyun eğdi. 
     



 SPOR 
































</TEXT>
</DOC>
