<DOC>
<DOCNO> 42084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/spor/ygokberk.html </URL>
<DATE> 2001/09/14/ </DATE>
<TIME>  </TIME>
<AUTHOR> BİLGİN GÖKBERK  </AUTHOR>
<HEADLINE>
Örs’teki rönesans 
</HEADLINE>
<TEXT>

     En büyük başarıları Petar Naumoskili Efes Pilsen’le yaşadı. Daha doğrusu Petar Pilsen’le. Naumoski onun sahadaki eliydi, ayağıydı. Süreyi istediği gibi kullanır, isterse atar, isterse de son anda isteyene verirdi. Başarılar bu sistemle geldi. Tabii başarısızlıklar da. Örs’ün şansı Naumoski’ye ve kendisine isyan etmeyen iki sistem içi yıldıza sahip olmasıydı. İki numara Ufuk ve üç numara Volkan. Milli Takım’da Petar yoktu. Orhun ve Kerem de ne Naumoski’ydi, ne de ona verilen yetkilere sahipti. Üstelik iki numarada Panathinaikoslu İbo, üç numarada Sacramentolu Hido vardı. Naumoski olsaydı bile Efes’teki gibi oynayamazdı. Örs de onu öyle oynatamazdı. İbo ve Hido isyan ederlerdi. Hatta bir ara sıkıştırıp döverlerdi bile. Zaten Naumoski olsaydı ve de Kerem ve Orhun gibi oynatılsaydı Türkiye de Avrupa şampiyonu olurdu. Ankara’da turnuvaya başlayan Örs ile İstanbul’da final oynayan Örs farklıydı. Örs’ün geçişi zor oldu. Sakatlıklar ve maç içindeki beş fauller yüzünden meydana gelen yeni oluşumlar Örs’e yardımcı oldu. Efes’te yanında alternatif üretecek ses de yoktu. Veya vardı da üretmiyorlardı. Milli Takım’da var. Hem de üç tane. Tolga, Çetin, Murat. Örs çağdaş basketbola dönüyor. Daha tam dönmedi. Ama o haliyle bile Avrupa ikinciliği geldi. Indianapolis’e kadar Örs’teki değişim tamamlanacak mı, tamamlanmayacak mı Oradaki derecemizi de Örs’ün rönesansı belirleyecek. 
     
SERİ İLANLAR      Pazartesi - Çarşamba 
     09.30 - 10.00 
     Radyo D’de 
     Cuma’ları ise Milliyet’teyiz Başka şubemiz yoktur. 
     İmza Köyün Delisi 
     
Bayram değil, seyran değil      Almanya maçına 45 dakika vardı. Canlı yayına yetişecektim. Bütün salonu dışarıdan dolaşmamak için bize yasak olan bölgeden geçmek istedim. Görevli ile tartışırken bir ses duydum. Bırakın geçsin, zorluk çıkarmayın. Konuşan Aydın Örs’tü. Maç öncesi geriliminde ve stres içindeyken, bana yardımcı olmak istemişti. Son senelerde hiç yanyana gelmemiştik. Ve tabii konuşmamıştık da. Örs’ün cümlelerinden duygulandım. Yanına gittim. "Şimdi zamanı galiba" dedim ve iki yanağından öptüm, başarılar diledim. Sonra korktum ve sustum. Maç bitene kadar kimseye de anlatmadım Örs’ü öptüğümü. Almanya yense fatura bizim öpücüğe çıkabilirdi. maçtan sonra yine öptüm, tebrik ettim. "Yanlız öpmekle olmuyor bu işler" dedi. Fazla birşey de konuşamadık o karambolde. Canlı yayında Yugoslavya final maçı günü Doğan’a anlattım. "Bence bugün de öp" dedi. "Uğurlu gelmiş". Ama tadında bırakmak istedim. Öpmedim. Finali kaybettikten sonra düşünmedim değil. Öpse miydim 
     
Doğan Hakyemez      Eskiden Fenerbahçeli İbo, Efesli Hido, Hüso, Mirsad, Tofaşlı Mehmet, Galatasaraylı Kerem’diler. Şimdi Panathinaikoslu İbo, Maccabili Hüso, Sacramentolu Hido, CSKA’lı eski NBA’li Mirsad, yarım Detroitli Mehmet, Efesli Kerem oldular. Hem egolar, hem kontratlar büyüdü. Ve tabii hayaller de. Doğaldır. Hem birbirleriyle, hem kendi kendileriyle problemler, sorunlar yaşıyorlar. NBA yöneticileri, Avrupa’nın ünlü menajerleri tarafından izlenmeleri, kendi menajerlerinin kafalarını karıştırmaları, aldıkları süreler, gösterdikleri veya gösteremedikleri performansları onları sıkıntıya sokuyor. Doğan bunun için başarılı. dışarıya sızdırmadan veya çok az sızdırarak Örs, Tolga, Çetin, Murat gibi dört coachu ve egoları, kontratları büyüyen 12 kişiyi birarada tuttuğu için. En büyük başarı da onun bence. Ama Almanya maçı sonrası televizyon yorumcusu Ünal Özüak’a saldırarak bir çuval inciri berbat etti. Televizyon yorumcusu kapı arkasında dedikodu yapmıyor ki. Açık saçık yorum yapıyor. Katılırsın, katılmazsın. Beğenirsin, beğenmezsin. Ama sonuçta yayıncı kuruluşun maç yorumcusudur. Taciz edemezsin. Sevgili Doğan’ın sinirleri bu stresi kaldırmıyorsa bu işi yapmasın. Eleştiri her zaman olacak. Değişik yorumlar da. Bunlar Doğan’ın hoşuna gitmeyebilir. Ama katlanacak. Katlanmalı. 
     
Eduardo Sancha      Sanki final maçında aniden giyinip sahaya çıktı. Sanki o an öğrendik onun maçın hakemi olduğunu. Maç sabahı belli olmuştu İspanyol Eduardo Sancha’nın finali yöneteceği. Bir gün önce de Kotleba ve Stankovic mafyasının kafasında belliydi ismi. Ama biz uyuduk. Horlayanlar da Emir Turam ve Turgay Demirel’di. Üstelik FIBA ile çok iyi ilişkiler içindeyiz. Stankovic ile Emir ve Turgay, adeta baba ve oğulları gibiler. Üstelik gerekçemiz de var. Yarı final ve finale aynı hakem olur mu O hakemi değiştiremeyenler, final maçından sonra da hakem bizi yaktı diye ağlamasınlar. 
     
İşin doğrusu      Ankara’daki İspanya maçında FIBA bizi itmişti arkadan. Her evsahibine yapılan bize de yapılmıştı. İstanbul’da seyircisiz, heyecansız, hatta cansız finaller kimsenin işine gelmiyordu. Kara kaşımız, gözümüz için mi yaptı Hayır, kendi organizasyonunu kurtarmak için. İspanya maçı sonrası kimse çıkıp hakemler bize çalıştı demedi. Deseydi Almanya ve Yugoslavya maçlarından sonra söyledikleri inandırıcı olurdu. Sadede gelelim. Stankovic ve Kotleba mafyası "bir maç size yeter" dedi. "Çeyrek finale sizi ittik. Yarı final ve finale de siz kaldınız. Ama şampiyonumuz Yugoslavya olacak. Çok şey istemeyin. Yavaş yavaş"... 
     
Bir telgraf      2001 Avrupa Basketbol 
     Şampiyonası organizasyonu ve kazanılan ikincilik için emeği 
     geçen herkesi kutluyorum. 
     İmza Köyün Delisi 
     
Ne kazandık      2001 Avrupa Basketbol Şampiyonası ikinciliğini. 
     
Ne kaybettik      2001 Avrupa Basketbol şampiyonluğunu. 
     
Ne yapmalıyız      Önce ikincilik kutlanmalı. Üç gün, beş gün veya üç - beş hafta. Her neyse. Ama sonra oturup Avrupa şampiyonluğunu nasıl kaybettiğimizi tartışmalıyız. 2002 Indianapolis Dünya Şampiyonası’na faydası olur hiç olmazsa. 
     
Eleştiri ne zaman yapılır      Turnuva öncesi olmaz. Moraller bozulur. İlk maç öncesi olmaz, üzülürler. İkinci maç öncesi olmaz, etkilenirler. Üçüncü maç İspanya. Ya herro, ya merro maçı. Olmaz strese girerler. Çeyrek final öncesi olmaz, heyecanlanırlar. Yarı final öncesi de olmaz. Rahatsız olurlar. Final öncesi olmaz. Motivasyonları bozulur. Turnuva bitti. Şimdi olur mu Seneye Dünya Şampiyonası var. Şimdi zamanı mı 
     



 SPOR 

























</TEXT>
</DOC>
