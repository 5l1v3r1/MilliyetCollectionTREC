<DOC>
<DOCNO> 8241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/dunya/dun02.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak’ı yine vururuz 
</HEADLINE>
<TEXT>

     WASHINGTON Milliyet 

     ABD Savunma Bakanlığı Pentagon , geçen hafta Bağdat yakınlarındaki beş askeri hedefin Amerikan ve İngiliz uçakları tarafından bombalanmasının hemen ardından, Irak’ın yine, "uçuşa yasak bölge" üzerinde denetim uçuşu yapan müttefik jetlerine ateş açtığını bildirdi. 
     Pentagon Sözcüsü Tuğgeneral Craig Quigley, daha önce Irak tarafından yapılan "Amerikan uçaklarını geri püskürttük" açıklamasına ilişkin sorular üzerine, yeni bir taciz ateşiyle karşı karşıya kalındığını doğruladı. 
     
ABD kararlı      Quigley, bu durumun Irak’ın radar kapasitesine yeterince zarar verilmediği değerlendirmesine yolaçtığını ima ederek, "Irak’ta imha edilmesi gerekli olabilecek hedeflerle ilgili net bilgilerin elimize ulaşması durumunda yeniden saldırı hakkımız baki" dedi. ABD Dışişleri Bakanı Colin Powell da, Irak’ta devriye uçuşlarını sürdürmeye kararlı olduklarını ve bu uygulamayı, Bağdat, anlaşmalara uyuncaya dek sürdüreceklerini açıkladı. 
     


 DÜNYA 













</TEXT>
</DOC>
