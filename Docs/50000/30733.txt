<DOC>
<DOCNO> 30733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/son/sontur09.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine yağmur geliyor 
</HEADLINE>
<TEXT>

     Türkiye'nin kuzey ve iç kesimleri bu geceden itibaren Karadeniz üzerinden gelen nispeten serin ve yağışlı havanın etkisine giriyor. 
     Meteoroloji Genel Müdürlüğü'nden yapılan açıklamaya göre, yarın Marmara'nın doğusu, İç Ege, Akdeniz'in iç kesimleri, İç Anadolu ile Doğu Anadolu'nun kuzeyi, Pazar günü Orta ve Doğu Karadeniz, İç Anadolu'nun kuzeydoğusu, Doğu Anadolu'nun kuzeyi, Pazartesi günü Doğu Karadeniz ile Doğu Anadolu'nun kuzeydoğusu sağanak ve gök gürültülü sağanak yağışlı geçecek. 
     Salı günü yurtta yağış beklenmiyor. 
     Sağanak ve gök gürültülü sağanak yağışların özellikle Doğu Karadeniz'de etkili olması bekleniyor. 
     Açıklamada, hava sıcaklığının yağış alan yerlerde biraz azalacağı, diğer yerlerin sıcaklığında önemli bir değişiklik olmayacağı bildirildi. 
     







</TEXT>
</DOC>
