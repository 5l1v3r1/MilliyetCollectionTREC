<DOC>
<DOCNO> 35699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/son/sondun11.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin "en çok aranan Filistinliler" listesindekileri tutuklamıyor 
</HEADLINE>
<TEXT>

     Filistin, İsrail'in yayınladığı ''en çok aranan Filistinliler'' listesinde isimleri yer alan 7 kişiden herhangi birini tutuklamayı reddetti. 
     Filistin Enformasyon Bakanı Yaser Abdrabbo, yaptığı açıklamada, İsrail'in ilk etapta kendi militanlarına karşı bir adım atması gerektiğini söyledi ve daha sonra Filistinlilerin tutuklanması isteğini dile getirebileceklerini belirtti. Abdrabbo, bir bebekle birlikte 2 Filistinli'nin geçen ay öldürülmesine işaret ederek, ''İsrail hükümeti, terörist ve katil konumundaki 50 kişiyi tutuklamalı'' dedi. İsrail Savunma Bakanlığı, Filistin Özerk Yönetimi'ne örtülü bir uyarı da bulunarak, ilk defa ''İsrail'in tutuklamak istediği başlıca teröristler'' olarak tanımladığı 7 kişilik Filistinli listesi yayınlamıştı. 







</TEXT>
</DOC>
