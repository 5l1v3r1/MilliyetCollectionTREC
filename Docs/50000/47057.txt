<DOC>
<DOCNO> 47057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/ekonomi/eko05.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
McDonald’s türbana’ girdi 
</HEADLINE>
<TEXT>

ABD karşıtı gösterilerden gözü korkan Endonezya’daki McDonald’s işletmecileri Müslümanlığı vurgulayan afişler asıp, şubelerinde ilahiler çalmaya başladı 
     EKONOMİ SERVİSİ 

     ABD’nin ticari alandaki sembollerinden McDonald’s, ABD’nin Afganistan’a müdahalesinin ardından sayıları daha da artan ABD karşıtlarına karşı kendini korumak için ilginç bir yöntem buldu. 
     Endonezya’daki McDonald’s restoranlarına Big Mac posterleri yerine, "Bağışlayan ve yaratan Allah’ın adıyla, McDonald’s Endonezya Endonezya’lı müslüman yerlilerin sermayesi ile kurulmuştur" yazan afişler asıldı. Afişlerde yeşil rengin kullanılması dikkat çekti. 
     Jakarta yakınlarındaki gösterilerin yoğun olarak yaşandığı bir başka bölgedeki şubede ise İslami müzikler ve ilahiler çalınmaya başlandı. Şubelerde erkek çalışanlar yine McDonald’s şapkaları ile hizmet verirken, kadınlar örtünerek çalışıyor. 
     
     Beyaz ABDlileri sordular 
     Jakarta yakınlarındaki bir McDonald’s şubesinin sahibi son günlerde insanların kendilerine gelerek Mcdonald’s’ın sahibinin beyaz Amerikalı’lar olup olmadığını sorduğunu söyledi. Birçok kişinin, Endonezya’daki McDonald’s işletmecilerinin, Endonezyalı Müslümanlar olduğunu bilmediğini kaydeden yetkili, bu bu nedenle de her yere posterler astıklarını belirtti. 
     Yetkili, ayrıca, McDonald’s amblerinin yanına bu durumu belirtecek yeni simgeler asmayı düşündüklerini de dile getirdi. 
     



 EKONOMİ 





















</TEXT>
</DOC>
