<DOC>
<DOCNO> 16032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/spor/yguv.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüksek Futbol S rası kazazede 
</HEADLINE>
<TEXT>

     ERCAN GÜVEN Ters Köşe 

     Düdüklü tencere gibi ülkem... Sınır tanımaz yoksulluk çığlıkları... Ve kanlı, kinli Esnafspor - Polisgücü maçları. 
     Tırmanan gerilim... 
     Düşen gelirim... 
     Vah benim dar gelirlim vah. 
     Neyse, biz yine spora gelelim... 
     Çarşamba ilginçti. 
     Ama asıl fantezi, hafta sonundaki lig maçlarında sergilendi. 
     Fenerbahçe ve Galatasaray yöneticilerinin Denizli ve Yozgat’taki mağlubiyetlerden sonraki tespitleri hayli teknik ve sportifti 
     "Bu bir trafik kazası"... 
     Daum’un basın toplantısında söylediklerine bakarsanız, Beşiktaş’ın Erzurum galibiyeti de bir kazaydı sanki... 
     Anlaşılan o ki, lig yumağının ipuçlarını bulmak bize kaldı. 
     Durumdan vazife çıkarıp ve derhal bir "Yüksek Futbol Ş rası" toplayıp, kimin şampiyon olacağını sorduk ki... 
     Maksat bu zor günlerde diyeceğimizi gülümseyerek diyelim... 
     İzleyin 
     
     MEHAKE YAVUZ 
     İlk sözü Fenerbahçe’nin değerli yöneticisine vermeden önce, Yüce H lik Ulusoy’un inayetleriyle sezonun gerçek şampiyonunun hakemlerimiz olduğunu belirtmeliyim. Bu kadar hakarete direnen bir başka kurum ve başkan var mı dünyada .. Neyse ilk söz tabii ki sizin, sayın komuta.. Pardon, sayın yönetici. 
     
     ATİLLA RAPRAP 
     Sayın Yavuz abartmayın lütfen. Selam durmanıza gerek yok, yanlış anlaşılıyor. Evet, Fenerbahçe camiası olarak Hocamız’ın arkasındayız ve onu ancak ayakta tutabiliyoruz. Takımı şampiyon yapabilmek için 6 yabancı bile oynatmaktan çekinmeyen değerli hocamız, bir dehadır, deha... Antrenmanla müsabaka performansı arasında 1000 yıllık bir fark olduğunu söylese de, bu kapanmayacak bir fark değildir... Hey, kim çıkarıyor o sesi Gazı olan tuvalete gitsin. 
     
     POSMAN TAMBURACI 
     Fatih Haltaylı yapıyor Paşam... Televizyonda gösterdiği yeri ile gülüyor. Hazır mikrofonu almışken, değerli başkanım Faruk Siren’den gelen son talimat doğrultusunda Yozgat’ın da "kutsal ittifak" içinde olduğunu açıklamak isterim. Binaenaleyh, Galatasaray Liseli tarafsız bir spor yazarı olarak, Fenerbahçe veya Beşiktaş’ın şampiyonluğu vukuunda vücudumdaki tüm kılları ağda ile alacağımı meslek etiği uğruna beyan ederken... 
     
     KAZIM KARTALKANAT 
     Ben dururken Beşiktaş’ın adını ağzına alanın ağzını yırtarım. Övülecekse ben överim, yerilecekse ben yererim. Hatta ikisini birden yaparım. Konuşturmayın beni. Beşiktaşlı yöneticilerimiz yetiyor zaten. Baksanıza, Ahmet beye... İngiliz Hanedanı’nın yeni gelini Prenses Sophie gibi, ağzına geleni söyleyip kulübü yangın yerine çevirdi. 
     
     AHMET ÇOKHAMOĞLU 
     Kazım abi, yine Bartın Valisi gibi herkesi azarlıyorsun. Benim içim dışım bir. Bakın Beşiktaş’ın şampiyon olamayacağını da buradaki tüm ağabeylerim ve ablalarımdan özür dileyerek açık açık söyleyeyim. Ayrıca Sergen abimden de özür diliyorum ama, o bize seneye lazım. Bu yıl yeteri kadar problemli futbolcumuz, antrenörümüz, yöneticimiz var çok şükür. 
     
     ŞANSAL ABİ 
     Bir dakika, size bir sorum var Sayın Çokhamoğlu... Siz Mustafa Denizli’nin yerine teknik direktör olsanız şu anda çoktan şampiyonluğu ilan etmiştiniz, öyle değil mi 
     
     HINCAL ULUUÇ 
     34 ŞOV 66 plakalı otonun sürücüsü Şansal bey, lütfen kendinize gelin. Sayın ş ra üyeleri, işte basın bu... Orada Lucescu dururken, dün akşam Ertekin’in yerinde birlikte yemek yediğim dostum Mustafa’nın kuyusunu kazıyorlar. Hem adama işi bağlıyorlar, hem de işinden etmeye çalışıyorlar. İçişleri Bakanı Tantan’ı göreve çağırıyorum. 
     
     SAYILMAZ VURAL 
     Buyrun bakalım. Teknik direktörlerin lobileri var deyince ink r ediyorsunuz. O zaman beni Beşiktaş’a başkan yapın. Sayın Bilgili’den daha şık giyiniyorum. Lisan deseniz bende de var. Hem ben Süleyman Seba’nın elini de öperim. O da olmazsa, Derviş’in koltuğuna talibim. Futboldan anlıyorum, ağzım laf yapıyor, neden Bizim Stadyum’u ben sunmayayım... Bu arada söyleyeyim. Denizlispor’dan asla ayrılmam... 
     
     KASİS ÜSTEL 
     Yahu bu adam da antrenörlerin Sema Pişkinsüt’ü. Tüm meslekdaşlarını yerin dibine sokuyor. Süt deyince aklıma geldi. Ben İsviçre’den yeni döndüm her yerde beni tanıyıp Galatasaray’ı sordular. Ben bütün ünlüleri tanırım ve çok önemli biriyim. Yine de Türkiye’de kimin şampiyon olacağını ben bile bilemem. Ama Avrupa’yı soruyorsanız. Ben, tabii ki Galatasaray derim... Benim ve senin gibi yöneticisi olan kaçınılmaz bir şekilde şampiyon olur. Öyle değil mi Osmancığım .. 
     
     OSMAN HATTAKAL 
     Aynen katılsam da... Lucescu dedi ki, hazımsızlık varmış takımda. Söylemiş olunan olgular... Şampiyon Galatasaray... Yimpaş kazadır... Yozgat şehir... Fener kötü. Hakem kötü. Cimbom iyi... 
     
     UĞURLU DÜNDAR 
     Osman bey, sizin bu Türkçe ile çıktığınız kanalları RTÜK nasıl kapatmıyor anlayamıyorum. Biz hem Denizli’de hem Kayseri’de kaza yaptık yine Fair Play’imizi koruduk. Şampiyonluk hesaplarına gelince, kimse boşuna uğraşmasın. Hele Galatasaray asla. Ben Dolmabahçe dahil tüm sarayların ciğerini bilirim. Neresi çürümüş, neresi çökmüş, kim yağmalamış, ne kadar onarıma ihtiyacı var, bir bakışta teşhisi koyarım. İnanmayana Hodri Meydan... 
     
     KALECİ RÜŞTÜ TRAVMA 
     Bakın sırf burada futbolcu sorunlarını konuşabilmek için hasta hasta geldim. Sanıyorum son penaltıda omuriliğim koptu. Bakın sağ elim tutmuyor ve nefes darlığı çekiyorum. Bakıyorum herkes şampiyonluk peşinde. Kimse bizi düşünmüyor. Fenerbahçe hastanesi niye henüz faaliyette değil. Zaten ateşim de var. 
     
     AHMET ÇAKAROTURTUR 
     Bakın kimse alınmasın ama... Hepiniz salak, hain ve suçlusunuz. Yanlış anlaşılmasın sözüm size değil. Şimdi size açıkça soruyorum. Bir takımın şampiyon olacağını söylemek sahtek rlık değil mi .. Biri çıkıp kaç para alıyorsunuz demez mi .. Yani size değil tabii... Ama akla bu sorular gelmez mi Ben de bunları sormaz mıyım Ben kimseden çekinmem. Ben biliyorum kimin şampiyon olacağını. Gidin sorun Sabri Çelik’e... 
     
     FARUK SİREN 
     Hepsi hakem değil mi Al birini vur ötekine. Üstüne medyayı da koy, Fenerlileri, Beşiktaşlıları, diğerlerini ekle. Bizim muhalifleri de kat. Ne kaldı Evet biraz az... O zaman, bu Ş ra’nın ertelenmesini talep ediyoruz federasyondan. Biz bu ülkeyi temsil ediyoruz. Erteleyin efendim. Şampiyon olamazsak ligin ertelenmesini de teklif edebiliriz. Etmeyen Real Madridli’dir. 
     
     SERMAYEDAR BİLGİLİ 
     Valla dolar düşene kadar ertelense, bizim de işimize yarar. Yoksa bu transfer paralarını ödeyemeyeceğiz. Halka açılmak da hayal. Bu gidişle futbolculardan sonra, masör, doktor ve Fulya Tesisleri önündeki ayakkabı boyacılarını da gözden çıkaracağız. 23 Nisan’a kadar durum düzelmezse bizim koltuklara oturan çocukları kaldıramayız valla. 
     
     HATA AKSU 
     Arkadaşlar dolar 1,5 milyona gidiyor. Artık dolar kimdeyse patron o. Bir derdiniz varsa gidin Dijitürk’e anlatın. Biz sayın Ulusoy’la birlikte gelecek ihaleye kadar tatildeyiz. 
     
     HAŞMETLİ BABAOĞLU 
     Buraya dikkat... Hatırlayınız lig başladığında bazı futbolcular soyunma odasına giderken sol kaşlarını hafifçe kaldırmıştı. İşte o anda temelleri atıldı bugünlerin. Her şeyi çok çabuk unutuyoruz. Bakın Avrupa’ya... Ah pardon... 
     
     Yüksek Futbol Ş rası da bir kazaya kurban gitti sayın okurlar... 
     Babaoğlu’nun ağır şovalye yüzüklerle ayarı kaçan parmağı, yan koltuktaki üyenin gözüne girince başlayan tartışma sonucunda, 6 polis, 8 yönetici ve 4 gazeteci yaralanırken, koltukları sökülen ve yer yer yangınlar çıkarılan salon Tandoğan Meydanı’na döndü. 
     Salonun dışında bekleşen taraftarları ise her takımın, spor yazarının, hakemin, yöneticinin "baba"sı, futbolun "bir bilen"i HALİ ŞEN yatıştırdı. Toplantıyı protesto eden Anadolu kulüpleri ALİ T Lİ ALKIŞ’ı omuzlara alarak Ankara’ya doğru yürüyüşe geçtiler ve Alkış’ı Başbakanlık çıkışında Ecevit’in önüne atacaklarını söylediler. 
     Hükümet, şampiyonun en kısa sürede açıklanması için yoğun bir çalışma içinde olduğunu ve sorunun IMF’den kaynaklandığını belirterek "biraz daha" sabır tavsiye etti. 
     Ve bir ay süreyle her türlü toplantı yasaklandı. 
     Evet değerli futbolseverler... Türkiye düdüklü tencere gibi... 
     Keza, karnını doyuran şampiyon... 
     


 SPOR 


























</TEXT>
</DOC>
