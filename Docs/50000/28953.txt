<DOC>
<DOCNO> 28953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/son/sonspo24.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Lazio'dan Rivaldo'ya teklif... 
</HEADLINE>
<TEXT>

     İtalyan Lazio takımının Brezilyalı Rivaldo ile 2006 yılına kadar geçerli olmak üzere 30 milyon dolarlık teklifte bulunduğu iddia edildi. 
     İtalyan spor basınında yer alan haberlerde Barcelona'da oynayan Rivaldo'nun menajerleri vasıtasıyla teklifin futbolcuya iletildiği ve anlaşma sağlandığı öne sürüldü. 29 yaşında olan dünyaca ünlü yıldız futbolcunun transferinin gerçekleşmesi için artık Barcelona ile anlaşma sağlanmasının beklendiği söylenirken, Lazio Kulübü başkanı Sergio Cragnotti'nin İspanyol takımına 50 milyon dolar bonservis teklifi götüreceği belirtildi. Rivaldo, Lazio'ya transfer olması halinde yılda 6 milyon dolar ile en fazla kazanan futbolcu olacak. Bu arada transferlerle ilgili olarak Parma Kulübü, kaleci Buffon ve defans oyuncusu Cannavaro'yu takımda tutacaklarını açıkladı. 







</TEXT>
</DOC>
