<DOC>
<DOCNO> 5457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/yazar/talu.html </URL>
<DATE> 2001/02/04/ </DATE>
<TIME>  </TIME>
<AUTHOR> Umur TALU  </AUTHOR>
<HEADLINE>
Yav onlar da kim 
</HEADLINE>
<TEXT>

     Siz hiç kayboldunuz mu 
     Öyle, yabancı bir kentte, bilmediğiniz bir semtte, ıssız bir yolda, ne bileyim bir alışveriş merkezinde kaybolmak gibi değil. 
     Daha beterinden, bir hafıza kaybı, bitkisel hayat ve ölüm de değil. 
     Varken ve ölmemişken, yani resmen ölmemiş ya da ölü bulunmamışken, en son bir yerde görülmüşken, birdenbire kaybolmak. 
     Böyle kaybolanın arayan, nerede arayacağını, kime soracağını bilemeyen, sorduklarından cevap alamayan bir yakını oldunuz mu hiç 
     
     ... 
     
     Serdar Tanış ile Ebubekir Deniz, bir haftadan fazla bir zamandır öyle ya da böyle, kayboldular. 
     Kim ki onlar 
     Tanımazsınız. 
     Muhtemelen duymadınız. 
     Şöyle bir duysanız ilgilenir miydiniz, orası da "faili meçhul". 
     Yine de haksız sayılmazsınız ki 
     Bu haberi ileten gazeteler kaybolanların kaybolduğu bölgeye sokulmuyor. 
     O bölgeye girebilen gazete ve televizyonlar ise kaybolanların kaybolduğu haberini vermiyor. 
     
     ... 
     
     Eğer şu satırlar yazılırken ve yazıldıktan sonra, "ölü ya da diri" izleri, bedenleri bulunmamışsa... 
     Kaybolan ve kayıp olan Tanış HADEP Silopi İlçe Başkanı Deniz de İlçe Sekreteri. 
     25 Ocak'ta Jandarma'ya gittikleri görülüyor ve biliniyor. 
     Sonrası meçhul. 
     Görgü tanıklarına göre "kendi istekleriyle" gitmişler. 
     Zaten önce "böyle bir şey olmadı" diyen Jandarma ile Şırnak ve OHAL valilikleri de, ANAP Genel Başkan Yardımcısı Salih Yıldırım'ın ilgilenmesi üzerine, "Geldiler, gittiler" açıklamasını yapıyorlar. 
     Hatta, Jandarma'nın da şimdi afişle aramakta olduğu söyleniyor. 
     Aileler daha önce tehdit aldıklarını söylüyor Alay Komutanı'ndan "Partiden istifa et tehdidi geldiğini" ileri sürüyorlar. 
     Çoğumuzun en son Gaffar Okkan'ın cenazesinde rastlayıp muhtemelen kareyi de orada, hem üzüntüyle, hem teselliyle dondurduğu "bölge" yine tedirgin. 
     Buna, korku ve endişe hafızasının hiç unutmadığı, "kırmızı çarpı atılmış" bir kapı daha, HADEP Mardin Merkez İlçe Başkanı'nın evindeki işaret de ekleniyor. 
     
     ... 
     
     Gaffar Okkan'ın öldürülmesinin işaret ettiklerinden çok, cenazesindeki "halk töreni"nden etkilendik. 
     Teselli, huzur arayan "yorgun, bıkkın ve yaralı" ruhlarımızın ihtiyacını giderdik. 
     Ne var ki, yine ve yeniden, iki "insan" daha koyboldu. 
     Onlar kim ki Ne şöhret, ne şan, ne tanıdıklık 
     İki yabancı 
     Nerede kaldı "kardeşlik, barış, sükunet, birlik ve beraberlik" arayan, Okkan'ın cenazesinde bunun işaretlerine sarılan özlemlerimiz, aklımız, ilgimiz 
     
     ... 
     
     Belki şöyle anlatmaya çalışmalı 
     Okkan ve diğer polislerin katledilmesi, iki insanın da kolayca kaybolabilmesi, hafızamızda kayıtlı bir sürecin yeniden çevrimlerinin fragmanlarıysa... 
     Yemin ediyorum, borsanız da düşer 
     Vallahi, yabancı sermaye de gelmez 
     İnan olsun, Telekom'a talip de çıkmaz 
     İki gözüm çıksın, Başbakan da düğmelere şaşırır 
     N'olayım ki ücretiniz, maaşınız daha da erir 
     Korkarım, işinizden olabilirsiniz 
     Açık söyliim, enflasyon da inmez 
     Emin olun, yolsuzluklar sürüp gider 
     Diyebilirim ki, hepimizin değilse bile, çoğumuzun babaları yanar, anaları ağlar, evlatları kırılır. 
     
     ... 
     
     Şimdi, şu pazar günü, önce aynada kendinize, sonra ne mutlu ki yanıbaşınızda olan yakınlarınıza sevgiyle, mutlu mütebessim, sıcak sıcak, sevgiyle bakın. 
     İyi ki siz kaybolmadınız 
     Ya kaybolsaydınız... 
     Sizin haberinizin verilmesini... 
     Sizi de yazmamı ister miydiniz 
     
     





Nişan suçu 


Çiller Tencerenin kapağını açın 


Yaslı gittik, şen geldik 


Press bey'le keyifli bir pazar sabahı... 


Başkan'ın kadınları 


Uzay, her eve lazım 


Gurbettekiler 


Diasporadan mektup var... 


Türk usulü aydın havası .. 


Oyuncu 


Geçen hafta 


Vizontele 


Yav onlar da kim 


Beş anahtar sözcük 


Hata eken, dert biçer 


Sabancı Koleksiyonu Berlin'de 


</TEXT>
</DOC>
