<DOC>
<DOCNO> 46622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/siyaset/siy05.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz Barış hoşgörüyle gelir 
</HEADLINE>
<TEXT>

     ESRA KURT İstanbul 

     Başbakan Yardımcısı Mesut Yılmaz, "ABD’de yaşanan terör olayı bir kez daha gösterdi ki, bütün dünyada barışın ve dostluğun sağlanmasının yolu, hem insanlar ve milletler, hem de din ve kültürler arasında uzlaşmanın, hoşgörünün, karşılıklı saygının sağlanmasından geçiyor" dedi. Yılmaz, dün Avusturya Liseliler Vakfı’nca Ömerli beldesinde yaptırılan ALEV İlköğretim Okulu’nun açılış törenine katıldı. Fen laboratuvarı da Aydın Doğan Vakfı’nca yaptırılan okulun açılışında Yılmaz, eğitimin "her türlü fanatizmin panzehiri", aynı zamanda hoşgörü ve uzlaşmanın da en önemli altyapısı olduğunu bildirdi. Açılıştan sonra öğrencilerin yanına da giden Yılmaz, yedinci sınıf öğrencisi Sevim Can Bilgin’le satranç oynadı. İki öğrencinin başladığı oyunu devam ettiren Yılmaz, Bilgin tarafından mat edildi. 



 SİYASET 















</TEXT>
</DOC>
