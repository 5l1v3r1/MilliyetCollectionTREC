<DOC>
<DOCNO> 4637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/yazar/talu.html </URL>
<DATE> 2001/01/30/ </DATE>
<TIME>  </TIME>
<AUTHOR> Umur TALU  </AUTHOR>
<HEADLINE>
Yeni lejyonerler 
</HEADLINE>
<TEXT>

     Geçen hafta yabancı basında yer alan bir haber ilginç çağrışımlara gebe geldi. 
     Olay yeri Kolombiya'ydı. Hani şu, Latin Amerika'nın önde gelen uyuşturucu tarlası. 
     Clinton ile Kolombiya Devlet Başkanı Pastrana'nın 30 Ağustos'ta devreye soktuğu "uyuşturucuyla savaş" planına göre, ABD bu ülkeye, 1.3 milyar dolarlık bir finansman çerçevesinde 60 helikopter ve 500 danışman sağlayacaktı. 
     
     . . . 
     
     İşte bu vesileyle çok sayıda "özel asker"in Kolombiya'da cirit attığı anlaşılıyor. 
     Bunlar, 10 kadar "özel askeri şirket"in mensubu ve genellikle emekli ya da ordudan ayrılmış eski askerler. 
     Haberlere göre, Kolombiya ordusu bu "özel askerler"den sadece danışman olarak ve sadece kokainle savaş maksadıyla yararlanmıyor aynı zamanda gerillalara "teröristlere" karşı da kullanıyor. 
     Sadece Kolombiya ordusu değil, polis kuvvetleri de "özel askeri şirketler"den yararlanıyor. 
     İnsan haklarını izleyen sivil toplum örgütü "Human Rights Watch" Kolombiya'daki ABD bağlantılı "askerler"in sayısının bin kadar olduğu görüşünde. 
     Bunun da, ABD Kongresi'nin belirlediği "500 asker, 300 sivil" rakamını aştığına dikkat çekiliyor. 
     Şimdi Uluslararası Af Örgütü'nün Latin Amerika sorumlusu olan Carlos Salinas bu "özel askerler"in resmi silahlı kuvvetler kadar bile şeffaf olmadığını ve insan hakları ihlallerinin yoğun olduğu ülkelerdeki faaliyetlerinin endişe verici olduğunu söylüyor. 
     
     . . . 
     
     ABD'li askeri stratejist Thomas K. Adams Vietnam'da kontrgerilla operasyonlarına, Haiti, Latin Amerika ve Bosna'da da operasyonlara katılan ve siyasal bilimler, uluslararası ilişkiler, sosyal psikoloji ve sanat diplomaları ile master ve doktorasına sahip bir emekli subay "Yeni paralı askerler ve çatışmanın özelleştirilmesi" başlıklı bir makalesinde bu "özel askeri şirketler"in isimlerini sayıyordu Parameters, Yaz 1999 
     Executive Outcomes, Combat Force, Investment Surveys, Honey Badger Arms, Shield Security, Kas Enterprises, Saracen International, Longreach Security... 
     Bunların tümü Güney Afrika'da konuşlananlar. 
     Ayrıca 
     Alpha Five, Corporate Trading International, Omega Support, Parasec Strategic Concept, Jardine Securicor Hong Kong , Special Project Service, Defence Systems İngiliz , Science Applications International, Vinnell, Military Professional Resource ABD isimleri de listede. 
     O listede olmayan ama Kolombiya'da iş tutanlardan biri de Dyncorp. 
     
     . . . 
     
     Birleşmiş Milletler daha 1994'te, şimdilerde yaygınlaşan bu "iş" konusunda uyarıcı bir rapor hazırlamaya başlıyor. 
     Rapor, "özel ya da kiralık askerler"in faaliyet alanları içinde Zaire, Angola, Ruanda, Tacikistan, Ermenistan, Azerbaycan, Afganistan ve Yugoslavya'yı sayıyor. 
     Yukarıdaki şirketlerin dışında daha birçok "işletme"nin bu alanda hizmet verdiği biliniyor. 
     Örneğin Adams'ın verdiği örneklerden biri, Florida'daki AirScan. Bu şirket kendini şöyle tanıtıyor 
     "Gece - gündüz operasyonel güvenlik... Çok sayıda görev sahasında çok çeşitli müşterilere özel danışmanlık ve hava kontrolü de dahil, operasyon hizmetleri... Müşterilerimizin çoğu gizlilik talep eder ve onların bu talebine uyarız." 
     Bu şirketin müşterileri arasında ABD yönetimi olduğu gibi, büyük petrol şirketleri de bulunuyor. 
     
     . . . 
     
     Şirketlerin övünmeleri ve çeşitli araştırmacıların didiklemeleriyle "bilinebilenler" kadar, bu "özel askeri faaliyet"in bilinmeyenlerle dolu olduğu özellikle vurgulanıyor. 
     "Müşteri daima haklıdır" diyen özel askerler... 
     Ve "gizliliğe riayet". 
     Yeterince mide bulandırıcı değil mi 
     İzninizle yarın da devam edelim. 
     
     





Televizyon 


İç parmak 


Dumanlı mektup 


Kıvrıkoğlu Aftan PKK yararlandı 


Kazanova Operasyonu 


Değişim korkusundan kurtulmak zorundayız 


Dilsiz tarih 


Macaristan, Cengiz Han'ın hediyesidir 


"Garanti" istiyorlar, "garanti" .. 


Vetoya veto 


Bu okulu kuran ve yaşatanlar 


Yeni iyi haberler... 


Bir Esbank’ alana bir Esbank’ bedava 


İçtüzük darbesi 


Yeni lejyonerler 


Karl Marx'ın ruhu Davos'ta 


Uyarı gerekiyordu 


"Yolsuzluklar ülkesi" 


</TEXT>
</DOC>
