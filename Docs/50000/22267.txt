<DOC>
<DOCNO> 22267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/son/sonspo02.html </URL>
<DATE> 2001/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayern Münih'ten Jeremies Şampiyonlar Ligi finalinde yok 
</HEADLINE>
<TEXT>

     Futbolda Avrupa Şampiyonlar Ligi'nde İspanya'nın Valencia CF takımıyla 23 Mayıs Çarşamba günü İtalya'nın Milano kentindeki finalde karşılaşacak olan Almanya'nın FC Bayern Münih takımında, yıldız oyuncu Jens Jeremies'in, bu önemli maçta takımdaki yerini alamayacağı bildirildi. 
     FC Bayern Münih Teknik Direktörü Ottmar Hitzfield, bugünkü idmandan sonra yaptığı açıklamada, milli futbolcunun geçen ay sakat olan dizinden geçirdiği operasyondan sonra tam olarak iyileşemediğini, bu nedenle Çarşamba günü oynamasının mümkün olmadığını söyledi. Jeremies'in, Almanya Milli Takımı'nın 26 Mayıs Cumartesi günü Slovakya ile yapacağı özel ile 2 ve 6 Haziran tarihlerinde Finlandiya ve Arnavutluk ile yapacağı Dünya Kupası Eleme Grubu maçlarında da yer almasının zor olduğu kaydedildi. 







</TEXT>
</DOC>
