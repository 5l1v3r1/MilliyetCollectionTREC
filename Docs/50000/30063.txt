<DOC>
<DOCNO> 30063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/yasam/yas04.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türküm, öğrenciyim Amerika’dayım 
</HEADLINE>
<TEXT>

Türkiye’den ABD’ye öğrenci olarak gidenlerin sayısı her geçen gün artıyor... Siz de onlardan biri olmak istiyorsanız aşağıdaki yazıyı okuyun ve Amerika’da eğitim görün 
     Yeni Dünyalar Yeni Fırsatlar SİBEL KAHRAMAN - 2 

     Kristof Kolomb, bir tesadüf eseri bulduğu kıtayı önce Hindistan sanmıştı... Oysa bulduğu Yeni Dünya’ Amerika’ydı... Ve Amerika, keşfinin üzerinden 509 yıl geçmesine rağmen Yeni Dünya’ olmayı sürdürüyor... Yabancı öğrencilere geniş olanaklar sunan ülkede, 4 bine yakın üniversite ve kolej bulunuyor. Üniversitelerin yıllık öğrenim ücretleri ise 6 bin ile 50 bin dolar yaklaşık 7.5 milyar ile 63 milyar lira arasında değişiyor. 
     TEK Dış Ticaret Yurtdışı Eğitim Danışmanlık Genel Müdürü Haluk Bilal Amerika’ya üniversite öğrenimi için gitmek isteyen öğrencilerin neler yapması gerektiğiyle ilgili sorularımızı şöyle yanıtladı 
     
ABD’de okumak için yalnızca param olması yeterli mi 
     Eğer üniversitenin kalitesi sizin için önemli değilse yeterli... Çünkü ABD’deki üniversiteler eğitim seviyesinin iyiliğine göre’ yukarıdan aşağı sıralanır. İyi üniversitelerin talebi fazladır ve öğrenci seçerken, yabancı dil, not ortalaması gibi limitler koyar. Bazı üniversitelerde ise bu kurallar çok çok azdır. 
     
Peki bu üniversitelere gitmenin avantaj ve dezavantajları neler 
     Bu üniversiteleri YÖK tanımıyor olabilir. Denkliği yoksa aldığınız diplomanın Türkiye’de hiçbir geçerliliği olmaz. 
     
Üniversitenin denkliği olup olmadığını nasıl öğrenebilirim 
     Bunun için mutlaka YÖK denklik bürosuna başvurmanız gerekiyor. Telefonla öğrenmeniz de olası... YÖK Ankara’nın telefon numarası 0 312 266 47 00. 
     
     Yabancı dil bilmeyenler 
Tüm üniversiteler yabancı dil barajı arıyor mu 
     Her üniversitede bir baraj konuyor ama bu baraj farklı olabiliyor. Yabancı diliniz iyi değilse üniversitenin lisan merkezine gidip 1 yılda dil öğrenebilir, sonra da üniversiteye geçiş yaparsınız. 
     
Bunun maliyeti ne kadar 
     Amerika’da öğrenim ücretleri çok değişken. Okulların ücretleri 6 bin dolardan başlıyor. Konaklama, yemek, kurs ücreti olarak her şey dahil 12 bin dolardan 50 bin dolara kadar çıkabiliyor. 
     
Amerika’da eğitim almak için nasıl başvuru yapacağım 
     Bunun için en yaygın başvuru kaynağı internet. Arama motorlarından "Amerika’da eğitim"e bakabilirsiniz. Burada üniversitelerin web sayfaları ve uluslararası ofisleri var. Bu ofislerle ve üniversitelerle yazışmak olası. 
     
Başvuru formlarını da ofis veya üniversiteler gönderiyor mu 
     Evet her türlü gerekli bilgiyi adresinize gönderiyorlar. Siz de, üniversitenin istediği bilgileri yollar, kabul edilip edilmediğinize dair gelecek yazıyı beklersiniz. 
     
İnternet dışında başvuru yolu yok mu 
     Danışmanlık şirketleri var. Onlar her türlü bilgiyi verir, sizin için tüm işlemleri yapar. Size sadece vize almak kalır. 
     
     Sakın para vermeyin 
Danışmanlık şirketleri bu hizmetten para talep ediyor mu 
     Danışmanlık şirketleri bu işler için para almaz öğrenci gönderdikleri okullardan komisyon alırlar. Ancak, bazı şirketler garanti sözü verip para talep edebilirler, sakın kanmayın... 
     
ABD vizesi almak zor mu 
     Öğrenci vizesi almak için şunlar gerekiyor "Gideceğiniz okuldan kabul mektubu, geçiminizi karşılayabileceğinize dair belgeler banka cüzdanı, tapu gibi , çalışıyorsanız işyerinizden izinli olduğunuza dair belge, en az bir yıl geçerli pasaport, 2 adet yeni çekilmiş fotoğraf ve 45 dolar..." 
     
Her şeyim hazır. İndirimli uçak bileti bulabilir miyim 
     Evet öğrenciye indirim yapılıyor. Ama ücretler her yıl değişiyor. Ağustos, eylül aylarında bilet fiyatları daha yüksek. 
     
ABD’de iş sahibi olmanın yolları      ŞULE YÜCEBIYIK 

     Acı ama gerçek... Türkiye’nin mevcut ekonomik koşullarında, iyi bir kariyer ve iyi bir kazanç hayali kuran gençlerin aklına ilk gelen şey, "ABD’ye kapağı atmak." Eğer alanında parlak başarılara imza atmış, yaratıcı projeler geliştirmiş bir profesyonel değilseniz, ABD’de iş bulmak gerçekten zor. 
     Yine de umudunuzu yitirmeyin, Fırsatlar Ülkesi’nde herkese az ya da çok ekmek çıkıyor. Türkiye - ABD arasında öğrenci mübadelesi yapan şirketlerin yetkilileri, ABD’nin şu anda uzmanlık gerektiren sektörlerde açığı bulunduğunu belirtiyor. Özellikle bilgisayar, telekomünikasyon ve yazılım uzmanlarının şansı çok yüksek. Bunun dışında mühendisliğin her alanı, tıp, yabancı dil öğretmenliği de revaçta... 
     
     İpuçları... 
     Diyelim ki, Green Card çekilişinizi kazandınız. İşlemlerinizi yaptınız ve ABD’de bir iş bulmayı kafanıza koydunuz. 
     ABD’de yaşayan öğrenciler ve meslek sahibi Türkler’in internette açtığı www.mezun.com sitesinde, bu ülkede iş bulmak isteyen lere, şunlar tavsiye ediliyor 

</TEXT>
</DOC>
