<DOC>
<DOCNO> 21706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/yasam/ayas.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaptılar, çarptılar ama yakalandılar 
</HEADLINE>
<TEXT>

Çantasını kaptıkları 6 aylık hamile kadını ağır yaralayan üç kapkaççı çaldıkları otomobille kaza yapınca yakayı ele verdi 
     İSMAİL POLAT İstanbul 

     Altı aylık hamile olan 25 yaşındaki Nagehan Erte ve eşi Hasan Erte, bebeğin durumunu kontrol ettirmek için Semt Polikliniği'ne gitmek üzere evlerinden çıktılar. 
     Küçükyalı Karayolları Caddesi'ne gelmişlerdi ki, İsmail Yıldırım'ın 23 kullandığı 34 DZ 976 plakalı çalıntı otomobil çifte arkadan yanaştı. Aracın içinde bulunan Zafer Yılmaz 22 ve Ercan Mor 20 aniden genç kadının kolundaki çantayı yakaladı. 
     
     Kocası hayatını kurtardı 
     Çantasını bırakmak istemeyen Nagehan Erte, otomobil hareket ettiği için yere düştü ve sürüklenmeye başladı. Ancak eşi Hasan üzerine kapandı da hamile kadın daha fazla sürüklenmekten kurtuldu. İçinde cep telefonu ve hastane evrakı bulunan çantayı alan saldırganlar ise, hızla E - 5 Karayolu'na çıktılar. 
     
     Önlerine çıkana çarptılar 
     Kapkaççılar Cevizli mevkiine geldiklerinde, yolda seyreden 34 PPR 37, 34 ZK 4408 ve 34 VFP 24 plakalı araçlara çarpınca otomobilden inmek zorunda kaldılar. Yaya olarak kaçmaya başlayan üç kapkaççı, Maltepe İlçe Emniyet Müdürlüğü ekiplerince Askeri Dikimevi önünde kıskıvrak yakalandı. 
     Kartal Dr. Lütfi Kırdar Eğitim ve Araştırma Hastanesi'ne kaldırılan Nagehan Erte'nin parmağının kırıldığı, omuzundan yaralandığı ve düşük tehlikesi geçirdiği belirtildi. Genç kadın Semiha Şakir Kadın ve Doğum Kliniği'nde tedavi altına alındı. 
     



 YAŞAM 


















</TEXT>
</DOC>
