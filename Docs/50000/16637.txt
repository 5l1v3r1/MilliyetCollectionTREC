<DOC>
<DOCNO> 16637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/guncel/gun03.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
F Tipi’nde esneklik 
</HEADLINE>
<TEXT>

Başbakan Bülent Ecevit, Adalet Bakanlığı'nın F tipi cezaevlerinde toplu alan kullanımı ve toplu çalışmalarla ilgili düzenlemeler yaptığını açıkladı 
     TOLGA ŞARDAN Ankara 

     Başbakan Bülent Ecevit'ten F tipinde esneklik müjdesi geldi. Başbakan yapılan çalışmalarla ilgili Milliyet'e şu bilgileri verdi 
     "Adalet Bakanlığımızın F tipindeki uygulamalarla ilgili değişiklik öngören bir çalışması var. Tabii koğuş sistemine dönülmesi mümkün değildir. Adalet Bakanlığı ödün vermeden F tipi cezaevlerinde toplu alanların kullanılması ve toplu çalışmaların yapılabilmesi için bir esneklik getirme eğilimi içindedir. Spor alanlarından, kütüphaneden, el uğraşlarından belirli koşullarla yararlanma düzenlemelerini öngören bir çalışma yürütülüyor." 
     
Yalman, ABD’de cezaevlerini inceledi      İçişleri Bakanı Sadettin Tantan, Jandarma Genel Komutanı Orgeneral Aytaç Yalman'ın ABD'de cezaevleri konusunda bir inceleme yaptığını açıkladı. Tantan, "Amerikalılar komutanımıza cezaevlerini gezdirmişler. Komutanımız da Türkiye'ye döndükten sonra oradaki uygulamalar hakkında bilgi verdiler" dedi. 
     Milliyet'e açıklamalarda bulunan Tantan, şunları söyledi "Amerika'da mahk mlar üç grupta toplanıyormuş. Birinci grupta "çok tehlikeli" mahk mlar, ikinci grupta "orta tehlikeli" mahk mlar, üçüncü grupta da "az tehlikeli" mahk mlar yer alıyormuş." 
     "Bunlardan çok tehlikeli mahk mlara çok ağır cezaevi koşulları uygulanıyormuş. Bu sınıftaki mahk mlar elleri kelepçeli ve bu kelepçeye de ip bağlı olarak götürülüp getiriliyor, hiç kimseyle temas ettirilmiyor ve günde bir saat kadar ancak yine böyle kelepçeli biçimde havalandırmaya çıkarılıyorlarmış. Orta ve az tehlikeli bulunan mahk mlarda ise koşullar daha iyi sağlanıyormuş." 
     


 GÜNCEL 

























</TEXT>
</DOC>
