<DOC>
<DOCNO> 42898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/ekonomi/eko08a.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF heyeti yarın gidiyor 
</HEADLINE>
<TEXT>

     Onuncu gözden geçirme için Türkiye’de bulunan, IMF heyetinin perşembe günü Türkiye’den ayrılmayı planladığı öğrenildi. Yetkililer, gözden geçirme çalışmalarının tamamlanamadığını ancak heyetin, herhangi bir sorun nedeniyle değil, ABD’deki terör saldırıları sonrasında düzenli uçuşların iptal edilmesi nedeniyle ayırlma kararı aldığını belirttiler. 
     Görüşmelere Washington’da devam edilmesi kararı alındığını belirten yetkililer, ekonomi yönetiminin gelecek ay Washington’a giderek, 2002 yılı makro ekonomik büyüklükleri konusunda kesin bir uzlaşmaya varmasının beklendiğini ifade ettiler. 
     
     Harcamalarda 2001 barajı 
     Bu arada, şimdiye kadar sürdürülen görüşmelerde heyetin, 2002 yılı bütçesinde faiz dışında kalan tüm harcama kalemlerindeki ödeneklerin, 2001 bütçesi başlangıç hedefleri seviyesinde tutulmasını istediği öğrenildi. 
     IMF’nin bu isteğinin kabul edilmesi halinde, başta memurlar olmak üzere pek çok kesim etkilenecek. Uygulanmakta olan "Enflasyon artı 2 puanlık refah payı" yöntemine göre zam verilmesinden vazgeçilecek. 
     Öte yandan daha önce ekim ayı başında yapılması planlanan IMF İcra Direktörleri toplantısının muhtemelen gelecek ay ortasında yapılabileceği ifade ediliyor. 
     



 EKONOMİ 


























</TEXT>
</DOC>
