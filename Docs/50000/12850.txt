<DOC>
<DOCNO> 12850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/yazar/akyol.html </URL>
<DATE> 2001/03/24/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Siyasi zaaf 
</HEADLINE>
<TEXT>

     HÜKÜMET partileri Kemal Derviş'e yeterli desteği veriyor mu Türkiye'de herkes bunu soruyor Atilla Karaosmanoğlu, IMF ve Dünya Bankası'nda, dış finans çevrelerinde de bunun sorulduğunu söyledi. 
     CNN TÜRK'te "Kriter" programını yapan Ahmet Sever, Avrupa diplomasisinin nabzını elinde tutar. Onun da söylediği şu 
     - Hem Avrupa'da hem Türkiye'deki Avrupa büyükelçiliklerinde bu soru var. Ulusal Program'ı uygulama konusunda koalisyon hükümetinin ne ölçüde uyumlu ve aktif davranacağını merak ediyorlar. 
     Sever, Le Monde'da çıkan bir yazıya da dikkatimi çekti 
     "Yaşlı Ecevit, Derviş'i memnunlukla karşıladı. Ecevit, Derviş'in uluslararası mali çevrelerdeki prestijini kullanmak istiyor. Fakat koalisyonun diğer ortakları Derviş'i aynı coşkuyla karşılamadı... Derviş için, Türk siyasi hayatında yeni bir yıldız doğuyor demek erken, çünkü işi çok riskli... Ama Türk siyasetinin zehirlenmiş havasına taze bir nefes getirdiği kesin..." 
     
     MESELE Kemal Derviş'in şahsı değil... "Türk politikacıları söz verir ama yapmaz, yapamaz" görüşü içeride ve dışarıda maalesef yaygındır. 
     1992'den beri bütün koalisyon hükümetlerinin programları, kalbura dönmüş taahhütler dizisidir. Çünkü koalisyonlar köklü icraat yapamaz 
     Onun için ekonomik ve siyasi sorunlarımız yığılmış, ağırlaşmış ve ekonomi patlamıştır 
     "Kemal Derviş'e yeterli destek var mı " sorusunun da, AB'yle ilgili "Ulusal Program uygulanabilecek mi " sorusunun da ardında Türkiye'nin siyasi sistemi hakkındaki bu derin ve yıllanmış kuşkular vardır. 
     Siyaset böyle zayıf olunca, siyaset dışı güçlü kurumların, tabii başta ordunun tavrının ne olacağı konusu da hükümet politikalarına ilişkin kuşkuları artırıyor. Hangi ülkede ordunun bir ekonomik programı desteklediğinin açıklanmasına ihtiyaç duyulmuştur 
     Bütün bu tablo hükümetlerin politikaları konusunda güvensizlik ya da tereddütler yaratıyor. 
     
     İŞTE siyaset bilimi literatüründe "yönetemeyen demokrasi" denilen budur Siyaset parti kapatma geleneği yüzünden öyle parçalanmıştır ki, güçlü, istikrarlı, belli bir programa 'inançla' bağlanmış bir hükümet siyasi irade çıkmaz 
     Tek partili AP hükümeti Özal'ı görevlendirdiğinde hiç bu sorular olmamış, Türkiye ekonomik krizi ekonomik atılıma çevirebilmişti 
     Bugün hem Derviş'in ekonomik programı, hem AB için hazırlanan "Ulusal Program" konusunda "siyasi destek" kuşkusu varsa, bunun sebebi hükümetin 'üç parçalı' olmasıdır. 
     Bu kuşkuyu aşmadan krizi aşmak çok zordur. Derviş'in programına destek veren kamuoyu, siyasi hesaplarla onun yıpratılmaması için siyasetçiler üzerinde baskı yapmalıdır. 
     Ekonomik krizin üstesinden gelebilirsek, eski hantal ve 'yolsuz' ekonomik yapıları aşarak liberal ekonomik atılım dönemine gireceğiz. Bu, siyasette de mevcut parçalı yapıları aşarak liberal bir "yöneten demokrasi"ye yönelişin dinamiklerini harekete geçirecektir elbette... 
     
     





Siyasi zaaf 


Telefon çalar 


Alternatif Emek Paketi 


Bakana ceza kesen trafik gönüllüsü 


Derviş siyasete girecek, girmeyecek... 


Biri bizi özetliyor 


Fatih krizi 2 


Vatandaş 


Söz Meclis'te... 


Emir, demiri kesiyor... 


Zavallılaşanlar var 


Tabağa düşen öküz 


Amerikalı 


Kamu bankalarına arama konferansı 


Bay Knepp İstanbul'da 


</TEXT>
</DOC>
