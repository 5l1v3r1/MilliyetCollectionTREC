<DOC>
<DOCNO> 33008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/yazar/akyol.html </URL>
<DATE> 2001/07/20/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yarı başkanlık sistemi 
</HEADLINE>
<TEXT>

     YÖNETEMEYEN demokrasiden bahsederken çözüm olarak yarı başkanlık sistemini savunuyorum. Fransa'daki sistem yani. 
     Bu sistemin esasları nedir Nasıl işler Zaman zaman okurlarımdan bu yönde sorular alıyorum. 
     Basında ve politikada da yarı başkanlık sisteminden bahsedenler var. Bazılarını dinlerken bilmeden konuştukları izlenimine kapılıyorum. 
     Yarı başkanlık sistemi, De Gaulle'ün eseridir. Fransa'yı 1946 - 58 arasındaki "altı partili demokratik istikrarsızlık"tan kurtarmak için düşünülmüş, çok da başarılı olmuştur. 
     Bugün sağcı cumhurbaşkanı ile solcu hükümet Fransa'yı gül gibi yönetiyor. 
     
     YIL 1944. Fransa Nazi işgalinden kurtulmuştur. Geçici hükümetin başkanı, 'milli kahraman' General de Gaulle'dür. 
     1789 devriminden beri istikrarsızlık içinde yüzen Fransa, 1946'da da 6 partiye bölünmüştür. Otoriter imparatorluk ve Jakoben Cumhuriyet geleneklerinin eseri olarak, bizdeki gibi Fransa'da da uzlaşma geleneği zayıftır. 
     De Gaulle ülkenin böyle yönetilemeyeceğini söyleyerek 1946'da istifa etmiştir. 
     Öngörüsü doğru çıkmış, "Dördüncü Cumhuriyet" denilen 1946 - 58 yılları arasında Fransa, ortalama ömrü 18 ay olan koalisyonların elinde çalkalanmıştır. 
     Ülke, Cezayir savaşı yüzünden askeri bir iç savaş tehlikesiyle yüz yüze gelince, De Gaulle'ün haklı olduğu anlaşılmış ve Meclis De Gaulle'ü göreve çağırmıştır. 
     De Gaulle'ün kurduğu "Beşinci Cumhuriyet" yarı başkanlık sistemine dayanır Cumhurbaşkanı Başkanlık sistemindeki başkana benzer, parlamento ise parlamenter rejimlerin yasama organına... 
     
     YARI Başkanlık'ta cumhurbaşkanını halk seçer. Dolayısıyla siyasi sorumluluğu vardır halkın ve temsilcilerinin eğilimlerini dikkate almak zorundadır. Hükümet etme alanında da yetkileri vardır. 
     Cumhurbaşkanı en az yüzde 51 oyla seçileceği için, benzer görüşlerdeki partilerin desteğine ihtiyaç duyar. Partiler de iktidara gelip iyi hükümet edebilmek için benzer görüşteki cumhurbaşkanını halkın seçmesini isterler doğal olarak. 
     Bu, partileri benzer görüşler ve adaylar etrafında uzlaşmaya yöneltir. Bunun da mekanizmaları vardır Meclis seçimlerinde "partiler arası ittifak" ve "iki turlu dar bölge sistemi..." 
     Partileri çıkarları için kavgaya değil, ittifaka yönelten mekanizmalar 
     Bu sistem sayesinde sağ sağda, sol solda toparlanmış, dört defa cumhuriyet yıkan 170 yıllık istikrarsızlık sona ermiş, bugünkü istikrarlı, güçlü Fransa kurulmuştur. 
     Bu sistemin sağı sağda, solu solda toparlanmaya mecbur ederek, fazla partili istikrarsız demokrasileri 'iki kanatlı' istikrara kavuşturma dinamizmi vardır. J. S. Ambler, The Goverment and Politics of France, sf. 77 - 77 
     Maurice Duverger de başlangıçta karşı çıktığı bu sistemin istikrar sağlayıcı özelliğini kabul etmiştir "Siyasi Partiler" adlı kitabında... 
     Başkanlık sistemi olmaz mı Olabilir... Ama ona geçmek için çok karmaşık Anayasa ve yasa değişiklikleri gerektirir daha zor olabilir. 
     
     







Yarı başkanlık sistemi 


Turist var da... 


Yeni tarz siyasetin doğum sancıları... 


El yakmak 


ÖSS sonuçları açıklanıyor ama... 


Dans pistinin yeri nerede 


İçte kriz, ya dışta 


Vadeli döviz piyasası... 


Küçülmezsek değişemeyeceğiz 


Aynı dükkanlara ayrı kararlar 


Cenova İnisiyatifi 


Böyle dalga olmaz 


Hayat 


Satış noterde yapılır 


Bayan Graham öldü 


</TEXT>
</DOC>
