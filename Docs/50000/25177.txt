<DOC>
<DOCNO> 25177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/son/soneko21.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine ihalesinde bileşik faiz yüzde 83.50 oldu 
</HEADLINE>
<TEXT>

     Hazine Müsteşarlığı, Haziran ayının ilk ihalesinde 3 ay vadeli borçlandı. 
     Hazine'nin bugün düzenlediği 3 aylık 91 gün vadeli bono ihalesine toplam 550.4 trilyon liralık teklif gelirken, ihalede nominal 138.6 trilyon liralık satış gerçekleşti. İhaledeki net satış miktarı da 119.1 trilyon lira olarak gerçekleşti. 
     Bu arada, bonolar, tek fiyat ihale sistemi ile ihraç edildi. 3 aylık bono ihalesinde bu sistemde gerçekleşen bileşik faiz yüzde 83.50, basit faiz ise yüzde 65.56 oldu. 
     Ayrıca, ihalede kamuya, 5.2 trilyon liralık net satış gerçekleştirildi. İhraç tarihi 6 Haziran Çarşamba olarak belirlenen bonoların geri ödemesi 5 Eylül tarihinde yapılacak. Haziran ayının ilk yarısında iç borç geri ödemesi bulunmayan Hazine'nin, Haziran'ın ikinci yarısından itibaren, 7 katrilyon 87 trilyon 60.4 milyar lirası ana para, 2 katrilyon 229 trilyon 467.5 milyar lirası da faiz olmak üzere toplam, 9 katrilyon 316 trilyon 527.9 milyar lira iç borç geri ödemesi bulunuyor. Hazine, Mayıs ayı ihale programı çerçevesinde en son 392 gün vadeli tahvil ihalesi düzenlemişti. Bu ihalede 10.6 trilyon lira tutarında teklif kabul edilirken, brüt yıllık faiz yüzde 82, brüt bileşik faiz de yüzde 79.98 olmuştu. 







</TEXT>
</DOC>
