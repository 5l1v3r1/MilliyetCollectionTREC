<DOC>
<DOCNO> 41718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/yazar/uras.html </URL>
<DATE> 2001/09/12/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Çözüm ihracat 
</HEADLINE>
<TEXT>

Denizli’deki üretimin yüzde 65’i tekstil ve konfeksiyonla ilgili. Geçen yıl yapılan ihracat 1 milyar dolar. İlk 8 ayın ihracatı geçen yılın aynı dönemindeki ihracatın yüzde 12 oranında üzerinde... 
     Denizli bir üretim merkezi. İmalat sanayii kesiminde 845 işyerinde 20 bin kişi çalışıyor. Birinci Organize Sanayi Bölgesi’nde 130 işyerinde 18 bin kişi, küçük sanayide 2 bin 300 işyerinde 5 bin kişi toplam imalat sanayiinde 43 bin kişi üretime katkıda bulunuyor. 
     Denizli’deki üretimin yüzde 65’i tekstil ve konfeksiyon ile ilgili. Tekstil ve konfeksiyon üretiminin yüzde 95’i ihraç ediliyor. Geçen yıl Denizli’den yapılan ihracat 1 milyar dolar. Bu yılın ilk 8 ayındaki ihracat geçen yılın aynı dönemindeki ihracatın yüzde 12 oranında üzerinde. 
     Tekstilde Menderes Tekstil 80 milyon dolar, Tümteks 40 milyon dolar ihracat yapıyor. Yılda 30 milyon dolar ihracat yapan kuruluşlar Küçüker, Deba, Ozan, Nesa, Gökhan, Değirmenci, Funuka ve Turkuaz Tekstil kuruluşları. Denizli’deki kablo tesislerinin ihracata katkısı 120 milyon dolar. Denizli ihracatının yüzde 30’u ABD’ye, kalanı AB ülkelerine gidiyor. Denizli’den 300 firma 150 çeşit mal ihraç ediyor. 
     Denizli’nin havlu ve bornoz üretimi kapasitesi o kadar büyük ki, ihracatsız yaşama şansı yok. Havlu ve bornoz tesislerinin 14 günlük üretimi tüm iç talebi karşılayacak büyüklükte. 
     Denizli sanayicisi döviz kredisi borcu ile krize yakalandı. Devalüasyon firmaları zorladı. Ama bir bankanın "insafsız ve hesapsız" davranışı ile tek bir büyük firmanın ihracatta ikinci sırada olan 50 milyon dolarlık tesisleri kapandı. Banka alacağını alamadı. Makineler paslandı. 1500 kişi işsiz kaldı. Bu da başka bankalara ders oldu. Bankalar şimdilerde Denizli’deki kredi borçlarına anlayışlı davranıyorlar. 
     Küçük firmalardan kapanan ve iflas edenlerin, işçi çıkaranların sayıları fazla ama bu olumsuz gelişme Denizli’yi sarsacak boyuta ulaşmamış. 
     Vali Yusuf Göksu, Denizli sanayicilerinin krizi aşacağını söylüyor. Belediye Başkanı Ali Aygören, Denizli Belediyesi’nin hiç borcu olmayan ender belediyelerden biri olduğunu belirtiyor. Belediye şehir içi yollarını yaptırıyor. Belediye Başkanı, Denizli’nin "büyükşehir belediyesi" statüsünü en kısa sürede alması gerektiğini, aksi halde çarpık sanayileşmenin önlenemeyeceğini anlatıyor. 
     Esat Sivri, Denizli sanayicisinin Ankara’dan bir bekleyişi olmadığını söylüyor. Esat Sivri’ye göre Denizli sanayicisi borçlarını ödeyecek güçte. 
     Esnaf Odaları Birliği Başkanı Musa Çelikkol, Halk Bankası’ndan eskiden yüzde 55 faiz ile kredi kullanan esnafın şimdilerde yüzde 97 - 110 faiz ödemek zorunda kalmasından yakınıyor. 
     Tekstil ve Konfeksiyon İhracatçıları Başkanı Nihat Zeybekçi, ihracatçı üreticinin peşin ödediği KDV’yi, altı - yedi ay gecikme ile ve 14 imza makamını dolaşarak Maliye’den zar zor geri alabilmelerinden şik yetçi. 
     Genç İşadamları Derneği Başkanı Oktay Mersin 170 dernek üyesinden 5’inin işini kapattığını, 7’sinin iflas ettiğini, 3500 işçi çıkardıklarını anlatıyor. 
     Milliyet TIR’ının önünde konuştuğum Denizlilerden çoğu gelirlerindeki azalmadan ve pahalılıktan, pek azı işsizlikten şik yet etti. 
     Lise mezunu Utku Çalışkan 8 ay önce kardeşi Onur ile Aydın’dan Denizli’ye iş aramaya gelmiş. İki - üç hafta iş aradıktan sonra kendi bir markette, kardeşi bir lokantada iş bulmuş. "Aydın’da iş bulamazdık. Ücretimiz az ama işimiz var. Lise mezunuyum. Bilgisayar mühendisi olmak için sınavlara hazırlanıyorum" diyor. 
     
Kültürel etkinlik istiyorlar      Fikret Bilal, çıraklık eğitimine önem verilmesi gerektiğini anlatıyor. 
     Alper Bilgin ile Yılmaz Yıldırım, Denizli’deki genç öğrenciler için sosyal, ve kültürel etkinlikler düzenlenmemesinin yarattığı sorunları anlatıyor. İsmail Kaygan, "Banka batıranlar eski yaşamlarını sürdürüyor, onların batırdıkları parayı halk ödüyor" diyerek isyanını dile getiriyor. 
     Mehmet Güngör, kriz nedeniyle 4 aydır işsiz. "İşsizim ama KDV ödemeyi sürdürüyorum. Fakat vergi iadesinden yararlanamıyorum. Bu çarpıklık değil mi " diyor. Osman Uğur Aksoy, 28 yaşında. "Devlete vergimi aksatmadan ödüyorum. Vazifemi yerine getiriyorum. Ama devlet bana bir şey vermiyor. Vazifesini yerine getiremiyor. Bu çarpıklığı kim düzeltecek " diye soruyor. Özetle halk şik yetçi ama, Denizli ekonomisi genelinde krizi aşmış durumda. 
     
     







Denizli reel kent 


Dünya düzeni sarsılırken 


Teröre karşı, insanlık adına, çifte standartsız savaş 


CIA çarmıha 


Hep aynı kafa 


Manyaktan kaynaklanan afet 


Sadece eğitim sistemi mi 


Yeni tür savaş 


Yazmayı hiç istemediğim bir yazı 


Orhan Aslıtürk’ün sahte pasaportu varmış 


2 telekom şirketinin borcu, Türkiye’nin dış borcundan fazla 


İnsana kıymet verelim 


Çözüm ihracat 


Aman Tanrım, cennetteyim 


</TEXT>
</DOC>
