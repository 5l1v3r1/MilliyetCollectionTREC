<DOC>
<DOCNO> 49777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/son/sondun14.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kabil'deki bombardımanda B-52'ler ilk kez devreye girdi 
</HEADLINE>
<TEXT>

     Amerikan ordusu, bugün Afganistan'ın başkenti Kabil'in kuzeyindeki Taliban mevzilerine yönelik bombardımanda ilk kez B-52 ağır bombardıman uçağı kullandı. 
     Kabil'deki AFP muhabiri, yüksek irtifaya rağmen açık havada gözle görülebilen dev bombardıman uçağının, Taliban mevzilerini en az iki kez bombaladığını bildirdi. B-52, ilkin TSİ 09.50 sularında, ikinci olarak da TSİ 10.06 sıralarında Taliban mevzileri üzerinde görüldü. 
     B-52'nin her geçişinden sonra Kabil'in 50 km kadar kuzeyindeki Şomali yöresinde en az 6 noktadan göğe simsiyah dumanlar yükseldi. 
     Taliban ile mücadele eden Birleşik Cephe'nin komutanlarından Eminullah Gozar da ABD'nin Karabak ve Bagram arasındaki Taliban mevzilerini vurduğunu kaydetti. Gozar, ABD'nin Kalokan ve Hüseyin Kot yörelerinde de Taliban'ı bombaladığını söyledi. 
     Kabil'in kuzeyindeki mevzilere karşı ilk kez devreye sokulan B-52'nin ardından, bölge üzerinde sayıları ve modelleri belirlenemeyen Amerikan uçakları görüldü ve Taliban mevzilerine yönelik bombardıman devam etti. 
     ABD, 7 Ekim'de başlattığı hava harekatında genellikle F-16 jetlerini kullanıyor. 
     






</TEXT>
</DOC>
