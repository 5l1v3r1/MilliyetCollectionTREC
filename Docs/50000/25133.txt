<DOC>
<DOCNO> 25133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/son/sondun05.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Nepal'de gerginlik devam ediyor 
</HEADLINE>
<TEXT>

     Nepal'de kraliyet ailesinin esrarengiz bir katliama kurban gitmelerinin ardından ülkede meydana gelen olaylar nedeniyle getirilen sokağa çıkma yasağı, birkaç saat kaldırıldıktan sonra yeniden uygulamaya konuldu. 
     Devlet radyosunun haberine göre, Katmandu belediyesinin açıklamasında, yasağın, yasağın, ''bazı insanların trafiği durdurması, yasa ve düzeni ihlal etmesi nedeniyle'' bugün yerel saatle öğlen yeniden başlatıldığı kaydedildi. 
     Açıklamada, sokağa çıkma yasağı süresince toplantı veya geçit törenlerine izin verilmeyeceği belirtildi. 
     
     ABD 'Silasi değil' 
     ABD Dışişleri Bakanlığı Sözcüsü Richard Boucher, katliamın siyasi nedenlerle yapıldığına inanmadıklarını söyledi. 
     Boucher, ''Olayın şoku ve yas dönemi geçer geçmez, Nepal adaleti ve anayasal süreç, olayın sorumlusunu belirleyecek ve gereken tedbiri alacaktır'' dedi. 
     Bu arada, Washington yönetimi, Nepal'deki durumun ''belirsiz'' olması nedeniyle vatandaşlarını bu ülkeye gitmemeleri yönünde uyardı. 
     ABD Dışişleri Bakanlığı'ndan yapılan açıklamada, ''Katmandu'da ve Nepal'in her yerindeki durum, kraliyet ailesinin katledilmesinin ardından belirsizdir. Bu belirsiz durum, geleneksel olarak 45 gün süren yas dönemi boyunca sürebilir'' denildi. 
     ABD, Nepal'de bulunan Amerikan vatandaşlarına da dışarı çıkmamaları, dışarı çıkmadan önce gelişmeleri dikkatle izlemeleri çağrısında bulundu. 






</TEXT>
</DOC>
