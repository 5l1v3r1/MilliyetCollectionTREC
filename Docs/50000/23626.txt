<DOC>
<DOCNO> 23626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/yasam/yas02.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye böbrek’ hattı 
</HEADLINE>
<TEXT>

The New York Times’ın eki Magazine’de Türkiye’nin yasadışı böbrek ticaretinin en önemli ayaklarından biri olduğu öne sürüldü 
     DIŞ HABERLER SERVİSİ 

     AMERİKA’NIN önde gelen gazetelerinden New York Times’ın pazar ilavesi Magazine, Türkiye’nin yasadışı böbrek ticaretinde merkez olduğu iddialarını kapaktan verdi. Michael Finkel tarafından yürütülen araştırmada, böbreklerin karaborsada 100 bin dolara kadar alıcı bulduğu ancak aldatılan bazı kişilerin böbreklerinin 10 dolara alındığı ifade edildi. Bu kurbanlardan birinin de Mehmet Pişkin adlı Türk olduğu anlatıldı. 
     
     Hindistan’da başladı 
     KÜÇÜK böbrek piyasaya çıkıyor başlıklı araştırmada, böbrek ticaretinin önce Hindistan’da başladığı, daha sonra Çin’e yöneldiği, şimdi devreye Rusya ve Türkiye’nin girdiği, ancak son zamanlarda Romanya ve Moldova’ya kaydığı iddia edildi. Haberde, "işler iyi gittiği takdirde, yasadışı böbrek ticaretinden hastaneler, doktorlar, hemşireler, böbreğini satan ve alan kişilerin hepsinin yararlandığı" ifade edildi. 
     



 YAŞAM 



















</TEXT>
</DOC>
