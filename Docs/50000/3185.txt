<DOC>
<DOCNO> 3185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/spor/spo02.html </URL>
<DATE> 2001/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞİMDİ DE UCHE ŞOKU 
</HEADLINE>
<TEXT>

Milli takımı bıraktığını açıklayan Nijeryalı oyuncuya davet geldi 
     YUSUF KOBAL 

     FENERBAHÇELİ futbolcu, Nijerya milli takımına çağrıldı. Aynı zamanda Türk vatandaşı olan Uche, sezon başında yaptığı açıklamada milli takımı bıraktığını söylemesine rağmen Nijerya’nın Dünya Kupası grup eleme karşılaşması için ülkesine gidecek. Uche’nin İstanbulspor maçında forma giyemeyeceği belirtildi. 
     ANKARAGÜCÜ kupa sınavına yetişmesi de zora giren Uche’ye izin alabilmek için yönetim, Nijerya Futbol Federasyonu’na resmi başvuruda bulundu. Başkan Aziz Yıldırım ile yöneticiler Atilla Kıyat, Mahmut Uslu, Murat Özaydınlı, Hamdi Akın, Vedat Olcay, Dursun Ekşioğlu, kampa gelerek futbolcularla yemek yedi. 
     NAKLEN yayın kaosu nedeniyle liglere ara verilmesi halinde Fenerbahçe’nin, Samandıra Tesisleri’nde kalmayacağı, yeni bir kamp düzenleyeceği öğrenildi. Belek’te kamp çalışmalarını sürdüren Sarı - Lacivertliler, basketbol takımının dün Antalya’da oynadığı Muratpaşa Belediye maçını toplu halde izledi. 
     
Kumsalda idman      Fenerbahçe, Antalya’daki hazırlıklarını dün de sürdürdü. Sarı - Lacivertliler dün sabah kros yaparak günü tek çalışma ile geçirdi. Ormanda yapılan krosa Rüştü, Serhat ve Rapajiç hafif sakatlıkları bulunduğu için katılmadı. Celil, Balic ve Mirkoviç ise kumsalda koşarak özel bir çalışma yaptı. Fenerbahçe, Antalya Belek kampındaki üçüncü hazırlık maçını bugün üçüncü lig takımlarından Keskinspor ile yapacak. 
     
Her sistemi oynarız’      FENERBAHÇE Teknik Direktörü Mustafa Denizli, takımının her türlü sistemi oynayabilecek kabiliyette olduğunu söyledi. Denizli, birinci görevlerinin galibiyetlerin yanı sıra taraftarlara temaşa zevkini tattırmak olduğunu belirtip, "Bir futbolcudan farklı şekillerde yararlanarak dar kadromuzun bize verdiği olumsuzluğu kırıyoruz. Her türlü uygulamaya çabuk adapte olan takım iyi takımdır. Futbolculara güvenimin kaynağı da budur" dedi. 
     MUSTAFA Denizli, "Sistem değişikliğinde zorlanmıyorsak problem yoktur. Bu değişime rağmen zorlanmayacağımızı düşünüyorum. Sistemimizi Andersson yok diye değil, topyekün değiştirdim. Hangi futbolcuya nerede görev verirsem yapacağına inanıyorum. Andersson benim için ne kadar değerliyse, diğerleri de o oranda değerlidir" diye konuştu. Denizli, tüm oyuncuların profesyonelliğin bilinci içinde olduklarını da sözlerine ekledi. 
     


 SPOR 
































</TEXT>
</DOC>
