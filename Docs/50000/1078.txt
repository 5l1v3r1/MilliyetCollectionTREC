<DOC>
<DOCNO> 1078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/son/sontur10.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerji operasyonunda müteahhit Hüseyin Arabul gözaltına alındı 
</HEADLINE>
<TEXT>

     Enerji ve Tabii Kaynaklar Bakanlığı tarafından yapılan ihalelere fesat karıştırıldığı gerekçesiyle, Ankara DGM'ce yürütülen soruşturma çerçevesinde, dün 5 kişinin gözaltına alınmasının ardından, bugün de Angora Evleri'nin müteahhidi Hüseyin Arabul gözaltına alındı. 
     Soruşturmayı yürüten Ankara DGM Cumhuriyet Savcısı Talat Şalk, Hacettepe Üniversitesi Beytepe Kampusu'nün arkasında bulunan Angora Evlerinin müteahhidi Hüseyin Arabul'un gözaltına alınması talimatını verdi. Arabul, Savcı Şalk'ın talimatı doğrultusunda bugün gözaltına alındı. 
     Şalk, ''Hüseyin Arabul neden gözaltına alındı'' sorusunu, ''Soruşturmanın selameti açısından şu aşamada bunu söylemek doğru olmaz'' diye yanıtladı. Şalk, yeni gözaltıların olabileceğini söyledi. Soruşturma çerçevesinde dün de, Jandarma Genel Komutanlığı Kaçakçılık ve Organize Suçlar Daire Başkanlığı'nce TEAŞ Yönetim Kurulu Üyesi Birsen Sönmez, TEAŞ Genel Müdürü Muzaffer Selvi, Genel Müdür Yardımcısı Ünal Peker, TEAŞ Yük Tevzii Başkanı Mustafa Aslan, ve Hanefi Baş gözaltına alınmıştı. 




</TEXT>
</DOC>
