<DOC>
<DOCNO> 29691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/dunya/dun02.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahk m karısı Mira 
</HEADLINE>
<TEXT>

     DIŞ HABERLER SERVİSİ 

     Slobodan Miloşeviç’in Scheveningen Cezaevi’ne konmasının ardından, ailesinin geride kalan fertleri için de zor günler başladı. Çünkü Sırp Kasabı’nın eşi ve iki çocuğu da adalet önünde masum değil. 
     Miloşeviç’in villasından alınarak tutuklandığı Nisan ayından beri her gün Belgrad’daki Merkez Cezaevi’ne eşini ziyarete gelen "Kızıl Cadı" lakaplı eski "First Lady" Mira Markoviç, eşinin apar topar Hollanda’ya nakledilmesi esnasında eski liderin yanında olamadı. Ama aynı akibeti paylaşacak gibi görünüyor. 
     
     Hepsine hapis yolu 
     En varlıklı Yugoslav şirketlerinden bazılarını kontrol altında tuttuğu belirtilen "Yugoslav Birleşik Solu" partisinin başında bulunan Kızıl Cadı’nın, sosyalist rejim döneminin sonlarına doğru ülkeyi derinden sarsan suikastlarda parmağı olabileceği ifade ediliyor. Başbakan Cinciç, bu nedenle Mira’nın da hapse girebileceğini söylüyor. 
     Miloşeviçlerin oğlu Marko hakkında ise karanlık ticari faaliyetlerinden ötürü zaten soruşturma açılmış durumda. Çiftin kızı Maria’nın ise, babasının 1 Nisan’da düzenlenen bir operasyonla villasında tutuklanması sırasında ateş açmaktan ötürü ceza alması gündemde. 
     



 DÜNYA 













</TEXT>
</DOC>
