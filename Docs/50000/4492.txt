<DOC>
<DOCNO> 4492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/son/soneko04.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'ya bir darbe de TSE'den 
</HEADLINE>
<TEXT>

     Türk Standartları Enstitüsü TSE , aralarında ALCATEL Teletaş firmasının da bulunduğu toplam 4 şirketin sözleşmesini, muhtelif nedenlerden iptal etti. 
     Konuya ilişkin duyurular, Resmi Gazete'nin bugünkü sayısında yayımlandı. 
     Duyuruya göre Alcatel Teletaş Telekomünikasyon Endüstri Ticaret A.Ş'nin yetkili servisler, büro ve fabrika tipi telefon santralleri ile telefon makinaları ve telesekreterli telefon makinaları servisi TS 12134 konularında faaliyet gösteren belgesi, firmanın belge kapsamındaki adresinde faaliyet göstermemesi üzerine, 19 Ocak 2001 tarihinden itibaren iptal edildi. 
     Yine ALCATEL Teletaş Ankara Asansör Sanayi ve Ticaret Limited Şirketi'nin asansörlerin bakımı ve onarımını yapan işyerlerine HYB verilmesine esas kriterler, firmanın TS 12255'e göre belge almaması üzerine, 19 Ocak 2001 tarihinden itibaren fesh edildi. 
     Öte yandan TSE, Siskom Kompüter ve Komünikasyon Sistemleri A.Ş'nin TS 12498 belgesini 19 Ocak 2001 tarihinden, Acar Oto Poliklinik firmasının TS 8986 konulu belgesini ise 22 Ocak 2001 tarihinden itibaren firmaların kendi istekleri üzerine iptal etti. Söz konusu şirketler mevcut sözleşmeleri fesh edildiğinden ve mevcut hizmet yeterlilik belgesinin geçerliliği kalmadığından, belge kapsamındaki hizmet yeriyle ilgili olarak belge ibraz edemeyecekler. 




</TEXT>
</DOC>
