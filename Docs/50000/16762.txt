<DOC>
<DOCNO> 16762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/guncel/gun03.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Caniye çelik yelek 
</HEADLINE>
<TEXT>

Diyarbakır’dan Susurluk’a getirilen Recep İpek, linç girişimine karşı çok sıkı önlemlerle korundu. Tatbikat bölgesinde etten duvar ören güvenlik güçleri, çevrede kuş uçurtmadı 
     Balıkesir’in Susurluk ilçesinde Avşar Sıla Çaldıran’ı 11 öldürdükten sonra kaçtığı Diyarbakır’da yakalanan katil zanlısı Recep İpek çelişkili ifadeler verdi. İpek son ifadesinde, "Sıla’ya tecavüz edecektim. Bağırınca boğdum" dedi. 
     İpek, Diyarbakır’daki ilk ifadesinde ise, "Ben o gün, sürekli kavga ettiğim Ömer ağabeyimin kızı Berivan’ı öldürecektim. Yanlışlıkla Avşar’ı öldürdüm. Daha sonra da kaçtım" dedi. 
     İpek, Balıkesir Emniyeti’ndeki ifadesinde ise şunları söyledi "Sıla’yı eve getirdim. Yanında olan yeğenim Berivan’ı ise bakkala gönderdim. Avşar’a tecavüz etmek istedim, ancak kızın bağırması üzerine paniğe kapılarak önce ellerimle boğdum. Öldüğünden emin olmak için de boğazını iple sıktım." 
     Recep İpek dün saat 16.00’da çok sıkı güvenlik önlemleri altında yapılan tatbikatta cinayeti anlattı. Çelik yelek giydirilen İpek, cinayeti işlediği evine vatandaşların linç girişimi olasılığı göz önünde bulundurularak farklı bir güzerg htan götürüldü. 
     
Annenin iddiası      Avşar Sıla’nın annesi Nihal Çaldıran ise katil zanlısının kızını organ mafyasına satmayı düşündüğünü ileri sürerek şunları söyledi "Katilin Ömer isimli ağabeyinin eşi, onun para için her şeyi yapacağını söyledi. Bence bu adam kızımı kaçırıp organ mafyasına satmayı düşünüyordu. Yakalanacağını anlayınca elini kana buladı." 
     


 GÜNCEL 




















</TEXT>
</DOC>
