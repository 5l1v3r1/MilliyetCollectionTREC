<DOC>
<DOCNO> 10557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/spor/aspo.html </URL>
<DATE> 2001/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖZEL HABER 
</HEADLINE>
<TEXT>
"Kanımın son damlasına kadar" 
Daum, Beşiktaş’ta iş başı yaptıktan sonra ilk demecini Milliyet’e verdi, Siyah - Beyazlı camiaya umut dolu mesajlar gönderdi 
     Bilal Meşe 

     Tek yürek, tek yumruk 
     İSTANBUL’A yorumcu olarak geldi, Beşiktaş’ın başına geçti. Gaziantep’te de bugün ikinci kez görücüye çıkacak. Ama önce MİLLİYET’in sınavından geçti, yeni görevine başladıktan sonra DAUM ilk kez konuştu. Atatürk’ün posterleriyle objektifimize poz veren Alman hoca, "Tek yürek, tek yumruk olacağız, kanımızın son damlasına kadar savaşacağız" dedi. Daum, taraftarlara da "Bizden mucize bekliyor. Haklılar, neden olmasın " mesajını yolladı. 
     
     Gaziantep sırat köprüsü 
     ALMAN hoca heyecanlıydı, hırslıydı. Bazen de çılgın, iddialı, ama realistti. Devam etti "Beşiktaş’a iki açıdan bakmak gerekir. İlki kısa vadede yapacaklarımız, diğeri uzun vadede. Ancak şimdi uzun vadeli düşünecek zamanımız yok. Tek hedefe kilitlendik, Gaziantep maçı. Bizim için sırat köprüsü. Ya köprüyü geçeceğiz, ya da geçeceğiz. Maçın sonucu birçok olayın da belirleyecisi olacak. Futbol da imkansız kelimesine asla yer yoktur." 
     
     Rakipleri yenilmeli 
     DAUM, zirvede rakiplerinde puan kaybetmesini bekleyeceklerini de belirtiyor. "Realist olmak zorundayız" hatırlatmasını yapıyor, şöyle konuşuyor "Sekiz puanın kapanması elimizde değil. Elimizde olsa, kapatırız. Yani biz kazanacağız, ancak rakipler kaybedecek. Rakipler kazandığı sürece yapacağımız bir şey yok. Bu nedenle Gaziantep maçını kazanmak zorundayız. Aksini düşünemiyorum. Kaldı ki, bu maçın kaderini de, skorunu da biz belirleyeceğiz." 
     
     Karamsar tablo yok 
     BEŞİKTAŞ’IN yeni patronu, takımdaki değişimi de hemen fark etmiş. "Olumlu yansıdı" diyor Alman hoca. Ardından saptamalarını anlatıyor "Maçın havasına girdik. Şu anda karamsar bir tablo yok. Kanımı damarlarımdan çekseniz, yine de iyimser akar. Riskli görev. Ancak takım çalıştırmamak daha da kötü. Yuvama döndüğüm için çok mutluyum, umutluyum, hırslıyım. Omuz omuza çarpışacağız, Taraftarların beğeneceği Beşiktaş’ı izlettireceğiz. Söz veriyorum." 
     
     Bilgili’ye büyük övgü 
     TRABZON ve Galatasaray maçlarından sonra transfer çalışmaları için start alacağını da hatırlatıyor ünlü hoca. Başkan Serdar Bilgili’yi de göklere çıkarıyor "İşimde özgürüm, kimseyi de karıştırmam. Yönetim, fantastik ve genç. Başkan mükemmel bir insan. Gelenekleri ve modernliği bir arada yaşatıyor. Onun için buraya geldim. Onların bu desteğinin, başarımız da büyük payı olacak. Taraftarımızı da özledim. Sevgi ve güvene layık olacağım." 
     

</TEXT>
</DOC>
