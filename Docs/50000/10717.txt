<DOC>
<DOCNO> 10717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/10/yasam/yas15.html </URL>
<DATE> 2001/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
GEZEGENİM HAYVANI 
</HEADLINE>
<TEXT>

     Köpekbalığı dehşeti 
     Brezilya’nın kuzeydoğusundaki Recife kenti sahilinde yüzen 20 yaşında bir genç, köpek balıklarının saldırısı sonucu feci şekilde can verdi. Cesedi olaydan iki gün sonra ülkenin en ünlü plajlarından Boa Viagem’de bulunan talihsiz gencin, gögüs kısmı ile iç organlarının tamamen parçalanmış olduğu, yüzünün ve baldırının bir kısmıyla, bir kolunun yerinde olmadığı bildirildi. 
     
     Alman kurdu cep’i kemik sanınca... 
     Kenya’da Kemal Şah adlı tüccar, evde kaybettiği cep telefonunu normal telefondan aradı. Ve kulaklarına inanamadı. Çünkü, zil sesi, biraz önce telefonunu yutan köpeğinin karnından geliyordu. Sahibi tarafından derhal baytara götürülen ve acilen ameliyata alınan köpeğin ve cep telefonunun sağlıklarının’ son derece iyi olduğu bildirildi. 
     
     Koyun çoban vurdu 
     Mısır’da bir Bedevi çoban, otlattığı koyunun kurbanı oldu. Koyunlarından biri, çobanın uyurken yanına koyduğu silahın tetiğine yanlışlıkla bastı. Ateş alan silahtan çıkan mermi, 20 yaşındaki Muhtar Fadıl adlı çobana isabet etti. Çobanın cesedini, yakınları buldu. Olayı inceleyen polis de, çobanı koyunlarından birinin vurduğunu doğruladı. Koyun hakkında herhangi bir yasal işlem yapmayan polis, çobanın ruhsatsız silahına el koymakla yetindi. 
     
     HAİN’ güve geliyor 
     ABD’li bilim adamları, dünyanın ilk genetik mutasyona uğratılmış güvesini yetiştirmeye hazırlanıyor. Pamuk üreticilerini ve naftalin kokusundan nefret edenleri sevindirecek genetik güve’, kendi soyunu tüketecek. Bunu da, normal güvelerle çiftleşip onları kısırlaştırarak’ yapacak. Deney, Tarım Bakanlığı’na ait Phoenix’deki tarlalarda yapılacak. Deneyde denizanası genleri kullanılacak. Bu genler güvelerin larvalarına florasan etkisi yaparak, davranışlarını daha yakından izleme olanağı tanıyacak. 
     


 YAŞAM 























</TEXT>
</DOC>
