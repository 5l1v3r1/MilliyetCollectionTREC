<DOC>
<DOCNO> 18458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/guncel/gun03.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Güdümlü füzeli teröristler 
</HEADLINE>
<TEXT>

1 Mayıs’ı kana bulamak isteyen TİKKO örgütüne ait iki güdümlü füze ele geçirildi. Teröristler, füzeleri miting alanlarında görevli polis helikopterlerine karşı kullanacaktı 
     İSTANBUL Milliyet 

     İstanbul’da gerçekleştirilen operasyonda, yasadışı TİKKO örgütüne ait iki güdümlü füze ele geçirildi. Teröristlerin 1 Mayıs’ta görev yapacak polis helikopterlerini hedef alacakları öne sürüldü. 
     Tozkoparan’da üç gün önce Özkan Aslan’a ait 34 TJP 77 plakalı taksiyi gasp etmek isteyen Erol Volkan İlden 21 ve Yalçın Kurtoğlu 23 , kendilerine müdahale eden polis memuru Metin Danışman’ı da etkisiz hale getirdi. Danışman’ın beylik tabancasını alan iki saldırgan, kendilerini takip eden taksi sürücüsü Özkan Aslan’ın akrabası Engin Aslan’ı 24 da tabancayla vurarak öldürdüler. 
     Takip sonucu yakalanan İlden ve Kurtoğlu’nun yasadışı TKPM - L TİKKO üyesi oldukları belirlendi. Zanlıların ifadeleri doğrultusunda polis, iki kişiyi daha gözaltına aldı. 
     
Füze rampası      Örgüt üyelerinin gösterdiği hücre evlerine baskınlar düzenleyen polisler, Rus patentiyle Bulgaristan’da üretilen ve sadece silahlı kuvvetlerde kullanılan 1.5 metre boyunda iki güdümlü füzeyle iki fırlatma rampası ele geçirildi. 
     Teröristlerin, ısıya duyarlı füzeleri, 1 Mayıs’ta görev yapacak polis helikopterlerine karşı kullanacağı öne sürüldü. Füzelerin zırhlı araçlara karşı da etkili olduğu bildirildi. 
     Mutfak kapısının içine yapılan özel zulada Taksim, Kadıköy, Karaköy, Bakırköy ve Abide - i Hürriyet meydanlarının giriş ve çıkışlarının yer aldığı krokiler bulundu. Operasyonda iki lav silahı, iki RPG roketatar, çok sayıda el bombası, Bixi otomatik silah da ele geçirildi. 
     



 GÜNCEL 
















</TEXT>
</DOC>
