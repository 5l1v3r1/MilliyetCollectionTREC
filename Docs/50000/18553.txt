<DOC>
<DOCNO> 18553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/son/sontur01.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik magandaları Ankara'da işbaşında idi...Üç ölü, 1 yaralı 
</HEADLINE>
<TEXT>

     Başkent'te, bir aracın sıkıştırması nedeniyle iki aracın çarpışması sonucu meydana gelen trafik kazasında 3 kişi öldü, 1 kişi de yaralandı. 
     Dün gece Dışkapı Kazım Karabekir Köprüsü üzerinde, sürücüsünün kimliği belirlenemeyen 06 N 9798 plakalı özel araç, Keçi"ren yönünde seyir halindeyken, başka bir aracın sıkıştırması sonucu, orta refüjü geçerek ters yöne girdi. Bu arada Keçi"ren'den Dışkapı yönünde seyreden 06 NG 750 plakalı araçla çarpıştı. 
     Kazada, her iki araçta bulunan Ümit Bohçacı, Erol Şengün, Mehmet Dağ Şahbudak ve Şamil Şahbudak ağır yaralandı. Yaralılardan Ümit Bohçacı ve Erol Şengün ambülansla Ankara Numune Hastanesi'ne, Mehmet Dağ Şahbudak ise SSK Dışkapı Hastanesi'ne kaldırılmak istenirken yolda öldü. İlk tedavisi SSK Dışkapı Hastanesi'nde yapıldıktan sonra Numune Hastanesi'ne sevkedilen Şamil Şahbudak'ın sağlık durumunun ciddiyetini koruduğu öğrenildi. 
     Kazayla ilgili soruşturma başlatılırken, kazaya yol açtığı belirtilen beyaz renkli özel aracın bulunması için de araştırmalar sürdürülüyor. 
     
     
     
     
     







</TEXT>
</DOC>
