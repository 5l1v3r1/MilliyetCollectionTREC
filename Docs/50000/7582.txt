<DOC>
<DOCNO> 7582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/son/sonspo08.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta muhtemel 11 belli oldu 
</HEADLINE>
<TEXT>

     Beşiktaş, Adanaspor ile yarın yapacağı lig maçının hazırlıklarını tamamladı. 
     Teknik direktör Nevio Scala'nın isteğiyle 2 gün önce Futbol Federasyonu'nun Riva'daki Özkan Olcay Kamp ve Eğitim Tesisleri'nde kampa giren ve kapılarını dış dünyaya kapayan siyah-beyazlıların, bugünkü son idmanda taktik çalışması yaptıkları öğrenildi. 
     Scala'nın, kart cezalısı Ümit'in yokluğunda son idmanda Erman'ı as takımda oynattığı bildirilirken, Ali Eren ve Bayram'ın da savunma üçlüsünde görev yaptıkları belirtildi. 
     İtalyan teknik adamın, sakatlığı geçen Tayfur'u Adanaspor karşısında sakatlığı süren Yasin'in yerine ilk 11'de oynatacağı, kaptan Mehmet'i yine yedek soyundurup, bu bölgede genç İlhan'a şans tanıyacağı kaydedildi. 
     Bu arada son haftalarda hatalı goller yiyen kaleci Fevzi'nin de Adanaspor karşısında dinlendirilerek, yerine Shorunmu'nun görev yapacağı, forvette de Ahmet Dursun'un yanında genç Tunç'un forma giyeceği öğrenildi. 
     Siyah-beyazlıların yarın saat 19.00'da BJK İnönü Stadı'nda yapılacak ve hakem Ali Aydın'ın yöneteceği karşılaşmaya, şu muhtemel 11 ile çıkması bekleniyor 
     Shorunmu, Erman, Ümit, Bayram, Nihat, Tayfur, Karhan, İlhan, İbrahim, Ahmet ve Tunç. 
     



</TEXT>
</DOC>
