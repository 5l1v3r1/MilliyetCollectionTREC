<DOC>
<DOCNO> 45375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/spor/spo01.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
"Lisansım tehlikede" 
</HEADLINE>
<TEXT>

Daum, kokain davası için Almanya’ya gitmek zorunda olduğunu söyledi. Alman hoca, "Halktan gördüğüm desteği savcılardan göremedim. Lisansım için federasyona baskı yapıyorlar" dedi 
     ORHAN YILDIRIM 

     Beşiktaş’tan ayrılmam’ 
     BEŞİKTAŞ Teknik Direktörü Christopf Daum, bir çok takımdan transfer teklifleri aldığını ancak Siyah - Beyazlı Kulüp’ten ayrılmayı düşünmediğini söyledi. Kokain davası nedeniyle Almanya’ya gitmek zorunda olduğunu açıklayan Daum, "Alman halkından gördüğüm desteği, savcılardan göremedim. Lisansımı iptal ettirmeye çalışıyorlar. Alman Federasyonu da bu baskının etkisinde kalıyor" dedi. 
     
     Takas istemiyorum’ 
     DAUM yeni transferler için takas yapmayı düşünmediğini de sözlerine ekledi ve "Takas yapınca transferin ne anlamı kalır. Kjaer’in yerine belki çok daha iyi bir kaleci bulabilirdik ancak gücümüz bu kadar, onu alabildik. Kongre takımı çok olumsuz yönde etkileyecek. Serdar Bilgili’nin de başarılı olması için Süleyman Seba gibi uzun süre başkanlık yapması lazım. İki sene çok kısa bir süre" diye konuştu. 
     
Pamuk eller cebe      BEŞİKTAŞ’TA affedilmesi üzerine takımla çalışmalara katılan Ali Eren, idmanın neşe kaynağı oldu. Daum’un kros öncesi, "Ayakkabın çok eskimiş, değiştir" diyerek takıldığı yıldız futbolcu, "Param yok" yanıtını verdi. Alman hoca, "Birinden para bul, ya da aramızda toplayalım" diyerek, bu konuda Bayram’ı görevlendirdi. Bu arada Beşiktaş, Tayfur’a verilen iki maçlık ceza için Tahkim Kurulu’na başvurdu. 
     



 SPOR 

























</TEXT>
</DOC>
