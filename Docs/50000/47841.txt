<DOC>
<DOCNO> 47841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/yasam/ayas.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
FORMULA 1 için gaza basıldı 
</HEADLINE>
<TEXT>

Türkiye Otomobil ve Motor Sporları Federasyonu, uçan otomobillerin yarışı Formula 1'in İzmir'de yapılması için yöre halkını güçbirliğine çağırdı... 
     EDA BERKBAYRAK İzmir DHA 

     Dünyanın önemli spor organizasyonlarından 'Formula 1' yarışlarının İzmir'de yapılması için yerel yönetimlerce geçen yıl başlatılan çalışmalar, ekonomik krizle birlikte askıya alınırken, Türkiye Otomobil ve Motor Sporları Federasyonu TOMSFED harekete geçti ve İzmirlileri güçbirliğine çağırdı. 
     TOMSFED İzmir Temsilcisi İsmail Erkal, h l bir umut olduğunu belirterek, "Formula 1'in Pamucak'ta belirlenen arazi üzerinde yapılması için engel yok. Yöre halkı ve yerel yönetimler konuya sahip çıkar, somut adımlar atarsa bu organizasyonu h l İzmir'e çekme şansımız var" dedi. 
     
     İlk yarış 2006'da 
     Erkal, Selçuk Belediyesi'nin yerel değerlendirmeyi yapıp, taslak projesini valiliğe sunduğunu, İzmir Tanıtma Vakfı'nda konunun irdelenerek sivil toplum örgütlerine anlatıldığını hatırlattı. 
     Valilik tarafından konuyla ilgili tüm birimlerin katılımının sağlanacağı geniş kapsamlı bir toplantı organize edilmesi gerektiğini ifade eden Erkal, sözlerini şöyle sürdürdü 
     "Toplantıdan çıkacak sonuçla TOMSFED'e konu aktarılmalı. Güçbirliğine gidip sesimizi tek ağızdan, gür olarak çıkarmalıyız. Bu şekilde Formula 1'i İzmir'e kazandırırız. Şimdi yatırıma başlarsak 2006 yarışları Türkiye'de olur.." 
     
     Neden İzmir seçildi 
     İzmir'in ulaşım, turizm, kültürel doku, asayiş ve altyapı yönünden Formula 1 yarışları için çok uygun olduğunu belirten Erkal, sözlerini şöyle tamamladı 
     "İstanbul'un ulaşım ağı zaten kendi ihtiyacına cevap vermiyor. 100 bin kişilik bir katılımcı grubun bir anda o trafiğe girmesi büyük sorun. Ayrıca konaklama merkezleri çoğunlukla dolu. Bunun yanında İstanbul, ülkedeki her türlü gelişmenin tepkisini hemen dışavuruyor. Bu asayiş sorununu ortaya çıkarıyor. Bu sorunların hiçbiri İzmir için geçerli değil. İzmir'in daha oturmuş bir kimliği var, daha Batılı. Turizm çeşitliliği açısından da avantajlı. Yatırımın Pamucak'a yapılması halinde, gerek ulaşım, gerekse nakliyede kara, deniz ve hava yolunu kullanabilme alternatifleri açık. Bu avantajlar göz ardı edilemez." 
     
Yabancı firmalar Okey’ dediler...      İlk etapta Formula 1 için belirlenen bölge Hazine'den Gençlik ve Spor İl Müdürlüğü'ne devredilecek. 
     Müdürlük öncülüğünde özel teşebbüs ağırlıklı bir şirket kurulup yatırıma başlanacak. Egeli işadamlarının güçbirliğine giderek yatırımı üstlenmesi, yap - işlet - devret modeliyle işletilmesi üzerinde duruluyor. Ayrıca henüz resmi girişim olmamasına karşın yurtdışından bazı firmaların gelip pisti incelediği ve ürün tanıtımı yaklaşımıyla yatırıma gönüllü olduğu bildirildi. 
     



 YAŞAM 















</TEXT>
</DOC>
