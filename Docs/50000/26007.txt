<DOC>
<DOCNO> 26007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/siyaset/siy05.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölümler ne zaman bitecek ’ mektubu 
</HEADLINE>
<TEXT>

Adalet Bakanı’na Londra’dan gelen mektupta ölüm oruçlarının cezaevindeki izolasyondan kaynaklandığı savunuldu 
     İSTANBUL Milliyet 

     Merkezi Londra’da bulunan insan hakları organizasyonu, İşkence Kurbanları Tedavi Merkezi Tıp Vakfı Direktörü Helen Bamber, Adalet Bakanı Hikmet Sami Türk’e gönderdiği mektupta, "bakımı altındaki tutukluların sağlık ve güvenliğini sağlaması" çağrısında bulundu. 
     Bamber, tutukluların hücreleri dışında gözetim altında beraber aktivitelerde bulunmalarını yasaklayan Terörle Mücadele Yasası’nın 16. maddesinin değiştirilmesine sevindiklerini belirterek, yasanın F tipinde bulunanlar için de bir an önce uygulanmasını umut ettiklerini belirtti. Mektupta şöyle denildi 
     "Hükümet izolasyon sorununu ele alana kadar otorite ve tutuklular arasındaki anlaşmazlığa barışçıl ve insani bir çözümün bulunması muhtemel değildir. Türk hükümeti bu anlaşmazlığın nedenini sona erdirmek için çözüm aramadan önce, Avrupa daha ne kadar süre açlık grevinde olan tutukluların ve ailelerinin ıstırap verici ölümlerine şahit olmak zorunda kalacaktır " 
     



 SİYASET 




















</TEXT>
</DOC>
