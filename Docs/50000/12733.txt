<DOC>
<DOCNO> 12733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/son/soneko16.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Chibber "Türkiye yabancı sermaye çekebilir" 
</HEADLINE>
<TEXT>

     Dünya Bankası Türkiye Temsilcisi Ajay Chhibber, son 10 yılda küresel düzeyde yatırım hacmi dikkate alındığında Türkiye’nin payının 1 milyar dolardan az olduğunu belirterek, ’’Türkiye’nin doğrudan yabancı sermaye çekmemesi için hiçbir sebep yok’’ dedi. 
     Hazine Müsteşarlığı ile Dünya Bankası tarafından yürütülmekte olan ’’Türkiye’de Yatırımlarda Karşılaşılan İdari Engeller’’ projesinin tanıtımı ve ’’Yatırım Ortamı Durum Tespiti’’ çalışmalarının sonuçları Hazine’de bugün düzenlenen bir toplantıda ele alındı. 
     Chhibber, ’’Türkiye Avrupa’nın arka bahçesinde değil, Avrupa Türkiye’nin arka bahçesinde. Avrupa, Türk ürünleri için ciddi bir pazar oluşturuyor.’’ diye konuştu. 
     Chhibber, yerli girişimcilerin son 10 yılda yaptıkları yatırım tutarının GSMH’ye oranın yüzde 19 olduğunu vurgulayarak ’’Özel girişimciler yatırım yapıyorsa yabancı yatırımcılar da yatırım yapmalıdır. Ama böyle olmuyor. Bu bir bilmece... Bunun açıklığa kavuşturulması gerekir. Türk özel sektörü birkaç istisna dışında doğrudan yabancı sermayeyi teşvik etmek konusunda pek fazla istekli davranmadı’’ dedi. 
     
     



</TEXT>
</DOC>
