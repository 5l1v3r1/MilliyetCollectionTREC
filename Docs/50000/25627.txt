<DOC>
<DOCNO> 25627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/son/sontur15.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal, Mesut Yılmaz'a yüklendi... 
</HEADLINE>
<TEXT>

     CHP Genel Başkanı Deniz Baykal, eski İçişleri Bakanı Sadettin Tantan'ın, dürüst ve inançlı bir şekilde yolsuzlukların üzerine gittiğini belirterek, ''Sadettin Tantan, siyasetçi de yolsuzlukların hesabını versin dediği için görevden uzaklaştırıldı'' diye konuştu. 
     Baykal, Düzce'nin Kaynaşlı İlçesi'ne gelişinde, partililer tarafından çiçeklerle karşılandı. Belediye Parkı'nda vatandaşlara hitap eden Baykal, ''Hemşeriniz olan Sadettin Tantan niye uzaklaştırıldı Dürüst ve inançlı bir şekilde yolsuzlukların üzerine gidiyordu. Siyasetçi de yolsuzlukların hesabını versin dediği için bu görevden uzaklaştırıldı'' diye konuştu. 
     Baykal, Enerji Bakanlığı Müsteşar Yardımcısı ve TEAŞ Genel Müdürü'nün tutuklu olduğunu belirterek, şöyle devam etti 
     ''Enerji Bakanlığı Türkiye'nin en fazla yatırım yapan bakanlığı. Yeni gelen Enerji Bakanı'na Yargıtay Başsavcısı diyor ki Müsaade edin, müsteşar hakkında soruşturma açalım. Müsteşar hakkında soruşturma açılamıyor, olayı araştırmak için bir komisyon kuruluyor. Biz olsaydık bunun hesabını mutlaka sorardık. 
     ''Meclis, 15 gün önce eski Enerji Bakanı hakkında soruşturmaya gerek duymadığına karar verdi. Baktılar ki, enerji operasyonu zirvedeki insanlara da dayanacak, zirvedekilerin yakınlarına ulaşacak. Bu aşamada bir partinin genel başkanı, yolsuzlukların üzerine giden kendi bakanına tahammül edemedi. Bu bakanı ile gurur duyması gerekirken, bu bakanı bu noktaya getirdi. 
     Genel Başkan, bakana diyor ki Sana yolsuzlukların üzerine git demedim. Gidiyormuş gibi yap dedi. CHP Meclis'te olsaydı bu dosyalar aklanır mıydı '' 
     CHP Genel Başkanı Baykal, Türkiye'de 36 bakan olduğunu, nüfusu 1 milyarın üzerinde olan Çin'i ise 15 bakanın yönettiğini belirtti. 
     







</TEXT>
</DOC>
