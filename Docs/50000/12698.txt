<DOC>
<DOCNO> 12698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/yazar/pulur.html </URL>
<DATE> 2001/03/23/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Ordan, burdan, şurdan 
</HEADLINE>
<TEXT>

     CUMHURBAŞKANI Sezer adına, Çanakkale zaferi nedeniyle Vali'ye gönderilen telgrafta "Çanakkale'nin düşman işgalinden kurtuluşunun yıldönümü kutlanmış." 
     Ayıp 
     Çünkü, Çanakkale hiçbir zaman işgale uğramadı, üstelik adı zaferle taçlandı, "Çanakkale geçilmez " diye filmler çevrildi. 
     Hem, Cumhurbaşkanı adına bu telgrafı hazırlayanlara ayıp, hem bu telgrafı alınca Çankaya'yı uyarmayanlara ayıp 
     Erzurum'a "sınır ilimiz" diyen, İzmit'i "serhat ilimiz " ilan eden Tansu Çiller, şimdi ne kadar keyiflenmiştir 
     
     AMERİKAN elçisinin, Ecevit'e "Kemal Derviş'in siyasi desteğini sorması"na çok kızdık... 
     Oysa, yine bir "Dünya Bankası" yöneticisi, "12 Mart"ın Nihat Erim'in hükümetinde "beyin takımı"nın başı Atilla Karaosmanoğlu'nun da başına, böyle bir iş gelmişti, Sadi Koçaş anılarında anlatır. 
     Başbakan Yardımcısı Karaosmanoğlu, MGK toplantısına girebilir mi 
     Çünkü bazılarına göre Karaosmanoğlu solcudur, hatta "komünist"tir, acaba ne yapmalı 
     En iyisi Dünya Bankası Başkanı Amerikalı McNamara'ya sormalı... 
     Öyle yapılır cevap gelir 
     "Mr. Karaosmanoğlu çok vatanseverdir, tek kusuru, akıllı olmayan insanlarla rahat çalışamamasıdır." 
     McNamara'nın dediği çıkar, Karaosmanoğlu bir süre sonra, 11 bakanla birlikte istifa eder. 
     O yüzden Amerikan elçisinin Kemal derviş için yaptığı "ağız yoklaması" olağan karşılanmalıdır, yol çok eskiden açılmıştır. 
     
     BİZİM sinemacılar, bir ara tutturmuşlardı 
     "Zaten sinema salonu yok, olanlar da Amerikan filmlerinin işgalinde, Türk filmlerini oynatacak sinema yok " 
     Üşenmedik geçen gün ilanlarda saydık, "Vizontele" 90 sinemada birden oynuyor, "Komser Şekspir" de 80 sinemada... Bunların çoğu büyük şehirlerde olsa bile Konya'da, Denizli'de, Tarsus'ta, Marmaris'te, Bodrum'da, Uşak'ta, Elazığ'da, Malatya'da, Sivas'ta da sinema var... 
     Ya yabancı filmler 
     Onlar da sinema buluyor... 
     Eee, ne oldu böyle, bu sinemalar mantar gibi nasıl bitti 
     Bunun bir izahı olmalı... 
     
     ÇOK değil, bir - iki ay önce kıyamet kopuyordu 
     "Yağmur yok, barajlar boşaldı, kuraklık kapıda " 
     Sonra yağmurlar başladı, Güneydoğu'da bazı yerleri su bastı 
     Peki, barajların durumu ne 
     Herhalde doldu, zira "iyi haber"e bizim medyada yer yoktur. 
     
     TAKSİM'de Fransız konsolosluğunun arkasında, mescidin yanında "umumi hela" vardır, sanırız belediyenindir, ama işletmesini "kenef müteahhidi"ne vermiştir. 
     Bu kenefte bir "çiş"in ücreti 250 bin liradır 
     Serbest piyasa kahramanlarının ağzında bir sakız, çiğnerler. 
     "Git, ara, bul, ucuzunu al " 
     Taksim Meydanı'nda sıkışan bir adam, ucuz kenefi nasıl bulacak 
     Onlara ne 
     Parası olmayan, donuna işesin 
     
     





Telefon ve emperyalizm 


Tele damping 


Özkan arabulucu 


Sabiha Gökçen 


Yarısı boş yarısı dolu bir bardak... 


Kelime ekonomisi 


Fatih Üniversitesi 


Kim, ne istiyor 


"Boğa" öldü, yaşasın yeni kral "ayı" 


Erken seçim var mı 


Ordan, burdan, şurdan 


F'de ölüm 


31 Mart kabusu 


İçeride harcamak için dışarıdan para dileniyoruz 


TÜSİAD hapisten savunma alacak 


</TEXT>
</DOC>
