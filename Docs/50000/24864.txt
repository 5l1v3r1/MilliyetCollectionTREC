<DOC>
<DOCNO> 24864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/ekonomi/eko09.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Philip Morrissa Sigara ithali zararlı 
</HEADLINE>
<TEXT>

Şirket, İthalat serbestisi, Samsun, Maltepe’yi yok eder, üretici ve TEKEL kaybeder’ dedi 
     EKONOMİ SERVİSİ 

     Türkiye’de üretilen Marlboro, Parliament, L M, Chesterfield sigaralarının satışını gerçekleştiren, Philip Morris Sabancı Pazarlama ve Satış AŞ Genel Müdürü Kürşat Koçdağ sigara ithalatının serbest bırakılmasının tütün üreticileri ve TEKEL’e zarar verebileceği uyarısında bulundu. 
     Koçdağ, yaptığı yazılı açıklamada, tütün tasarısında, sigarada, marka bazında en az iki milyar, diğer tütün mamüllerinde bir milyon adet üreten ve satanların aynı markadan serbestçe ithalat yapabileceği’ maddesine dikkat çekti. AB ile Türkiye arasındaki devlet destekleri, maliyet ve vergi düzenlemelerindeki farklılığa dikkat çeken Koçdağ, bu konularda yeni düzenleme olmadan yapılacak ithalat serbestisinin pazara ithal ürünlerin hakim olması ve Türk tütünüyle üretilen Samsun, Maltepe gibi sigaraların tüketiminin son bulmasına neden olabileceğini kaydetti. Koçdağ, bu durumun tütün tarımı, 600 bin üretici aile ve sigara sanayiine zarar vereceğini, ayrıca özelleştirilecek olan TEKEL’e ait sigara fabrikalarının değerini düşüreceğini savundu. 
     



 EKONOMİ 





















</TEXT>
</DOC>
