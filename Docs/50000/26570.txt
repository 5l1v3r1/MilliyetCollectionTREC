<DOC>
<DOCNO> 26570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/spor/spo05.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Madalya avcıları 
</HEADLINE>
<TEXT>

     AYŞE YEŞİN 

     K.İRLANDA’DA madalyaya vuran yumruklar Ramazan Paliani ve Agasi Ağagüloğlu’nun ortak hedefi, Türkiye’ye Olimpiyat madalyası getirmek. Üç Avrupa şampiyonluğu, Dünya ve olimpiyat üçüncülüğüne Dünya şampiyonluğunu ekleyen Ramazan ile Avrupa şampiyonluğuna Dünya ikinciliğini katan Agasi’nin gözü 2004 Atina’da kürsünün zirvesine çıkmakta. 
     RAMAZAN ve Agasi’nin en büyük özlemleri ise uzakta bulunan aileleri. Agasi bir eve sahip olur olmaz Azerbaycan’daki ailesini yanına aldırmak istiyor. Ramazan ise annesi iyileşince beraber oturmak niyetinde. Gürcistan Üniversitesi ekonomi bölümünü bitirmeye uğraşan Ramazan, kaydını Türkiye’ye aldırma çabasında. Agasi de bu yıl Bakü’de spor bölümüne girecek. 
     
Ramazan’a müjde var      DÜNYA Şampiyonası’nda zirveye çıkan Ramazan Paliani, en az şampiyonluk kadar büyük mutluluğu, ülkeye dönüşünde aldığı müjdeyle yaşadı. Ramazan’ın ödülüyle ameliyat ettirmeyi düşündüğü kalp hastası annesine Maltepe Üniversitesi Özel Marmara Hastanesi sahip çıktı. Doç Dr. İsmet Dindar, şampiyon boksörümüzün annesinin ameliyatının kendileri tarafından üstlenileceğini açıkladı. Doç.Dr. Dindar, "Önce Gürcistan’daki doktorlarla temasa geçip hastanın durumunu öğreneceğiz, ardından da elimizden geleni yapacağız" dedi. 
     



 SPOR 

























</TEXT>
</DOC>
