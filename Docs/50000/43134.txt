<DOC>
<DOCNO> 43134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/magazin/yazdud.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Siren Ertan -Uğur Işık aşkı gizlice sürüyor 
</HEADLINE>
<TEXT>

Dalmaz Şefik'de, Şamdan yine 'in', Le Select, Laila sezonu geç açacak, Polo 13, Serpil Benay ile yeniden, Semra Özal iğnelerle duruyor, Faruk Saraç'ın başarısı, 'Meksikalı', Lounge, Bibita, Piemonte sezonu açtı, Babylon, Buz Safran, Ford Supermodel of the World 2001 ve... 
     Efendim, Amerika'ya yapılan baskın nedeniyle geçtiğimiz çarşamba günü son anda sayfamız küçülünce İstanbul'da yeni açılan diğer eğlence yerlerinden sizi haberdar edememiştim. Bu yıl tüm ekonomik kriz ve olumsuzluklara rağmen gece yaşamı sıkı geçecek. Yeni mekanlar, yeni işletmeciler... Kısacası eğlence yaşamında acaip bir yarış olacak. İstanbul'un gurme ve eğlence yaşamına farklı bir soluk getiren Lounge 'benzersiz tatların ve kusursuz hizmetin yeni adresi' sloganıyla geçtiğimiz hafta Süzer Plaza'da açıldı. Dekorasyonu Mimar Emin Uras gerçekleştirmiş. İşletmecisi tanıdık bir isim, Esra Çavuşoğlu. Mekan saat 08.00'den itibaren kahvaltı ile açılıyor. Akşam saatlerinde ise bar ve restoran olarak hizmet veriyor. Mekan şık, henüz yemeklerini tadamadım. Mönüsünde Akdeniz mutfağı hakim, yakında sizleri daha geniş bilgilendireceğim. Rezervasyon için telefon numarası 0212 244 58 48. Yeni bir başka mekan ise adını Kuzeybatı İtalya'nın puslu ovaları, sempatik köyleri ve eteğindeki bağları besleyen İtalyan Alpleri'nin kucağından alan 'Piemonte'. Kuruçeşme'de açıldı. Mönü Akdeniz ağırlıklı. Spesyalleri arasında baharatla marine edilmiş, özel soslarla sunulan 'satırarası bonfile', 'bademli balık köftesi' ve taze otlarla marine edilmiş balık şiş var. Rezervasyon için telefon numarası 0212 287 22 60. Etiler'deki Bibita yine üç yıldır başarılı bir grafik çizen solistleri sevgili Mutlu ile sezonu açtı. En kısa süre içinde ziyaret edeceğim. Efendim, bana göre İstanbul kültür yaşamının en önemli mekanlarından olan Babylon yeni sezona 21 -23 Eylül tarihlerinde 'Miller Clubeer Time' serisinin ilk partisi ile giriyor. Gösteri, Avusturyalı sanatçılar Dzihan Kamien performansı ile başlıyor. İkilinin Orta Doğu, özellikle de Türk müziğine duydukları yoğun ilgi, Arap yaylı sazlarının, ender rastlanan vokal sample'ları ve trip hop ritimleriyle özgürce kaynaştığı bir müziğin ortaya çıkmasına neden oldu. Dzihan Kamien ikilisinin 'Freaks and Leons' albümü Avrupa'da müthiş ilgi görmüştü. Geçtiğimiz hafta bir de film izledim 'Meksikalı'. Brad Pitt ve Julia Roberts'ın başrollerini paylaştıkları filmi şayet kaçırdıysanız mutlaka DVD'sini alın. Çünkü filmde zevk alacağınız her konu var. 
     
Karafaki açılıyor, Altan'ın doyumsuz müziği      Efendim, Şamdan benim en sevdiğim yerlerden biri. Geçtiğimiz günlerde açıldı. Önce Emre Ergani yakın dostlarına bir yemek verdi. Şebnem -Celal Çapa, Nurettin Hasman, Verda Penso, İskender Atakan, Mustafa Toner, Şehnaz -Mehmet Tuna o gecenin konuklarıydı. Bahçedeki yemeğin ardından havalar soğuduğu için içeri geçildi. Emre Ergani ile Şamdan imaj değiştirdi. Selma Şeşbeş, İşletme Müdürü olarak atandı. Hafta sonu iki gece üst üste Şamdan'a gittim. Ekrem, Hüseyin, güvenlik müdürü Affan gerçekten işlerinin ehli isimler. Her gittiğimde ayrı bir kalabalıkla karşılaştım. Atmosfer süper. Zaten Şamdan artık klasikleşti, dile kolay 26 sene. Hasan Mingü, Teoman Demir, Kazım Ak, Ralf Tezman, Erol -Tilda Tezman, Hakan Demir, Levent Çetinyılmaz, Ali Sayar, Mehveş Pisak, Meltem Cumbul, Esra Gürsoy, Şehnaz Çehreli bir akşam oradaydılar. Bir diğer akşam ise sevgili Murat Aslan ve barıştığı nişanlısı Melis Çiftçi, Emre Kütük yeni kız arkadaşı Elif, Raif Dinçkök ve sevgilisi Esra Tümen, Uğur Işık ve Siren Ertan'ı gördüm. Siren puroya başlamış, ağzında yaklaşık 50 santimlik puro ile Uğur Işık'a sırtını vermiş, dansediyordu. Göz göze geldik, inkar ederse ayıp olur. Bildiğiniz üzere sosyetik dul Siren ile Işıklar Holding'in patronlarından Uğur Işık bir süre beraber olmuşlar, hatta iddialara göre İbiza ve Miami'de aşk yaşamışlar, daha sonra ayrılmışlardı. Anlaşılan ilişkileri sürüyor, ama gizli olarak. Çünkü çıkışta ayrıldılar. Gece nasıl bitti bilemem, ama gördüğüm kadarıyla bu ilişki bitmemiş. Şamdan'da rezervasyon için telefon numarası 0212 263 48 89. Ortaköy'deki Buz Safran'a geçtim, Altan Aslı Altan Bodrum'dan dönmüş. Yine DJ kabinindeydi, ortalığı yıktı geçirdi. Kışlık Buz'un sahibi Lal Feray ile yeni bir mekanda Buz Safran'ı devam ettireceklermiş. Altan'ın Safran'ı ise Taksim'de aynı yerinde tabii. Cuma gecesi Beyoğlu'na yeni bir soluk getiren Karafaki açılıyor. Vaçe ve Rita özlenen iki isim olarak Karafaki gecelerinde, bilginize. 
     
Le Select, Şefik sürpriz peşinde, Polo 13 ve Serpil ile yeniden      Kısa süre önce müzik yayını yapmaya başlayan Flash TV'yi izliyor musunuz bilmem. Bence kaçırmayın. Özellikle genç izleyiciler. Müzik sektöründeki çok önemli bir boşluğu doldurdu Flash TV. Klip yelpazesini hayli geniş tutan yetkililer böylelikle müzikseverlerden de tam puan alıyorlar. Bir zamanlar Harbiye'nin en popüler iki mekanı vardı Astoria ve Este. İki mekana da sanat, sosyete dünyasının en ünlü isimleri gelirdi. İşte bu eğlence mekanlarının kraliçesiydi Serpil Benay. Muhteşem sesi, repertuarı ile ortalığı kırar geçirirdi. Uzun süredir ortalıkta olmayan Serpil albüm hazırlığındaymış. Çarşamba, cuma ve cumartesi geceleri ise 01.00 -02.15 arasında Kalamış Marina'daki 'A Canım Bar'da sahne alıyor. Buranın işletmecisi de eğlence dünyasının sevilen ismi Oğuz Özyaral. Hafta başı Laila içindeki Le Select'de sevgili Uğurkan Erez ve sırdaşım İsmail Akkaya ile yemek yedik. Kendimizi aşçıbaşı Remzi Çap'a teslim ettik. Salon şefi Salih Çınar, garson Yavuz Günday ve komi Serttaş servisi hiç aksatmadılar. Kemal, Amerika'dan dönen yakışıklı oğlu Serkan'ı da sağ kolu olarak işe başlatmış. Kasım ayı başında Vakko'da açılacak olan Le Select'in başında Serkan duracak. O akşam da yine Le Select'de kalite konuşuyordu. Rezervasyon için telefon numarası 0212 325 65 65. Yemek sonrası Laila'nın barına geçtik. Baktım Şefik Öztek, Kaya Çilingiroğlu... Son zamanlarda Kaya ile aramız yok, canı sağolsun. Burak Türeci ve Campbell Brown ile sohbet ettik. Şef Kemal Gedik işlerin çok iyi olduğunu söyledi. Şefik, son anda karar değiştirmezse bu kış sezonunda Laila'nın adını dinlendirmek istiyor. Kışlık Laila'yı başka bir konsept ile, üstelik ocak ayında açacakmış. Bu arada Dalmaz Center'i almış, Mehmet Dalmaz ile anlaşmış ve yakında büyük bir bomba patlatacakmış. Kısmet tabii. Ekim başında eski Ukala Meyhane'nin yerinde de Polo 13 hizmete giriyor. Ali Sayar, Celal Altınel ve Necdet Göral bu yılın iddialı işletmecileri arasında olacaklar. Burada Cenk Eren sahne alacak. Ama Cenk'in bir bombası var. Sürprizi yine benden öğrenirsiniz. Ali McGraw'dan Kim Basinger'a, Brooke Shields'den Patricia Velasguez'e kadar bir çok ünlüyü podyum dünyasına ve dünya sinemalarına kazandıran Ford Ajans, 'Ford Supermodel of the World' yarışmasına mekan olarak Türkiye'yi seçti. Aradığı genç kız adaylarının dünyanın farklı ülkelerinde yapılan yarışmalarla seçen ajansın final tarihi 8 Kasım 2001. 'International Top Model Agency'nin sahibesi Cavidan Kutlu tarafından organize ediliyor, bilginize. 
     
Erkek modasında müthiş imza Faruk Saraç, Kenan'ın dönüşü      Geçtiğimiz hafta dostluğuna, sanatına ve yüreğine inandığım güzel insan Faruk Saraç, mağazasının bahçesinde muhteşem bir defile düzenledi. Ekonomik kriz nedeniyle Faruk davetli sayısını az tutmuştu. Ama gösterişten uzak olan organizasyon, son derece şık ve sıcaktı. 2001 -2002 sonbahar -kış koleksiyonunun tanıtıldığı defileyi seyrettikten sonra Faruk ile erkek modasından sözettik. Klasik lacivert, gri ve siyah takımlar artık geride kalmış. Erkek gardropları renklenmiş. Tek ceketlerde kareliler revançta. Spor gömleklerin yakası çift düğme, renklerde ise cam göbeği, nar çiçeği, sarı -bej kareliler ön planda. Defile sırasında Semra Özal ile sohbet etmiştim. Semra Hanım hasta, iğnelerle ayakta zor duruyor. Gittiği hiçbir yerde eğlendiğini sanmıyorum. Sokağa çıkmasının amacı da hatır, kimseyi kıramamak. Bir misyonu üstlenmiş gidiyor, onun durumu da gerçekten zor. Bu arada Faruk'un defilesinde 1978 yılından beri göremediğim eski mankenlerden Faruk Dilaver'in podyuma çıkması hoştu. İsmet Özhan, ilk kez kendisini izleyen karısının karşısında heyecanlıydı. Konuklar arasında pek çok isim vardı. Semra -Faruk Bayhan, Erhan Yazıcıoğlu, Asuman Krause, Yüksel Ak, Cağla Şikel, Sema Şimşek, Kerem Alışık, Çolpan İlhan, Başak Gürsoy ile sohbet ettim. Uğurkan Erez'in başarısını bir kez daha alkışladım. Sevgili Kenan Erçetingöz medya dünyasına bir döndü, pir döndü. Sole, Cosmolife, Ekotimes'ın ardından, şimdilerde sevgili Aykut Işıklar yönetiminde haftalık bir dergi, ardından da günlük bir gazete var. Sole'yi, sevgili Ünal Demirkaya yönetiyor. Aydın Öztürk ve Ahmet Vardar, Kenan'ın yeni transferleri. 120 kişiye ekmek kapısı sağladıklarını söyleyen Kenan'ın sevincine ben de ortak oluyorum, dilerim 500 kişiye çıkarlar. Evet, bugünlük de bu kadar, kalın sağlıcakla. En kötü gününüz benimkinden iyi olsun efendim... 
     
     



 MAGAZİN 











</TEXT>
</DOC>
