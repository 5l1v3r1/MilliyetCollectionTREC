<DOC>
<DOCNO> 30379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/ekonomi/eko19.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çatalağzı Santralı’nın devri iptal edildi 
</HEADLINE>
<TEXT>

     Danıştay İdari Dava Daireleri Genel Kurulu, Park Elektrik ve Ceytaş Madencilik’in yüzde 10’ar iştiraki bulunan Çatalağzı Elektrik’in, Zonguldak Çatalağzı Termik Santralı’nı 20 yıl süre ile işletme hakkını devralmasına ilişkin davada iptal kararını onadı. Danıştay 10. Dairesi, Çatalağzı Elektrik’in, Çatalağzı Termik Santralı’nı devralmasını, şirket ortaklarından Avrupa - Amerika Holding’in Radyo ve Televizyonların Kuruluş ve Yayınları hakkındaki Kanun’un 29’uncu maddesine aykırı olduğu gerekçesiyle iptal etmişti. Başbakanlık ile Enerji ve Tabii Kaynaklar Bakanlığı tarafından temyiz edilen karar, Danıştay İdari Dava Daireleri Genel Kurulu’nca onandı. 
     



 EKONOMİ 


































</TEXT>
</DOC>
