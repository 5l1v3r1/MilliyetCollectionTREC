<DOC>
<DOCNO> 5055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/ekonomi/eko08.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Siftah edemeden 1 milyar zarar etti 
</HEADLINE>
<TEXT>

     EKONOMİ SERVİSİ 

     Dünyanın en büyük internet şirketi America Online ile medya devi Time Warner'ın birleşmesiyle kurulan AOL Time Warner, henüz faaliyete bile geçmeden zarar açıkladı. Şirket, 2000 yılında toplam bir milyar dolar tutarında zarar belirtirken bu rakamı büyük kısmını birleşmeden doğan giderlerin, vergi ve reklam harcamalarının oluşturduğu vurgulandı. 
     Şirket aynı zamanda, 2 bin 400 çalışanını işten çıkaracağını ve operasyonel giderlerinde ciddi bir kesinti yapacağını da açıkladı. 
     Geçen yıl 105 milyar dolarlık dev bir evlilik yapan şirket, resmen faaliyete geçebilmek için gerekli onayı bu yılın başında ABD Rekabet Kurumu'ndan almıştı. 
     Birkaç aya kadar faaliyete geçmeye hazırlanan AOL Time Warner, dün üst düzey yöneticileri ve Wall Street'in kurmaylarıyla bir toplantı yaptı. Toplantı sonunda, şirketin 2001 yılına ait projeleri açıklandı. 
     Buna göre, CNN'in finansal portalı CNNfn ile uzun dönemli bir işbirliği yapılacak. Time Warner'in internet ve telefon servisleri genişletilirken, Warner Music'ten promosyon desteği alınacak. 
     


 EKONOMİ 


















</TEXT>
</DOC>
