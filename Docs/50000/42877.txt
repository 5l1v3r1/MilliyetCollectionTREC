<DOC>
<DOCNO> 42877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/son/sontur22.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika rüyası sürüyor... 
</HEADLINE>
<TEXT>

     İzmit'te, ABD vatandaşı olabilmek için yapılan ''Green Card'' başvurularında, yaşanan terör saldırısan rağmen bir azalma görülmediği belirtildi. 
     İzmit'te faaliyet gösteren ve ''Green Card'' başvurularında danışmanlık yapan M M Danışmanlık Organizasyon Hizmetleri Genel Koordinatörü Tarkan Kocakurt, ABD'nin bu yıl Türkiye'den 90 bin kişinin başvurusunu kabul edeceğini anımsattı. Bu rakamın geçen yıl 50 bin olduğunu söyleyen Kocakurt, ''Green Card'' başvurularının yaşanan terör olaylarına rağmen azalmadığını açıkladı. Terör olaylarının ardından başvurularda azalma olacağını zannettiklerini ancak günde en az 50'ye yakın kişinin başvuru yaptığına değinen Kocakurt, şunları söyledi. 
     ''Başvuru için gelenlerin yaşanan terörü pek ciddiye almadıklarını görüyoruz. Bu olayı gelip geçici görüyorlar ve onları etkilemeyeceğini düşünüyorlar. ABD, son yaşanan gelişmelerden sonra belki bazı ülkeler için rakamı düşürebilecektir. Belki de Türkiye'nin kapasitesini iki kat artıracaktır. Şu an bilemiyoruz. Bilinen bir şey var o da ABD'ye gitmek için talepler eskisi gibi sürüyor.'' Kocakurt, başvuruların 1-31 Ekim tarihleri arasında değerlendirmeye alınacağını ve 2002 Nisan ayında ise ''Green Card'' sahibi olacakların açıklanacağını sözlerine ekledi. 







</TEXT>
</DOC>
