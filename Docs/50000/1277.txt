<DOC>
<DOCNO> 1277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/guncel/gun04.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Şehit eşi polisi suçladı 
</HEADLINE>
<TEXT>

Canlı bomba saldırısında hayatını kaybeden polisin gözü yaşlı eşi "Şikayetçiyim. Olayda ihmali olan sorumlu polisler sorgulansın" dedi 
     SEMRA PELEK İstanbul 

     Şişli İlçe Emniyet Müdürlüğü'ne düzenlenen bombalı intihar saldırısında hayatını kaybeden polis memuru Naci Canan Tuncer'in eşi Halise Tuncer, olayda ihmali bulunan polisleri suçladı. Tuncer, "O adam dördüncü kata kocamın yanına nasıl çıktı. Sorumlu polisler sorgulansın" dedi. 
     Eşinin Edirnekapı Şehitliği'ndeki mezarını ziyaret eden Halise Tuncer ile çocukları Ozan 9 ve Ogün 16 gözyaşlarını tutamadı. 
     
"Af gelip, bizi buldu"      Hakkındaki 3 yıl 9 ay hapis cezası nedeniyle aranan yasadışı DHKP - C örgütü üyesi Gültekin Koç'un 23 da şartla salıverilme yasasından yararlanmış olmasını değerlendiren Tuncer, "Eşim Af Yasası'yla ilgili 'karşıyım' diye hiçbir şey söylemedi. Bizim de böyle politik olaylara karışmamızı istemezdi. Affın gelip bizi bulacağını nerden bilelim" dedi. 
     
"Helalleştik"      Tuncer, "Naci, herzamanki gibi o sabah da helalleşerek benden ayrıldı. O kimseyi incitmedi. Emekliliği geldiği halde oğlumuz Ogün'ün okulunun bitmesini bekledi. Küçük bir dükkan açtıktan sonra mesleği bırakmayı düşünüyordu ama göremedi" diye konuştu.Eşinin olay günü üzerine silahını almayarak arabasında bıraktığını açıklayan Tuncer, "Gültekin Koç denilen adam, emniyetin dördüncü katına nasıl çıktı Sorumlu polisler sorgulansın. Kapıdaki polisten şikayetçiyim" dedi. 
     
Hüzünlü ziyaret      Eşinin, "Pasaport işim var" diyerek İlçe Emniyet Müdürü Selçuk Tanrıverdi'nin odasına girmek isteyen Koç'u durdurmak istediğini söyleyen Tuncer, "O adam, Naci nereye gittiğini sorduğu sırada, bombanın pimini çekmiş. Teröristler benim kocamı mı bulacaklardı" diye tepki gösterdi. Halise Tuncer çocuklarıyla mutlu bir aile oldukları günleri geride bıraktı. Ve eşinin mezarı başında gözyaşı döktü. 
     


 GÜNCEL 




















</TEXT>
</DOC>
