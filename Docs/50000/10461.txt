<DOC>
<DOCNO> 10461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/yasam/yas05.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Carettalar da bayram kurbanı 
</HEADLINE>
<TEXT>

Mersin’deki Kromsan fabrikası, Kurban Bayramı’nı fırsat bilip deniz kaplumbağalarının üreme alanı sahile tonlarca zehirli atık boşalttı 
     ALİ EKBER ŞEN MUSTAFA ERCAN Mersin DHA 

     Mersin’in Kazanlı beldesinde kurulu Kromsan ve Soda Sanayi Fabrikası’nın atık havuzları, denize zehir saçtı. 
     Yıllardır Mersin’de çevreye verdiği zararla bilinen Kromsan ve Soda Sanayi Fabrikası, Kurban Bayramı tatilinde, dev havuzlarda biriktirdiği zehirli atıkları açtığı kanal ve DSİ drenaj kanalı aracılığıyla denize bıraktı. 
     
     Kazanlı beldesi sakinlerinin ihbarı üzerine, CHP’li Belediye Başkanı Kenan Yıldırım, İçel Valiliği’nden uzman ekip istedi. Valiliğe bağlı Kriz Masası ve Çevre İl Müdürlüğü yetkililerinin gönderdiği uzman, deniz suyunun kırmızılaştığını görünce numune aldı. Çevre uzmanı, fabrikanın, atıkları, tel örgülerle çevrili alandan kanal açarak bıraktığını da belirledi. 
     


 YAŞAM 
















</TEXT>
</DOC>
