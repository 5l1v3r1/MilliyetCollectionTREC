<DOC>
<DOCNO> 8510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/yasam/yas02.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Batık bile hortumlandı’ 
</HEADLINE>
<TEXT>

Yurdum hırsızından ne uçan ne batan kaçabiliyor.. Boğaz korsanları’, geçen hafta Yenikapı açıklarında sulara gömülen gemide, çakılı çivi bırakmadı ..’ 
     MUSTAFA BAKACAK İstanbul 

     Cevre ne durumda Denize yakıt yayılıyor mu ’ diye araştırmaya gittiğimiz Boğaz’ın son batığı, bizi bile şaşırttı. 
     Çünkü İstanbul Boğazı girişinde Malezya bandıralı bir geminin çarpmasıyla karaya oturan demir yüklü Sao Tome bandıralı 108 metre uzunluğundaki Robel’ gemisine çevre için çıktık ama, tam bir yağma’ ile karşılaştık. Yenikapı sahilinde karaya oturan, sadece kaptan köşkü ile direği su yüzünde’ bulunan gemiye, yanımızda Gemi Kurtarma İşletmeleri Genel Müdürü Hücum Tulgar da olduğu halde, önceki gün şiddetli lodosa rağmen çıktık. 
     
Soygun, geleneğe’ uygun      Ve bordoya adım atmamızla, yakıtının yayılmaması için çevresi bariyerle çevrili geminin soyup soğana çevrildiğini farkettik. 
     Gemiye gece çıktığı anlaşılan korsanlar, kaptan köşkünde dümen, radar, telsiz cihazı başta, yükte hafif pahada ağır ne varsa götürmüşlerdi. Seyir için gerekli, yaklaşık 15 milyar lira değerindeki cihazların tamamını çalınmıştı. 
     İşin ilginci, denizcilik geleneğine göre, bu korsanlara’ hiçbirşey yapılamıyordu. Durumu, Genel Müdür Tulgar şöyle açıkladı 
     "Sahipsiz bırakılan ya da üzerinde kimse bulunmayan gemiler, denizcilik geleneğine göre ganimet olarak görülür. Bu nedenle sahip çıkılmayan gemiler talan ediliyor. Kimi zaman alınması çok zor aksamları bile söküp götürdükleri oluyor. Bunu gece yapıyorlar. Aslında gündüz de yapsalar ve biri görüp ihbar etse, polisin yapacağı bir şey yok.." 
     
Nisan, Boğaz’ın en tehlikeli ayı      Gemi Kurtarma İşletmeleri Genel Müdürü Hücum Tulgar, Gemi Kurtarma İşletmeleri’nin sadece Boğazlar değil, Sarp Feneri’nden güney sınırına kadar 8 bin 333 kilometrelik kıyı şeridinde güvenlik zinciri oluşturduğunu söylüyor. Tam 700 personelle 24 saat göreve hazır beklediklerini belirten Tulgar, özellikle nisan sonuna kadar teyakkuz halinde olduklarını da ekliyor. Çünkü bu dönemde bir gemi, Boğaz’a girip çıkana kadar çok farklı hava şartlarıyla karşılaşabiliyor. 
     


 YAŞAM 

















</TEXT>
</DOC>
