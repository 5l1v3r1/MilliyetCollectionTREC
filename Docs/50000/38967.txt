<DOC>
<DOCNO> 38967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/son/sonspo21.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş ilk yarıyı 1-0 önde kapattı 
</HEADLINE>
<TEXT>

     Beşiktaş, Diyarbakırspor ile oynadığı maçın ilk yarısını 1-0 önde kapattı. 
     İlk yarının tek golü 4. dakikada İbrahim'in ayağından geldi. Tümer'in ortasında Diyarbakırsporluların ofsayt diye durduğu bir pozisyonda kaleci ile karşı karışıya kalan İbrahim Beşiktaş'ın golünü kaydetti. 
     Golden sonra Diyarbakırsporlular uzun süre ofsayt gerekçesiyle itiraz etti. 
     Maçın başlamasından önce ısınma hareketleri yaparken sakatlanan Kjaer'in sakatlanması nedeniyle Beşiktaş'ın kalesini Fevzi korudu. 
     Maça hızlı giren Beşiktaş, ilk yarının genelinde topa daha fazla hakim olmayı başardı. Ancak kalabalık bir defans kurgusu ile oynayan ve orta sahasında çok adam bulunduran Diyarbakırspor önünde Beşiktaş ilk yarıda belirgin bir üstünlük kuramadı. 
     Her iki takımın taraftarları maça büyük ilgi gösterirken, Beşiktaş yönetiminin 2 bin bilet ayırması nedeniyle binlerce Diyarbakırspor taraftarı stadın dışında kaldı. 







</TEXT>
</DOC>
