<DOC>
<DOCNO> 19051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/dunya/adun.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yumuşak kilise 
</HEADLINE>
<TEXT>

Genç katolik papazların yarısından çoğunun eşcinsel olması, Vatikan’da Rahiplik eşcinsel mesleği oluyor’ korkusu yarattı 
     DIŞ HABERLER SERVİSİ 

     Özellikle Batı dünyasının giderek daha fazla kanıksadığı eşcinsellik din adamları arasında aşırı boyutlara varınca evlililği yasaklayan Katolik Kilisesi’ni "rahiplik eşcinsellik mesleği oluyor" korkusu sardı. 
     Amerika Birleşik Devletleri’nin önde gelen din adamlarından Rahip Donald Cozzens, ABD’de 40 yaşın altındaki rahiplerin yüzde 60’ının eşcinsel olduğunu belirterek "21. yüzyılda rahiplik büyük ihtimalle bir eşcinsel mesleği olarak görülecek" dedi. 
     İngiltere’de yayınlanan The Independent gazetesinin haberine göre, Amerikalı rahipler arasında AIDS’ten ölüm oranı genel nüfusun dört katına çıkmış durumda. Bu yüzden ABD’de din adamı yetiştiren merkezler kayıt için artık AIDS testi istiyor. 
     
Take That’le seks      Eski bir din öğretimi hocası olan İngiliz din adamı Chris Higgins, Channel 4’da yayınlanacak programa verdiği demeçte bir kurs sırasında başından geçenleri şöyle anlatıyor 
     Bir defasında kursiyer rahiplerden bazıları birbirleriyle sarmaş dolaş oldular. Daha sonra odalarına çıktılar. Odadan aşırı gürültü gelmeye başladı. Müzik setine "Take That" albümünü koymuşlar, sesini de sonuna kadar açmışlardı. Bitişik odadaki biri sesi kıstırmak için bana geldi. Gürültünün çıktığı odaya girdiğimizde rahipleri seks yaparken bulduk. 
     
Bilgisayarda porno      İngiltere’deki Allen Hall of Westminster rektörü Rahip James Overton’a göre, İngiliz rahipler arasında eşcinsellik oranı genel nüfusun kat be kat üstüne çıktı. Bilgisayarlarda çok sayıda porno sitesi ortaya çıkarılınca, kursun internet bağlantısı kesildi. 
     
Rahibe kadın adı      Katolik Kilisesi’ne din adamı yetiştirmek üzere kurulan Roma’daki İngiliz Koleji’nin çevresindeki bar ve parklar kursiyer rahiplerle dolup taşıyor. Bu okulda kursiyer rahiplerin birçoğu birlerine kadın adlarıyla hitap edip açıkça kadın gibi davranıyor. 
     
Tanrı erkekse...      Peki, eşcinselleri Kilise’ye çeken ne Bazılarına göre Hıristiyanlıkta Tanrı’nın erkek olması eşcinsellerde "homo-erotik" çağrışımlar yapıyor. Bazılarına göreyse de eşcinsellerin gönüllülük temelindeki mesleklere doğal eğilimi var. 
     



 DÜNYA 











</TEXT>
</DOC>
