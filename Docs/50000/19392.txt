<DOC>
<DOCNO> 19392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/son/sonspo06.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbinin hakemi Orhan Erdemir 
</HEADLINE>
<TEXT>

     Ligde şampiyonluk açısından büyük önem taşıyan Fenerbahçe-Galatasaray derbi maçını yönetecek hakem Orhan Erdemir ile sarı-kırmızılılar bugüne dek hiç derbi maçı kaybetmedi. 
     Galatasaray, Orhan Erdemir'in düdük çaldığı toplam 10 maçta, 9 galibiyet ve 1 bareberlik alırken, yenilgiyle tanışmadı. Erdemir ile deplasmanda yaptığı maçlarda rakiplerine kaybetmeyen sarı-kırmızılılar, yalnızca kendi evindeki Türkiye Kupası final ilk maçında 1997-98 sezonunda Beşiktaş karşısında 1-1'lik skorla sahadan ayrıldı. Galatasaray, bu karşılaşmalarda, rakip filelere 25 gol atarken, kendi ağlarında da 8 gol gördü. 
     Hakem Orhan Erdemir, 15 Şubat 1997 tarihinde Galatasaray-Sarıyer arasındaki maçta, karşılaşmanın hakemi Ahmet Çakar'ın sakatlanması sonucu müsabakada görev aldı. Bu maçta da sarı-kırmızılı ekip rakibini 4-0 yenmeyi başardı. 
     Galatasaray, Erdemir ile hiçbir derbi maçını kaybetmezken, Fenerbahçe ise galibiyetle tanışamadı. Fenerbahçe'nin de 5 maçını yöneten Erdemir ile sarı-lacivertliler,2 galibiyet, 2 yenilgi ve 1 beraberlik elde etti. Rakip fileleri 10 kez havalandıran Fenerbahçe, kendi ağlarında da 7 gol gördü. Bugüne dek yalnızca 1 kez 1998-99 sezonunda olmak üzere Galatasaray-Fenerbahçe derbisinde düdük çalan Erdemir, sarı-lacivertlilerin, 1998-1999 sezonunda, deplasmandaki 2 derbi karşılaşmasında görev aldı. Fenerbahçe, bu maçlarda Beşiktaş'a 3-2 ve Galatasaray'a da 2-0 yenilmekten kurtulamadı. 
     Orhan Erdemir'in yönettiği 7 derbi maç ve sonuçları ise şöyle 
Sezon Maçlar 1995-1996 Beşiktaş-Galatasaray 1-2 1997-1998 Galatasaray-Beşiktaş 1-1 T.K.F 1998-1999 Beşiktaş-Fenerbahçe 3-2 1998-1999 Galatasaray-Beşiktaş 2-0 1998-1999 Galatasaray-Fenerbahçe 2-0 1999-2000 Galatasaray-Beşiktaş 1-0 2000-2001 Galatasaray-Beşiktaş 2-0      







</TEXT>
</DOC>
