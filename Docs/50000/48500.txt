<DOC>
<DOCNO> 48500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/siyaset/siy03.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP’den Akşener’e Bize gel’ önerisi 
</HEADLINE>
<TEXT>

     ÖNDER YILMAZ Ankara 

     Milletvekili transferlerine yeniden start veren MHP, Kocaeli bağımsız milletvekili Meral Akşener’e "bize katıl" önerisi götürdü. Akşener’in henüz net yanıt vermediği öğrenilirken, MHP Genel Başkan Yardımcısı Şefkat Çetin "Akşener MHP kriterlerine uygun" değerlendirmesi yaptı. 
     MHP Başkanlık Divanı’nda Devlet Bahçeli’nin erken seçime hazırlık talimatı ve milletvekili transferlerine yeniden start vermesi üzerine Ankara kulisleri hareketlendi. Ecevit sonrası Meclis ve hükümetteki ağırlığını korumak isteyen ve bu nedenle sayısal çoğunluğa kavuşmayı amaçlayan MHP, ilk aşamada 10’a yakın milletvekilini yıl sonuna kadar transfer etmeyi planlıyor. 
     Genel Başkan Yardımcısı Çetin, bazı milletvekillerinin MHP’ye geçmesinin "transfer" olarak nitelendirilmesini kabul etmediklerini belirterek, "Transfer kelimesini doğru bulmuyoruz. Ülkü ve millet birliğini hisseden bütün milletvekili arkadaşlarımıza kapımız açık" dedi. 
     



 SİYASET 












</TEXT>
</DOC>
