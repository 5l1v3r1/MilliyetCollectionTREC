<DOC>
<DOCNO> 14671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/guncel/gun08.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İcraatta hükümet mi gecikiyor Derviş mi 
</HEADLINE>
<TEXT>

ÇAPRAZ ATEŞ 
     SALİHA ÇOLAK - HARUN GÜREK 

     Ekonomik krizin derinleşmesinin ardından dolardaki ani yükselişle birlikte, "kimin geciktiği" tartışması da başladı. Hükümet, krizin aşılması için zorunlu acil yasalara bel bağlarken, Ekonomiden Sorumlu Devlet Bakanı Kemal Derviş, bir yandan dış destek sağlamaya, diğer yandan da her kesimin onayını almaya çalışıyor. Böyle bir ortamda hükümet mi gecikiyor, yoksa Derviş mi İşte değerlendirmeler 
     
     Cemil Çiçek FP Milletvekli 
Bakan geç kalıyor      45 gün geçti. "15 günde, 15 yasa çıkar" dedi. Ortada hiçbir şey yok. Derviş, hükümete organ nakli gibi dışardan geldi. Ama, doku uyuşmazlığı var. Türkiye’deki siyasi sistemi bilmiyor, içtüzüğü bilmiyor, halkı tanımıyor. Bu yüzden geç kalıyor. Ayrıca demokratik ayıp işliyor. Tenis topuna ayırdığı zamanı, muhalefete ayırmıyor. Gelişi yanlış ve gecikmeye neden oluyor. 
     
     Vecdi Seviğ Ekonomist - Yazar 
Hükümet, hedef koymalı      Aslında Türkiye geç kalıyor. Burada kollektif bir sorumluluk söz konusu. Tek başına bakanın geç kalması söz konusu olamaz. Bakan oturup kanun, kararname yazmaz. Teknokrat ekip getirecek ki, çıkarsın. Teknokrat yapmadıysa, niye yapmadığına bakmak lazım. Hükümet siyasi hedefini net olarak koyacak ki, teknokrat da bir an önce yapsın. Eğer siyasi hedefini koydu da, teknokrat yapmadıysa, o zaman ekibi değiştirmesi lazım. Hükümet geç kaldı. 
     
     Prof. Dr. Alpaslan Işıklı SBF 
Derviş iddiasız      Krize çözüm olabilecek yaklaşım gündemde değil. Hükümetin Derviş ile birlikte benimsediği politika, Derviş öncesi modelden farklı değil. Her ikisinin özü de kamuyu ortadan kaldırma amacına yönelik. Gecikilmese de, acele edilse, durum ne olabilir Dün olduğu gibi, kamunun elindekiler satılmak isteniyor. Kur garantisi vardı, şimdi yok. Aynı modelin değişik modelitesi uygulanıyor. Yavaş da olsa, hızlı da olsa, eskisinden farklı değil. Derviş, çözüm iddiası taşımıyor, ekonomiyi farklı bir yörüngeye oturma iddiası taşımıyor. 
     
     Kemal Kılıçdaroğlu SSK eski Genel Müdürü 
Ne istediğini söylemişti      Derviş, neler istediğini, bir ay önce plan stratejisini açıklarken söyledi. O stratejinin ekinde 15 acil yasanın tamamı vardı. Bu yasalar arasında yer alan şeker kanunu, plan stratejisi açıklandıktan sonra bir ay Meclis’te bekledi, daha yeni görüşülüyor. Kamu bankalarına aktarılacak 13 katrilyonluk devlet iç borçlanma senedi acildi. Daha yeni Meclis’e geldi. Bence Hükümet geç kalıyor. 
     
     Yasin Hatipoğlu FP Milletvekili 
İkisi de tembel      Kemal Derviş hükümetin bir parçası. Biri gecikti demek doğru değil. İkisi de gecikti. Hükümet gecikti dersek olmaz, Derviş’i bekliyor Derviş gecikti demek olmaz, o da hükümetin bir parçası. İkisi de birbirinden tembel. Bir şey beklemiyoruz. 
     


 GÜNCEL 


















</TEXT>
</DOC>
