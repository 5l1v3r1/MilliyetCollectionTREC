<DOC>
<DOCNO> 14336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/spor/aspo.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜRKİYE SİZİNLE 
</HEADLINE>
<TEXT>

Rakip Real, hedef Şampiyonlar Ligi’nde yarı final Destanların takımı Galatasaray bir kez daha ülkeye "Gurur duyuyor" dedirtmeye hazır 
     AVRUPA’DAKİ gururumuz Galatasaray, Şampiyonlar Ligi çeyrek final ilk maçında İspanya’nın güçlü Real Madrid takımı ile İstanbul’da karşı karşıya gelecek, rövanş için avantajlı bir skor elde etmeye çalışacak. Ali Sami Yen Stadı’nda oynanacak ve saat 21.45’te başlayacak maçı İtalyanlar’ın ünlü hakemi Pierluigi Collina yönetecek. Rövanş, 18 Nisan’da Madrid’de oynanacak. 
     
Sarı kart uyarısı      GALATASARAY’DA sakat olan Hakan Ünsal, Emre Belözoğlu, Vedat ve Ahmet forma giyemeyecek. Sarı - Kırmızılı takım, Süper Kupa’da 2 - 1 yendiği rakibini elerse hem büyük bir başarı elde edecek, hem de Şampiyonlar Ligi’nde yarı finale çıkan ilk Türk takımı olacak. Lucescu’nun uyardığı Hagi, Popescu, Ümit ve Suat sarı kart görürlerse rövanşta yer alamayacaklar. 
     
Cim-Bom’un 154. sınavı      GALATASARAY, bu akşam Avrupa Kupaları’nda 154. randevusuna çıkacak. Sarı -Kırmızılılar, 153 karşılaşmada 57 galibiyet elde ederken, 59 karşılaşmada sahadan yenik ayrıldı. 37 maçta ise rakipleriyle yenişemedi. Cim Bom, Şampiyonlar Ligi’ndeki son maçta, PSG’ye deplasmanda 2-0 yenilmişti. 
     
Uğurlu Ali Sami Yen      ASLAN, Ali Sami Yen Stadı’nda Avrupa Kupaları’nda yaptığı son 21 maçın sadece birini kaybetti. Sarı - Kırmızılı takım, bu karşılaşmalarda 14 galibiyet alırken, 6’sında rakipleriyle berabere kaldı, tek yenilgisini İngiltere’nin Chelsea takımından aldı. 37 gol atan Cim - Bom, 23 gol yedi. 
     
İspanyollar’la 37. maç      TÜRK takımları, İspanyol ekipleriyle bugün 37. kez karşılaşacak. İki ülke takımları arasında yapılan 36 karşılaşmada, Türk ekipleri 10 galibiyet alırken, 20 kez sahadan yenik ayrıldı. 6 karşılaşma da berabere sonuçlandı. Türk takımlarının attığı 34 gole karşın, İspanyollar 59 gol kaydetti. 
     
ÇEYREK FİNALE NASIL GELDİLER      Galatasaray 

3. Eleme Turu St.Gallen-G.Saray 1 - 2 G.Saray-St.Gallen 2 - 2      
     
1.Raund D Grubu G.Saray-Monaco 3 - 2 S.Graz-G.Saray 3 - 0 G.Saray-Rangers 3 - 2 Rangers-G.Saray 0 - 0 Monaco-G.Saray 2 - 4 G.Saray-S.Graz 2 - 2      
     
2.Raund B Grubu Milan-G.Saray 2 - 2 G.Saray-P.S.G 1 - 0 G.Saray-Deportivo 1 - 0 Deportivo-G.Saray 2 - 0 G.Saray - Milan 2 - 0 P.S.G-G.Saray 2 - 0      
     
     Real Madrid 
1.Raund A Grubu Sporting-R.Madrid 2 - 2 R.Madrid-S.Moskova 1 - 0 Leverkusen-R.Madrid 2 - 3 R.Madrid-Leverkusen 5 - 3 R.Madrid-Sporting 4 - 0 S.Moskova-R.Madrid 1 - 0      
     
2.Raund D Grubu Leeds-R.Madrid 0 - 2 R.Madrid-Anderlecht 4 - 1 R.Madrid-Lazio 3 - 2 Lazio-R.Madrid 2 - 2 R.Madrid-Leeds 3 - 2 Anderlecht-R.Madrid 2 - 0      
     
Aslan, 2. dalya peşinde      SARI - KIRMIZILILAR, Avrupa kupalarında oynadıkları maçlarda toplam 199 gol kaydederken, Real Madrid ile yapılacak olan Şampiyonlar Ligi çeyrek final maçında atılacak ilk gol, Cim Bom’un 200. golü olarak tarihe geçecek. Galatasaray, Avrupa kupalarında rakip fileleri toplam 199 kez havalandırırken, kalesinde ise 233 gol gördü. 
     
M.United-B.Münih      ŞAMPİYONLAR Ligi çeyrek finalinde bu gece bir maç daha oynanacak. İngiltere’nin Manchester United takımı, Almanya’nın güçlü temsilcisi Bayern Münih ile karşı karşıya gelecek. Manchester’ın Old Trafford Stadı’nda yapılacak mücadele TSİ 21.45’te başlayacak. Bu maçın rövanşı 18 Nisan’da Münih’te oynanacak. 
     


 SPOR 




























</TEXT>
</DOC>
