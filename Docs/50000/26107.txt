<DOC>
<DOCNO> 26107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/son/sontur01.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan'ın fotoğraflarını çaldığı öne sürülen kişi, İstanbul'da... 
</HEADLINE>
<TEXT>

     Ses sanatçısu Tarkan Tevetoğlu'nun, erkek arkadaşlarıyla çekilmiş fotoğraflarını bir televizyon kanalına verdiği öne sürülen ve ''şantaj yapmak'' suçlamasıyla İzmir'de gözlem altına alınan Süleyman Şahin ve 3 yakını, İstanbul'a getirildi. 
     İzmir'in Balçova ilçesinde yakalanan ve İstanbul Emniyet Müdürlüğü'nden giden bir ekibe teslim edilen Şahin ile kayınbiraderi Mustafa Şeker, baldızı Ayşe Çamlı ve bacanağı Miraç Fatih Çamlı, akşam saatlerinde uçakla İstanbul'a getirildiler. 
     Daha sonra bir araca bindirilen Şahin ve yakınları, Gayrettepe'deki Asayiş Şube Müdürlüğü'ne götürülerek, sorguya alındı. 
     Tarkan'ın avukatı Süheyl Atay, fotoğrafları dağıtan Şahin'in, ''Bir şantaj çetesinin elemanı'' olduğunu iddia ederek, İstanbul Cumhuriyet Savcılığı'na suç duyurusunda bulunmuştu. 
     Şahin'in 3 yakınının ise ''fotoğrafla şantaj yapmaya aracılık etmek'' suçlamasıyla gözaltına alındıkları belirtilmişti. 






</TEXT>
</DOC>
