<DOC>
<DOCNO> 21814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/son/sontur20.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm oruçları için Ankara'da eyleme izin verilmeyecek 
</HEADLINE>
<TEXT>

     Ankara Valisi Yahya Gür, cezaevlerindeki ölüm oruçları nedeniyle yapılacak hiçbir eyleme izin verilmeyeceğini bildirdi. 
     Yahya Gür, yaptığı yazılı açıklamada, ''Cezaevlerindeki ölüm orucu ile ilgili olarak Ankara'da Pazar ve Pazartesi günleri yapılacak olan kanunsuz hiçbir eyleme müsaade edilmeyecektir'' dedi. 
     Gür, cezaevlerinde halen tutuklu ve hükümlüler tarafından devam eden ettirilen ölüm oruçları ile F tipi cezaevleri uygulamalarına yönelik yasadışı örgütler ile bazı sivil toplum kuruluşlarının dikkatleri cezaevlerine çekmek için sürdürdükleri kampanya çerçevesinde, 20-21 Mayıs Pazar ve Pazartesi günleri Kızılay Güvenpark'ta kanunsuz toplantı, oturma eylemi, Adalet Bakanlığı ile Başbakanlığa yürüyüş yapılacağına dair duyumlar alındığını belirterek,şunları kaydetti 
     ''Yapılmak istenen eylemler kanunsuzdur. Çünkü, Kızılay ve Güvenpark, 2911 sayılı kanuna göre toplantı ve gösteri alanı değildir. Burada yapılacak olan ve benzeri olaylar kanunsuz eylemlerdir. Bu konuda daha önce yapılan açıklamalar doğrultusunda, Kızılay Güvenpark'ta yapılacağı duyumu alınan kanunsuz eylemlere müsaade edilmeyeceğini ve güvenlik kuvvetleri tarafından her türlü tedbirin alınmakta olduğunu kamuoyunun bilgisine sunmakta yarar görülmüştür.'' 







</TEXT>
</DOC>
