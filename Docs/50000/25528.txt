<DOC>
<DOCNO> 25528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/yazar/akyol.html </URL>
<DATE> 2001/06/07/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İran'a dikkat 
</HEADLINE>
<TEXT>

     ZAMANIMIZIN en önemli 'sosyolojik' laboratuvarlarından biri İran'dır. İran'da çok büyük bir "tecrübe" yaşanmaktadır. 
     Gazeteci Robin Wright'ın İran devrimi için "Son Büyük Devrim" demesi doğruydu. Fransız ve Rus devrimleri gibi halk ayaklanmasıyla kurulmuştu, belli bir ideolojisi vardı, yarattığı 'ideolojik devlet', toplumu bu ideolojiye uymaya mecbur etmişti. 
     Şimdi bu devrim, kendisinden öncekiler gibi, hayatın gerçekleri karşısında yetersiz kalıyor, gevşiyor, liberalleşme mecburiyetiyle karşılaşıyor. 
     Bu süreci doğru analiz etmenin ilk adımı, şu sorunun cevabını araştırmaktır 
     - Eğitimin her kademesinde ve hayatın her safhasında nesiller Humeyni ilkeleri yönünde eğitildiği halde, toplumda değişik hayat tarzlarının, fikirlerin ve ona göre de demokrasi talebinin ortaya çıkmasının sebebi nedir 
     Humeyni, İran rejimini "Allah'ın hükümeti" olarak ilan etmişti. Şimdi ise reformist Ayetullah Hatemi "halkın hükümeti" diyerek yüzde 60 civarında bir toplumsal destek kazanıyor 
     
     DEĞİŞİM, çok karmaşık bir süreçtir. Bir simge - olay olmak üzere, size 'Hüccetülislam' Ali Efsahi'nin hayatındaki bir değişimden bahsetmek istiyorum. 
     İran'ı çok iyi inceleyen başörtülü bayan yazar Cihan Aktaş'ın "İran Sineması" adlı değerli eserinde okudum. Hayatını Kum'daki medreselerde geçiren 'molla' Efsahi anlatıyor 
     "1984 yılında rastlantı eseri bir film seyrettim... Ondan sonra günlerim ikiye bölündü, günlük işlerimi bitirince peş peşe filmler seyrediyordum... Sinema bana başka dünyaları tanıtan ilk pencere oldu. Sinemayla tanıştıktan sonra edebiyatla, musikiyle ve tiyatroyla ilgilenmeye başladım. Piyano çalmayı öğrendim..." Sf. 105 
     Ve 'Hüccetülislam' Efsani, birçok Batılı yönetmenden, sinema klasiklerinden örnekler veriyor... 
     Türkiye dahil, İran dahil, hangi toplum söz konusu olursa olsun, "değişimin sosyolojisi"ni anlamak için anahtar kavram, Efsani'nin bahsettiği "başka dünyaları tanıma" olgusudur. 
     
     ÇAĞIMIZDA sinemasız, tiyatrosuz, radyosuz, TV'siz, gazetesiz, internetsiz, seyahatsiz, turizmsiz, eğitimsiz, ticaretsiz toplum düşünebilir misiniz 
     Bunlarla en çok temasa geçenler 'okumuşlar' olduğu için de, dünyada gördükleri ekonomik düzeyi ve liberal hürriyetleri kendileri için isteyerek değişime öncülük edenler de onlar oluyor. 
     Bizim dar kafalı pozitivistler hala türban yasağını savunuyorlar, 'nötr bilgi'nin değerler dünyasını nasıl etkilediği hakkında bilgileri olmadığı için 
     İran'da artık insanlar herkesin istediği gibi yaşayabileceğini düşünüyor, 'ideolojik devlet'in karışmaması gerektiğinin bilincine varıyor. Özellikle kadınlar eşitlik ve hürriyet gibi 'Batılı' değerlere sahip çıkıyor. 
     Halkın çoğunluğu ekonomik gelişmenin yolunun da 'dünyaya açılma' olduğunu görüyor. 
     İran devriminin Araplardaki Baas türü bir Tek Parti rejimi kurmayıp, mollaların denetiminde de olsa seçimlerle oluşan kurumlar getirmiş olması, demokratikleşme dinamizmini hızlandırıyor "teokratik devlet"e rağmen 
     Onu da yarın yazacağım. 
     
     







İran'a dikkat 


Niyet beyanı 


İpler neden koptu 


Edeb intiharı engelledi 


Yolsuzlukla mücadelede inandırıcı olmak... 


Eşler ve çocuklar medyatik olunca 


Nurcanım'ın zaferi 


Anlaşma henüz yok... 


Arsa satışı 


Despot kurtarıcılığı 


İstifa 


Tütün Yasası son şeklini alırken... 


Utanç verici 


Bayburt 


Fotoğrafın kareleri tamamlanıyor 


</TEXT>
</DOC>
