<DOC>
<DOCNO> 19900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/guncel/gun03.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül ağacı altında bu yıl kriz vardı 
</HEADLINE>
<TEXT>

Bu yıl Hıdrellez'de ev, araba ve eş yerine "Derviş'in krizi sona erdirmesi" için dilek tutuldu... 
     DHA 

     Kışın bitişi, baharın müjdecisi olan Hıdrellez'de tutulan dilekler Türkiye'nin içinde bulunduğu ekonomik kriz nedeniyle bu yıl kısmen de olsa değişime uğradı. Genelde "Evim, arabam olsun, iyi bir eş bulayım" dileklerine bu kez, "Allah bizi bu krizden kurtarsın" dileği eklendi. İzmir'de Hıdrellez'i gece boyunca ateşler yakarak kutlayan vatandaşlar, sabahın ilk ışıklarıyla deniz kenarında dilek tuttu. 
     
Kale çizip, skor yazdılar      Üniversiteli gençlerin de akın ettiği Kordon'da tutulan dilekler arasında Kemal Derviş'in de adı sık sık geçti. Gençler, evlilik ve mutlu bir yuva yerine, Kemal Derviş'in başarılı olup ekonomiyi düzlüğe çıkarması ve büyük bir sorun haline gelen işsizliğin önlenmesi için dualar edip dilek tuttu. Spil Dağı'ndaki Hacet Dede Türbesi ise Manisalı kadınların akınına uğradı. Bek r kızlar yüzük resmi yaparken, GS ve FB taraftarları da karşı takımın kalesini çizip içine gol sayısını yazdı. 
     
Krize dayanıklı koca dilediler      Gaziantep’te gelinlik giyen kızlar Alleben Deresi’ne, İzmirli kızlar ise Kordon’a giderek, ekonomik krizden etkilenmeyecek zengin eş dileğinde bulundu. 
     



 GÜNCEL 












</TEXT>
</DOC>
