<DOC>
<DOCNO> 49923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/spor/spo02.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
"Dramatik bitti" 
</HEADLINE>
<TEXT>

     FENERBAHÇE Teknik Direktörü Mustafa Denizli karşılaşma sonrası yaptığı açıklamada, "Şampiyonlar Ligi’ne başlamamız ve bitirmemiz dramatik bir şekilde oldu" dedi. Denizli "Büyük takıma karşı çok büyük maç çıkardık. Ancak başarılı olamadık ve karşılığını alamadık. Duran bir top maçın kaderini belirledi. Serhat biraz dikkatli olsa maçın skoru daha farklı olurdu" diye konuştu. 
     TECRÜBELİ teknik adam, "Benim bu Fenerbahçe ile Şampiyonlar Ligi’nde ilk yılımdı. Bu gruba düştüğümüzde bir üst tura çıkacağımızı düşünmüştüm. Ancak beklediğim gibi olmadı. Grupta bu durumda olmamamız gerekirdi. Bunu hiç hak etmedik" ifadelerini kullandı. Bu yılı herkesin unutması gerektiğini belirten Denizli, "Önümüzdeki yıllarda telafi edeceğim" yorumunu da yaptı. 
     
Rüştü, Serhat’ın üzerine yürüdü      BARCELONA karşısında uzatma dakikalarında gelen talihsiz gol Fenerbahçeli futbolcularda şok etkisi yaratırken, maçtan sonra Rüştü, sinirini Serhat’tan çıkardı. Başarılı kaleci, yakaladığı fırsatları değerlendiremediği gerekçesiyle tepki gösterip, genç futbolcunun üzerine yürüdü. Araya giren takım arkadaşları, oldukça sinirli olduğu gözlenen Rüştü’yü yatıştırmaya çalıştı. 
     
Lazetiç’e kanca      SARI - Lacivertli ekibin Yugoslav futbolcusu Lazetiç, yönetimin kendisiyle masaya oturmaması nedeniyle yeni arayışlara başladı. Revivo ile birlikte sözleşmesinin uzatılması teklifini götüren Lazetiç, yönetimden olumsuz yanıt almıştı. Bu oyuncu, menajerine kulüp bulması konusunda tam yetki verirken, İspanya’nın Celta Vigo ekibinin kendisiyle ilgilendiği bildirildi. 
     



 SPOR 




























</TEXT>
</DOC>
