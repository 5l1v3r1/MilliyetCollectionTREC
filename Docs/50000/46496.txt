<DOC>
<DOCNO> 46496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/son/sondun12.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'deki Müslüman liderler "Ladin'i teslim edebiliriz" 
</HEADLINE>
<TEXT>

     İngiltere'de yaşayan Müslümanlar'ın liderlerinden oluşan 150 kişilik din adamları heyeti, Birmingham'da yaptıkları toplantıdan sonra ABD ve İngiltere'ye ''elinizdeki bütün dellilleri önümüze koyun, Usame Bin Ladin'in teslim edilmesi için Taliban yönetimini ikna edeceğimize söz veriyoruz'' çağrısında bulundu. 
     Birnmingham toplantısının ardından Batı dünyasına ''Batı'nın İslam'la ilgili bilgisizliği binlerce Bin Ladin'in yetişmesi tehlikesini ortaya çıkarıyor'' uyarısında bulunan din adamları, dinler arasındaki önyargılar, yanlış anlamalar ve zihin karmaşıklığının ''nefret tohumlarının atılmasına yol açtığını'' bildirdi. 
     Hükümetten, üzerinde ''gizlilik'' damgası bulunan deliller de dahil olmak üzere, Bin ladin aleyhindeki bütün delilleri kendileriyle paylaşmasını isteyen din adamları, bu yapıldıktan sonra Afganistan'a sehayat edip, Taliban rejimiyle bizzat konuşup, Bin Ladin'in teslim edilmesi konusunda sonuca ulaşacaklarına söz verdiler. 
     ABD ile Taliban rejimi arasında ''arabulucu'' rolünü oynayabilecekleri garantisini veren din adamları, ''eğer bizim ikna olduğumuz delillere rağmen Taliban yine de Bin Ladin'i vermekte direnirse o zaman savaşmak haktır'' dedi. 
     Din adamları, zaman zaman yapılan ''cihad'' çağrılarının da yanlış anlaşıldığını, bunun adaletsizliklere karşı ''şiddet içermeyen'' bir mücadeleye çağrı olduğunu savundular. 
     






</TEXT>
</DOC>
