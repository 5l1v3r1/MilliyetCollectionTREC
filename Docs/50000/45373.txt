<DOC>
<DOCNO> 45373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/spor/bnba.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Korkusuz Türk 
</HEADLINE>
<TEXT>

Hidayet Türkoğlu, Sacramento Kings’te idmanlara başlarken, ABD basınından büyük ilgi gördü. Yıldız basketbolcu, soruları "Hiçbir endişem yok" diye yanıtladı 
Soru yağmuru      NBA Ligi’nde Sacramento Kings formasını giyen milli basketbolcumuz Hidayet Türkoğlu, ABD’ye gittikten sonra yeni sezon hazırlıklarına başladı. Hidayet, ilk antrenmanı sonrası ABD’li gazeteciler tarafından soru yağmuruna tutulurken, terör saldırıları ile ilgili olarak, "Benim, hiçbir korkum ve endişem yok" dedi. 
     
"Kötülük görmedim"      22 yaşındaki genç yıldız, ABD’ye ve Sacramento’ya çok alıştığını ifade etti ve şöyle konuştu "Burada kimseden kötülük görmedim, göreceğimi de sanmıyorum. Müslüman olmamın herhangi bir olumsuzluğa yol açacağını ve başıma bir şey geleceğini sanmıyorum. Tek düşüncem ikinci yılımda daha çok dakika alıp, daha verimli olmak." 
     



 SPOR 

























</TEXT>
</DOC>
