<DOC>
<DOCNO> 23849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/yazar/uras.html </URL>
<DATE> 2001/05/29/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Satarken dünya, alırken Türk fiyatı 
</HEADLINE>
<TEXT>

     Bizde tarımsal üretim "küçümsenir". Tarımda, hayvancılıkta her şeyin dağda bayırda kendiliğinden ürediği, çiftçinin bunları pazarlayıp "havadan para kazandığı", sonra da "köy kahvesinde yan gelin yattığı" varsayılır. 
     Bizde, tarım ürünlerine fiyat biçenler "Ahali bol bol ucuz ekmek, ucuz sebze, ucuz et yesin, ucuz süt içsin... Zürra ne halt ederse etsin .." politikası izler. 
     Sonra, "Yavuu... Bu köyde yaşayanlar da neden topraklarını bırakıp şehre göç ediyor. Şehirler adam almıyor..." diyerek şaşırır kalır. Kimse düşünmez ki, köyünü ve toprağını terk edip şehre göçen çiftçi, "üretici" iken, "tüketici" olmaktadır. Eskiden buğday ekip kendi ekmeğini yaparken, şehirde fırının önünde ekmek sırasına girmektedir. Bunlardan söz edeni, bunları yazanları "popülist" diyerek sustururlar. "Üretici dünya fiyatı ile üretim yapamıyorsa üretim yapmasın" diyenler, bizde "vatansever" sayılır. 
     
Dünya fiyatı ne demek      Önce "dünya fiyatı" konusunda açıklığa kavuşalım. Dünya fiyatı, şekerin, buğdayın, çayın ihraç fiyatı mı Başka ülkelerde üreticiye ödenen fiyat mı Başka ülkelerde tüketicinin o ürüne ödediği fiyat mı Bunların üçü de farklı fiyatlardır. Bizde dünya fiyatı denilince akla hemen "buğdayı, çayı, sütü, eti" başka ülkelerden satın almaya kalksak, kaça alırız O fiyat anlaşılır. İhracatçı ülkeler genelde ürün fazlası olan ülkelerdir. Ürün fazlalarını elden çıkarmak için "fiyat kırarlar"... Eğer Türkiye’nin dövizi bol ise, her şeyi dünya fiyatından alabilir. Ucuz ucuz alabilir. Ne diye otomobil üretiyoruz Ne diye TV yapıyoruz Ne diye inek besliyor, süt sağıyoruz Ne diye buğday, çay ve hatta ve hatta domates, patates yetiştiriyoruz .. Bastırabiliyorsanız dolarları, dünyada bu malları ucuz ucuz alacağınız yerler var. 
     Türkiye’nin üretim stratejisi nedir Biz sanayi ülkesi miyiz O zaman tarımı tatil edelim. Her yere fabrika dikelim. Tarım ürünlerini sanayiden alınan döviz ile dünyadan ucuz ucuz getirtelim. Amma ve lakin... İç borcu döndürmeye, dış borcu ödemeye döviz bulamayan Türkiye hangi dolar ile buğday, et, süt, arpa alacak .. Hangi dövizlerle pirinç, mercimek, fasulye, nohut satın almayı sürdürecek 
     Çiftçinin buğdayını "dünya fiyatı ile satmasını bekleyenler" acaba çiftçinin bu buğdayı üretirken tüm harcamalarını da "dünya fiyatı ile mi yaptığını sanıyor " 
     Çiftçi traktörü, gübreyi, ilacı, mazotu dünya fiyatı ile mi satın alıyor Çiftçi evine buzdolabını, TV göstericisini, Sana yağını dünya fiyatı ile mi satın alıyor 
     Çiftçi bütün harcamalarını "Türk fiyatı" ile yapsın, ama buğdayını "dünya fiyatı ile" satsın... 
     Biraz insafsızlık olmuyor mu 
     
     







Derviş ve hükümet 


Festival food 


Bahçeli ve Derviş 


Çocuk Kemal Derviş ve annesinin gözleri 


Günü değil geleceği kurtarmak... 


Bir bardak suda... 


Bir mendil niye kanar 


İstifa edecekler 


İki çatı örgütü 


Samimiyet 


Rektör isyanı 


Dağlarca ve dolardan TL'ye dönüşün şiiri 


Kamulaştırmada değişiklik var 


Satarken dünya, alırken Türk fiyatı 


</TEXT>
</DOC>
