<DOC>
<DOCNO> 26767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/spor/spo04.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hangisi doğru 
</HEADLINE>
<TEXT>

Trabzonspor, genç golcü Murat Sözkesen transferinin bittiğini açıklamasına rağmen, Bursaspor kanadı henüz resmi bir teklifin gelmediğini ileri sürdü 
     TRABZONSPOR, Cafer’e gelen tepkiler yüzünden rotayı çevirdiği Murat Sözkesen için "Bu iş bitti" yorumunu yaparken, Bursaspor "Resmi teklif yok" açıklamasını yaptı. Ancak Bordo - Mavili yöneticilerin, Murat’a karşılık Erhan Namlı, Murat Bölükbaş, Güngör, Abdulkadir, Nesim gibi isimleri önerdiği, Bursaspor’un ise takasa yanaşmadığı ileri sürüldü. 
     BURSASPOR Başkanı Erdoğan Bilenser ise gelişmeler üzerine "Bize resmi başvuru gelmedi" ifadesini kullandı. Murat Sözkesen de, Trabzon’a teklifi kabul ettiğini, kulübüyle anlaşmaları gerektiğini bildirdiğini söyledi. Genç golcü, "Ancak kulübüm para istemiş. Anlaşma olmazsa bonservisim 3 milyon dolar olarak açıklanacak. O zaman beni kimse alamaz" dedi. 
     



 SPOR 























</TEXT>
</DOC>
