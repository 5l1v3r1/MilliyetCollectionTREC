<DOC>
<DOCNO> 17968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/yazar/cemal.html </URL>
<DATE> 2001/04/25/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
MHP'deki Ecevit ve koalisyon rahatsızlığı... 
</HEADLINE>
<TEXT>

     Evet, Ecevit hükümetinin bugün için alternatifi yok siyaset sahnesinde. Koalisyon ortakları şimdilik koalisyon ipine sıkı sıkıya sarılmış gözüküyorlar. Yakın zamanda bir seçimin yalnız ülkenin değil, kendi siyasal çıkarları açısından da hata olacağını düşündükleri söylenebilir. 
     Koalisyonun DSP ve ANAP ayaklarında bu durum çok açık. Ama MHP'de biraz daha farklı hava esiyor. MHP'nin koalisyondan rahatsızlığı daha sık, daha açık su yüzüne vurabiliyor. 
     Yanlış anlaşılmasın. 
     MHP yönetimi de koalisyon ipine sarılmış durumda. Bu aşamada, öteki ortaklar gibi kendi elinin de bu hükümete mahkum olduğunu görüyor. Ayrıca, özellikle MHP lideri Bahçeli'nin Ecevit ve DSP ile hükümet ortaklığını önemsediği ve devamında yarar gördüğü anlaşılıyor. 
     Ama şu da var 
     Perde arkasındaki cereyanlar, MHP'de yakın geleceğe dönük kaygı ve tedirginliği ele veriyor. 
     Örneğin, MHP yönetiminden üst düzeyde yetkiliyle geçenlerde sohbet ederken sözü Ecevit'e getirerek şöyle dedi 
     "Ecevit'in başbakanlığında bu iş artık yürümüyor. Herkes görüyor bunu. DSP'nin kendi problemi bu. O yüzden, keşke yumuşak bir geçiş formülüyle bu problemini çözebilse DSP... 'Sert geçiş' ise her şeyi allak bullak edebilir." 
     Şunları da söyledi aynı kaynak 
     "Şimdi biz MHP olarak artık yokuz desek, ortalık daha beter karışır. Ama bir daha tekrarlamakta yarar var Bugün birinci sorunun Ecevit olduğu ortaya çıkmış durumda..." 
     Tabii bir noktaya dikkat çekmek gerekiyor. Bu söylem, MHP'nin resmi söylemi değil. Daha çok kapalı kapılar arkasında konuşuluyor. Bu bakımdan MHP lideri Bahçeli'nin ağzı özellikle fermuarlı... 
     Şu da akla geliyor 
     MHP, parti olarak koalisyondan en karlı çıkmanın hesaplarını son zamanlarda ya da son krizlerle birlikte daha yoğun yapmaya başladı. Türkiye hiç beklenmedik bir zamanda seçime giderse, MHP için en doğru yol hangisidir sorusu, anlaşılan, parti içinde tartışılıyor. 
     İki nokta ön plana çıkıyor 
     1 "Ecevit'le bu iş olmuyor " havasının basılması... Yani ekonomik krizlerin faturasını bir yerde Ecevit'e yıkmak... "Ekonomi zaten bizden sorulmuyor" demek... 
     2 'Temiz' politikayı MHP'nin, 'kirli' politikayı ise ANAP'la Yılmaz'ın temsil ettiğini sürekli vurgulamak... 
     Gelen sinyaller, bu iki noktadan hareketle MHP'nin tek başına iktidar oyununa soyunacağının işaretini veriyor. 
     Bu tutar mı 
     MHP son genel seçimlerde beklenmedik bir oy patlaması yaptı. Yüzde 18.5 oyu MHP kurmayları da beklemiyordu. Kemik oyu ancak yüzde 8, 8.5 olan MHP'ye Fazilet'ten, ANAP ve DYP'den oy kayması yaşandı. "Bunlar denenmemiş, bir de bunları bakalım" diyerek MHP'ye büyük bir oy kayması oldu. 
     Bu oy kayması devam edebilir mi 
     Bir başka deyişle 
     Orta Anadolu'da MHP'ye son genel seçimde oy veren çiftçisi, esnafı, köylüsü, memuru bu krizlerden sonra da "Yine de MHP " diyebilir mi MHP'den bir merkez partisi yaratmanın hayli müşkül olduğu da ortaya çıktığına göre, MHP'nin seçmen tabanı nasıl genişleyecek 
     Hiç de kolay değil. 
     Krizin sillesini yemeye başlayan, daha da yiyecek olan bu muhafazakar seçmen kitlesinin sandık başında bayağı pragmatik davrandığını bilenler, "Bu defa MHP'nin işi zor olabilir" diyorlar. 
     İşte bu durumdur, MHP'yi perde arkasında tedirgin eden, MHP tabanını kaygılandırmaya başlayan... 
     
Derviş faktörü...      MHP'yi perde arkasında tedirgin eden duruma, son krizle birlikte bir unsur daha eklendi 
     Kemal Derviş... 
     Derviş'in güçlü bir koalisyon ortağı olarak sahneye çıkışı, ANAP gibi MHP'de de sıkıntı yarattı. 
     Kemal Derviş'in hem dış desteği, hem İstanbul desteği, hem de kamuoyunda bir dahaki seçimlere dönük olarak yaratmaya başladığı olumlu beklentiler, öyle anlaşılıyor ki, MHP'nin perde arkasını dalgalandırmış... 
     Olabilir. Siyaset bu. 
     Ancak, MHP açısından siyasetin bugünkü doğru mantığı ise ekonomik programla birlikte Derviş'in desteklenmesinden geçiyor. 
     
     







'Terörist' mi .. 


Burası yol çeçen hanı 


Hortumlama olmasaydı... 


Yolçeçen Hanı 


MHP'deki Ecevit ve koalisyon rahatsızlığı... 


Bertolucci ve siyaset 


Bu kafayla .. 


Terörün adı... 


Bizim çocuklara’ yeni eylem tavsiyeleri 


Boyner - Sabancı ortaklığı 


Telefon dinlemenin dayanılmaz hafifliği 


Tarihin tekrarı mı 


Rekabet gücümüz iki basamak daha geriledi 


16. maddenin neyi değişecek 


Araba atların önünde 


Öteki Ankara 


Narin’in desteği siyasete isteği özel sektöre 


</TEXT>
</DOC>
