<DOC>
<DOCNO> 7273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/dunya/dun03.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Irkçı partili tecavüzcüler 
</HEADLINE>
<TEXT>

     İRFAN KURTULMUŞ Kopenhag 

     Norveç’te, ırkçı İleri Adım Partisi’nde geçtiğimiz hafta sonu patlak veren tecavüz skandalında şok gelişmeler yaşandı. 
     Hem partiyi hem de Norveç siyasetini sarsan tecavüz iddiaları üzerine yapılan araştırmada, parti üyesi genç kıza tecavüz eden kişilerin, İleri Adım Partisi’nin 31 yaşındaki Başkan Yardımcısı Terje Söviknes ile Oslo Gençlik Kolu Başkanı Chim Kjölner oldukları ortaya çıktı. 
     
Sarhoş etmiş      İleri Adım Partisi’nin Gençlik Molu Merkez Yönetim Kurulu üyesi 21 yaşındaki Cathrin Rustöen’in Bergen kentindeki genel kurul toplantısında kürsüden ortaya attığı kendisine tecavüz edildiği yolundaki iddianın ardından, tecavüz edenin partinin Oslo Gençlik Kolu Başkanı olduğu belirlendi. 
     Aynı toplantıda, geçtiğimiz yıl Telemark bölgesinde yapılan Gençlik Genel Kurul Toplantısı esnasında, o zaman 16 yaşında olan kızına tecavüz edildiğini öne süren annenin iddiası da kanıtlandı. Partinin ikinci başkanı 31 yaşındaki Terje Söviknes, 16 yaşındaki kızla cinsel ilişkiye girdiğini doğruladı. 
     Söviknes, bunun zorlama veya tecavüz zoruyla olmadığını öne sürerken, kızın avukatı Roar Vegrende, Söviknes’in, müvekkilini sarhoş ederek tecavüz ettiğini savundu. 
     Her iki parti üst düzey yöneticisi de polis tarafından yürütülen soruşturma bitene kadar bütün görevlerini kapsayacak şekilde açığa alındılar. 
     


 DÜNYA 












</TEXT>
</DOC>
