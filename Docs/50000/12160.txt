<DOC>
<DOCNO> 12160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/magazin/amag.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Podyuma Yıldırım DÜŞECEK 
</HEADLINE>
<TEXT>

Yıldırım Mayruk, sürprizlerle dolu 2001 yaz koleksiyonunu muhteşem bir defile ile görücüye çıkaracak... 
     SERDAR BENLİ 

     TÜRK moda dünyasının 1 numaralı ismi Yıldırım Mayruk, ekonomik krize rağmen Türkiye’nin en görkemli defilesine imza atmaya hazırlanıyor. Ünlü modacının 11 Nisan’da Conrad Otel’de gerçekleştireceği Sera Mania ’ Küresel Isınma Çılgınlığı adlı 2001 yaz defilesinde yaklaşık 300 metrekarelik dev podyumla Türkiye rekoru kırılacak. 
     
     140 kişi çalıştı 
     ÖZEL olarak hazırlanan bu muhteşem podyum, 500 saksı tropik bitki, bir ton sarmaşık ve 6 tonluk fıskiyeli havuz ile bir pembe rüya bahçesine dönüştürülecek. Bu bahçe 14 saatlik bir çalışmayla kurulacak. Küresel ısınmanın getirdiği tehlikenin vurgulandığı defileyle ilgili tüm çalışmaları Barbaros Şansal yaptı 140 kişilik bir ekip bu sunum için çalıştı. 
     
     250 gramlık giysi 
     KOLEKSİYONUNUN en çarpıcı örneklerini, Sarıyer’deki evinde ilk kez Milliyet’e sergileyen Yıldırım Mayruk şöyle konuştu "Defile, 800 seçkin davetliye ücretsiz sunulacak 100 basın mensubu tarafından görüntülenecek. 1 kilometre kumaşın kullanıldığı koleksiyonda yer alan bazı parçaların ağırlıkları sadece 250 gram. Bir Haute Couture kişiye özel elbisenin üretimi en az 40 saat el işçiliği gerektiriyor" 
     


 MAGAZİN 














</TEXT>
</DOC>
