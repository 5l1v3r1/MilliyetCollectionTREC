<DOC>
<DOCNO> 33170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/spor/spo02.html </URL>
<DATE> 2001/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
"Kavgacı olun" 
</HEADLINE>
<TEXT>

Fenerbahçe Teknik Direktörü Mustafa Denizli, futbolcularına bir dizi uyarıda bulundu, "Şampiyonlar Ligi’nde başarı istiyorsanız daha hırslı, yırtıcı oynamalısınız" diye konuştu 
     YUSUF KOBAL 

     İdman önemli değil’ 
     SARI-LACİVERTLİ takımın patronu oyuncuların antrenmanlardaki hırsının önemli olmadığını, asıl hırs gösterisinin sahada yapılması gerektiğini söyledi. Mustafa Denizli, futbolcularıyla yaptığı toplantıda, "Antrenmanlarda birbirinize karşı gösterdiğiniz direnç maçlara yansımazsa çalışmalarımızın hiçbir anlamı kalmaz. Eğer Şampiyonlar Ligi’nde başarı istiyorsanız, daha kavgacı ve hırslı olun, yırtıcı oynayın" ifadelerini kullandı. 
     
     Hakan’dan yeni girişim 
     FENERBAHÇE’NİN transfer etmek istediği Hakan Bayraktar sözleşme imzaladığı Pogon takımını huzursuz olduğu gerekçesiyle terk etmeye hazırlanıyor. Hakan, Pogon’un kampından ayrılıp Belçika’ya geçecek ve FIFA’ya başvurarak başka bir takımda oynamak istediğini bildirecek. Böylece Türkiye’de daha önce transfer yönetmeliğinin 38. maddesi delindiği için Hakan da Oktay gibi geçici lisansla Fenerbahçe’de oynayabilecek. 
     
Uerdingen sınavı      YENİ sezon hazırlıklarını Almanya’da sürdüren Fenerbahçe bugün Krefeld kentinde Bayer Uerdingen ile oynayacak. TSİ 20.30’da başlayacak karşılaşma için sarı - lacivertli kafile kamp yaptığı yerden ayrılıp Krefeld kentine yakın bir otele yerleşti. Fenerbahçe, Almanya’daki ilk hazırlık maçında A.Aachen’i 3-1 mağlup etmişti. 
     
Ogün sıkıntısı      SARI-LACİVERTLİ takımda sakatlığı bir türlü geçmeyen kaptan Ogün’ün durumu teknik heyeti sıkıntıya soktu. Tecrübeli futbolcunun kesin durumunun önümüzdeki hafta belli olacağı belirtildi. Dünkü çalışmaya Uche katılmazken, Rüştü antrenmanı yarıda bıraktı. Çift kalede Rapajiç sakatlık geçirdi. 
     



 SPOR 

























</TEXT>
</DOC>
