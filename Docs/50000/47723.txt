<DOC>
<DOCNO> 47723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/son/soneko17.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 2. seansta böyle geçti... 
</HEADLINE>
<TEXT>

     İMKB Ulusal-100 Endeksi 1. seansa göre 100.30 puan artarak, 2. seansı 8.822.63 puandan tamamladı. 
     2. Seansta hisse senetleri ortalama yüzde 1.15 oranında değer 
     kazandılar. 
     İlk seansta gerçekleşen yüzde 1.09'luk düşüşün ardından, 2. Seans 8,742.06 puan seviyesinde artışla açıldı. Daha sonra dar bir bantta 
     iniş çıkışlar gösteren endeks seansın ilk yarısını 44.30 puanlık düşüşle 8,678.03 puandan geçti. Seans içinde en düşük 8,636.40 puanı gören endeks, 8,822.63 puan olan en yüksek değerinden haftayı kapattı. Endeks gün bazında sadece 4.54 puan artarken, hisse senetleri günün tamamında yüzde 0.05 değer kazandılar. Kapanışta mali endeks 121.59 puan artışla 11,085.91 puana, sınai endeksi de 85.31 puan artışla 8,303.05 puana ve hizmetler endeksi 84.43 puan artışla 5,542.30 puana çıktı. Böylece ilk seansa göre mali grup hisseler ortalama yüzde 1.11, sınai grubu hisseler yüzde 1.04 ve hizmetler grubu hisseler ortalama yüzde 1.55 değer kazandı. 2. seansta işlem gören toplam 288 hisse senedinden 129'u değer kazanırken, toplam 70 hisse senedi değer yitirdi, 89 hissenin fiyatında ise değişiklik olmadı. Seansta, 177 trilyon 551 milyar 924 milyon liralık işlem hacmi oluştu. İki seansın işlem hacmi toplamı da, 308 trilyon 511 milyar 908 milyon lira olarak gerçekleşti. 2. seansta Turkcell, Vestel, Yapı ve Kredi Bankası, Garanti Bankası ve Sabancı Holding, en yoğun işlem gören hisse senetleri oldular. 
     






</TEXT>
</DOC>
