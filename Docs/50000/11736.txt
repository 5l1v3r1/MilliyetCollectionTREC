<DOC>
<DOCNO> 11736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/dunya/dun01.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Makedon ordusuna özel harp eğitimi 
</HEADLINE>
<TEXT>

     BARÇIN YİNANÇ Ankara 

     Makedonya’daki şiddet eylemlerinin Balkanlar’da büyük bir krize yol açacağına ilişkin endişeler artarken, Makedonya Dışişleri Bakanı Srgjan Kerim’in ani bir kararla Türkiye’yi ziyaret edeceği öğrenildi. 
     Makedonya’daki gerilimin yayılmaması için NATO’yu devreye sokmaya çalışan Türkiye’nin, Makedon Silahlı Kuvvetleri’ne eğitim vermesinin gündeme gelebileceği bildirildi. 
     Makedonya’nın kuzey sınırında meydana gelen ve son günlerde ülkenin iç kesimlerine yayılma eğilimi gösteren şiddet olayları karşısında Makedon ordusunun yetersiz kaldığı gözlemleniyor. 
     Gerilimin yayılmasını engellemek için kısa vadede daha fazla NATO gücünün bölgeye gönderilmesi gerektiğini kaydeden diplomatik kaynaklar, orta vadede ise Makedon kuvvetlerinin eğitilmesi gerektiğini vurguladılar. 
     
PKK deneyimi      Bu bağlamda PKK’ya karşı mücadeleyle geçen 15 yıl boyunca gerilla tipi savaşta önemli bir tecrübe kazanan Türk Silahlı Kuvvetleri’nin Makedon ordusuna özel harp eğitimi vermesinin gündeme gelebileceği kaydedildi. 
     Ankara’ya bir çalışma ziyareti yapacak olan Makedon Dışişleri Bakanı Kerim, bugün Dışişleri Bakanı İsmail Cem’le biraraya gelecek. 
     


 DÜNYA 










</TEXT>
</DOC>
