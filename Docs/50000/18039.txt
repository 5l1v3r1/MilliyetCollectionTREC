<DOC>
<DOCNO> 18039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/son/sontur02.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş dış yardımı görüşmek için ABD'ye gitti 
</HEADLINE>
<TEXT>

     Ekonomiden sorumlu Devlet Bakanı Kemal Derviş, ABD'ye gitmek üzere Türkiye'den ayrıldı. 
     Derviş, Esenboğa Havalimanı apronunda bekleyen uçağa, Havaş'a ait bir otobüsle geldi. Derviş'i Zürih'e götüren uçak, saat 08.10'da havalimanından hareket etti. 
     Devlet Bakanı Derviş, 26-30 Nisan arasında Washington'da düzenlenecek IMF Yarı Yıl toplantılarına katılacak, 1 Mayıs'ta New York'a geçecek olan Derviş, burada uluslararası finans çevreleriyle biraraya gelecek. Ardından Almanya'ya geçecek olan Derviş'in, burada da kreditör bankalarla görüşmeler yapması bekleniyor. 
     Öte yandan, Bakan Derviş'in Esenboğa'ya gidişi sırasında, konvoyda küçük bir kaza da yaşandı. Gazetecileri taşıyan iki aracın çarpıştığı kazada, küçük çapta maddi hasar meydana geldi. 
     
     
     







</TEXT>
</DOC>
