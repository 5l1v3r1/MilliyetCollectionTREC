<DOC>
<DOCNO> 32907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/son/sontur10.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Öksüz'ün istifasının ardından Bakanlık'ta yeni görev dağılımı 
</HEADLINE>
<TEXT>

     Enis Öksüz'ün Ulaştırma Bakanlığı'ndan istifa etmesinin ardından, Bakanlık'ta yeni görev dağılımı yapıldı. 
     Bakanlığın ilgili kuruluşu Türk Telekom, Bakanlık Müsteşarı Münir Kutluata'ya bağlandı. 
     Ulaştırma Bakanlığı'na vekalet eden Sanayi ve Ticaret Bakanı Ahmet Kenan Tanrıkulu, bakanlıktaki yeni görev dağılımına ilişkin bir genelge yayınlandı. 
     Buna göre, Savunma Sekreterliği, Personel Dairesi Başkanlığı, Basın ve Halkla İlişkiler Müşavirliği, Dışilişkiler Dairesi Başkanlığı ve Avrupa Birliği Koordinasyon Dairesi Başkanlığı ile ilgili kuruluş Türk Telekomünikasyon A.Ş, Bakanlık Müsteşarı Münir Kutluata'ya bağlandı. 
     Genelge uyarınca Enformasyon Müşavirliği ve Eğitim Dairesi Başkanlığı Müsteşar Yardımcısı Ahmet Balcı'ya, Sivil Havacılık Genel Müdürlüğü, Kara Ulaştırması Genel Müdürlüğü, Haberleşme Genel Müdürlüğü, Bütçe Dairesi Başkanlığı, Merkez Saymanlık Müdürlüğü, DLH Genel Müdürlüğü ve PTT Genel Müdürlüğü Müsteşar Yardımcısı Mustafa Turhan'a, Hukuk Müşavirliği, Araştırma Planlama ve Koordinasyon Kurulu Başkanlığı, Bağlı ve İlgili Kuruluşlar Dairesi Başkanlığı, Tarife ve Ticaret Dairesi Başkanlığı, İdari ve Mali İşler Dairesi Başkanlığı, TCDD Genel Müdürlüğü ve DHMİ Genel Müdürlüğü de Müsteşar Yardımcısı Mehmet Kutlu'ya bağlandı. Genelgede, söz konusu değişikliklerin, yeni bir değerlendirmeye kadar yürürlükte kalacağı belirtildi. 







</TEXT>
</DOC>
