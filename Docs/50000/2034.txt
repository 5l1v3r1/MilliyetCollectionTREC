<DOC>
<DOCNO> 2034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/yazar/sazak.html </URL>
<DATE> 2001/01/13/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Kriz dersleri 
</HEADLINE>
<TEXT>

     Beyaz Enerji operasyonunun başkentte yol açtığı "asker - sivil" geriliminden hangi dersleri çıkarmak gerekiyor 
     Öncelikle... 
     Demokrasi konusunda sürekli "panik atak"ta olan siyasiler sayesinde askerlerin her an "nizamiye"nin kapısında beklemekte oldukları mesajını topluma vermenin yanlışlığı bir kez daha ortaya çıktı. Genelkurmay'ın bildirisi, yolsuzlukların üzerine gidilmesiyle "rejim" arasında bağlantı kurulamayacağını gösterdi. 
     Başbakan Ecevit'i de içine çeken tartışmanın özünde Enerji Bakanlığı'yla ilgili "ihale yolsuzluğu" iddiası var. 
     Teftiş kurulu raporları aylarca uyutulduktan sonra suçlanan genel müdüre gönderilince jandarmaya ihbar yapılmış, savcılık soruşturma başlatmış, son aşamada durumdan İçişleri Bakanı kanalıyla Enerji Bakanı da haberdar edilmiştir. Olayda hükümet açısından dramatik olan bir "kabine üyesi"nin telefonunun üç ay boyunca dinlenmesidir. Bakan bu durumu yeni öğreniyor Savcılık bununla da yetinmiyor, özel bir ekip oluşturarak "Mavi Akım" dahil tüm projeleri incelemeye alıyor. 
     Belli ki telefonu dinlenen bakan üzerinden daha yukarıdaki ilişkiler araştırılıyor. 
     Keşke hükümet bu skandalı "rejim" tartışmasına dönüştürmeden kabine içinde "güven" sorunu yapsa ve Başbakan, bürokrasiyle ilişkileri savcılık gözetimine alınan bakanın icraatlarına zamanında müdahale edebilseydi. Egebank konusundaki tartışmalar yeni küllenirken, Enerji'deki denetim raporlarının sümen altı edilmesi "güven erozyonu"nu hızlandıran faktördür. 
     Askerin gölgesinden rahatsızlık duyan sivillerin "temiz toplum" konusunda daha duyarlı olması gerekmiyor mu 
     Manzaraya bakın, suçlanan bakanın lideri, yanına ANAP'lı hükümet üyelerini de alarak "Siyaset kurumu yıpratılıyor, askeri dönemde yolsuzluk olmayacak mı sanıyorsunuz " diye çıkış yaptı, toplum oralı olmadı. Daha doğrusu "demokrasi eşittir ANAP" söylemi inandırıcı bulunmadı. 
     Demokrasi niye bir partinin yanlışlarına endekslensin ki 
     18 Nisan öncesinde de benzer olay yaşanmış, dönemin başbakanı devlet bankasını mafyaya pazarladığı gerekçesiyle gensoruyla düşürülmüştü. Ecevit de o sürecin sonunda dürüstlüğü nedeniyle işbaşına gelmedi mi Yığınaktaki hata, yolsuzluktan düşürülmüş partinin seçimde dibe vurmasına karşın, yeniden koalisyona alınmasıydı. Yüce Divan'daki aklamalar, seçim kaybetmiş liderlerin partilerini "şirket" gibi yönetmeye devam etmeleri de "siyasetin günahları"dır. 
     Siviller "Eyvah asker geliyor" diye bağırmadan önce aynadaki görüntülerine bakmalıdır. 
     Panik atağa gerek yok, 21'inci yüzyılda "darbe ayıbı"nı kimse taşımaz. Türkiye gerekirse yeni bir seçime gider, "akla kara" belli olur. 
     Meclis seçimi "erken" buluyorsa başka seçenekler aranır. 
     "Ya istikrar, ya yolsuzluk" toplumun kaderi olamaz 
     
     





Kelimeler, anlamlar 


"Emir versek işkence biter" 


Bizim önyargımız 


'Bilgi vermedim, veremezdim' 


Uçağı dağıtan sarhoş gazeteci 


Türkiye AB'nin içinde mi bölünür, dışında mı 1 


Asker ve AB 


Bir de erkekleri düşünün 


"Ulusal Program" hazır 


Şovmenlere aman dikkat 


AB mi bizi, biz mi AB'yi istemiyoruz 


AB'ye güvensizlik... 


Risk yönetimi... 


Yenilikçiler 


Kriz dersleri 


Aslan gibi 


Demirel'in avukatı Çağlar'ı da savunur 


TÜSİAD "ele verir talkını, kendi yutar salkımı " 


</TEXT>
</DOC>
