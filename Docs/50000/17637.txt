<DOC>
<DOCNO> 17637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/son/sondun06.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
San Francisco'da cinsiyet değiştirme 'şirketten' oluyor 
</HEADLINE>
<TEXT>

     ABD'nin San Francisco kenti, cinsiyet değiştirmek isteyenlerin ameliyat masrafını çalıştıkları şirkete ödetebilmelerini öngören bir yasa tasarısının kabul edilmesi halinde, tarihe geçirecek. 
     Transseksüellere yönelik ayrımcılığı önleme girişimi çerçevesinde, San Francisco'daki sivil insan hakları kuruluşlarının beş yıldır sürdürdükleri zorlu mücadelenin ardından, cinsiyet değişikliği haklarından herkesin yararlanmasını öngören bir tasarı, kent komitesinde kabul edildi. Tasarının, son aşamada uzman komitenin onayından geçerek yürürlüğe girmesi bekleniyor. 
     Kabul edildiği takdirde San Francisco, cinsiyet değişikliği ameliyatı geçirenlerin, masrafı çalıştıkları şirkete ödetmesini sağlayan ilk Amerikan kenti olacak. 
     Benzer tasarılar, 1998'de Minnesota eyaletinde, 1999'da da Oregon'da reddedilmişti. 



</TEXT>
</DOC>
