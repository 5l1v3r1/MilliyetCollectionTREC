<DOC>
<DOCNO> 16652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/magazin/amag.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayran suikastı en büyük k busu 
</HEADLINE>
<TEXT>

Mahsun Kırmızıgül Yıkılmadım Ayaktayım’ diyor ama bir hayranı tarafından vurulmaktan deli gibi korkuyor... 
     YAŞAR ÇAKMAK 

     ŞU sıralar Avrupa turnesinde olan Mahsun Kırmızıgül’ün yakınları, şarkıcının en büyük korkusunun bir hayranı tarafından öldürülmek’ olduğunu açıkladı. Hatta şarkıcının bu korkusu yüzünden geceleri uyuyamadığı bile iddia edildi. 
     
     Tehdit telefonları... 
     KIRMIZIGÜL’E son dönemde sıkça sessiz telefonlar geliyordu... Bu telefonlardan tehdit mesajları yağmaya başladı. Şarkıcının meçhul hayranı şöyle diyordu "Seni ölümüne seviyorum. Seni kimseyle paylaşamam. Böyle devam ederse kendini ölmüş bil. Hiç çekinmeden öldürürüm" 
     
     Arkadaşları koruyor 
     BU telefonlardan sonra korumalarına bile güvenemeyen Kırmızıgül, en yakın iki arkadaşını da yanından ayırmıyor. Kalabalıktan uzak durmaya çalışan şarkıcı, konser döneminde koruma sayısını arttırıyor. Özel gecelerde de yanına yaklaşmaya çalışan hayranlar da korumalarca uyarılıyor. 
     
     Sonunun John Lennon gibi olmasını istemiyor 
     Efsanevi rock müzik topluluğu Beatles’ın unutulmaz üyesi John Lennon, 1980 yılının 8 Aralık günü fanatik bir hayranı tarafından New York’ta öldürülmüştü. Şimdi sonunun Lennon gibi olmasından korkusuyla geceleri uyuyamayan Mahsun Kırmızıgül, hayranlarından uzak duruyor. 
     


 MAGAZİN 













</TEXT>
</DOC>
