<DOC>
<DOCNO> 39717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/astro/index.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kararsız kalmamalı 
</HEADLINE>
<TEXT>

Bugün gökyüzünde birbiri ile çelişen ve akıcı enerjiler bir arada yer alıyorlar. Enerjinin yükseldiği bir dönemdeyiz, zira Ay büyümeye devam ederken elimizdeki işleri son haline getirmeye çalışıyor ve hızlı değişiklikler yapıyoruz. Kova burcundaki Ay, sosyal alanda herkesi daha duyarlı kılabilir, ideallerimiz yönünde harekete geçirebilir. Bu arada öğle saatlerindeki Ay - Mars ilişkisi 12.58 hızlı bir koşturmanın, ani karar verme zorunluluğunun da işaretçisi. Koç’lar gün içinde başkalarından daha fazla destek alabilir, verimli düşünce alışverişlerinde bulunabilirler. Boğa’lar için yorucu bir gün olmakla birlikte iş yaşamlarında aradıkları hareketi fazlasıyla bulabilecekleri bir gündeler. İkizler için hareket ve iletişim söz konusu. Eğitim, yolculuk ve zihinsel uğraş gerektiren alanlarda çok daha rahatlar. Yengeç’lerin ilişkilerinde parasal konuları konuşması mümkün. Aslan’lar için karşıtlıklar devam ediyor. Ilımlı olmak ve ilişkilerinde adil davranmak dikkat etmeleri gereken bir konu olacak. Başak’ların hareketli günlerde olduklarını biliyoruz. Bugün sağlık, günlük işler ve detay gerektiren konular ön plana gelebilir. Terazi’ler için yaratıcı enerjilerini kullanabilecekleri ve kendilerini daha fazla ortaya koyabilecekleri bir gündeyiz. Bu arada zevklerde aşırıya kaçmak da söz konusu. Akrep’lerin düşünce ve duygu arasında çatışma yaşaması mümkün. Daha ılımlı olmaya bakmalılar. Yay’ların aşırı iyimserliklerini dengelemeleri gerekebilir ama gün içinde yapıcı enerjiler çok işlerine yarayacak. İnatçı Oğlak’ların harcamalarını gözden geçirme zamanı geldi. Yeni yatırımlar ya da ortaklıklarda daha sabırlı olmaları iyi olacak. Kova’nın duygusal tepkilerini dengelemek pek kolay olmayabilir. Kişisel önem taşıyan konular ve aileye ilişkin gelişmelerle yüz yüze gelebilirler. Balık’lar için kararsızlık devam ediyor. Tek başlarına karar almaları zor ve kendilerini akışa bırakarak beklemeyi seçebilirler. 

            Faks 287 74 37 
      







</TEXT>
</DOC>
