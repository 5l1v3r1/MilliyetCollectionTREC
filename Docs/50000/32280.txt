<DOC>
<DOCNO> 32280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/yazar/akyol.html </URL>
<DATE> 2001/07/16/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İktisat düşüncesi 
</HEADLINE>
<TEXT>

     AHMET Güner Sayar'ın "Osmanlı İktisat Düşüncesinin Çağdaşlaşması" adlı muazzam eseri yayımlandı. Ötüken Yayınları, www.otuken.com.tr 
     Benden on temel istense, bu kitabı mutlaka listeye koyardım. 
     Rahmetli Sabri Ülgener Hoca'nın ilim sahasında "hayr'ül halef"i olan Prof. Sayar, bizim tarihimizde iktisadi etkenler fevkalade önemli rol oynadığı halde, iktisat düşüncesinin ne kadar geciktiğini anlatır. 
     Osmanlı "iktisadi"den çok "siyasi ve idari" açıdan düşünmüş. 
     Hatta, gerileme döneminde "neye yarar efendi felsefiyat" diye düşünülmesi, iktisadi olayların "iktisadi düşünce" açısından görülmesini engellemiş. Sf. 63 - 68 
     Halbuki dünya kapitalizme geçerken Osmanlı İmparatorluğu "züyuf akçe" yani altın ve gümüşün düşürülüp bakır oranının yükseltilmesi, yani devalüasyon olayları ile çalkanmakta, Şeyhülislam bunun haram olduğunu belirterek, devalüasyona karşı ayaklanan Yeniçeri'ye hak vermektedir Sf. 67 
     
     OSMANLI'NIN güçlü döneminde Avrupa'yı merak etmemesi .. 19. yüzyıldaki en büyük bilginimiz Cevdet Paşa'nın deyimiyle, Osmanlı devlet adamları "Avrupa'da zuhura gelen vukuata kulak asmazlar idi." Sf. 98 
     Güner Hoca, üstad Yahya Kemal'en bir alıntı yapıyor 
     "Biz Türkler mazide çok tahayyül etmiş, fakat az tefekkür etmişiz " 
     Yalnız İbrahim Müteferrika Kopernik, Galile ve Descartes'ın adlarını bir iki satırla vermişti. Sf. 102 
     Descartes, rasyonalizmin kurucu eseri "Metod Üzerine Konuşmalar"ını 1637'de Paris'te yayımlanmıştı. Bizdeki ilk tercümesi Abdülhamid'in Maarif Vekaleti tarafından "Usul Hakkında Nutuk" adıyla 1895'te yayımlanmış. 250 yıllık gecikme 
     Sayar, "ortaya çıkan netice açıktır" diyor ve Abdülhamid'in Maliye Nazırı Mehmet Ziya Bey'den bir alıntı yapıyor 
     "Benim yetiştiğim zamanlarda bile Babıali, hisab ve kitab ve istatistik gibi işlerle meşgul olmayı kibarlığa aykırı görür idi " Sf. 104 
     
     MODERN iktisat düşüncesiyle ilk temaslar, "Sefaretnameler" kanalıyla başlar. Avrupa'daki Osmanlı büyükelçilerinin bu raporlarında, bireyin hayat tarzına, kazancına, ticaretine devletin müdahale etmemesi vurgulanır. Sf. 172 vd. 
     Hala tam çözemediğimiz sorun 
     III. Selim'le başlayan el yordamı liberalleşme, Tanzimat'ta gelişir. İlk modern iktisat düşünceleri Sadık Rifat Paşa'da görülür. Rifat Paşa'nın Avrupa rekabetine karşı himayeci fikirleri, Namık Kemal'de gelişir. Sf. 216 vd. 
     Artık modern iktisat kitapları tercüme edilmektedir. Sf. 264 vd. 
     Sakızlı Ohannes Paşa, bizim iktisadi düşünce tarihimizdeki ilk 'ekonomist'tir. Darülfünun'da "ilmi servet" okutmaktadır. Sf. 360 vd. 
     Modern iktisadi düşüncelerden artık devlet de yavaş yavaş yararlanmaya başlamıştır. Abdülhamid şehzadeliğinde Münif Paşa'dan ekonomi politik okur. Artık "III. Selim devrinin müşterek teşhisi olan 'askeri', Abdülhamid düşüncesinde yerini 'iktisat' ile değiştirecekti." Böylece Müslüman Türkler sanayie yöneltilecekti. Sf. 373 - 376 
     Cumhuriyet'in iktisat zihniyet ve politikalarının temelleleri bu kitapta anlatıyor. 
     
     







İktisat düşüncesi 


Küreselleşme ve Türk ekonomisi 


Bu kafayla gitmez ama... 


Bu ara en çok sorulan soru 


Bulmacanın yeni parçaları 


"Tepeden tırnağa yolsuzluk" 


Ara rejim sendromu 


Yargıtay’ın anlattığı şey farklı 1 


Olimpiyat yutturmacası 


Gene ara rejim’e mi erdi aklımız 


Teknokrat hükümet 30 milyar dolar götürür 


</TEXT>
</DOC>
