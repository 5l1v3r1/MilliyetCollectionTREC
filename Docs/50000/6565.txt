<DOC>
<DOCNO> 6565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/yazar/tamer.html </URL>
<DATE> 2001/02/11/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Bizim borsa daha ne kadar düşer 
</HEADLINE>
<TEXT>

13 binlerde seyreden Japon Nikkei endeksi, 12 yıl önceki 39 binlik düzeyini yeniden yakalamayı hayal bile edemiyor 
     Başlığı görüp de benim ciddi bir borsa analizi yapacağımı falan sanmayın. Zaten bu işten hiç anlamam. 
     IMKB, Cumhuriyet'te çalıştığım yıllarda filizlenmiş, borsa ile görevlendirilen Abdurrahman Yıldırım şimdi Sabah yazarı arkadaşımız da dahil ekonomi servisi çalışanlarının etik olarak borsadan uzak durmaları ısrarla telkin edildiği için, bizler de yan gözle bile bakmamıştık borsaya. 
     Bu halim ve cehaletim halen sürüyor. Tesellim ise bizim ülkemizde konunun uzmanlarının bile borsanın hangi mantıklı nedenle çıkıp, hangi haklı gerekçeyle düştüğünün analizini yapmakta aciz kalmaları. Çünkü bizdeki borsa oyuncularının davranışlarının mantıklı açıklaması yok 
     Gelelim bizim borsanın geleceğine... 
     Japonya'nın yıldızının dünyada en parlak olduğu 80'li yılların sonlarında Nikkei endeksi kaç puanmış bir tahmin edin bakalım Ben size şimdiki endeks seviyesinin 13 bin 385 olduğunu anımsatayım ki sizler de olsa olsa hesabıyla bir rakam bulabilesiniz. 20 bin mi dediniz Çıkın, çıkın. 2 katı olsa 26 bin olur, ama daha çıkın. 30 bin deseniz de olmuyor... 
     Çok şaşırtıcı ama, Nikkei endeksinin zirveye ulaştığı 1989 yılındaki değeri 39 bin. Bugünkü düzeyinin tam 3 katı. 
     Kıssadan hisse 20 binleri görmüş bizim borsamız şu sıralar 9 bin 500'lerde gezindiği için büyük kayıplara uğramış olanlar var. Bu arada alım zamanı yaklaşıyor diye düşünenler de olabilir. Ama Nikkei örneğini hatırlayanlar için bizim borsamızın daha da düşmesi ve o seviyede uzunca bir süre kalması da pekala mümkün. 
     Hollandalı Amro Bank'tan Merrill Lynch'e yabancı finans kurumları birbiri ardına Türkiye'de portföy tutmanın pek de akıl işi olmadığını sizce neden açıklıyorlar 
     
Hava Kuvvetleri ne diyor acaba      Türk Hava Kuvvetleri'ne ait 3 savaş uçağının 22 günde peşpeşe düşmeleri ve 6 askeri pilotumuzun şehit olması normal mi 
     17 Ocak'taki kaza da önceki günkü de, Konya 3. Ana Jet Üssü'nden eğitim uçuşu için havalanan uçaklar. İlki F - 4, diğeri F - 5. Kayseri'deki üsten 19 Ocak'ta havalandıktan hemen sonra sonra düşen askeri nakliye uçağı ise CASA Cn - 235 tipi. 
     Ölen gencecik pilotlarımızın yanında paranın lafı olmaz ama, bu 3 uçağın yerine konması kaça malolur diye araştıralım dedik. Özellikle eğitim uçaklarının önemli bir maddi değere sahip olmayan eski uçaklar oldukları söylendi. Hal böyleyse bu durumda yarın - öbürgün bir askeri uçağın daha yere çakılmasına şaşmamamız gerek 
     Hava Kuvvetleri'mizin 22 gün içinde meydana gelen bu 3 askeri uçak kazasını neye bağlayacağını merak ediyorum. 
     
Telekom'dan köylülere milyarlık fatura      Osmaniye - Şekerdere köylüleri bugünlerde kara kara telefon faturalarını nasıl ödeyeceklerini düşünüyorlar. Türk Telekom'un bir hatası yüzünden faturalar öylesine kabarmış ki, neredeyse ellerinde avuçlarında ne varsa Telekom'a verecekler. 
     Konuyu köşemize aktaran İstanbullu okurumuz İbrahim Güner'in Osmaniye'de yaşayan babasına gönderilen fatura 600 milyon liraya yakın. Komşuları arasında 1 milyar 200 milyon lira fatura gelen bile var. Takdir edersiniz ki rakamlar kırsal kesim için astronomik ötesi. En düşük miktar 200 milyon lira. 
     Güner, "Babam yaşlı bir insan. Faturalarını hiç aksatmadan öder. Genellikle o bize değil, biz ona telefon ederiz. Bu kadar konuşmasına imkan yok" diyor. 
     Bölgedeki santral dijital olmadığı için ayrıntılı döküm alma imkanı yok. Bu durum köylülerin bu işte bir bit yeniği olduğunu düşünmelerine yol açıyor. 
     Arkadaşımız İlkay Özcan'ın görüştüğü Türk Telekom yetkilileri, daha önceki aylarda santralda bir hata meydana geldiğini söylediler. Şekerdere'yle birlikte Kayalı ve Serinova'daki abonelerin bir kısmına da 6 ay boyunca sadece abonman ücretleri fatura edilmiş. Hata fark edilince geriye dönük bir tarama yapılmış ve ortaya bu kerameti kendinden menkul faturalar çıkmış. 
     Pekiyi bu son gönderilen milyarlık faturaların gerçek olduğu ne malum Telekom yetkililerine göre düşük faturalara alışan köylüler "Ne kadar konuşursak konuşalım, nasıl olsa hep aynı fatura geliyor" diye görüşme sürelerini iyice abartmaya başlamışlar. Bu varsayım bana hiç de gerçekçi gözükmedi. Ama kamu kurumlarının dayatmaları karşısında maalesef hepimizin eli - kolu bağlı. 
     Bu arada Telekom, köylülerden bu parayı almanın pek de kolay olmayacağının da farkında ve borçları 10 aya kadar taksitlendirmeyi planlıyor. 
     
     





"Sonra yol olur" 


KİT'ler ve fonlar 


Sen bizi anlayamazsın 


Ortadoğu’da barış daha çok uzak ama... 


Yurttaş Nazım 


"Sir" oynadı, ama "nasıl " 


15 bin kitapçı iflasın eşiğinde 


Şanzelize bir örnek 


Türk "Kelekom" 


Çocukluğun öğrettikleri 


"İtina ile aslan terbiye edilir .." 


Nazım Yılı 


Acılı 10'uncu madde 


Bizim borsa daha ne kadar düşer 


Bırakın, "Şu CHP"yi 


"Hiç"in "Azab - ı Mukaddes"i Neyzen Tevfik 


</TEXT>
</DOC>
