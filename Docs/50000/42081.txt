<DOC>
<DOCNO> 42081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/spor/spo07.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Sporu’nda yeni dönem 
</HEADLINE>
<TEXT>

     TBMM Genel Kurulu’nda nisan ayında onaylanarak, yürürlüğe giren sponsorluk yasasının işleyişini belirleyen yönetmelik, Resmi Gazete’de yayınlandı. Federasyonların uzun süredir beklediği sponsorluk yönetmeliğinin hayata geçirilmesiyle birlikte bundan sonra uluslararası müsabakalar ve spor tesislerinin yapımı daha da kolaylaşacak. 
     TÜRK Sporu’nun rahat bir nefes almasını sağlayacak yasaya göre uluslararası spor faaliyetleri ile yarım kalmış veya yeni yapılacak tesislerin inşaası için ayni veya nakdi yardımda bulunacak özel ve tüzel kişilerin harcamaları vergiden düşürülebilecek. Böylece işadamları ile holdinglerin spora yapacakları katkılarda artış sağlanacak. 
     
Futbolda ödüle tırpan yok      GENÇLİK ve Spor Müdürlüğü, Sayıştay’ın ödül yönetmeliği hakkında "Futbolun ödüllerini diğer branşların ödülleri ile aynı seviyeye çekin" görüşünü kabul etmedi. Maliye Bakanlığı ile temasa geçen spor teşkilatı, "Biz yeterince indirim yaptık. İstiyorsanızı daha da aşağıya çekin" yanıtını alınca, futbolun ödüllerini değiştirmeme kararı aldı. Yeniden ele alınan taslak Başbakanlık Kanunlar ve Kararlar Dairesi’ne gönderildi. Taslak metni onaylanırsa, Bakanlar Kurulu’nda görüşülecek ve yürürlüğe girecek. 
     



 SPOR 

























</TEXT>
</DOC>
