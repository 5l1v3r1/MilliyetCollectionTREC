<DOC>
<DOCNO> 39242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/son/sonspo04.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Daum, Scala'yı aratıyor.. 
</HEADLINE>
<TEXT>

     Beşiktaş'ta Alman teknik adam Christoph Daum, ligin ilk 3 haftası sonunda, geçen yıl takımın başında olan İtalyan Nevio Scala'ya oranla daha başarısız oldu. 
     Alınan sonuçlar ve puan durumu itibariyle İtalyan teknik adamı aratan Daum'lu Beşiktaş, 2001-2002 sezonuna kötü bir başlangıç yaptı. 
     Scala ile geçen sezon lige fırtına gibi giren siyah-beyazlılar, ilk 3 haftayı da galibiyetle kapatarak, 9 puana ulaşmış ve taraftarını sevindirmişti. 
     Daum döneminde ise lige Trabzonspor yenilgisiyle başlayan ''Kara kartallar'', 3 haftada sadece 1 galibiyet alırken, toplam 4 puan toplayarak, geçen sezonun 5 puan gerisinde kaldı. 
     
     Geçen sezon liderdi... 
     Beşiktaş, İtalyan teknik adam döneminde ilk 3 maçta aldığı 9 puanla liderlik koltuğuna oturmuştu. 
     Daum ile yeni sezona kötü giren siyah-beyazlılar, 3 maçta ancak 4 puan toplayarak 8. sıraya yerleştiler. 
     
     Atılan ve yenilen goller 
     Beşiktaş, geçen sezon olduğu gibi, bu sezon da 3 maçta rakip fileleri 7 kez havalandırırken, Scala döneminde daha az gol yedi. 
     Ligde 3 karşılaşmada iki sezonda da 7'şer gol atan Beşiktaş, geçen sezon yediği 2 gole karşın, bu sezon aynı sürede kalesinde 4 gol gördü. 
     
     Maçlar... 
     Siyah-beyazlıların, geçen sezonun ilk 3 haftası ile, bu sezonun ilk 3 haftasında yaptığı maçlar ve aldıkları sonuçlar şöyle 
     
     
Scala Dönemi 1. hafta Beşiktaş-Yozgatspor 3 - 0 2. hafta Antalyaspor-Beşiktaş 1 - 2 3. hafta Beşiktaş-Rizespor 2 - 1      
Daum Dönemi 1. hafta Beşiktaş-Trabzonspor 1 - 2 2. hafta Bursaspor-Beşiktaş 2 - 2 3. hafta Beşiktaş-Diyarbakırspor 4 - 0      






</TEXT>
</DOC>
