<DOC>
<DOCNO> 48490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/guncel/gun11.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
AÇIKLAMA 
</HEADLINE>
<TEXT>

     İstanbul’da yayınlanan Milliyet gazetesinin 21.10.2001 tarihli nüshasında 1. sahifede "İşte Türk Ladinciler" başlığı ile yer alan ve 18. sahifede "Milliyet, CIA’nın hazırladığı listeyi ele geçirdi İşte Türk Ladinciler" başlığı ile süren haberde, şahsıma ve şirketlerime yapılan atıf tamamen gerçek dışıdır ve kamuoyunda gerek beni, gerekse yöneticisi bulunduğum şirketleri töhmet altına sokacak, hatta iktisadi sakıncalar doğurabilecek niteliktedir. 
     ABD Merkezi Haberalma Örgütü CIA ’nın Usame Bin Ladin bağlantılı parasal işlemlerle ilgili olduğundan şüphelendiği kişi ve şirketlere ilişkin olarak hazırladığı listeyi Türk hükümetine verdiğini ve Milliyet gazetesinin bu listeyi ele geçirdiğini beyan eden yazıda isimleri sayılan 3 kişi arasında şahsım ve şirketlerimle ilgili, hemen herkesin bildiği kısa bir biyografim verilerek beni ve sahibi hissedarı bulunduğum birçok şirketim ile bini aşkın çalışanını töhmet altında bırakan bu yazının hakikat ile uzak yakın bir ilişkisi yoktur. 
     Araştırmacı bir gazeteciye yakışmayan ve habercilik sorumluluğu ile bağdaştırılması mümkün olmayan bir şekilde, benden hiçbir bilgi almak zahmetine katlanmadan kaleme alınmış bu yazının sansasyon yaratmaktan başka amacı olamaz. Yargısız infazın açık bir örneğidir. Gerek şahsım, gerekse temsil ettiğim şirketlerde birlikte çalıştığım mesai arkadaşlarım için her an, başta Türk, Amerikan - İngiliz devletleri emniyet ve istihbarat teşkilatları temsilcilerine her türlü araştırma yapabilmeleri için istedikleri tüm bilgi ve belgeleri vermeye hazır olduğumu belirtiyorum. 
     
     Muhammed HABBAB 
     



 GÜNCEL 
















</TEXT>
</DOC>
