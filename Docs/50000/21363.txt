<DOC>
<DOCNO> 21363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/son/soneko07.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyada dolar milyonerlerinin sayısı 7.2 milyon kişiye ulaştı 
</HEADLINE>
<TEXT>

     Dünyada dolar milyonerlerinin sayısının da servetlerinin de arttığı bildirildi. 
     ''Merril Lynch'' ve ''Cap Gemini Ernst Young'' adlı kuruluşlar tarafından hazırlanan ''2001 Dünya Zenginlik Raporuna'' göre, milyonerlerin servetleri, 2000 yılında hisse senetlerinde görülen düşüşe rağmen yüzde 6 oranında artarak toplam 27 trilyon dolara yukseldi. 
     Milyoner sayısı da 180 bin kişi arttı. Halen dünyada 7.2 milyon adet dolar milyoneri bulunuyor. 
     Merryl Lynch ve Cap Gemini, yatırıma yönelik serveti 1 milyon doların üzerinde bulunan kişileri değerlendirmeye tabi tutuyor. Servet değerlendirmesine, gayrimenkuller dahil edilmiyor. Hazırlanan raporla ilgili olarak bilgi veren ''Merrill Lynch International'' Yönetim Kurulu Başkanı Winthrop Smith, ''varlıklı kişilerin geçen yıl, çalkantılı borsalardan uzak durarak servetlerini koruma becerisini gösterdiklerini'' ifade etti. 
     ''Cap Gemini Ernst Young'' firması Finans Hizmetleri Bölümü Başkanı Keith Stock da, ''2000 yılının ilk 3 ayında, istikrarlı olmayan borsalarda oynayanlardan 260 bin kişinin bir anda milyoner olduğunu, ancak sonraki dönemde bunların sayısında yüzde 30 oranında azalma görüldüğünü'' ifade etti. 
     Stock, ''her şeye rağmen 2000 yılı sonunda 180.000 yeni dolar milyonerinin ortaya çıktığını'' sözlerine ekledi. 







</TEXT>
</DOC>
