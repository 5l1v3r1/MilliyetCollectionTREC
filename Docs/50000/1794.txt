<DOC>
<DOCNO> 1794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/siyaset/siy07.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Fazilet şart koşamaz 
</HEADLINE>
<TEXT>

"Anayasa değişikliğinde şart öne sürülemez" diyen Türk, "Meclis’te çoğunluğun sağlanması gerekir" dedi 
     TBMM Anayasa Komisyonu Başkanı Turhan Tayan, FP içinde bir dağınıklık gözlendiğini kaydederek, FP’deki farklı davranışlar ve eğilimlerin, Anayasa değişikliği konusunu çözmekte zorluk yaratabileceğine dikkati çekti. Adalet Bakanı Hikmet Sami Türk de, Anayasa değişikliği konusunda FP’nin bazı şartlar öne sürmesinin uzlaşmayı güçleştiriceğini söyledi. 
     Tayan, Anayasa’nın 69. maddesindeki düzenlemeyle ilgili taviz ve pazarlığın söz konusu olmayacağını söyleyerek, şöyle devam etti "FP’deki farklı davranış ve eğilimler, konuyu çözmekte zorluk yaratabilir. Anayasa değişikliklerini çıkmaza sokmalarından endişe ederim. Zira Anayasa değişikliği için koalisyon partilerinin Meclis’teki toplam oyları yeterli değildir. Muhalefetin desteğine ihtiyaç vardır. Aksi takdirde halk oylaması riski doğar." 
     Türk de Meclis’te olabildiğince geniş bir çoğunluğun sağlanmasının şart olduğunu vurgulayarak, "Anayasa değişiklikleri konusunda şart öne sürülmez. Eğer sürülürse, diyalog olmaz. Oysa dün önceki gün kurulan komisyonun amacı, uzlaşma ortamı yaratmaktır" şeklinde konuştu. 
     


 SİYASET 
















</TEXT>
</DOC>
