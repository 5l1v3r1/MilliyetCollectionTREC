<DOC>
<DOCNO> 35000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/magazin/mag04.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişman çocuk Slim Megastar’ı geçti 
</HEADLINE>
<TEXT>

MTV’nin En İyi 100 Video Klibi’ sıralamasında bir efsane yerle bir oldu.. 
     DIŞ HABERLER SERVİSİ 

     Kurulduğu günden bu yana müzik endüstrisinin seyrini değiştiren ve dünyanın en çok izlenen müzik televizyonu olmayı başaran MTV kanalı, 20’nci yaşını da sektör için şok’ sayılabilecek bir haberle kutladı. 
     ABD’de, 1 Ağustos 1981’de Buggles grubunun Video Killed The Radio Star’ adlı klibiyle yayın hayatına başlayan MTV’nin dün kutlanan 20’nci yıldönümü dolayısıyla düzenlenen Tüm zamanların en iyi 100 video klibi’ sıralamasında İngiliz grubu Fatboy Slim’in Şişman çocuk Slim Praise You’ adlı şarkısı, bugüne kadar birinci sırada bulunan pop müziğin Megastar’ı Michael Jackson’ın Thriller’ını geçti. Being John Malkhovich John Malkhovich Olmak ’ filmiyle Oscar’a aday gösterilen yönetmen Spike Jonze’nin yönettiği klipte, talihsiz bir dans grubunun gösterisi konu ediliyor. 
     
     İşte ilk 10 
     Bu yarışmada ilk 10’a giren ve MTV’de dün akşamdan itibaren üç gün üst üste gösterilecek video kliplerin sıralaması ise şöyle 
     1. Praise You, Fatboy Slim, 2. Thriller, Michael Jackson, 3. The Real Slim Shady, Eminem, 4. Ray of Light, Madonna, 5. Sabotage, Beastie Boys, 6. Buddy Holly, Weezer, 7. Coffee TV, Blur, 8. Let Forever Be, Chemical Brothers, 9. Virtual Insanity, Jamiroquai, 10. Bohemian Rhapsody, Queen. 
     



 MAGAZİN 














</TEXT>
</DOC>
