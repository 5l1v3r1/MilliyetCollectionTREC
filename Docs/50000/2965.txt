<DOC>
<DOCNO> 2965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/son/sondun13.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'tan uyarı "Kızlarımı rahat bırakın" 
</HEADLINE>
<TEXT>

     ABD'de Başkanlık görevini yarın devralacak George Bush, başta medya kuruluşları olmak üzere herkese uyarıda bulunarak, 19 yaşındaki ikiz kızlarının rahat bırakılmasını istedi. 
     ABC televizyonunun Barbara Walters tarafından sunulan 20 20 programında konuşan George Bush, ''kızlarının, en az Chelsea Clinton kadar gözlerden uzak tutulmasını ve mahremiyetlerine saygı gösterilmesini istediğini'' vurguladı. 
     Bush, şöyle dedi 
     "Kızlarım hakkında kamuoyu önünde olur olmaz şekilde konuşanlara fena halde kızacağımı herkes bilsin. Bu şekilde davranacaklara hadlerini bildireceğimden de kimsenin şüphesi olmasın. Benim hakkımda konuşulabilir. Eşim Laura hakkında, belki bunun yarısı kadar konuşulabilir. Ancak kızlar, hayır ve bunu çok ciddi söylüyorum." 
     Bush'un bu açık uyarısı üzerine, kızlarını konu alan ''That's My Bush'' adlı bir komedi dizisi hazırlayan "Comedy Central" adlı TV kanalı, programı yayından kaldırdığını bildirdi. Programda, Bush'un 19 yaşındaki kızlarının "sıcak ve seksi olduklarının" ima edildiği öğrenildi. 
     Bush'un ikizlerinden Barbara Yale, Jenna ise Teksas üniversitesinde okuyor. 




</TEXT>
</DOC>
