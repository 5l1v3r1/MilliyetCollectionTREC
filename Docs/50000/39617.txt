<DOC>
<DOCNO> 39617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/siyaset/asiy.html </URL>
<DATE> 2001/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
El bombalı Marksistler 
</HEADLINE>
<TEXT>

Vurgun operasyonu çerçevesinde Adana’da beş, İzmit’te bir müteahhit gözaltına alındı. Adana’daki zanlıların üzerinde bir tabanca ile iki el bombası ele geçirildi 
     GÜNSELİ ÖNAL Ankara KOCAELİ DHA 

     Marmara depreminin ardından yaptırılan kalıcı konutlarla ilgili ihale yolsuzluğunun soruşturulduğu "vurgun operasyonu" müteahhitlere sıçradı. Bayındırlık Bakanı Koray Aydın’ın operasyonun başladığı günlerde, "Allah’tan Marksistler" diyerek MHP’nin hedef alınmasını engellemeye çalıştığı soruşturmada Adana’da 5, Mersin’de 3, İzmit’te de 1 müteahhit gözaltına alındı. 
     
     Aranan da var 
     Ankara DGM Savcılığı’nın yürüttüğü operasyon kapsamında, başkentten gelen bir ekip, İzmit’te müteahhit Abdullah Başkurt’u gözaltına aldı. Turan Mollaoğlu ile Tümer Numanbayraktaroğlu adlı iki müteahhit de, "bilgilerine başvurulmak üzere", Başkurt’la beraber Ankara’ya götürüldü. 
     Adana Organize Suçlar Şube Müdürlüğü ekipleri de, Konak İnşaat’a yaptıkları baskınla, şirket yöneticileri Muhuipbullah Almalıoğlu 36 , Ali Yılmaz 39 , Sedat Şahin 36 , Ümit Kasap 26 ve Hüsnü Işıl’ı 26 gözaltına aldı. Sanıklarla birlikte bir tabanca ve iki el bombası da ele geçirildi. 
     Antakya Devlet Hastanesi’nin müteahhidi Şahin Kalo’nun da arandığı belirtildi. 
     
MHP’den tehdit Siyasi ayağı olmasın      MHP Grup Başkanvekili İsmail Köse, Bayındırlık Bakanlığı’nda başlatılan Vurgun Operasyonu’na ilişkin, "En yakınımızdaki, en dibimizdeki adam dahi olsa, bu ülkenin bir tek kuruşuna el atmasına ne göz yumarız, ne de fırsat veririz. Ama siyasi ayağı varsa, fevkalade korkunç neticeler doğurur" dedi. Köse, MHP Erzurum il binasındaki basın toplantısında, MHP’nin seçimlerden önce özellikle yolsuzluklarla mücadele edeceği yönünde halka söz verdiğini, bu düşünceden vazgeçmelerinin de mümkün olmadığını söyledi. 
     
Vekilden yeğenine Savcıya teslim ol      MHP Şanlıurfa Milletvekili Muzaffer Çakmaklı, Bayındırlık Bakanlığı’ndaki ihalelere yönelik başlatılan "Vurgun Operasyonu" kapsamında aranan Şanlıurfalı müteahhit yeğeni Ali Çakmaklı’ya "Ankara’ya gel, teslim ol" diye haber gönderdi. Muzaffer Çakmaklı, "Konuyu akşam televizyon haberlerinden öğrendim. Halfeti’deki bir ihalede adı geçiyor. Hemen Bayındırlık Bakanlığı’nı aradım. Konuyu araştırdım. Bu yıl, geçen yıl Halfeti’de öyle bir ihale hiç olmamış. Galiba bir yanlış anlama var" dedi. 
     
     Kilit adam Eriş tutuklandı 
     Vurgun Operasyonu’nda DGM’ye çıkarılan kilit isim Pırlanta İnşaat’ın sahibi Mustafa Eriş’in de aralarında bulunduğu dört zanlı tutuklandı. Karar üzerine gözyaşı dökenler de oldu. Sorgulanan Eriş, ortağı Mithat Eşmeli, komisyon görevlisi Fethi Soydan ile Yapı İşleri Daire Başkanı Ahmet Kenan Bozokkalfa "çıkar amaçlı suç örgütü oluşturmak", "rüşvet almak - vermek" ve "görevi kötüye kullanmak" suçlarından tutuklandı. Dört müteahhitin de tutuklanması istendi. 
     



 SİYASET 








</TEXT>
</DOC>
