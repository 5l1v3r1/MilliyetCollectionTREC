<DOC>
<DOCNO> 29670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/son/sontur03.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuğunu sokakta çalıştıran Ankaralı aileye hapis cezası 
</HEADLINE>
<TEXT>

     Çocuklarını sokakta çalıştırarak ihmal ve istismar eden aile hapis cezasına çarptırıldı. 
     Sosyal Hizmetler ve Çocuk Esirgeme Kurumu'nun SHÇEK , çocuklarından 4'ünü sokakta çalıştırdıkları gerekçesiyle haklarında suç duyurusunda bulunarak dava açtığı Arife ve Nurettin Altun'a, Ankara 11. Sulh Ceza Mahkemesi, 3'er ay hapis cezası verdi. 
     Mahkeme, yaşları 10 ile 4 arasındaki çocuklarını sokakta çalışmaya zorlayan ailenin hapis cezasını, para cezasına çevirdi ve çocukların da koruma altına alınmasını karara bağladı. 
     Altındağ semti Ulubatlı Hasan Mahallesi'nde oturan ve çocuklarını sokakta çalıştıran anne ve baba, mahkeme kararı ile 249 milyon 139 bin 800'er lira para cezası ödeyecek. 
     Altun çiftinin 1991, 1994, 1995, 1997 ve 2000 doğumlu 5 çocukları bulunuyor. SHÇEK, bu çocuklar için koruma kararı aldırmıştı. Arife ve Nurettin Altun'un bu karara uymadıkları ve çocuklarını sokakta çalıştırarak ihmal ve istismar ettikleri belirlenerek, haklarında dava açılmıştı. 
     Böylece, Mahkemenin kararı ile Ankara'da da bir aile çocuklarını sokakta çalıştırdıkları için ceza aldı. 
     
     
     







</TEXT>
</DOC>
