<DOC>
<DOCNO> 4793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/yazar/tamer.html </URL>
<DATE> 2001/01/31/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
İsimler makro, krediler mikro 
</HEADLINE>
<TEXT>

Mikro kredilerin konuşulduğu öğle yemeğini, George Soros ve İsveç Kraliçesi ile birlikte yedik 
     DAVOS 

     Dünya Ekonomik Forumu WEF'in Davos toplantılarının heyecan verici yönlerinden biri de karşınıza hangi anda ne tür bir sürprizin çıkabileceğinin belli olmaması. Örneğin Hewlett Packard gibi bir dünya devinin kadın CEO'su Carly Fiorina ile tuvalette karşılaşıp ayaküstü röportaj yapabiliyorsunuz Dönünce yazacağım ya da karda aceleyle otelden konferans salonuna yürümeye çalışırken düştüğünüzde Türk Telekom'un taliplerinden Deutsche Telecom'un CEO'su Ron Sommer elinizden tutup sizi yerden kaldırabiliyor. Tabii yerden kalkmaya uğraşırken Sommer'e Türk Telekom'un özelleştirilemsi ile ilgili son gelişmeleri soramıyorsunuz. 
     Bangladeş'te yıllar önce kırsal kesimdeki kadınlara açılan 50 - 100 dolarlık kredilerle başlayan mikro kredi uygulamasının ayrıntılarını öğrenmek üzere 75 İsviçre frangını verip 40 kişilik kendi halinde bir öğle yemeğine katılayım dedim. Bakın karşıma kimler çıktı Görme sorunum nedeniyle ayağına bastığım siyahi hanım, Güney Afrika Devlet Başkanı'nın eşi Zonele Mbeki'ymiş. Özür dilerken ahbap olduk. Bangladeş'tekine benzer bir modeli Güney Afrika'da hayata geçirmişler. Kırsal kesimde 20 bin kadını 100 - 150'şer dolarlık kredilerle iş sahibi yapmışlar. Kimisi muz satıyormuş, kimisi cep telefonu kartı. Kimisi de cep telefonu kartı satın alıp, sabit telefonun ulaşmadığı bölgelerde ücret karşılığı kullandırıyormuş. 
     Bayan Mbeki'nin başında bulunduğu kurum 2 milyon dolarlık krediyi her yıl 100 - 150 dolarlık üst sınır 200 dolar bölümler halinde Bir nevi pösteki sayar gibi dağıtıyormuş. Konuşmanın sonuna doğru kendisinden kartını istediğimde devlet başkanının eşi olduğunu fark ettim. 
     
     Soros'un amacı 
     Küçük salona sıkıştırılmış dört uzun masadan birine oturmaya çalışırken baktım yanımda dünyaca ünlü spekülatör George Soros. Dünya borsaları artık eskisi kadar karlı olmadığı için "Soros da mikro krediye mi giriyor yoksa " diye geçti içimde. Ama kendisine sorduğumda anladım ki Soros bir süredir mikro kredi işinin içinde. Sahibi bulunduğu 14 vakıftan bir bölümü, mikro kredi de veriyor. Ancak bu işten para kazanmak gibi bir amacı yok. Zaten anlayabildiğim kadarıyla mikro kredi meselesi daha çok sosyal amaçlı. Aslen Macar olan Soros'un hülyası ise doğduğu topraklar, hatta daha da ileri giderek Doğu Avrupa'nın yoksul insanları için birşeyler yapmak. 
     Zaten mikro kredi fikrinin yaratıcısı Bangladeş'teki Grameenn Bank'ın sahibi Muhammet Yunus'la bu projede birlikte çalışıyorlarmış. 
     
     İsveç Kraliçesi 
     Soros'un yanından ayrılıp tam yerime oturmuştum ki, hayal görüyorum zannettim. 
     Bizim basık tavanlı, ıkış tıkış salonun bir köşesinde İsveç Kraliçesi Silvia ve Kral eşi Carl Gustave en zarif halleriyle oturuyorlardı. Avrupa Kalite Kongresi Stockholm'de yapıldığında Nobel ödüllerinin dağıtıldığı tarihi belediye binasının yüksek tavanlı salonunda kendileriyle tanıştırıldığımız için ve her gün de bir kral ve kraliçe görmediğimden dolayı yanılmam mümkün değildi. Nitekim yemekte kendilerine hoşgeldiniz denildi. Yemek sonrasında tahmin edebileceğiniz gibi Kral ve Kraliçe'ye de neden bu toplantıya katıldıklarını sordum. İsveç'te henüz böyle bir uygulamanın bulunmadığını ancak son 2 - 2.5 yıldır dünyada zaman zaman sözü edildiği için bir fikir edinmek ihtiyacını duyduklarını söylediler. 
     AB ile bir ucundan ilgili Türkler'in adını iyi bildiği Avrupa Yatırım Bankası'nın eski başkanı Jacques Attali'nin yemekte bulunacağı ise zaten programda yazıyordu. Çünkü Attali Bangladeşli Yunus'un bu büyük toplumsal projesine dünya çapında daha hızlı işlerlik kazandırmak için yola çıkarak PlaNET diye bir şirket kurmuş ve dileyene internet üzerinden her türlü bilginin aktarılmasına aracılık ediyor. 
     
Kombassan Davos'ta peşimizi bırakmadı      Herhangi bir toplantıda soru sormak istediğinizde kendinizi de takdim edersiniz ya... Davos'ta adınızı ve çalıştığınız kurumu söyledikten sonra doğal olarak geldiğiniz ülkeyi de ekliyorsunuz ve Türkiye'den geldiğinizi söylediğinizde, toplantı sonrasında alacaklılar etrafınızı çevirebiliyor. Müzisyen Brian Eno'nun konuşmacı olduğu toplantıda yanımda oturan Türk'ün başına böyle birşey geldi. Oysa ben, onun sorduğu hoş soru üzerine salonda bulunanların kendisi ile ilgilendiğini sanmıştım. Meğer yanını gelen Alman, Kombassan'ın kendilerini dolandırdığından yakınmış. Kombassan'ın bir süre önce bu Alman firmasına makine ısmarmadığını, sipariş sırasında paranın küçük bir bölümünü ödediğini ondan sonra da ne parayla da ne makine ile ilgilendiklerini anlatmış. Dolayısıyla ürettikleri makine Alman firmasının elinde kalmış durumda. Paralarını alamadıkları için de zarardalar. Davos'taki firma yetkilisi Kombassan'dan paralarını kurtarmak için Türkiye'de hukuki yolların dışında başka bir seçenek bulunup bulunmadığını öğrenmek istiyormuş. 
     
     





Yüzleşelim 


Deniz bitti 


Hepsine PKK'lı DENEMEZ 


Haydi Süleyman Bey 


Türkiye'nin AB ile bilek güreşi... 


Mayın coğrafyası 


Fedailer'den Fazilet'e 


Postmodern yazı 


Nasıl üniversite 


Fransa ipleri kopardı... 


Misilleme ile bitmez... 


Dövüş Sanatları’ 


Aman Eti’ Holding, yaman Challenger’ faciası 


"Nisan Devrimi" 


Sosyal travma 


Bazen jandarma, bazen mafya 


İsimler makro, krediler mikro 


Ortaklığınız sürüyor 


Bir Forumda, Türkiye 


Boğaz'da inşaat başladı 


100 milyon markı dolaba koydular 


</TEXT>
</DOC>
