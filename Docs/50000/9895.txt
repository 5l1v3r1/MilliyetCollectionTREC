<DOC>
<DOCNO> 9895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/ekonomi/eko03.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyonda yükseliş öncesi son sevinç 
</HEADLINE>
<TEXT>

Şubatta enflasyon aylık yüzde 2.6, yıllık yüzde 26.5’e geriledi. Şubat sonunda gelen zamlar mart ayındaki enflasyon hesabına yansıyacak 
     ANKARA Milliyet 

     Enflasyon şubat ayında da toptan eşya fiyatlarında TEFE yüzde 30’un altında seyretmeye devam etti. Devlet İstatistik Enstitüsü’nün DİE yaptığı açıklamaya göre, şubat ayında, bir önceki aya göre, toptan eşya fiyatları TEFE yüzde 2.6, tüketici fiyatları TÜFE ise yüzde 1.8 arttı. 
     2000 Şubat ayında, toptan eşya fiyatlarındaki artış yüzde 4.1, tüketici fiyatlarındaki artış ise yüzde 3.7 olmuştu. Yılbaşından bu yana iki aylık enflasyon ise TEFE’de yüzde 5, TÜFE’de yüzde 4.4 oldu. 
     Yıllık enflasyon ise keskin bir düşüşle toptan eşyada yüzde 67.5’ten yüzde 26.5’e indi. 
     Bu rakamın 1984 yılından bu yana görülen en düşük enflasyon oranı olduğu belirtilirken, şubatta 12 aylık ortalamalara göre yıllık enflasyon yüzde 56.3’ten yüzde 44.5’e düştü. 
     Tüketici fiyatlarında yıllık enflasyon da yüzde 69.7’den yüzde 33.4’e gerildi. 12 aylık ortalama artış tüketici fiyatlarında yüzde 48.9 olarak hesaplandı. Ancak mali krizin etkisiyle şuba ayı sonunda gelen zamlar nedeiyle enflasyonun mart ayında yeniden yükselmesi bekleniyor. 
     
     Çekirdek yüzde 2.4 
     TEFE’deki 2.6’lık artışın yüzde 2.9’u özel, yüzde 1.8’i devletten kaynaklandı. şubat ayındaki çekirdek enflasyon hedefi, yüzde 2.4 ile binde 9’luk kur artış hedefinin üzerinde gerçekleşti. 
     Şubat ayında en yüksek fiyat artışı yüzde 15.3 ile metal cevheri madenciliği, yüzde 9.9 ile tıbbi hassa ve optik aletler imalatı, yüzde 6.3 ile kimyasal madde ürünleri imalatı, yüzde 5.6 ile tekstil ürünleri imalatında meydana geldi. 
     Şubat ayı itibariyle son bir yıllık dönemde ise sektörel bazda en yüksek fiyat artışı, yüzde 39.6 ile elektrik, gaz ve su sektöründe gerçekleşti. 
     
     Mandalina zam rekortmeni 
     Şubat ayında en fazla fiyat artışı meyve fiyatlarında görüldü. Mahdalina yüzde 15.3, armut yüzde 13.1 pahalandı. Yılık bazda da yüzde 65.4’lük artışla gündelikçi ücretleri zam şampiyonu oldu. 
     Şubat ayında bir önceki aya göre, ana mal grupları arasında en yüksek fiyat artışları, yüzde 10.6 ile iğneciye ödenen ücret, yüzde 9.8 ile gündelikçi, yüzde 8.2 yemek odası takımı, yüzde 7 ile ilaç, yüzde 6.5 ile kadın berberi, yüzde 5.5 ile otopark ücreti, yüzde 4.7 ile bal, yüzde 4.6 ile buzdolobı, yüzde 4.5 doğum ve uçak ücretinde görüldü. 
     Şubatta kadın ayakkabısı yüzde 4.3, erkek gömleği yüzde 6.4 pahalandı. 
     
     


 EKONOMİ 















</TEXT>
</DOC>
