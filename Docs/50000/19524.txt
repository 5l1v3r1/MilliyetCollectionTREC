<DOC>
<DOCNO> 19524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/son/sondun04.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Meksika'da 'amfetamin kralı' tutuklandı 
</HEADLINE>
<TEXT>

     Meksika polisinin, büyük miktarda sentetik ilacı ABD'ye sokmakla suçlanan ''amfetamin kralı'' Adan Amezcua'yı tutukladığı bildirildi. 
     Meksika Başsavcılığı, Adan Amezcua'nın, kanunsuz para ve mal kullandığı gerekçesiyle tutuklandığını kaydetti. 
     Devlet Başkanı Vicento Fox, Washington ziyareti sırasında Meksika radyo kanallarına yaptığı açıklamada, Adan Amezcua'nın, iki kardeşinin yanına, demir parmaklıklar arkasına konulacağını kaydetti. 
     Fox, bu tutuklamanın, Meksika'daki uyuşturucu kaçakçılığına karşı verilen büyük mücadeleden biri olduğunu ifade etti. 
     Meksika'nın en büyükleri arasında yer alan Amezcualar'ın Colima adlı uyuşturucu karteli, özellikle ''hız'' adı verilen amfetamin kaçakçılığı işiyle uğraşıyor. 
     Adan'ın Luis ve Jose adlı iki büyük kardeşi, 1998'de tutuklanmış ve Amerikalı yetkililer, ikisinin ABD'ye amfetamin kaçırmak suçundan iade edilmelerini istemişti. 
     Adan Amezcua, 1993 ve 1995 yılları arasında uyuşturucu suçundan ABD'de cezaevinde yatmış ve Meksika'da 1997 yılında yeniden tutuklandıktan sonra delil yetersizliği yüzünden serbest bırakılmıştı. 






</TEXT>
</DOC>
