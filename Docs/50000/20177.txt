<DOC>
<DOCNO> 20177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/son/soneko20.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş "Türkiye'de yüzde 7 büyümeyi gerçekleştirecek dinamizm var" 
</HEADLINE>
<TEXT>

     Devlet Bakanı Kemal Derviş, Türkiye'de toplumda, ekonomide, yılda yüzde 7 büyümeyi gerçekleştirecek bir güç ve dinamizmin mevcut olduğunu söyledi. 
     Türkiye İşveren Sendikaları Konfederasyonu TİSK Danışma Konseyi Toplantısı'na katılan Derviş, yaptığı konuşmada, Telekom Yasası'ndaki çalışmaların bu akşam biteceğini umduğunu belirterek, ''öyle de olması gerekiyor. Geçmişlere baktığımız zaman, aslında Türkiye'de, toplumda ekonomide, bence yılda yüzde 7 bir büyümeyi gerçekleştirecek bir güç bir dinamiz mevcut.'' 
     Derviş, bunalıma uğramadığımız yıllar bu yüzde 7'ye çok yaklaşıldığını ve hatta bazen geçildiğini de dile getirerek, konuşmasını şöyle sürdürdü 
     ''Dolayısıyla Türkiye'nin önümüzdeki 10-15 yıl ortalama, belki tarımdaki hava şartlarını da katmak gerekiyor, çok da önemli bir ağırlığı yok artık, Türkiye ortalama yüzde 7'yi tutturabilir. Türkiye'deki girişimcilik, coğrafi konumumuz, kaynağımız, insan gücümüz genç olan toplum bunu mümkün kılıyor. 
     Ancak geçmişe baktığımız zaman bu gerçekleşemedi. Aşağı yukarı biliyorsunuz yuvarlak bir hesapla yüzde 7'yi aşamıyoruz. Yüzde 2'ye yaklaşan bir nüfus artışı olunca bize bir ilerleme getiriyor fakat isteğimiz sürece bir türlü sahip olamıyoruz ve isteğimiz hızlı refah artışını da bu yüzden sağlayamıyoruz. Yüzde 4 civarında tıkanıyoruz. Ama bu tıkanıklık bir dinamiz eksikliğinden değil, girişimcilik eksikliğinden değil, hatta kaynak eksikliğinden de değil. Bu tıkanıklık 3-4 yılda bir makro ekonomik bunalımın ekonomiyi sarstığı için. 1994'de oldu eksi büyümeye geçtik. 1999'da da eksi büyüme yılı yaşadık ve 2000 programına da öyle geçtik ve maalesef 2001 yılında da tekrar özellikle birinci yarısında, çok ciddi bir bunalım yaşıyoruz ve çok ekonomiyi sarsan bir eksi büyüme sürecindeyiz şu anda.'' 
     Devlet Bakanı Kemal Derviş, artık bugünkü dünyada yüzde 70 enflasyonla ekonomiyi götüren ülke olmadığını belirterek, ''Bunu mutlaka bizim de yenmemiz gerekiyor'' dedi. 
     
     






</TEXT>
</DOC>
