<DOC>
<DOCNO> 20077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/guncel/gun05.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İletişim liseleri eğitim programını yenileyecek 
</HEADLINE>
<TEXT>
İletişim'de yeni dönem 
     SİBEL KAHRAMAN ŞEN İstanbul 

     Aydın Doğan Anadolu İletişim Meslek Lisesi’nin ev sahipliği yaptığı İletişim Meslek Lisesi Eğitim Semineri’ dün başladı. Türkiye’deki 10 İletişim Meslek Lisesi’nden temsilci öğretmenlerin katıldığı seminer bir hafta sürecek ve yeni eğitim programları tartışılacak. Seminerin açılışında konuşan, Aydın Doğan Vakfı Yürütme Kurulu Başkanı Orhan Birgit, bu yıl üçüncüsü yapılan seminerde ders programlarının tartışılacağını, amaçlarının iletişim meslek liselerinin daha işlevsel hale gelmesini sağlamak olduğunu söyledi. 
     Meslek lisesi öğrencileri için büyük sorun olan üniversiteye giriş için de çalışmaların devam ettiğini belirten Birgit, "Hazırlanan kanun tasarısı meclise sevkedildi. Tasarıyla İletişim Meslek Yüksek Okulları açılması sağlanıyor. Öğrenciler, 2 yıl sonra da fakültelere yatay geçiş yapabilecekler. Bu nedenle toplantı tarihsel önem taşıyor" dedi. Seminerin açılış toplantısında, Milli Eğitim Bakanlığı Ticaret ve Turizm Öğretim Genel Müdür Yardımcısı Hasan Odabaşı da yapılan çalışmalarla ilgili bilgi verdi. 
     



 GÜNCEL 























</TEXT>
</DOC>
