<DOC>
<DOCNO> 41237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/spor/spo08a.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrasya çekişmesi 
</HEADLINE>
<TEXT>

Spordan Sorumlu Devlet Bakanlığı’nın, 28 Ekim’deki geleneksel maratonun düzenleme yetkisini alması, İstanbul Büyükşehir Belediyesi’ni küstürdü 
     GÖKAY AKIN 

     TÜRKİYE’NİN uluslararası takvimdeki en önemli maratonu Avrasya, yetki karmaşası nedeniyle tehlikeye girdi. Spordan Sorumlu Devlet Bakanlığı’nın organizasyonun yetkisini üzerine alması, İstanbul Büyükşehir Belediyesi’ni küstürdü. Yıllardır Avrasya Maratonu’na destek veren belediye, yönetmelikte değişiklik yapılmaması halinde bu yıl organizasyondan çekilebileceğini bildirdi. 
     28 Ekim’deki maratonunun tarihi yaklaşırken, bakanlık ile belediye arasındaki görüşmeler kilitlenme noktasına geldi. Büyükşehir Belediyesi Spor A.Ş Genel Müdürü Ayhan Bölükbaşı, maratonun 800 milyar lirayı aşan mali yük getirdiğini belirterek, "Yetki taşımadığımız bir organizasyona bu kadar para harcayamayız. Yönetmelikte değişiklik yapılmadığı takdirde organizasyonu alamayız" dedi. 
     



 SPOR 
































</TEXT>
</DOC>
