<DOC>
<DOCNO> 38082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/son/soneko15.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti.. 
</HEADLINE>
<TEXT>

     İMKB Ulusal-100 Endeksi, önceki kapanışa göre 225.16 puan kayıpla 1. seansı 9,511.79 puandan tamamladı. 
     Hisse senetleri ortalama yüzde 1.78 oranında değer kazandı. Alternatif piyasaların etkisi altındaki Borsa'da, haftanın ilk seansında Hazine'nin halka arzlarının beklentisinde düşük hacimli durgun bir seyir izlendi. Disket emirlerinin gerçekleştiği ilk yarım saatte hacimsiz, durgun seyreden piyasa, ardından satışlarla 9,482 puan seviyesine kadar geriledi. Seansın ilk yarısı 9,557 puanla geçildi. 
     İkinci yarıda piyasa daha da durgunlaşırken Endeks, yatay seyre girdi. 9,500 seviyesinin hemen üzerinde dengeli seyreden Endeks, seansı 9,511.79 puandan tamamladı. Kapanışta mali endeks 334.90 puan kayıpla 13,121.64 puana, sınai endeksi 154.93 puan kayıpla 8,256.48 puana, hizmet endeksi de 116.01 puan kayıpla 5,097.03 puana geriledi. 
     Önceki kapanışa göre mali grup hisseler ortalama yüzde 2.49, sınai grubu hisseler yüzde 1.84, hizmet grubu hisseler de yüzde 2.23 oranında değer kaybetti. 1. seansta işlem gören toplam 277 hisse senedinden 171'i değer kaybetti. 35 hisse senedi değer kazanırken, 71 hissenin fiyatında ise değişiklik olmadı. Seansta 57 trilyon 269 milyar 583 milyon liralık işlem hacmi oluştu. 1. seansta Migros, Garanti Bankası, Yapı Kredi Bankası, Sabancı Holding ve Doğan Holding en yoğun işlem gören hisseler oldular. 







</TEXT>
</DOC>
