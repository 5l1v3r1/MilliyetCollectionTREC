<DOC>
<DOCNO> 23381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/son/sonspo12.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen Darüşşafaka'yı 78-69 yenerek seride 2-1 öne geçti 
</HEADLINE>
<TEXT>

     Erkekler Basketbol Birinci Ligi play-off yarı final serisi ilk maçında Darüşşafaka'yı 78-69 yenen Efes Pilsen, seride 2-1 öne geçti. 
     Maça tutuk başlayan Efes Pilsen, ilk dakikalarda hücumlardan boş dönünce, Okunskyy ve Mehmet ile sayılar üreten Darüşşafaka, 8-2 öne geçti. Yeşil-siyahlı ekip, Jensen'in 3 sayılık basketiyle de 5. dakikayı 11-4 önde kapadı. Alper ile üst üste sayılar bulan Efes Pilsen, 7. dakika içinde 11-11 beraberliği yakaladı. Dış atışlarda Darüşşafaka Jensen, Efes Pilsen ise Scepanoviç ve Kerem ile sayılar buldu ve ilk periyot 21-21'lik eşitlikle geçildi. 
     Efes Pilsen, 2. periyotun ilk 3 dakikasında sayı bulamadı. Darüşşafaka ise hızlı hücumlarda Deniz ve Emre ile bulduğu sayılarla 17. dakikada 38-27'lik skorla farkı 11 sayıya dek çıkardı. Efes Pilsen, farkın açılmasıyla birlikte alan savunmasına döndü. Bu savunma sisteminde başarılı olan lacivert-beyazlılar, Ömer ve Drobnjak ile ulduğu sayılarla son saniyelerde skoru 39-36'ya getirerek farkı 3 sayıa indirdi ve maçın ilk yarısı da bu skorla sona erdi. 
     İkinci yarıya iyi savunrmayla başlayan ve rakibine 3 dakika süreyle sayı atma şansı tanımayan Efes Pilsen, aynı başarıyı hücumda gösteremedi. Darüşşafaka ise Jensen ve Nihat ile oyuna yeniden ağırlığını koydu ve öne geçip 24. dakikada farkı 8 sayıya dek çıkardı 47-39. 
     Farkın açılmasıyla birlikte lacivert-beyazlı ekip alan savunmasına girdi. Ömer'in 3 sayılık basketiyle 28. dakikada 53-53 beraberbirliği sağlayan Efes Pilsen, 1 dakika sonra da Hüseyin ile öne geçti 55-53. 3. periyot da Efes Pilsen'in 57-53 üstünlüğüyle geçildi. 
     Son periyotta Drobnjak, Hüseyin ve Kerem ile sayılar bulan Efes Pilsen, yaptığı etkili alan savunmasıyla maçtan 78-69 önde ayrılarak, seride durumu 2-1 yaptı. 
     2 takım arasındaki yarı final serisinin 2. maçı 28 Mayıs Pazartesi günü yapılacak. 







</TEXT>
</DOC>
