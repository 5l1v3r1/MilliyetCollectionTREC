<DOC>
<DOCNO> 17231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/son/sondun12.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Olmaz olmaz demeyin...Böyle hamilelik görülmedi... 
</HEADLINE>
<TEXT>

     Hollanda'nın Friesland bölgesinde 48 yaşında bir kadın, doğumdan 1 saat öncesine kadar hamile olduğunun farkında olmadan bir bebek dünyaya getirdi. 
     Verilen bilgiye göre, 48 yaşındaki Majella Kuiken, Paskalya tatilinin ikinci günü olan geçen Pazartesi günü, karnında hissettiği ağrının ardından tuvalete gitti, ancak doğum yapmakta olduğunun farkına vardı. 
     Roptazeil kasabasında meydan gelen ilginç doğuma ilişkin, aile doktoru, doğumun kendisine bildirildiğinde inanamadığını söyledi. 
     52 yaşındaki Klaas Kuiken ile evli olan ve 2 çocuğu bulunan Bayan Majella, son çocuğunu 25 yıl önce dünyaya getirmişti ve 2 yıldan bu yana da adet görmüyordu. 
     Doğum yapan kadının, eşinin ve aile doktorunun farkına varmadığı hamilelik, uzman doktorların da gözünden kaçmış ve Majella Kuiken yaklaşık 6 hafta önce narkoz alarak, varis ameliyatı için bıçak altına yatmıştı. 
     Beklenmedik bebek sahibi olan anne, bir süredir sırt ağrılarından da fizik tedavi görüyordu. 




</TEXT>
</DOC>
