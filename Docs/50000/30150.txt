<DOC>
<DOCNO> 30150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/son/sontur03.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk gemisi Ege'de battı... 
</HEADLINE>
<TEXT>

     ''Muzaffer Şenkaya'' adlı sac yüklü gemi, Ege Denizi'nde Midilli Adası açıklarında gece saatlerinde battı. Geminin 9 kişilik mürettebatı çevreden gelen gemilerce kurtarıldı. 
     Telsiz Bakım İşletme Müdürlüğü'ne bağlı Türk Radyo yetkililerinden alınan bilgiye göre, Selanik'ten aldığı sac yükünü Pire Limanı'na götürmekte olan ''Muzaffer Şenkaya'' adlı gemi, gece saat 03.00 sıralarında Midilli Adası'nın 15 mil batısında bulunduğu sırada, su almaya başladı. ''SOS'' sinyali veren gemi, yaklaşık 20 dakika içerisinde sulara gömüldü. 
     Geminin batmasının ardından yardım sinyallerini alan ve aralarında''Şampiyon Zed'' adlı Yunan romörkörünün de bulunduğu gemiler, olay yerine gelerek, ilk etapta mürettebattan 5 kişiyi kurtardı. 
     Arama-tarama çalışmalarının ardından, geminin kalan 4 mürettebatı da kurtarılarak, Yunanistan'ın Selanik kentine götürüldü. Geminin alt tarafında, ağır yükünden dolayı ''sac atması'' tabir edilen bir nedenle açılma olduğu ve buradan su alarak battığı öğrenildi. 






</TEXT>
</DOC>
