<DOC>
<DOCNO> 46099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/yazar/cemal.html </URL>
<DATE> 2001/10/10/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Ecevit'te Özal sendromu olabilir mi 
</HEADLINE>
<TEXT>

     Hangi kamptasın Köktendinciliğin mi Bin Ladinciliğin, Talibancılığın mı Yoksa demokrasinin mi 
     Hangi kamptasın 
     Terörizm mi Özgürlük mü 
     Hangi kamptasın 
     Karanlık mı Aydınlık mı 
     Hangi kamptasın 
     İnsanlık yürüyüşüne katılmak mı 
     Yoksa teröre yol arkadaşlığı mı 
     Hangi kamptasın 
     Düşünce polislerinin mi 
     Yoksa çoksesliliğin mi 
     Salman Rüşdi, 'düşünce polisleri'nden çok çekmiş ünlü bir yazar. Yazdığı bir roman nedeniyle boynunda Humeyni'nin idam fermanı ile yaşıyor 1980'lerden beri. 
     11 Eylül'ü lanetlerken, "Terörist, dünyanın acılarını kuşanarak gerçek amacını gizler. Bu katillerin elde etmeye çalıştıkları her neyse, daha iyi bir dünya yaratmak değildi" diyor. 
     Şöyle devam ediyor Rüşdi 
     "Köktendinciler binalardan çok daha fazla şeyi yıkmayı amaçlar. Bu insanlar, kısa bir liste yapmak gerekirse, fikir özgürlüğüne, çok partili siyasal düzene, kadın haklarına, Yahudilere, eşcinsellere, laikliğe, çoksesliliğe, mini eteklere, dansa, sakalsızlığa, evrim teorisine ve sekse karşıdırlar. Bunlar Müslüman da değil, zalimdirler." Washington Post, 2 Ekim 
     Salman Rüşdi'nin listesine bakıp kampını seçebilirsin. 
     'Zalim'den yana mısın 
     'Zalim'e karşı mısın 
     Evet, yanıt o kadar güç değil. İdeolojik takıntıların yoksa daha da kolay. Ama ya devlet olarak yerini belirlemek... Yerini belirledikten sonra yapacakların... 
     Örneğin Türkiye'nin durumu 
     Bu konuyu TESEV Direktörü Büyükelçi Özdem Sanberk'le dün konuşurken şöyle dedi 
     "Bu savaşı doğru tanımlamak lazım. İslamiyetle Hıristiyanlık arasında bir savaş değil bu. Köktendincilikle uluslararası toplum arasında bir savaş. Köktendincilikten birçok İslam ülkesi de yakınıyor. Türkiye bu savaşta kendi yerini hiçbir tereddüte yer bırakmayacak biçimde, açıkça tayin etmelidir." 
     Nasıl bir yer olmalıdır bu 
     Dışişleri Bakanlığı Müsteşarlığı da yapmış olan TESEV Direktörü Sanberk'in yanıtı şöyle 
     "Türkiye, eşit oyuncu olmalıdır." 
     Şöyle devam ediyor 
     "Yoksa Türkiye ikircikli bir tutum sergilerse, fazla ürkek davranırsa, nüfuzu ve ağırlığı kalmaz. Oysa eşit oyuncu olursa, ağırlığı artar, görüşleri daha çok dinlenen bir ülke haline gelir." 
     Nedir eşit oyuncu olmak 
     Büyükelçi Sanberk'in yanıtı 
     "İlle de asker göndermen şart değil. Ancak, bu mücadelede fiilen yer almadığın takdirde, sözgelimi sıra Irak'a geldiğinde sesine kulak verilmeyebilir. Ya da etkili olamazsın. Jeostratejik, jeopolitik oluşumları yönlendiremezsin bulunduğun bölgede..." 
     Şu tehlikeye de dikkati çekiyor 
     "Eşit oyuncu olamazsan, günün birinde terör yine Türkiye'yi vurursa, yalnız da kalabilirsin." 
     Türkiye'nin yetiştirdiği önde gelen diplomatlarından birinin değerlendirmeleri böyle. Türkiye'nin köktendinciliğe, terörizme karşı savaştaki yerini alırken, haklı bir noktaya daha değiniyor, bu savaşın anlamını Türkiye kamuoyuna anlatmakta hükümetin geri kaldığına da inanıyor. 
     Eşit oyuncu olmak 
     Başbakan Ecevit yeterince aktif, enerjik davranmıyor mu Kamuoyunu oluşturmak yerine ona mahkum mu oluyor 
     Soru işaretleri... 
     Ecevit'te acaba Özal sendromu mu var Körfez Savaşı sırasında Özal'da eleştirdiklerini, şimdi kendisinin mi yaptığını sanıyor Böyle bir duyguya kapıldığı için mi bazı frenlere fazla basıyor Başbakan Ecevit 
     Bilemiyorum. 
     Ancak 11 Eylül sonrası dünya çok değişti. Sayın Ecevit'in bu başka dünyayı algılamaya çalışması lazım. 
     
     







Irak, 2 - 3 ay sonra 


Balon haber 


Pentagon’a Türk General 


Ecevit'te Özal sendromu olabilir mi 


"Askeri kuvvet" gerçeği 


Dolarlı eğitim ve dershaneler 


Program revizyon gerektirmiyor, ama... 


"Yaşamak güzel şey be kardeşim" 


Ne fazla aktif ne de ürkek 


Bir uçak dolusu dolar 


Türkiye ve yeni paylaşım masası 


Tarihin mizahı... 


ABD halkına Bin Ladin dopingi 


Tozun günahı ve masumiyeti 


Asker göndermenin faturası büyük 


</TEXT>
</DOC>
