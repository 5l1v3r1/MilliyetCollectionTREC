<DOC>
<DOCNO> 18902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/siyaset/asiy.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Keşke bana vursalardı’ 
</HEADLINE>
<TEXT>

"Dayaklı DSP Kongresi"nin konuşturulmayan adayı Pişkinsüt suçladı "Saldırganları parti görevlendirdi" 
     SALİHA ÇOLAK Ankara 

     DSP 5. Olağan Kurultayı'nda genel başkanlığa aday olmasına karşın tartaklanarak konuşmasına izin verilmeyen ve oy kullanamadan salondan ayrılmak zorunda kalan DSP Aydın Milletvekili Sema Pişkinsüt, kendisine saldıranların parti bürokrasininin görevlendirdiği grup olduğunu söyledi. 
     Pişkinsüt, Meclis Halkla İlişkiler Binasındaki odasında Ecevit'in konuyla ilgili dünkü basın toplantısını canlı yayından izlerken notlar aldı. Ecevit'in, "konuşturulmadığı doğru değil konuşmadı" sözlerine karşılık, "hukuki inceleme yapmadan" yanıt vermeyeceğini bildiren Pişkinsüt sadece, "Çalışma raporu üzerinde konuşmak için başvuru yaptığını" anımsatmakla yetindi. Pişkinsüt'ün kongreye ve bundan sonraki tavrına ilişkin sorulara verdiği yanıtlar şöyle 
     
TÜZÜKTEN ÖNCE HUKUK      Düşünce ve ifade özgürlüğünü savunuyorsak önce bunu kendi partimiz içinde sağlamamız gerekir. Sağlayamazsak inandırıcı olamayız. 
     Saldırı görevi verildi Saldırı parti bürokrasininin görevlendirdiği bir grup tarafından yapıldı. Taban değişim istiyor. Ben kral çıplak dedim ve demeye devam edeceğim. 
     
BEKLEMİYORDUM      Tepkileri göze almıştım. Ama bu kadarını beklemiyordum. Şiddetle karşılaşacağımı tahmin etmedim. 
     
MAZUR GÖRÜLEMEZ      Oğluma vurdular. Keşke bana vursalardı da oğluma vurduklarını görmeseydim. Ne olursa olsun şiddet mazur görülemez. 
     
Partilerden dayaklı kongre’ yorumu...GÜNSELİ ÖNAL - SALİHA ÇOLAK Ankara 
     "Dayaklı" DSP kongresi, partili milletvekillerince eleştirildi 
     Abdüllatif Şener FP Bu tür olaylar Türkiye'de parti içi demokrasinin acınacak durumunu gösteriyor. Yakışıksız ve çirkin. Sesleri kısmaya yönelik davranışların olduğu heryerde totatiler bir yapı var demektir. 
     Bülent Akarcalı ANAP Çok yadırgadım. ANAP'ta hiç böyle bir şey yaşamadık. Üstelik bir kadına böyle yapılması, zayıf görüldüğünü gösteriyor. Bülent Beyin özür dilemesi gerekirdi. 
     Yusuf Kırkpınar MHP Fevkalade demokratik bir kurultaydı, herkese söz hakkı verildi. Hayırlı uğurlu olsun. 
     Rıdvan Budak DSP Demokratik zemin yoktu. İnsanlar özgürce oy da kullanamadı. Sayın Özkan'ın en az oyu alması, Sayın Ecevit'e tepkiyi gösteriyor. 
     



 SİYASET 

















</TEXT>
</DOC>
