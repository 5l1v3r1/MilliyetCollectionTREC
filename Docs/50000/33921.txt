<DOC>
<DOCNO> 33921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/yasam/yas04.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ses gelmedi şimdi sıra görüntüde... 
</HEADLINE>
<TEXT>
Uzaylılardan ışık’ bekleniyor 
Bugüne kadar uzaylıları ses dalgalarıyla avlamaya çalışan’ Amerikalı bilim adamları Dünya’ya yönelen ışık hüzmelerini yakalayan’ bir aygıt geliştirdi 
     DIŞ HABERLER SERVİSİ 

     Uzaydaki olası yaşam biçimlerini araştıran bilim adamları, bu çalışmalarına hız vererek yöntem geliştirdi ve uzaylılardan ışık sinyalleri’ beklemeye başladı. Bir süre öncesine kadar, milyonlarca dolarlık özel alıcılara bağlı antenlerle ses dalgalarını bulmaya çalışan araştırmacılar artık optik algılayıcılarla çalışıp, dünyaya yönlendirilmiş ışık hüzmelerini yakalamakla uğraşacak. 
     
     Yanlış alarma son 
     Dünyadışı Yaşam Biçimleri Araştırması’ SETI olarak bilinen çalışmaları yürüten Amerikalı astronomlar, daha önce bazı yanlış alarmlarla’ karşılaştıktan sonra, çok daha hassas bir yöntemle ışığı görmeye’ çalışıyorlar. Işık detektörlerinden oluşan üçlü bir sistemle çalışan yeni aygıtın, daha önceki benzerlerine oranla çok daha hassas olduğu ve yılda yalnızca 1 kez yanlış alarm hatasına düşeceği belirtiliyor. 
     
     Titreşim gelecek... 
     SETI Enstitüsü Başkanı Frank Drake, "Diğer gezegen sistemlerinden kısa ama güçlü lazer ışığı titreşimleri bekliyoruz" diye konuşuyor. 
     Teknoloji, Berkeley ve Santa Cruz kentlerinde kampusları bulunan California Üniversitesi tarafından geliştirildi ve sistemle şimdiye kadar 300 civarında ayrı yıldız sistemini incelendi. Bu arada aygıtın, sadece dünyaya yönlendirilmiş ışık sinyallerini algılayabilmesi’ bilim adamları arasındaki tartışmaların odağında yer alıyor. 
     



 YAŞAM 

























</TEXT>
</DOC>
