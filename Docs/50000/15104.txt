<DOC>
<DOCNO> 15104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/yazar/pulur.html </URL>
<DATE> 2001/04/07/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Deniz Baykal'ın şansı... 
</HEADLINE>
<TEXT>

     SÜLEYMAN Nazif, köprüden geçerken, bir dilenci musallat olmuş kolu alçılı, ayağı aksak, konuşamıyor, acayip sesler çıkararak sadaka istiyor. 
     Süleyman Nazif, adamı başından savamayınca terslemiş 
     "Bana ne yahu Seni bu hale ben mi getirdim Git, yapanı bul " 
     Deniz Baykal'ın "Siyasetçilerin hepsi aynı, birbirlerinden farkları yok diyenlere verdiği cevabı okurken aklımıza bu geldi. 
     
     NEDEN 
     Deniz Baykal kendisini, diğer siyasetçilerle, aynı sepete koyanlara şöyle demiş 
     Ben ve CHP 1995 yılındaki 54 günlük seçim hükümeti dışında hiçbir zaman hükümette olmadık, hiçbir hükümete katılmadık, 21 yıldır hükümetler dışıyız, gelinen bu noktada, ben de, CHP de suçlanamaz." 
     Ya SHP 
     SHP ile CHP kankardeş değil mi 
     Baykal "SHP, kendisini noktaladı " diyor ve kestirip atıyor 
     "Türkiye'yi bu noktaya, hep sağ parti iktidarları getirdi " 
     
     İŞTE bu doğru... 
     DYP sağcı değil mi 
     "Refah" sağcı değil miydi 
     MHP ile ANAP'ın sağcılığından şüphe eden mi var 
     Ya DSP 
     Onun da artık "solculuğu" tabelasında kaldı 
     Körle yatan, şaşı kalkar misali, sağla yattı, sağcı kalktı. Sağı, solu belli olmayan parti oldu. 
     
     PEKİ Deniz Baykal, Süleyman Nazif'in dilenciye söylediği gibi, memleketin bu haline bakıp "Bana ne, ben mi bu hale getirdim Kim getirdiyse, onlar kurtarsın mı diyor 
     Hemen günahına girmeyin, öyle demiyor. "Türkiye'nin en karanlık döneminde bile, biz göreve hazırız " diyor. 
     
     EEE, nasıl olacak bu iş 
     Şeçimde barajı aşamayıp Meclis dışı kalan bir parti, nasıl hükümet olacak 
     Yoksa Baykal, yine seçim mi istiyor 
     Malum, Baykal'ın sofrasında seçimsiz yemek olmaz 
     Hayır, bu sefer, sütten ağzı yandığı için, yoğurdu dondurarak yiyor 
     "Seçim istemiyorum " 
     Durun hemen şaşırmayın, devamı var 
     "Seçimi başkaları isteyecek, hükümeti biz kuracağız 
     Ekonomide milli mücadeleyi başlatacak ve kazanacağız " 
     
     BAYKAL şanslıdır, şanslı olmasa, DSP bu hale düşer miydi 
     Ya CHP'yi bırakıp giden bazı "şöhret - i kazibe"ler... 
     Onlar da Baykal'ın bir başka şansı... 
     
     SÜLEYMAN Nazif'le başladık, onunla bitirelim. 
     Süleyman Nazif'e sormuşlar 
     "Hayatınızın en mutlu zamanı hangisidir 
     Sevmediklerimin yüzünü görmediğim her zaman " 
     Deniz Baykal da bugünlerde çok mutlu olmalı... 
     
     





Aybars'ın cevabı 


İstikrar marşı 


Tantan Paralar geri alınabilir 


Fırlatan fırlatana 


Geleceği kazanmak için kan ve gözyaşı 


Orkestra 


"Gidiyor... gitmiyor .." 


Güven erozyonu 


Mihrak 


Başka kimden istesek .. 


Esnafın derdi... 


Deniz Baykal'ın şansı... 


Sezer ve 119 


Dolarlı sözleşmeler TL'ye çevriliyor 


Her Hasan'ın arkasında bir "Mehpare Hanım" var 


</TEXT>
</DOC>
