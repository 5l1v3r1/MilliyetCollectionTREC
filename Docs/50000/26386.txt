<DOC>
<DOCNO> 26386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/yasam/yas05.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Merve için ölürüm’ 
</HEADLINE>
<TEXT>
Kızım olmadan asla 
Ukraynalı anne Svetlana, zorla kendisinden ayrılan yavrusunu kaçırmaya kalktı ama havaalanında polise yakalanınca ağladı 
     SİNAN TOROS İstanbul 

     SSCB’nin dağılmasından sonra kurulan yeni ülkelere bavul ticareti yapan Şehmuz İçli adlı genç, Ukrayna’ya gidişlerinde Svetlana Boysova’ya gönlünü kaptırdı. Svetlana Şehmuz’un peşinden İstanbul’a uçarak geldi ve evlendiler. Kısa bir süre sonra kızları Merve doğdu. Oysa aileler için aşkların değil, geleneklerin, göreneklerin önemi vardı. Ukrayna’dan bir gelinleri olmasını kabullenemediler. Aşk bir kez daha yenildi. Svetlana ülkesine dönmek zorunda kaldı. 
     
     Park yerine havaalanına götürdü 
     Ukraynalı anne, daha sonra kilometrelerce yolu tepip geri döndü. Kızına kavuşmak için her yolu deneyecekti. 
     Anne önceki akşam Şişli’de kayınvalidesi Mutia İçin ile birlikte yaşayan kızıyla özlem dolu bir gece geçirdi. Sabah kayınvalidesine bir kahve hazırladı ve uyku hapını usulca kahvenin içine bıraktı. Kızını parka götüreceğini söyleyerek evden çıktı. 
     Kalbi çarparak kızıyla birlikte Ukrayna’ya uçmak üzere Atatürk Havalimanı’na geldiğinde heyecan içindeydi. Ancak kayınvalidesi Mutia İçin hastaneye kaldırılmış ve olay polise intikal etmişti. Svetlana pasaport kontrolünden geçerken bir polis "Dur" dedi. Plan bozulmuş 1.5 yaşındaki Merve bir kez daha annesinin ellerinden kaymıştı. 
     



 YAŞAM 

























</TEXT>
</DOC>
