<DOC>
<DOCNO> 39627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/spor/spo01.html </URL>
<DATE> 2001/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Toshack’ın Nihat inadı 
</HEADLINE>
<TEXT>

     BEŞİKTAŞ’IN eski hocası John Benjamin Toshack, Real Sociedad’a Nihat’ı kazandırmak için ısrar ediyor. Dün akşam Londra’da İspanyol takımının menajeriyle birlikte Beşiktaşlı yöneticilerle bir araya gelen Galli hoca, Nihat’a karşılık Litvanyalı Jankauskas veya Gürcü Demetradze’yi teklif etti. 
     YÖNETİM, Jankauskas’a sıcak baktıklarını bildirip, Nihat yerine Nouma’yı verip, üste de para talep etti. Toshack, Fransız futbolcuya karşı çıkarken, Milli Takım kampında Sociedadlı Tayfun ile birlikte olan Nihat ise, İspanyol ekibiyle her konuda anlaştığını, kararı iki kulüp yönetiminin vereceğini söyledi. 
     
Daum yine mahkemelik      BEŞİKTAŞ Teknik Direktörü Christoph Daum’un eski avukatlarından Matthias Prinz, Alman hocanın 480 bin marklık ücretini ödemediği gerekçesiyle mahkemeye başvurdu. Prinz, uyuşturucu skandalının ortaya çıktığı günlerde Daum adına Bayern Münih Menajeri Uli Hoeness hakkında "hakaret davası" açmıştı. Koblenz Başsavcılığı da Daum’la ilgili uyuşturucu davasının önümüzdeki haftalarda başlayacağını açıkladı. n ZEKİ DOMAÇ 
     
Koraç’tan vazgeçildi      SİYAH - Beyazlılar, Yugoslav kaleci Milorad Koraç’ın transferinden vazgeçti. Menajer Sinan Engin, "Beşiktaş’a yarar sağlayamayacağını düşündüğümüz için bu kararı aldık" dedi. Öte yandan sezon başındaki hazırlık kampında sakatlanan ve altı ay sahalardan uzak kalacağı açıklanan Tamer’in hızla iyileştiği, ikinci yarıya yetişeceği bildirildi. 
     



 SPOR 
























</TEXT>
</DOC>
