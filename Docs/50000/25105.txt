<DOC>
<DOCNO> 25105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/yasam/yas09.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Takla atan otomobilde iki genç öldü 
</HEADLINE>
<TEXT>
Okul çıkışı gezi faciayla bitti... 
     İSTANBUL Milliyet 

     Mahmutbey’de dört arkadaşın okul çıkışı gezmek amacıyla bindikleri otomobil, bariyerlere çarparak takla attı. Kazada iki genç olay yerinde can verirken, diğer ikisi ise hafif yaralı olarak kurtuldu. 
     Ersin Varol isimli öğrenci dün okul çıkışı üç arkadaşını da yanına alarak, 34 VY 4424 plakalı otomobiliyle gezintiye çıktı. Mahmutbey gişelerine bir kilometre kala Varol’un kullandığı otomobil, aşırı sürat ve dikkatsizlik sonucu kontrolden çıktı. Bariyerlere çarparak takla atan otomobilde sıkışan Varol 21 ile ortaokul öğrencisi arkadaşı Neslihan Baş 15 can verirken, kimliği henüz belirlenemeyen iki arkadaşı da hafif yaralı olarak kurtuldu. Ailelerinden korkan yaralı gençlerin bir otomobile binerek kaçtıkları öğrenildi. 
     



 YAŞAM 



























</TEXT>
</DOC>
