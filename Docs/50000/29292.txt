<DOC>
<DOCNO> 29292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/son/soneko09.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalar Telekom'a kilitlendi 
</HEADLINE>
<TEXT>

     Piyasalar, Türk Telekom'un yönetimi konusunda ortaya çıkan sorunun sonuçlandırılacağı ümidiyle sakin bir bekleyiş içinde bulunuyor. 
     Kapalıçarşı'da güne 1 milyon 280 bin liradan başlayan dolar öğle saatlerine yaklaşılırken 1 milyon 265 bin liraya gerilerken, 564 bin liradan başlayan mark da 556 bin liraya düştü. İstanbul Menkul Kıymetler Borsası İMKB Tahvil ve Bono Piyasası Repo Pazarı'nda yüzde 63.10'dan açılan ve ortalama yüzde 68.61'e kadar çıkan gecelik faiz oranı da şu sıralarda yüzde 63.10 seviyesinde yeniden dengelendi. Kesin Alım Satım Pazarı'nda ise açılışta yüzde 88 seviyelerini gören 7 Kasım 2001 tarihli, bugün valörlü bononun bileşik getirisi de yüzde 87.80 düzeyine geriledi. Borsa ise açılıştaki hızlı satışlarla 10,900 desteğine geriledikten sonra minimum 10,891 puandan geri döndü. Endeks, 11 bin puan seviyelerinde yatay seyre girerken piyasa, Türk Telekom'da yaşanan sorunun çözülmesini bekliyor. 
     

</TEXT>
</DOC>
