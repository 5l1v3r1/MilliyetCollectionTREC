<DOC>
<DOCNO> 45110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/son/sontur09.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktor hatasına 20 ay hapis istemi... 
</HEADLINE>
<TEXT>

     Sivas SSK Hastanesi'nde görev yapan Dr. Abdulvahap Özen ile Ebe-Hemşire Kıymet Altun'un, meslekte acameliki sonucu doğumda bir bebeğin sakat kalmasına neden oldukları gerekçesiyle 20 aya kadar hapisle cezalandırılmaları istendi. 
     İddianamede, Özen ve Altun'un Arife Keskin'i doğum yaptırdıkları sırada, bebeğinin baş tarafından tutulması gerekirken, kol kısmından tutarak sinirlerinin kopmasına ve sakat kalmasına neden oldukları kaydedildi. İddianemede Özen ile Altun'un TCK'nın 459 2 maddesi gereği 3 aydan 20 aya kadar hapis cezasıyla cezalandırılmaları talep edildi. 
     Anne Keskin, doğumdan sonra sağ kolu sakat olan Melisa adlı kızının tedavi için yedi ayrı ameliyat geçirdiğini söyledi. Kızının sürekli doktor kontrolünde tutulduğunu kaydeden Keskin, şöyle konuştu 
     "Kızım, 7 ay boyunca sağ kolunu hiç oynatmadı. Sağ kolu diğer kolundan kısa ve küçük. Sivas'taki hastanelerde sonuç alamayınca, Ankara'ya özel bir hastaneye götürdüm. Dokuz aylık kızım, 7 ayrı ameliyat geçirdi. Bacaklarından sinir alarak kollarına ilave ettiler. Ameliyattan sonra çok az bir gelişme oldu." 
     






</TEXT>
</DOC>
