<DOC>
<DOCNO> 37218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/yazar/pulur.html </URL>
<DATE> 2001/08/15/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Fenerbahçe taraftarı haklıdır... 
</HEADLINE>
<TEXT>

     FENERBAHÇE taraftarı, Samsun maçına gitmemişler, tribünler boş kalmış, bu yaptıkları Fenerbahçeliliğe yakışmazmış, mutlaka maça gitmeliymişler... 
     Kim söylüyor bunları 
     Meslekleri gereği, hiçbir maça, bilet alıp gitmemiş olanlar... 
     Hem de öyle bir ifade ile söylüyorlar ki, neredeyse, televizyon ekranından uzanıp, Fenerbahçelilerin kulağını çekecekler, "Hadi koçum maça " diye yanaklarına birer şaplak atacaklar 
     Hele biri var ki, o eşsiz benzetmeleriyle, o eşsiz üslubuyla, öyle bir örnek veriyor ki 
     Meğer Galatasaraylılar pantolonlarını satıp maça gitmişler 
     Fenerbahçeliler de, iç çamaşırlarını satarak mı maça gitsinler 
     
     PEKİ, Fenerbahçeliler, niye maça gitmediler 
     Hani, muharebeyi kaybeden kumandan, Napolyon'a "Birçok sebep vardı, bunların başında cephanemiz bitti " der demez, Napolyon sözünü kesmiş 
     "Yeter gerisini söyleme." 
     Tıpkı bunun gibi, para yok para En ucuz bilet 10 milyon liradan başlıyor, 50 milyon lirayla bitiyor, üstelik ikisinin ortası da yok 
     Sezonluk kart ise, 1 milyar 250 milyon lira. 
     Buna yol parasını, yemeği, içmeyi de ekleyin, bir şişe suyun bir milyona satıldığı günde... 
     Taraftarın, parası yok, parası .. 
     Üstelik birkaç kişi birleşip televizyona abone oldular mı, bir maç, en pahalısı 28 milyon lira... 
     
     PEKİ, Fenerbahçe yönetimi, futbolculara ödenen milyon dolarları, yeni yapılan tribünün maliyetini, tesislerin bakımını nereden çıkaracak 
     Onlar da haklı 
     Lakin Türkiye, ekonomik krizin içinde, para yok, para 
     Taraftar bu parayı ödeyemiyor, lafın kısası bu 
     İnşallah bundan sonraki maçlara, bulup buluşturup, zorlanarak giderler. 
     Fenerbahçe Yönetimi de bu durumu göz önüne alarak, özellikle boş kalan açık tribün seyircilerine, bilet fiyatını biraz düşürerek yardım eder. 
     Çünkü onlar toplumun en düşük gelirli insanlarıdır, kimi de baba harçlığıyla maça giden öğrencilerdir, kar fırtına dinlemeyen gerçek Fenerbahçelilerdir. 
     Öyle, televizyonda bağırıp, çağırarak, azarlayarak, taraftarı maça getiremezsiniz. 
     
     BÖYLE dedik ama, Başkan Aziz Yıldırım sanki böyle yazacağımızı bilmiş gibi bir gün önceden kestirip attı 
     "Bilet fiyatları kesinlikle inmeyecek, gerekirse daha da artırılacak " 
     Hayırlı olsun, parayı veren düdüğü çalar 
     
     GELELİM bir başka konuya... 
     Samsun maçında, geçen yılın, şampiyonluk kupasını Fenerbahçe'ye veren Federasyon başkanına aleyhte tezahürat yapılmış, bu ayıpmış 
     Eğer küfür edilmişse, gerçekten ayıp 
     Küfür değil de, aleyhte çağırıp bağırmışlarsa, niye ayıp 
     Adam şimdiye kadar, hiç Fenerbahçe maçına gelmemiş, kupayı verirken bile yüzünden düşen bin parça... 
     Tiyatro tarihi, yuhalanan oyunlarla, oyuncularla doludur. 
     Ya zavallı siyasetçilere, politikacılara reva görülenler .. 
     İnsanların, küfretmeden, hakaret etmeden, tepkilerini göstermeleri onların hakkıdır. 
     Bunun ayıbı da yoktur. 
     
     







Tercüme göstergesi 


Ak Parti 


AK ve KARA 


Çıkış yolu 


Sevgi Hanım patlama noktasında 


Zor aki barış... 


Döviz piyasası... 


İşte Tayyip Erdoğan'ın şirketi 


Fenerbahçe taraftarı haklıdır... 


Ayşe’nin ölümü, yaşamanın değeri 


Eski güzel günler’ geri gelmeyecek 


</TEXT>
</DOC>
