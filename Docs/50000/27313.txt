<DOC>
<DOCNO> 27313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/yazar/cemal.html </URL>
<DATE> 2001/06/17/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Kürtçe deyince akla gelen 
</HEADLINE>
<TEXT>

     DİYARBAKIR 

     Kızıltepe'nin HADEP'li Belediye Başkanı Cihan Sincar makamında bazen Kürtçe konuşuyor. Devlet yetkilisi tarafından sorgulanıyor 
     "Sen burayı Kürtçe mi idare etmek niyetindesin " 
     Sincar ise yakınıyor 
     "Ne yapabilirim ki Adam Türkçe bilmiyorsa, ben onun derdini nasıl anlayacağım ki " 
     Bir askeri yetkili diyor ki 
     "Milliyetçilik dilde başlıyor. Kürtçe açısından da öyle... Halbuki Kürtçe diye de bir şey yok ki. 12 değişik lehçe ve ağız var. Birbirlerini anlamıyorlar. Bu açıdan anadil diye bir şey söz konusu değil. Kırmançi var, Arapça sızmış... Soranice var, Farsça ağır basıyor. Birbirlerini anlamıyorlar. Zazaca keza... Med - TV'ye bakıyorum. Dil konusunda çizgi filmlerle falan bir şeyler yapma çabasındalar. Yeni lügatlar yazmaya çalışıyorlar. Zazalar aslında Türk boyu. Kürtlükle alakaları yok. Zaten sevmiyorlar birbirlerini. Kürdü, Kürtçeyi bırakalım..." 
     Bir HADEP'linin sözleri 
     "Bugün artık Kırmançi ortak Kürtçe olarak geliştiriliyor, benimseniyor. Alfabe, sözlük buluyorsunuz. Hem İstanbul'da hem Diyarbakır'da... Ayrıca bu bölgede çanak antenlerle çoğu evde izlenen Med - TV'de Kürtçe öğretici yayınlar var." 
     Bir başka HADEP'li 
     "Yılların alışkanlıklarını devlet bıraksa ne olur ki Televizyonu, radyosu olsa, dilini rahatça öğrenebilse, ne olacak ki İnkar edildi dilimiz. Bu çok büyük tahribat yaptı. Aslında Türkiye Avrupa Birliği'ne girse, bölünme korkusu falan da kalmayacak ki." 
     Sivil bir devlet yetkilisi 
     "Her tarafta çanak anten... Dünya televizyonla evinin içinde. İnternetle ulaşamadığın konu, bilgi yok artık. Bu durumda ne yapacaksın Dille, kültürle ilgili yasaklarla nereye kadar gidebilirsin ki Bu devirde eski bildik yöntemlerle asimilasyon da olmaz zaten. Kendini Kürt hissediyorsa, bırak hissetsin, kendini ifade etsin. Zaten engelleyemezsin ki." 
     Ve ekliyor aynı yetkili 
     "Bu konularda devletin artık korkularından sıyrılması şart. Bu korkuların miadını doldurduğunu sanıyorum. Güne uygun plan programla Avrupa Birliği yolunda ilerlemektir doğru olan..." 
     Bir askeri yetkilinin sözleri 
     "Avrupa Birliği'ne girmek Türkiye'nin çıkarınadır. Ekonomik refah, yani aş ve iş sorununun çözülmesine büyük katkıdır. Bu sayede bölünme tehlikesi de en aza iner. Ancak, AB'ye girerken Türkiye'nin bazı özelliklerinin göz önünde tutulması şart tabii..." 
     Üst düzeyde bir sivil devlet yetkilisi 
     "2000 yılında, yani Türkiye'nin AB'ye adaylığı tescil edildikten sonra, bölgeye dönük yabancı medya ilgisi, 1999'a göre iki kat, yabancı heyetlerin ziyareti tam iki buçuk kat arttı. Faaliyetler müthiş rahatsız edici. AB'ye teslimiyetle girmeyeceğiz. Bu arada belirteyim. PKK'nın diğer Kürt isyanlarından farkı, etnik Kürt milliyetçiliğini ortaya çıkarmasıdır." 
     Şu sözler de aynı yetkilinin 
     "Terör örgütü bir maşa, Avrupa'nın da kullandığı bir maşa... Türkiye'yi bölme hedefinden vazgeçmiş değiller. Ne diyor Osman Öcalan Eskiden silahla yapmaya çalıştığımızı, bugün siyasetle, siyasallaşarak yapacağız. İşte bu kadar." 
     Ve acı tablo... 
     Diyarbakır'da Olağanüstü Hal Valiliği'nden hafta içinde aldığım bilgilere göre, bölgede Olağanüstü Hal'in ilan edildiği 19 Temmuz 1987'den 31 Mayıs 2001 tarihine kadar geçen 14 yılın dökümü 
     23.473 PKK'lı ölü. 
     620 PKK'lı yaralı. 
     220'si subay 5.040 şehit. 
     Çoğu gazi 11.037 yaralı. 
     4.463 sade vatandaş ölü. 
     10 bin civarında PKK'lı halen tutuklu ya da hükümlü olarak hapiste... 
     692 köy, 2.000 civarında mezra boşaltılmış, HADEP çevreleri bu sayıyı toplam 4.000'e kadar çıkarıyor . 
     Bu yalnız insani boyut. 
     Bir de maddi boyut var. Ülkenin kalkınmasına gidebilecek fon yıllık 6 - 7 milyar dolara varan ve enerjilerin tüketilmesi var. 
     Şimdi ne yapacağız 
     PKK yenildi. Öcalan yakalandı, mahkum oldu, şimdi hapiste. Dağda silahlar sustu. Güneydoğu'da huzur ve güven ortamı ufak ufak kuruluyor. 
     Akşam vakti Cizre'ye girerken, su kıyısında çilingir sofrası kurmuş, araba farlarının ışığında demlenenleri görünce, "Şu hale bak" dedi şoförümüz Yılmaz, "Eskiden buralara gelince korkudan arabayı gazlar, kurşun hızıyla geçerdik." 
     Ben de hatırladım, önde ve arkada iki polis panzeri eşliğinde Cizre'nin içinden geçtiğimiz 1993 sonbaharındaki o ürkütücü geceyi... 
     Şimdi Güneydoğu'da yeni bir dönem başlamış durumda. Terör ve şiddete karşı verilmiş olan haklı ve meşru mücadele dönemiyle mukayese edildiğinde, belki daha güçlükleri olan, belki daha yaratıcı olmayı, esnekliği gerektiren bir dönem bu. 
     Yalnızca HADEP, PKK'nın legal uzantısı demekle yetinirsek... Kürtçe, Kürt milliyetçiliğine yatırımdır demekle yetinirsek... Yalnız aş, iş ve güvenlikle uğraşır, sorunun kimlikle ilgili tarihsel ve kültürel boyutlarını göz ardı edersek... Ya da sadece Mehmetçiğin elde silah beklemesi ile yetinmeye devam edersek... 
     Yani büyük düşünemezsek... 
     İşte o zaman, ülke olarak yakaladığımız eşsiz bir fırsatı heba etmiş ve çekilen acıların da boşa gitmesine yol açmış oluruz. 
     Güneydoğu'dan altıncı yazımın sonu. İyi pazarlar 
     ------------ 
     Dip not Konuyla ilgilenenler için, bu köşede yayımlanan 15 - 16 Aralık 2000 tarihli "Kürt kartına karşı oyun planı" başlıklı iki yazımla, yine bu köşede yer alan "Türkiye AB'nin içinde mi bölünür, dışında mı " başlığını taşıyan 13 - 14 Ocak 2001 tarihli yazılarıma göz atılabilir. 
     
     







Osmanlı valsi 


Derviş, takas, Telekom 


Devlet Baba 


Kürtçe deyince akla gelen 


Çınar devrildi 


Babalar ve çocuklar 


Yangın söndürüldü mü 


Oh be stres bitti 


Burası Ortaköy, burdan giriş yok... 


Kaz, kız, göz... 


Boğaz'da nükleer tehlike 


Vakıfbank'ta Bayındır krizi 


Takas 'Mesih' olur mu 


Köşkler vekillerin emrinde 


"En güzel aşk filmi Selvi Boylum Al Yazmalım" 


</TEXT>
</DOC>
