<DOC>
<DOCNO> 45463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/son/sontur11.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaşa hayır kampanyasına polis engeli 
</HEADLINE>
<TEXT>

     İnsan Hakları Derneği İHD İstanbul Şubesi üyelerince başlatılmak istenen ''savaşa hayır'' imza kampanyasına, polis tarafından izin verilmedi. 
     İHD İstanbul Şube Başkanı Eren Keskin ile bir grup yönetici, Çukurluçeşme Sokak'taki dernek binasından çıkarak, başlatacakları ''Savaşa hayır'' kampanyası çerçevesinde imza toplayarak İstiklal Caddesi'ne kadar yürüdü. 
     Burada grubun önünü kesen emniyet güçleri, kampanyanın izinsiz olduğu gerekçesiyle dağılmaları yönünde uyarıda bulundu. Gruba, direndikleri takdirde gözlem altına alınacakları iletildi. 
     Bunun üzerine bir açıklama yapan Eren Keskin, Pazartesi günü İstanbul Valiliği'ne izin başvurusu yapılacağını, kampanyada toplanacak imzaların, Birleşmiş Milletler Genel Sekreteri Kofi Annan'a gönderileceğini söyledi. 
     






</TEXT>
</DOC>
