<DOC>
<DOCNO> 25104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/yasam/yas08.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın tüm sarışınları birleşin 
</HEADLINE>
<TEXT>

Aptal’ imajını yerle bir etmek için harıl harıl örgütlenen sarışınlar 9 Temmuz’un Sarışın Bayramı’ ilan edilmesini istiyor 
     DIŞ HABERLER SERVİSİ 

     ABD’de kariyer sahibi sarışın kadınlar beyaz perdenin gelmiş geçmiş en ünlü sarışınlarından Marlyn Monroe’nun şahsında sembolleşen aptal sarışın’ imajına baş kaldırdı. Toplumdaki bu renksel önyargının gerçeklerden çok uzak ancak bir o kadar da etkili olduğunu söyleyen sarışınlar, aleyhlerindeki bu önyargıyı kırmak ve haklarını savunmak amacıyla The Blonde Legal Defense Club’ Sarışınların Haklarını Savunma Kulubü adıyla bir dernek çatısı altında örgütlenmeye başladı. 
     
     Doğum günü 9 Temmuz 
     Merkezi Los Angeles’daki dernek 9 Temmuz’un Sarışın Bayramı’ olarak kutlanması için girişimler başlattı. Derneğin kurucusu Elle Woods, sarışınların işe yaramaz ve aptal olduğu yönündeki yaygın kanıyı silmek için şimdiye kadar mesleklerinde başarılı olan sarışın kadınları tanıtıcı etkinlikler düzenleneceğini, saç ve ten renginin sosyal yararlılıkla herhangi bir ilgisinin olmadığının anlatılacağını söyledi. 
     Dernek bu kapsamda, sarışın olmanın aptallık göstergesi olmadığını ortaya koyacak çeşitli faaliyetlerde bulunacak. Kampanya kapsamında dernekle anlaşan kuaförler isteyenlerin saçını ücretsiz olarak sarıya boyayacak. 
     



 YAŞAM 



























</TEXT>
</DOC>
