<DOC>
<DOCNO> 41004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/son/sontur06.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğazlardan geçecek dev gemi için 1 milyar dolar teminat istedik 
</HEADLINE>
<TEXT>

     Türkiye, Varyag adlı geminin Türk boğazlarından geçişi için Çin'den 1 milyar dolar teminat talep etti. 
     Denizcilik Müsteşarlığı uzmanlarından oluşan Türk teknik heyeti, Çin Ulaştırma Bakan Yardımcısı başkanlığındaki Çin heyetine, ''Türkiye'nin geçiş için kaza riskini olabildiğince azaltmaya'' yönelik taleplerini iletti. 
     Türkiye'nin 20 maddeden oluşan taleplerinin bazıları şöyle 
     -Geçiş sırasında her türlü riske karşın 1 milyar dolar güçlendirilmiş teminat verilmesi. 
     -Teminat mektubunun yanında, uluslararası düzeyde kabul edilen klas kuruluşlar tarafından onaylanan sigorta kurumlarının artırılmış garantilerle takviye edilen sigorta sistemlerinin sağlanması. 
     -Çin tarafının geçiş için önerdiği 7 römorkör çekme filosu güç ve sayısında yüzde 100 artış. 
     -Geminin platformunun aydınlatılması. 
     -Halat atma ve topla işlemi için ırgat düzeneğinin oluşturulması. 
     -Aydınlatma ve ırgat düzeneği için elektrik enerjisi üretecek jeneratörün bulundurulması. 
     -Gemi üzerinde telekomünikasyon şebekesinin oluşturulması. 
     -İstenilen sayıda elaman, istenilen tarihte ve istenilen süreyle tutulmak üzere oluşturulacak Türk teknik heyetinin, Varyag gemisinde Türkiye'nin taleplerinin yerine getirilip getirilmediğini tespit amacıyla Varyag gemisine götürülmesi Bu tespite yeni talep doğabilecek . 
     -Çin tarafının tayin ettikleri römorkörlere, Kıyı Emniyeti ve Türkiye Denizcilik İşletmecileri'nce kılavuzluk yapılacak. 
     -Kıyı Emniyeti Genel Müdürlüğü'nce kaza olması halinde müdahale etmek için hem denizde, hem karada yangın müdahale timleri oluşturulacak. 
     -Söndürme ve kurtarma römorkörleri tamamen risklerin olduğu bölgede, hem karada, hem de denizde konuşlandırılacak. 
     -Geçiş anında, sis olmayacak, rüzgar hızı bilinen kriterlere uygun olacak. Ayrıca görüş mesafesi 5 milden az olmayacak. 
     -Geçiş sırasında orfoz akıntıda beklenmeyen bir durum yaşanmayacak. 
     -Geçiş, Türkiye Denizcilik İşletmeleri, Kıyı Emniyeti ve Gemi Kurtarma Genel Müdürlüğü ekipmanları, donanımları, teknik personeli, kılavuz kaptanları ile Denizcilik Müsteşarlığı koordinatörlüğünde gerçekleştirilecek. 
     
     






</TEXT>
</DOC>
