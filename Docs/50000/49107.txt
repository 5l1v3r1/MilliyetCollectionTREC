<DOC>
<DOCNO> 49107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/son/sondun19.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre'deki tünel kazası Avrupa trafiğini tıkadı... 
</HEADLINE>
<TEXT>

     İsviçre'de yaşanan tünel faciasının ardından, Avrupa'nın kuzeyi ile güneyini birbirine bağlayan ana geçit olan Gotthard tünelinin 2-3 aylığına ulaşıma kapanması, Avrupa trafiğini olumsuz yönde etkiliyor. 
     Günde 18 bin aracın geçtiği tünelin kapanmasıyla ulaşımı Alpler'in üzerindeki geçitlere yönlendiren İsviçre, bu yolların ağır ticari trafiği kaldıramadığını belirterek, Avrupa Birliği'nden acil yardım istedi. 
     Almanya ve İtalya arasındaki ana ulaşım arteri olmasının yanında, İtalyan limanlarına gelen kargonun yüzde 80'inin geçtiği 17 kilometrelik Gotthard tünelinin kapanmasının ardından trafiği Alpler'deki The San Bernardino ve Simplon and St Bernhard geçitlerine yönlendiren İsviçre, Avrupa Birliği'nden, mümkün olan en kısa sürede trafiği başka ülkelere kaydırmasını istedi. 
     Günde 18 bin aracın kullanmaya başladığı dağ yollarında meydana gelen kazalar ulaşımı zaman zaman kesintiye uğratırken, Gotthard'ın demiryolu bölümünün kullanımı azamiye çıkarılıyor. Yolcu taşımacılığı için 10 olan günlük tren sayısı, gelecek haftadan itibaren kapasiteleri artırılarak 28'e çıkarılacak. 
     Polis, ailelerin başvurularına göre hala 100 kişinin kayıp olduğunu, ancak 11 olan ölü sayısının artmasının beklenmediğini belirtiyor. Ölenlerin 4'ü Alman, 4'ü İsviçreli, biri İtalyan, biri Fransız ve biri de Lüksemburglu oldukları açıklandı. 
     






</TEXT>
</DOC>
