<DOC>
<DOCNO> 3636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/spor/aspo.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin, Aslan’ı çağırdı 
</HEADLINE>
<TEXT>

Galatasaray’ın başarıları Dünya’nın en kalabalık ülkesini de etkiledi, Cim-Bom’a stat açılışına katılması için 1 milyon dolar teklif edildi 
     HALİL ÖZER 

     Doğu’nun yıldızı 
     GALATASARAY, elde ettiği başarılarla dikkatleri üzerine çekerken, Doğu’nun da yıldızı oldu. Dünya’nın en kalabalık ülkesi olan Çin Halk Cumhuriyeti, Sarı - Kırmızılı takımı bir maç oynaması için ülkesine davet etti. Yönetici Aziz Üstel "Şanghay’da yeni yapılan stat açılışında Çin ile oynamamız için kulübümüze bir milyon dolar teklif edildi" dedi. 
     
     Moğollar da istedi 
     GALATASARAY’ın teklife sıcak baktığı, açılış maçının Haziran’da oynanacağı belirtildi. Kulübe Moğolistan’dan da teklif geldiği ve 300 milyar liralık öneri yapıldığı ifade edildi. Ayrıca Dubai, Hindistan ve Pakistan’dan da maç teklifleri yapıldığı, ancak program sıkışıklığı nedeniyle bunların kabul edilmediği açıklandı. 
     


 SPOR 


































</TEXT>
</DOC>
