<DOC>
<DOCNO> 12413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/son/sonspo10.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA'dan Galatasaray ve PSG'ye ceza 
</HEADLINE>
<TEXT>

     UEFA Avrupa Futbol Federasyonları Birliği , geçen hafta Paris'te oynanan Avrupa Şampiyonlar Ligi maçında çıkan olaylar nedeniyle Paris Saint Germain Kulübü'nün sahasını 3 maç kapattı. 
     İsviçre'nin Noyn kentinde toplanan UEFA Kontrol ve Disiplin Komitesi ayrıca, Parc Des Princes Stadı'ndaki olaylar nedeniyle Fransız kulübüne 1 milyon, taraftarların kontrolü için gerekli işbirliğini göstermediği gerekçesiyle de Galatasaray Kulübü'ne 200 bin İsviçre Frangı para cezası verdi. UEFA, Paris Saint Germain'in bundan sonra yapacağı 3 Avrupa kupası maçını, Paris'ten en az 300 kilometre uzaklıktaki bir yerde oynayabileceğini bildirdi. Bu durumda Paris Saint Germain, Lyon ve Nantes kentlerinde oynayabilecek. 13 Mart Salı günü yapılan grubun son maçında çıkan olaylar nedeniyle maçın hakemi Vitor Manuel Melo Pereira, karşılaşmaya yarım saate yakın ara vermek zorunda kalmıştı. Maçı 2-0 kazanan Paris Saint Germain, kupadan elenirken, Galatasaray grup ikincisi olarak çeyrek final hakkını elde etmişti. 




</TEXT>
</DOC>
