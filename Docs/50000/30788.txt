<DOC>
<DOCNO> 30788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/siyaset/siy00.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Nakşi sohbetlerini hiç kaçırmadı 
</HEADLINE>
<TEXT>

Erdoğan da Nakşibendiliğin Fatih’teki İskender Paşa derg hına gitti. Mehmet Zahid Kotku’nun sohbetlerine katıldı. Kotku’nun ölümünden sonra yerine geçen damadı Prof. Mahmut Esad Coşan’la da bağını koparmadı 
     Kasımpaşalı Recep Tayyip Erdoğan - 4 RUŞEN ÇAKIR ve FEHMİ ÇALMUK'un kaleminden... 

     Bir mücahit nefesiyle de mücadele etmeliydi. Yani gündüz mücahit, gece zahid olunmalıydı. Nefis terbiyesi için de bir tarikatın kapısı çalınmalı, bir şeyhe bağlanılmalıydı. Öne çıkan iki cemaat vardı Nakşibendiliğin, ikisi de Fatih merkezli İsmail Ağa ve İskender Paşa derg hları. İsmail Ağa’da sakal, şalvar, cübbe, çarşaf zorunluydu alt sınıflar tarafından rağbet görüyordu. İskender Paşa ise daha çok eğitimli kesimlere sesleniyordu. 
     
     COŞAN’LA BAĞ 
     Erdoğan da İskender Paşa derg hına gitti, Mehmet Zahid Kotku’nun sohbetlerine katıldı. Zaten o günlerde çoğu MSP’li, randevu defterine "Pazar günleri ikindi namazı - İskender Paşa" diye yazardı. Erdoğan, Kotku’nun ölümünden sonra yerine geçen damadı Prof. Mahmut Esad Coşan ile bağını koparmadı. İslamcı gençlerin o günlerdeki gözde kavramlarından biri "hicretöti. Hicret, İslam devletinin ilk adımıydı. 20 Kasım 1979 günü de hem Hicri yılbaşıydı, hem Hicret’in 1400’üncü yıldönümüydü. Yurt çapında çeşitli etkinlikler yapıldı. 
     
     BATILLARI TASFİYE 
     Erdoğan da, MSP İstanbul Gençlik Komisyonu Başkanı sıfatıyla bir tebrik hazırlayıp sağa sola yolladı. Burada "Hicret’e hazır mıyız " diye sorup bir çağrıda bulunuyordu 
     "Hicret zulmetten nur’a geçişin fiili tezahürüdür. 
     Hicret mal - mülk, ana - baba, çoluk - çocuk ve bütün dünya nimetlerini bir kenara iterek hakk’a vasıl olma yolculuğuna çıkıştır. 
     Hicret kavmiyetçiliğin, ırkçılığın, putçuluğun ve bütün beşeri sistemlerin yıkılışıdır. 
     Hicret batılları tasfiye hareketidir. 
     
     İNANCI YAŞAMAK 
     Hicret belli bir imana kavuşmanın ifadesidir. Biz neyiz, ne haldeyiz, ne istiyoruz İnancımızı yaşayamıyoruz. Dolayısıyla inancımızın gereğini yerine getirmek istiyoruz. Mutlak fikri’ hayatımıza h kim kılmak ve onu yaşatmak istiyoruz. O halde Hicret’e hazır mıyız 
     Duhulüyle müşerref olduğumuz 1400’üncü Hicri yılınızı tebrik eder, Cenab - ı Hak’tan İslam lemi’nin saadet ve selametine vesile olmasını niyaz ederiz." 
     
     CADDEDE NAMAZ 
     1980 Nisan ayında peş peşe dört İslamcı genç öldürülmüştü. Bunlardan Necip Kural’ın cenaze töreninin ardından bir grup Unkapanı’ndan Fatih’e doğru yürüyüşe geçti. Erdoğan’ın başını çektiği ve aralarında Mehmet Metiner, Edip Yüksel, Ömer Yorulmaz, Yılmaz Yalçıner gibi isimlerin de bulunduğu Yorulmaz ve Yalçıner 12 Eylül 1980 darbesi sonrası Diyarbakır uçağını kaçırdılar yaklaşık 400 genç, polis ve jandarmanın müdahalesi üzerine ellerinde bulunan gazeteleri, paltoları, ceketleri asfalta sererek namaz kılmaya başladılar. Hepsi gözaltına alındı. Gençlerden kimi Davutpaşa Kışlası’na, kimi emniyet amirliklerine götürüldü. 
     
     YARIN AŞKIN ŞAHLANIŞI 

Tayyip neyi keşfettiğinden habersiz Kristof Kolomb gibi Hatemi olması kolay değil      Erdoğan, Hatemi olabilir mi Hatemi bir entelektüel. Felsefe ve ilahiyata h kim. Yayımlanmış kitapları var. 
     RP’nin kapatılmasının arifesinde kaleme aldığımız bir yazıda onu, keşfettiği kıtadan habersiz Kristof Kolomb’a benzetmiştik. "Yerli ve yabancı birtakım iktidar odakları, ondan yeni bir Özal yaratıp, yarım kalmış birtakım plan ve projelerini tamamlama hesapları yapıyor, o ise Mücahit Erdoğan’ sloganları arasında, sık sık neferi’ olmakla övündüğü Hocası Necmettin Erbakan’ın yolunda ilerliyor. Devletle zıtlaşmaktan, sistem dışına sürüklenmekten yorgun düşmüş yüz binlerce Milli Görüşçü, Erdoğan’ı, kendilerini sorunsuz bir şekilde merkeze taşıyabilecek, özellikle de orduyla aralarını düzeltebilecek bir lider olarak görüyor. Ama bir bakıyorlar ki aynı Erdoğan, Siirt’te durup dururken minareleri süngüye, kubbeleri miğfere, camileri kışlaya benzetiyor. 
     
     ÖZAL REFERANSI 
     Acaba Recep Tayyip Erdoğan, Kristof Kolomb gibi, gerçekte neyi keşfettiğini, hangi damarı yakalamış olduğunu bilmiyor mu Bunu hiçbir zaman öğrenemeyecek mi Yoksa bütün bunların farkında, fakat sonunun Bedrettin Dalan veya Murat Karayalçın gibi olmasından mı korkuyor Bu yüzden mi, o beklenen çıkışını erteleyip duruyor " 
     Erdoğan her ne kadar "liberalleşme" ve "globalleşme" yolunda o beklenen çıkışını yapmış ve sık sık Özal’ı referans veriyor olsa da, yakın çevresinde bile, onun kendisine örnek olarak hep ustası ve hocası Erbakan’ı aldığı görüşü taraftar buluyor. 
     
     TÜRKİYE’NİN HATEMİ’Sİ 
     Mısır asıllı siyaset sosyoloğu Asaf Bayat, Muhammed Hatemi’nin cumhurbaşkanı seçildiği 1997 yılını İran için, "post - İslamcı" dönemin başlangıcı olarak tanımladı. Pek l aynı tanımı, 28 Şubat 1997’den itibaren Türkiye’ye ve Milli Görüş hareketine uyarlayabiliriz. Peki Türkiye’nin Hatemi’si kim 
     İlk akla gelen isim Tayyip Erdoğan. Bugün hangi yenilikçiye gitseniz, size ülkenin en ücra köşesindeki bir garibandan Boğaz’daki işadamına, yılların ülkücüsünden HADEP’lisine, DYP’lisinden ANAP’lısına kadar herkesin nasıl "Tayyip" dediğini ve onun kuracağı partiyi beklediğini anlatacaktır. Bunlarda abartı payı hiç de fazla değildir. 
     Biz de gazeteci olarak birbirleriyle alakasız kişilerin Tayyip Erdoğan’a bir umut gibi baktıklarını gözlemledik kamuoyu araştırmaları da bu noktada önemli veriler sunuyor. Peki bütün bunlar Erdoğan’ı Hatemi gibi yüzde 70’leri aşan oy oranlarına taşıyabilir mi 
     Erdoğan da Hatemi gibi radikal denebilecek bir İslamcı çizgiden demokrasi savunuculuğuna yöneldi. Fakat İran’da İslamcılar bir devlet tecrübesi yaşadılar, h l yaşıyorlar. Hatemi de başından itibaren milletvekili ve bakan olarak devletin içinde pişti. 
     
     DEVLETİ TANIMIYOR 
     Erdoğan ise asıl olarak teşkilatçı ve belediyeci. Yakın arkadaşları bile onun en az bir dönem milletvekilliği yaparak devleti tanıması gerektiğini düşünüyorlar. Erdoğan’ın karizmasında mahalleli olmasının önemi büyük. Seçimlerden önce, kaçak gecekondusu olduğunu söylemesiyle ve kendisini sorgulamaya çalışan bazı gazetecilere aynı üslupla cevap vermesiyle oylarını artırdığı biliniyor. 
     
     STATÜ YÜKSELTME 
     Hatemi’nin de Erdoğan gibi bir "halk adamı" olduğunu biliyoruz. Fakat o bir seyyid, yani Peygamber soyundan geliyor ve aynı zamanda hüccetülislam, yani üst düzeyde bir din adamı. Diğer bir deyişle, "sıradan biri" değil. 
     Hatemi’nin siyasetle birlikte halka doğru inmesine ters orantılı olarak Erdoğan’ın da, özellikle 28 Şubat sürecinden sonra bir nevi statüsünü yükseltmeye çalıştığını görüyoruz. 
     
     BARIŞMA YANLISI 
     Yenilgiyle birlikte İslami hareket içinde uzun bir süre birlikte hareket etmiş ve kabaca uzlaşmacılar genellikle orta ve yüksek sınıf kökenliler diğer bir deyişle "beyaz Türkleşen" muhafazak rlar ve muhalifler genellikle yoksullar, diğer düşük statülü kesimler ve iflah olmaz İslamcılar olarak tanımlayabileceğimiz katmanlar yollarını ayırdı. Erdoğan, ulusal ve uluslararası sistemle barışma yanlısı kesimlerin sözcülüğü ve liderliğine soyundu. Muhaliflerle ilişkilerini de tam olarak koparmadı. 
     
     HALK MECLİSLERİ 
     Hatemi, 15 - 16 yaşlarındaki binlerce yeni seçmene hitap ettiğinde onlara, "Asıl olan sizlersiniz" dedi. Cumhurbaşkanı adayı olmamak için epey de direndi. Erdoğan ise ne zamandır, halkın sorunlarından kurtulmasının, kendi siyasi yasağının kalkmasına bağlı olduğunu söylüyor. Yenilikçi ekip, ya kendi aralarında, ya gelenekçilerle tartışıyor, ya da birtakım güç odaklarıyla açık veya gizli pazarlıklar yürütüyor. Bir zamanlar RP’liler de belediyelerde, "halk meclisleri" gibi uygulamalarla meşruiyeti doğrudan topluma verir, bu sayede geniş bir destek alırlardı. Belki de RP’yi diğer partilerden ayıran en önemli özellik buydu. Ama ne zamandır halk meclisleri de yapılmıyor. 
     
     Yarın Sİstemden İcazetlİ mİ 

Aydınları danışmanlarına havale etti      Hatemi’nin en büyük destekçileri gençler, kadınlar ve aydınlar. Çünkü doğrudan onların en temel taleplerine, özgürlük isteklerine sahip çıkıyor. Tayyip Erdoğan ise kadın denilince başörtüsü sorununun çözümsüzlüğüyle felç oluyor. Ülkenin "büyük" sorunları üzerine kafa yormaktan ne kadınlara, ne gençlere ayrı bir önem veriyor. Aydınlarla ilişkileriyse bir - iki danışmanına havale etmiş durumda. 
     
     AŞKA TEKZİP 
     Hatemi’nin kendisi başlı başına bir entelektüel. Felsefeye ve ilahiyata h kim. Ayrıca yabancı dil de biliyor ki, bütün bunlar Erdoğan’la arasındaki farkları artırıyor. Hatemi, suratından sahici gülümsemesini eksik etmiyor ve genç kızlar "I love you Hatemi" diye pankart açıyor. Bizdeyse suratlar hep asık. Tayyip Erdoğan, eşi Emine Erdoğan’ın anlattığı "bir görüşte aşk" öyküsünü, "Ben kimseye şık olmadım" diye tekzip etmekten çekinmiyor. 
     



 SİYASET 















</TEXT>
</DOC>
