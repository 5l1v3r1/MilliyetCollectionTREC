<DOC>
<DOCNO> 43494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/22/astro/index.html </URL>
<DATE> 2001/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkür’ün savaş oyunları 
</HEADLINE>
<TEXT>

Ağustos ayında "Savaş Döngüleri Yaklaşıyor" yazımı hazırlarken, Satürn-Pluto’nun 20. yüzyıldaki savaşlarla ne kadar yakın bir ilişkisi olduğunu söylemeye çalışmıştım. Hatta bu açıklamaları 2001 yılı başında verdiğim Astroloji Birliği Derneği’nin düzenlediği Dünya Astrolojisi ve 2001 seminerinde de anlattım. Tarih tekerrürden ibarettir sözü, astrolojinin döngüsel doğası ile ne kadar da iyi örtüşmekte. New York’taki Dünya Ticaret Merkezi’ne yapılan saldırı ilgili bazı astrolojik ilginçlikleri daha aktarmak istiyorum. Olay haritasında Merkür yükseliyordu. Merkür ve ilgili olduğu burç İkizler doğrudan ticareti anlatır. Saldırı 2 ayrı uçakla gerçekleştirildi. Hatta saldırı günü 11 Eylül iki tane 1 sayısından oluşuyor. Ne tuhaf ki semboller önceden kararlaştırmış gibi bir araya gelmişler. Pentagon ise 5 köşeli demek. Bu sayının 5 duyu organını, algıyı ve dolayısıyla yine İkizler burcunu ve Merkür’ü anlattığını biliyoruz. Olay anında Merkür’ün Satürn’le olan mükemmel açısı ne kadar iyi organize olunduğunu açıklarken, Pluto ile açısı da gizli bir aktiviteye işaret etmekteydi. Güneş 12. evin girişindeydi. Tetikleyici etkisi olan Merkür’ü asla küçümsemeyelim. Daha da ilginci Merkür bu haritada 14 derece Terazi’de bulunuyordu. Merkür 1 Ekim’de geri gitmeye başlayacak ve yine 14 derece Terazi’ye kadar geri gidecek. Bu yüzden 1 Ekim civarı ve ileri doğru durağan kalacağı 23 Ekim civarının söz konusu gelişmelerle yakından ilgili olacağını söyleyebiliriz. Önümüzdeki dönemde Mars, Oğlak burcunda ilerlerken ABD’nin ve G.W. Bush’un Güneş’ine karşıt durumda kalmaya devam ediyor. Satürn-Pluto karşıtlığının kasım ve aralık aylarında etkisini çok daha yoğunlaştıracağını görüyoruz. Barışın ve anlayışın hüküm sürmesi ümidiyle mutlu bir hafta sonu diliyorum. 

            Faks 287 74 37 
      








BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
