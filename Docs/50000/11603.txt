<DOC>
<DOCNO> 11603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/siyaset/siy07.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Metro vurgunu Sezer'e takıldı 
</HEADLINE>
<TEXT>

Adana'daki metro projesi bir türlü bitmeyince Cumhurbaşkanı Sezer olaya bizzat el koydu 
     Adana DHA 

     Adana'da 1996'da 339 milyon dolara ihale edilen, inşaat giderleri 130 milyon dolar olarak hesaplanmasına karşın 110 milyon dolarla ancak yüzde 40'lık bölümü tamamlanan metro projesi, İnşaat Mühendisleri Odası'nın vurgun iddiası üzerine Cumhurbaşkanlığı tarafından incelemeye alındı. 200 milyon dolar ek kredi istenen proje ile ilgili başvuruyu değerlendiren Cumhurbaşkanlığı, Başbakanlık'tan gerekli incelemenin yapılmasını isterken, farklı bir tutum izleyerek sonucun da Genel Sekreterliğe bildirilmesini istedi. 
     
İddialar tek tek dinlendi      Başbakanlık Müsteşarlığı'nda yapılan toplantıya Adana Büyükşehir Belediye Başkanı Aytaç Durak ile İnşaat Mühendisleri Odası Adana Şube Başkanı Sadi Sürenkök de çağrılıp, dinlendi. Başbakanlık Müsteşarlığı, iddiaları dinledikten sonra İMO'ya gönderdiği yazıda, projenin, bundan sonraki bölümünün uygunluğunun Ulaştırma Bakanlığı tarafından belirleneceğini açıkladı. 


 SİYASET 















</TEXT>
</DOC>
