<DOC>
<DOCNO> 7626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/18/guncel/agun.html </URL>
<DATE> 2001/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Manukyan 6 kez vergi rekortmeni olmuştu 
</HEADLINE>
<TEXT>
En namuslu mükellef öldü 
Yardım çalışmalarıyla ünlü Türkiye’nin en tanınmış genelev patroniçesi Manukyan 89 yaşında hayata veda etti. Manukyan’ın varisi oğlu oldu 
     ÖMER ERBİL, SEMRA KARDEŞOĞLU, ÇAĞLAR ÇAĞATAY İstanbul 

     Vergi rekortmeni, gayrimenkul zengini ünlü genelev patroniçesi Matild Manukyan önceki gün Şişli'deki evinde öldü. Eşinin ölümünden sonra, bir tesadüf sonucu genelev sahibi olan ve 25 genelevle birlikte sayısız gayrımenkul, 2 fabrika ve otelleri olan Manukyan, önceki gün saat 14.00'de, iki yardımcısıyla birlikte yaşadığı Şişli Hasat Sokak Huzur Apartmanı'ndaki dairesinde, 89 yaşında vefat etti. 
     
Cenazesi 21 Şubat’ta      Manukyan'ın cenazesi, Beyoğlu'ndaki Üç Horan Ermeni Kilisesi'ne kaldırıldı. 
     Manukyan'ın, 21 Şubat'ta Balıkpazarı Üç Horan Ermeni Kilisesi'nde düzenlenecek törenin ardından, Şişli Ermeni Mezarlığı'nda toprağa verilecek. Manukyan beyin kanamasından 22 yaşında ölen torunu Linda'nın yanında toprağa verileceği belirtildi. Manukyan'ın oğlu Keroken Çilingir'den Dora, Mike ve İlda adlı 3 torunu bulunuyordu. 
     
Evini müze yapacağım’      Kerope Çilingir, annesinin 10 gün önce yapılan tüm tahlillerinin temiz çıktığını belirterek, bu ölümün çok ani olduğunu söyledi. Annesinin vasiyet bırakmadığını belirten Çilingir şöyle konuştu "Bazı ağrıları ve rahatsızlıkları vardı. Ölmeden önce benden, oturduğu apartmana yapılacak müzeyi tamamlamamı istedi. Bir vasiyet bırakmadı. Tek varisi şu an benim". 
     
Vergi vermeyi severdi’      Huzur Apartmanı'nda başsağlığı dileklerini kabul eden torunu Dora Yılmaz babaannesinin dünyada tanıdığı en yardımsever insan olduğunu söyledi. Dona şöyle konuştu "Bize çok düşkündü. Bazen arkadaş, bazen babaanne olurdu. Kendisiyle övünmeyi sevmezdi. En çok sevdiği şey vergi ödemekti. Bunun dışında pek çok yere özellikle de hastanelere yardım etti, bağışlarda bulundu" 
     
Alacağı genelev olarak verilince mesleğe’ atıldı      1912'de Balat Halıcıoğlu'nda aristokrat bir ailenin kızı olarak dünyaya gelen Matild Manukyan, tutucu bir babanın 4 çocuğundan biriydi. Bir kardeşi hastalık yüzünden, diğeri ise pencereden düşerek hayatını kaybetti. 
     Manukyan önce Balat Ermeni Okulu'nu, ardından Dame de Sion Koleji'ni bitirdi. Türkçe dışında Fransızca, Ermenice ve Rumca öğrendi. Uzun yıllar piyano dersi aldı. 16’sındaterziliğe başladı. Makine mühendisi Aram Çilingir'le evlenip Keroken'i dünyaya getirdi. II. Dünya Savaşı döneminde eşi hastalanınca evin tüm sorumluluğu üzerine kaldı. Behice adlı genelev patronu borcunu ödemeyince, Manukyan geneleve ortak oldu. Eşini genç yaşta kaybettikten sonra, Abanoz Sokak'ta ortak olduğu evin tek patronu oldu. Genelev kısa sürede büyüdü, yaklaşık 200 kadının çalıştığı bir 'zincir' haline geldi... 
     
Gayrimenkul zenginiydi...      Matild Manukyan, 6 kez vergi rekortmeni olarak çeşitli ödüller aldı. Ödül törenlerinde her seferinde ilginç tartışmalar yaşandı. Kazandığı paranın büyük bölümünü gayrımenkule yatıran Manukyan'ın 50 dairesi, 50 dükkanı, 4 hanı, 4 yazlığı, 25 genelevi, 40 binası, 2 fabrikası ve 5 oteli var. Kiracıları arasında Şişli Belediyesi ile Şişli Adliyesi de yer alıyor. 
     Manukyan kazandığı paralarla, aralarında hastanelerin de bulunduğu çok sayıda hayır kurumuna maddi yardım ve bağışta bulundu, öğrenci okuttu. Yardımları nedeniyle birçok teşekkür plaketi aldı. 
     
Suikastlerin daimi hedefi      1994'te yakalanan Hizbullah örgütü üyeleri, Manukyan'a suikast planladıklarını açıkladı. 1995'te evinin önüne bomba konuldu. Aynı yıl otomobilinin altına konulan bombanın patlaması sonucu şoförü ve koruması öldü, Manukyan'ın ayağı kırıldı ve uzun süre tedavi gördü. Manukyan'ın yaşadığı en acı olaylardan biri ise, 1995'te 22 yaşındaki torunu Linda Çilingir'i beyin kanaması sonucu kaybedişiydi. 
     
'Müslümanım' diyor namaz bile kılıyordu      Polis kayıtlarına ilk kez 1946'da giren Manukyan, 1992 ve 1994'te küçük yaşta kız çalıştırmaktan gözaltına alındı, 19 evi kapatıldı. Manukyan bir röportajında, Türkler'i çok sevdiğini söyleyerek, "Ben Türk olarak Türkiye'de ölmek istiyorum" demişti. Oruç tutup, namaz kılan Manukyan, Müslüman olduğunu ve kayıtlara böyle geçmek istediğini ancak bürokratik işlemler yüzünden bunun gerçekleşmediğini açıklamıştı. 
     


 GÜNCEL 













</TEXT>
</DOC>
