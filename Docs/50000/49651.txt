<DOC>
<DOCNO> 49651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/son/sonspo18.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturya-Türkiye maçına büyük ilgi... 
</HEADLINE>
<TEXT>

     Viyana'da, 10 Kasım'da oynanacak Avusturya-Türkiye milli futbol maçı için bir günde 48 bin 500 biletin satıldığı açıklandı. 
     Viyana'daki 70 bin seyirci kapasiteli Ernst Happel Stadı'nda oynanacak karşılaşmayı izleyecek Türk seyirciler için ise A ve F 
     sektörlerinde 10 bin kişilik yer ayrıldığını belirten Avusturya Futbol Federasyonu ÖFB Genel sekreteri Alfred Ludwig, ''bir gün içinde fax ve e-mail yolu ile yapılan 48 bin 500 adet bilet satışının bir rekor olduğunu, bilet satışlarının maç gününe kadar süreceğini ve stat gişelerinin hergün saat 10 ila 18.00 arası açık tutulacağını'' söyledi. Federasyon basın sözcüsü Wolfgang Gramann ise milli takıma en son 1997 yılındaki Avusturya-Beyaz Rusya maçında bu denli büyük ilgi duyulduğunu ve Avusturya'nın 4-0 galip geldiği maçta da üç gün içinde tüm biletlerin satıldığını bildirdi. Sözcü Gramann, Türk seyirciler için Federasyon tarafından henüz kesin bir kontenjan belirlenmediğini, ancak şimdilik 10 bin bilet ayrıldığını kaydetti. Bu arada Teknik Direktör Otto Bariç, Milli takım kadrosunu 2 Kasım'da açıklayacağını ve takımın 6 Kasım'da Viyana'da kampa gireceğini açıkladı. 
     






</TEXT>
</DOC>
