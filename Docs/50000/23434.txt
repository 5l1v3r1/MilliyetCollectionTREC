<DOC>
<DOCNO> 23434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/son/sontur28.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Murat Sincar'a tutuklama 
</HEADLINE>
<TEXT>

     Bostancı'da kardeşini öldüren Gaffur Karaca'nın ortağı Sait Yılmaz ile şoförü Mustafa Yanbul'un öldürüldüğü silahlı saldırının azmettiricisi olarak yakalanan Murat Sincar ile kardeşi ve 2 adamı, tutuklanarak cezaevine konuldu. 
     Antalya'nın Kemer ilçesinde 4 gün önce yakalanarak İstanbul'a getirilen Murat Sincar ile kardeşi Davut Sincar, adamları Mehmet Sayla, Şevket Gürdap, Rahmi Yiğiter ve Hüseyin İlhan'ın sorgusu tamamlandı. 
     İstanbul DGM'ye sevk edilen ve savcı tarafından ifadeleri alınan 6 kişiden Murat Sincar, Davut Sincar, Mehmet Sayla ve Şevket Gürdap, tutuklanmaları istemiyle nöbetçi mahkemeye gönderildi. 
     Savcılık, Rahmi Yiğiter ile Hüseyin İlhan'ı ise serbest bıraktı. 
     İstanbul Nöbetçi DGM Yedek Hakimliği tarafından tekrar sorgulanan Murat Sincar, Davut Sincar, Sayla ve Gürdap, ''Cürüm işlemek amacıyla teşekkül oluşturmak, teşekküle üye olmak'', ''Cinayete azmettirmek ve iştirak'' suçlarından tutuklanarak cezaevine konuldu. 
     Adalar'da yaklaşık 2.5 ay önce Murat Sincar'ın kardeşi Sadettin Sincar'ın Gaffur Karaca tarafından öldürülmesinin ardından, Karaca'nın iş ortağı Sait Yılmaz ile şoförü Mustafa Yanbul da, Bostancı'da düzenlenen silahlı saldırı sonucu öldürülmüşlerdi. 







</TEXT>
</DOC>
