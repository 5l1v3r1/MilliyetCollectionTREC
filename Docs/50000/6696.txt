<DOC>
<DOCNO> 6696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/son/sondun04.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Miloşeviç'in oğlu elektrikli testereyle adam kovaladı 
</HEADLINE>
<TEXT>

     Yugoslavya'nın eski Devlet Başkanı Slobodan Miloşeviç'in oğlu Marko Miloşeviç hakkında, elektrikli testereyle adam kovaladığı gerekçesiyle soruşturma açıldı. 
     Beta ajansının haberinde, babası Slobodan Miloşeviç'in iktidardan düşürülmesinden sonra geçen Ekim ayında Yugoslavya'nın Moskova büyükelçisi olan amcası Borislav Miloşeviç'in yanına kaçan 26 yaşındaki Marko Miloşeviç hakkında soruşturma başlatıldığı belirtildi. 
     Haberde, soruşturma talebinin, Slobodan Miloşeviç'in devrilmesinde önemli rol oynayan direniş hareketi Otpor'un Direniş bir üyesi olan Zoran Milovanoçi'den geldiği kaydedildi. Milovanoçi, şikayet başvurusunda, Makro Miloşeviç'in 6 adamı tarafından dövüldüğünü, ağzına silah dayandırıldığını, Marko'nun ise bu sırada elektrikli testereyi çalıştırdığını ve kendisini küçük parçalara ayıracağı yönünde tehditte bulunduğunu öne sürdü. Şikayette bulunan Milovanoçi'nin söz ettiği diğer 6 kişi hakkında da hukuki işlem başlatıldığı belirtiliyor. Sigara, içki, silah ve petrol kaçakçılığı yapan bir şebekenin patronu olmakla suçlanan Marko Miloşeviç ile eşi ve çocuğu, 21 Ocak'ta, Rusya'dan dönmüşlerdi. 




</TEXT>
</DOC>
