<DOC>
<DOCNO> 30643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/yazar/sazak.html </URL>
<DATE> 2001/07/06/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Tayyip göreve hazır 
</HEADLINE>
<TEXT>

Yenilikçilerin önderi Erdoğan, "Kenarı, merkeze nasıl çekeceğimizi tartışıyoruz. Yeni oluşumun fikri temelinde geçmişin gerginlikleri olmayacak. Din eksenli politika yapmayacağız..." diyor 
     Fazilet kapatıldıktan sonra Erbakan'la yolları ayrılan Yenilikçiler'in kuracağı partinin doğumu yaklaştı. 
     Ayrı değil, yeni parti. 
     Yeni parti, Hoca'nın gölgesinde "emanetçi" bir genel başkanla Balgat'tan yönetilen Refah Fazilet geleneğinin devamı anlayışla kurulmayacak. Genç kadro, kolektif bir akılla, demokratik ve şeffaf ilkeler ışığında yönetilecek liderin kutsanmadığı, genel başkanın "eşitler arasında" birinci olacağı ve ömür boyu parti yönetmeyeceği bir tüzük ve programla yola çıkma konusunda kararlı. 
     Erbakan hayattayken Milli Görüş hareketinin küllerinden Batılı anlamda demokratik, "Hıristiyan demokrat partileri" çağrıştıracak türden merkeze yakın modern bir parti yaratmak ne ölçüde gerçekçi 
     Siyasal İslamla demokrasi nerede, nasıl buluşacak 
     Demokratik hak ve özgürlüklerin demokrasiyi yok etmek için kullanılamayacağının güvencesini kim verecek 
     Başörtüsü sorunu nasıl aşılacak 
     
     SORULAR CEVAPSIZ 
     Erdoğan ve arkadaşları, laikliğe karşı eylemlerin odağı olmaktan kapatılmış bir parti tabanında yeni oluşuma giderken, dini inançlarını yaşama konusunda daha fazla özgürlük isteyen kitleye hangi politikalarla cevap verecekler 
     Soruları çoğaltmak mümkün. 
     Parti kurulunca program ve tüzüğüyle bu konularda daha net referanslar bulacağız. Şimdilik, Abdullah Gül, Bülent Arınç, Abdüllatif Şener gibi Yenilikçiler'in önde gelen isimlerinin basına yansıyan görüşleri bu konuda fikir veriyor. Karizması ve adı etrafındaki kamuoyu yoklamaları nedeniyle hareketin lideri sayılan Tayyip Erdoğan ise şimdilik suskun kalıyor. 
     Erdoğan'la Fazilet henüz kapatılmadan görüşmüştük Anayasa Mahkemesi kararı ertesinde birkaç kez telefonda konuştuk, Ankara - İstanbul turları sırasında söyleşilerimiz oldu. 
     
     "FP DİN DEĞİLDİR" 
     Son olarak Abdülkadir Aksu'nun da bulunduğu bir söyleşi ortamında Tayyip Erdoğan'ın yakın geleceğe yönelik düşüncelerini netleştirme olanağı bulduk. O izlenimler çerçevesinde Erdoğan'ın kafasındaki "parti projesi"ni şöyle açıklayabiliriz 
     Erdoğan, Erbakan döneminin yanlışlarından çıkarak, 1990'lı yıllardan itibaren savunmaya başladığı "Fazilet din değildir" anlayışını hayata geçiriyor. Açıkça, "Din eksenli parti kurmayacağız, ideolojik devlet istemiyoruz. Parti eşittir İslam anlayışında değiliz. Herkesi kucaklayacağız. Türkiye'nin partisi olacağız." düşüncesini savunuyor. 
     Tayyip Erdoğan, yeni partinin AB sürecine sıcak bakacağı, insan hakları, hak, hukuk, özgürlükler çerçevesinde 2010 hedefini daha da erkene çekmeye çalışacakları görüşünde. 
     Ya partinin rotası... 
     Akademisyenlerle, Ankara'daki kurucu kadroyla uzun uzun tartışılmış. İşte durulan nokta 
     "Pergelimizin sabit ayağı merkezde olacak diğeri Türkiye'yi dolaşacak." Erdoğan'a göre Cumhuriyet tarihinde siyaset ilk kez böylesine çözümsüzlük içinde "hiç böyle siyasi açlık dönemi yaşanmamıştı" ve ekonomik krizin de etkisiyle "çıkış aranmıyor." Yeni parti bu arayışa yanıt verecek 
     
     MERKEZE YÖNELİŞ 
     "Kenarı, merkeze nasıl çekeriz diye tartışıyoruz. Yeni oluşumun fikri temelinde geçmişin gerginlikleri olmayacak. Din eksenli, ırka dayalı milliyetçilik ekseninde, bölge temelinde politika yapmayacağız. Türkiye Cumhuriyeti vatandaşlığını ortak payda olarak alıyoruz, barışı kardeşliği, bütünleşmeyi amaçlıyoruz. İnsanı esas alacağız. İnanç ve özgürlükleri savunacağız. En önemlisi de sabıkası, şaibesi olamayan dürüst, mert, net bir kadroyu yönetime taşıyacağız. Türkiye'nin sorunu yolsuzluk ekonomisidir. Yolsuzluğu kaldırırsak, ekonomik sıkıntıları aşarız." 
     Peki başörtüsü sorunu nasıl aşılacak, yeni bir gerginlik yaratmayacak mı 
     Erdoğan bu konuda da iddialı ve "Başörtüsünü sistemle kavganın aracı olmaktan çıkaracaklarını" savunuyor. Peki bu nasıl olacak 
     
     DEMOKRASİ ARAÇ MI 
     "Başörtüsü bir sembol ya da simge değil, insanlar inancından ötürü bunu takıyorlarsa ne var Başörtüsü bu ülkenin gerçeği değil mi Laikliğin tarifinde inançlara saygıdan söz edilmiyor mu, başörtüsünü bir dayatma haline getirmeyelim. Başörtüsü niye Türkiye'nin olmazsa olmaz meselesi olsun, bu çağda hala başörtüsüyle paranın rengiyle uğraşmayalım, bu yüzden eğitim yapamayan gençlerimiz var." 
     Ya, "Demokrasi araç mı, amaç mı " söylemi Erdoğan ona da açıklık getiriyor 
     "Demokrasi araçtır derken, felsefi bir niyet taşıyordum. Bütün sistemler ve dinler insanların mutluluğu içindir. Din, İslam bile bir araçtır, amaç değil. Allah böyle vaaz ediyor, önemli olan insanın saadetidir." 
     Erdoğan'ın yasağına gelince... 
     
     ERDOĞAN’IN YASAĞI 
     Hukukçuların yasaklı yoruma katılmadıklarını belirtiyor, partinin kuruluş aşamasında arkadaşlarıyla birlikte nihai görüşe varacaklarını söylüyor. 
     Yeni partinin ilkelerine gelince... 
     Genel başkanlık, milletvekilliği ve yerel yönetimlerde görev süresi birkaç dönemle sınırlanacak, seçilme yaşı 25, siyasetten emeklilik yaşı 65 olarak belirlenecek. Erdoğan Hoca'ya meydan okuyor "Artık şahıs merkezli, ben merkezli siyaset dönemi bitmiştir. Lider hegemonyası istemiyoruz. Neresi yenilikçi diye soruyorlar. İşte yenilik. Kimseye biat etmeyeceğiz, tapınmayacağız. Bir kadro yönetecek partiyi. Liderin gölgesi düşmeyecek. Seçimle gelen seçimle gidecek. Biz orkestra şefi arıyoruz. Ama kemana ud diyen değil, bütün enstürmanları bilen biri olacak. İlkeler öne çıkacak. İcazeti halktan alacağız, hesabı halka vereceğiz. Hoca'ya biat dönemi bitti. Katılımcı, çoğulcu bir demokrasi anlayışını hayata geçireceğiz. Hoşgörü, barış, sevgi, kardeşlik duyguları esas olacak." 
     Recai Kutan'ın çağrılarına kulak asılmıyor, Erbakan dönemi kapatılmış. Yenilikçilere göre Hoca, emanetçi arıyor ve partiye başkan değil, "musalla taşında ölü" arıyor 
     Erbakan ayrı, Erdoğan ayrı yöne gidiyorlar. 
     2 parti doğuyor 
     
     







Derviş ajan mı 


Kadınlara özel 


Oğluna da geçer mi 


Türkiye 70'lerdeki gibi treni yine kaçıracak mı 


Zorlu geçit 


Aslı sınıfta kalsın mı .. 


Siyasi irade Sorgulanıyor 


Suçlu bir değil... 


Ölümden medet ummak 


Emniyet kemeri ve bahaneleri... 


Tayyip göreve hazır 


Alvin Toffler'ın kulakları çınlasın 


Keşke faşistler MHP'li olsa 


Sulh hukuk mahkemesi yönetici atayacak 


Ayşe Hanım Teyzem'in TL'leri eriyor 


</TEXT>
</DOC>
