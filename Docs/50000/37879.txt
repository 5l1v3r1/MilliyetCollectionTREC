<DOC>
<DOCNO> 37879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/yasam/yas01.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölümüne ibadet 
</HEADLINE>
<TEXT>

İstanbul’daki 176 cami depremde hasar gördü. Hatta 15’i için ağır hasarlı raporu verildi. Ancak insanlar bu camilerde, ölüm tehlikesine rağmen ibadetlerine devam ediyorlar... 
     ÖMER ERBİL İstanbul 

     Ağır hasarlı raporu var 
     17 Ağustos ve 12 Kasım depremleri, on binlerce cana maloldu. Binlerce binayı yıktı. Depremler, İstanbul’da 176 camide hasara yolaçtı. Fatih, Beyazıt, Küçükayasofya, Mihrimah Sultan, Hırka-i Şerif’in de aralarında bulunduğu 15’ine ise Bayındırlık Bakanlığı ile Vakıflar Genel Müdürlüğü’nce ağır hasarlı’ raporu verildi. Ancak hayati tehlikesi bulunan camilerin hiçbiri ibadete kapatılmadı. 
     
     İşçiler de baret takıyor 
     DEPREMDEN en büyük hasarı gören Fatih Camii’nin kubbe ve taşıyıcı tonozlarında büyük çatlaklar meydana geldi. Restorasyon için cami minberinin sol tarafı ibadete kapatılırken, sağ tarafa büyük bir iskele kuruldu. İşçilerin bile kafalarında baretle çalışma mecburiyeti olmasına rağmen, cemaat hiçbir önlem olmaksızın iskelenin altında ibadet ediyor. 
     



 YAŞAM 






















</TEXT>
</DOC>
