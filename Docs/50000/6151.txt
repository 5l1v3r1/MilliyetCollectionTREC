<DOC>
<DOCNO> 6151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/son/sontur19.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaz'da çarpışan gemilerden birinin mürettebatı karakola götürüldü 
</HEADLINE>
<TEXT>

     İstanbul Boğazı'nın Karadeniz girişinde çarpışan gemilerden ''Med Glory''nin 18 mürettebatı, ifadelerine başvurulmak üzere Rumeli Feneri Jandarma Karakolu'na götürüldü. 
     Kazanın ardından tahlisiye botları ile Rumeli Feneri Tahlisiye İstasyonuna getirilen 18 kişinin, sağlık muayeneleri yapıldı. Tamamı Ukraynalı olan ve gemide kalan kaptan ve iki yardımcısı dışındaki 18 personel, ifadelerine başvurulmak üzere Rumeli Feneri Jandarma Karakolu'na götürüldü. 
     Kıyı Emniyeti ve Gemi Kurtarma İşletmeleri Genel Müdürlüğü Gemi Kurtarma Daire Başkanı Aslan Dede, gübre hammaddesi olan üre taşıyan 7 bin 693 tonluk ''Med Glory'' gemisini kurtarma çalışmalarının devam ettiğini bildirdi. Geminin batma ihtimalinin ortadan kaldırıldığını bildiren Dede, 2 römorkör vasıtasıyla çekilen geminin Tuzla'da bir tersaneye götürüleceğini bildirdi. 



</TEXT>
</DOC>
