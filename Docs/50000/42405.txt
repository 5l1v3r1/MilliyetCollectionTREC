<DOC>
<DOCNO> 42405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/spor/spo05.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
BURUK MUTLULUK 
</HEADLINE>
<TEXT>

Akdeniz Oyunları’nda altın sayısında tarihteki ikinci en iyi dereceye ulaştık, toplam madalyada ise son iki organizasyonun gerisinde kaldık 
     Köklü değişiklik 
     TUNUS’TA dün yapılan müsabakalar ve kapanış töreniyle sona eren 14. Akdeniz Oyunları’nda Türkiye, altın madalya sayısında tarihteki ikinci en iyi dereceye ulaşırken, toplam sayıda son iki organizasyonun gerisinde kaldı. Oyunları değerlendiren Spordan Sorumlu Devlet Bakanı Fikret Ünlü, bazı branşlarda köklü değişiklikler yapılması gerektiğini söyledi. 
     
     Önlem almalıyız’ 
     ATLETİZMDEKİ madalyalara karşın, önlem alınması gerektiğini vurgulayan Ünlü, "Türkiye çapındaki 54 adet beden eğitimi yüksekokulları’nda atletizme yönelik çalışmalara başlamamız şart. Türkiye gibi bir ülkenin bayrakta yarışacak atlet bulamaması büyük olay" dedi. Bakan Ünlü, "Eskrim, masa tenisi, judo, hentbol ve teniste yeni bir oluşuma gitmeliyiz" diye konuştu. 
     
     Mutlu sevindi 
     GENÇLİK ve Spor Genel Müdürü Kemal Mutlu ise genelde başarılı sonuç elde edildiğini savundu. Mutlu, "Özellikle toplam madalyada belirlediğimiz hedefe ulaşamadık. Atletizm ve yüzmede alınan madalyalar beni çok sevindirdi" dedi. Öte yandan Bakan Ünlü, dereceye giren sporcuların, yeni yönetmelikle hak ettikleri ödüllerini yurda dönüşte alacaklarını söyledi. 
     
MADALYA KLASMANI ÜLKE ALTIN GÜMÜŞ BRONZ TOPLAM 1. Fransa 42 32 48 122 2. İtalya 38 61 40 139 3. İspanya 33 25 44 102 4. TÜRKİYE 33 15 12 60 5. Yunanistan 28 33 30 91 6. Tunus 17 13 26 56 7. Cezayir 10 10 9 29 8. Hırvatistan 9 6 7 22 9. Mısır 7 13 17 37 10. Fas 5 6 5 16 11. Slovenya 5 5 10 20 12. Yugoslavya 3 5 13 21      
     
Futbolda madalya yok      OLİMPİK Milli Futbol Takımımız, oyunların son gününde oynadığı bronz madalya maçında Fransa’ya 2 - 0 mağlup olarak kürsüye çıkamadı. Yarı finalde ev sahibi Tunus’a uzatmada yediği altın golle boyun eğen ve final şansını yitiren Milliler, dün de Fransa karşısında etkili olamadı. Her iki takımın da birer şutunun direkten döndüğü karşılaşmada Fransa’nın gollerini 52. ve 73. dakikalarda Puljol kaydetti. 
     



 SPOR 

























</TEXT>
</DOC>
