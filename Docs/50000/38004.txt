<DOC>
<DOCNO> 38004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/siyaset/siy03.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmen adayı bakanlık kurbanı 
</HEADLINE>
<TEXT>

     Osman Nuri BOYACI DENİZLİ DHA 

     Denizli Pamukkale Üniversitesi Eğitim Fakültesi’nde öğrenim gören 150 öğrenci, YÖK ve Milli Eğitim Bakanlığı MEB arasındaki koordinasyonsuzluk yüzünden öğretmenlik başvuru şansını kaybetti. Pamukkale Üniversitesi’nde geçen yıl başlanan "Yaz Okulu" uygulaması kapsamında son sınıf öğrencisi 150 kişinin final sınav tarihi 27 - 31 Ağustos olarak belirlendi. MEB ise öğretmenlik için son başvuru tarihini 26 Ağustos olarak açıkladı. Okuldan mezun olsalar dahi öğretmenlik başvurusu yapamayacak öğrenciler bu duruma isyan etti. İmza kampanyası açan gençler, dekanlık, rektörlük ve Milli Eğitim Bakanlığı’na dilekçe yağdırıp mağduriyetlerinin giderilmesini istedi. 
     
     Ders bitmeden sınav olmaz 
     Eğitim Fakültesi Dekanı Prof. Dr. Türker Aşan, sorunun bakanlığın kararından kaynaklandığını söyleyerek, "Yaz Okulu uygulaması bir yıl önce senato kararıyla uygulanmaya başlandı. Akademik takvim bir yıl önce açıklandı. Ders saati bitmeden sınav yapılamaz" diye konuştu. 
     



 SİYASET 












</TEXT>
</DOC>
