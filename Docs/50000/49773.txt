<DOC>
<DOCNO> 49773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/son/sondun10.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bavyera Eyaleti Başbakanı "Metin Kaplan sınırdışı edilmeli" 
</HEADLINE>
<TEXT>

     Bavyera Eyaleti Başbakanı Edmund Stoiber, ''kara ses'' olarak bilinen Cemalettin Kaplan'ın cezaevinde 4 yıllık hapis cezasını çeken oğlu Metin Kaplan ile yaklaşık 1100 yandaşının sınırdışı edilmesini istediğini söyledi. 
     Stoiber, Bild gazetesine yaptığı açıklamada, Federal İçişleri Bakanı Otto Schily tarafından hazırlanan ikinci güvenlik paketi konusunda uzlaşma sağlanabilmesi için, Kaplan'ın yönettiği İslami Cemaat ve Cemiyetler Birliği ICCB üyelerinin sınırdışı edilmeleri gerektiğini belirtti. 
     Stoiber, güvenlik paketi konusunda Schily ile uzlaşmaya varmak için Almanya'da yaşayan yaklaşık 31 bin radikal dinciden ''mümkün olduğu kadar fazlasının'' sınırdışı edilmesi ve ülkeye yeniden gelmelerinin engellenmesi gerektiğini söyledi. 
     Schily'nin yeni güvenlik paketi, 7 Kasım'da yapılacak kabine toplantısında görüşülecek. 
     






</TEXT>
</DOC>
