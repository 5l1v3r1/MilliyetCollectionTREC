<DOC>
<DOCNO> 21140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/son/sondun07.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçimlere 24 gün kala İngiltere'de İşçi Partisi açık ara önde 
</HEADLINE>
<TEXT>

     İngiltere'de son yılların en heyecanlı seçim kampanyası yaşanırken, iktidardaki İşçi Partisi açık ara liderliğini koruyor. 
     Çeşitli kamuoyu araştırma kurumlarının yaptıkları günlük anketler, İşçi Partisi'ni hala yüzde 50'ler civarında gösteriyor. İktidar Partisi'nin en yakın takipçisi anamuhalefetteki Muhafazakar Parti'nin oy oranı ise yüzde 30'larda bulunuyor. 
     Seçime 24 gün kala çeşitli kamuoyu araştırma kurumları tarafından yapılan yoklamaların bugünkü sonuçları şöyle 
     ''NOP Muhafazakar Parti yüzde 32, İşçi Partisi yüzde 49, Liberal Demokrat Parti yüzde 13, Diğerleri yüzde 6. 
     Gallup Muhafazakar Parti yüzde 32, İşçi Partisi yüzde 49, Liberal Demokrat Parti yüzde 13, Diğerleri yüzde 6. 
     Poll of Polls Muhafazakar Parti yüzde 32, İşçi Partisi yüzde 49, Liberal Demokrat Parti yüzde 13, Diğerleri yüzde 6. 
     MORI Muhafazakar Parti yüzde 31, İşçi Partisi yüzde 51, Liberal Demokrat Parti yüzde 13, Diğerleri yüzde 5. 
     ICM Muhafazakar Parti yüzde 32, İşçi Partisi yüzde 48, Liberal Demokrat Parti yüzde 15, Diğerleri yüzde 5.'' 
     Öte yandan Liberal Demokrat Parti'nin yarın, iktidardaki İşçi Partisi'nin ise Çarşamba günü açıklayacakları seçim bildirgelerinin ortamı daha da hareketlendirmesi bekleniyor. Geçtiğimiz Perşembe günü seçim bildirgesini açıklayarak vergi kalemlerinde toplam 6 milyar sterlinlik bir indirime gideceğini belirten Muhafazakar Parti'yi ''gerçekçi olmamak ve popülizm yapmakla'' suçlayan İşçi Partisi'nin vergi politikası konusundaki açıklamaları seçmen tarafından merakla bekleniyor. 
     Liberal Demokrat Parti ise daha çok eğitim ve sağlık gibi kamu hizmetlerinde iddia ortaya koyacağı seçim bildirgesini yarın seçmenin dikkatine sunacak. 
     







</TEXT>
</DOC>
