<DOC>
<DOCNO> 7516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/spor/spo01.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Scala’dan revizyon 
</HEADLINE>
<TEXT>

Scala kadroyu değiştirecek. Khlestov, Rahim, Münch ve Ayhan’a forma verecek 
     BİLAL MEŞE 

     BEŞİKTAŞ Teknik Direktörü Scala, tarihi Rizespor yenilgisinden sonra Adanaspor maçı öncesi takımda büyük revizyon yapacak. Haftalardır yedeğe giremeyen Khlestov, savunmadaki yerini alacak. Scala, savunmada ayrıca Rahim ve Bayram ikilisini oynatacak. Siyah - Beyazlı ekipte sakatlığı geçen Tayfur ile Münch yeniden forma giyecek. Ayhan ilk on birde sahaya çıkacak. 
     NOUMA’NIN cezalı olması nedeniyle Rizespor karşısında forma giyen Fazlı’yı yeterli bulmayan Scala, gençlerden Tunç’u, Ahmet Dursun’un yanında oynatacak. Yediği hatalı gollerle eleştirilerin odak noktasını oluşturan Fevzi’nin yerine Shorunmu’nun oynayacağı belirtilirken, İtalyan hocanın son kararını maçtan önce vereceği ifade edildi. 
     
Yönetime sorular      1903 Karakartallar Oluşumu, Beşiktaş yönetimini eleştirmeye devam etti. Yapılan yazılı açıklamada, "Devir aldıkları borcu yaklaşık beş misline çıkaran, mevcut kadroya, dördü defans olmak üzere yedi oyuncu transfer edip, tarihin en fazla gol yiyen takımı olmaya aday takım yaratan, birbirine karşı saygısı bulunmayan ve sürekli kavga ortamı içinde bulunan oyunculardan oluşan bir kadro kuranlar, gerekli açıklamaları yapmak zorundadırlar" ifadeleri kullanıldı. 
     
Moral ziyareti      ADANASPOR maçının hazırlıklarını Riva’da sürdüren Beşiktaş’a, yöneticiler moral verdi. Kampı ziyaret eden Yıldırım Demirören, Hasan Gocay ve Fikret Orman, teknik kadronun yanı sıra futbolcularla görüştüler, Adanaspor maçı için başarı dilediler. 
     
Riva’da namaz      Rizespor yenilgisinden sonra Riva’da inzivaya çekilen ve kapılarını medyaya kapatan Beşiktaşlı futbolcular dün cuma namazını kıldılar. Riva’daki camiye giden ve futbolcular kötü gidişin durması için dua ettiler. 
     


 SPOR 





























</TEXT>
</DOC>
