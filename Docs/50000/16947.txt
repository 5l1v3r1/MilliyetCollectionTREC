<DOC>
<DOCNO> 16947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/ekonomi/eko04.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirme hedefi 1 milyar dolar 
</HEADLINE>
<TEXT>

Piyasalardaki belirsizlik nedeniyle özelleştirme uygulamaları ancak yılın üçüncü çeyreğinde başlayabilecek. Hedef 1 milyar dolar olacak 
     ZÜLFİKAR DOĞAN Ankara 

     Özelleştirme uygulamaları piyasaların sağlayacağı istikrara göre yeniden belirlenecek. Özelleştirme İdaresi Başkanlığı’nın ÖİB önümüzdeki günlerde Türk Telekom TT ihalesinin iptal edildiğini duyurması bekleniyor. 
     IMF’ye sunulacak niyet mektubunda piyasalardaki mevcut durum özellikle de dolar kurundaki belirsizlik nedeniyle iddialı özelleştirme hedeflerine yer verilmediği, gelişmelere göre durumun değerlendirileceği kaydediliyor. Yılın ikinci yarısından itibaren uluslararası piyasaların ve yurt içindeki yatırımcıların programa göstereceği güven ve sağlanacak desteğe göre özelleştirmelerin hızlandırılmasının sağlanacağı ifade ediliyor. 
     
     Hedef yarı yarıya indi 
     2001 özelleştirme programına 2 milyar dolarlık özelleştirme ve TT’den elde edilecek gelir ile enerji santrallarının işletme hakkı devirlerinden elde edilecek gelir hedefi konulurken, yeni ekonomik konjonktür nedeniyle, IMF’yle yapılan görüşmelerde, bu tutar yarı yarıya düşürüldü. 2 milyar dolarlık tutarın 1 milyar dolara indirilmesi, ek olarak TT ve enerji devirleri gelirinin öngörülmesine karşın, TT ihalesi yeni yasaya göre yeniden açılacak. 
     


 EKONOMİ 



















</TEXT>
</DOC>
