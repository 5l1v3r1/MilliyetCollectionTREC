<DOC>
<DOCNO> 48466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/ekonomi/eko02.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüketici eve kapandı 
</HEADLINE>
<TEXT>

Evinden çıkmaya korkan tüketici, tiyatro veya sinemaya gitmek yerine evinde TV seyretmeyi yemek için dışarı çıkmak yerine eve sipariş vermeyi tercih ediyor 
     EYLEM TÜRK AYFER YILDIZ 

     11 Eylül’deki terör saldırılarının dünyada tüketici davranışlarını değiştirdiğini belirten Kurt Salmon Associates Murahhas üyesi Walter Levy, "Tüketici sinemaya gitmek yerine geniş ekranlı TV alıyor. Vakitlerini evde dostlarıyla geçirmek isti -yor. Bunun için de seyahate, eğlenceye, kıyafete para harcamak yerine evleri için harcama yapıyor" dedi. 
     Dünyanın ve Türkiye’nin önde gelen perakendecileri, Swissotel’de düzenlenen Birinci Uluslararası İstanbul Perakende Konferansı’nda buluştu. Soysal Eğitim ve Danışmanlık ile New York’ta New Vision Studios’un organizatörlüğünde gerçekleşen konferansta konuşan Walter Levy, 11 Eylül’den sonra tüketici davranışlarının değiştiğini söyleyerek, insanların alışveriş merkezleri gibi hedef teşkil edilebilecek yerlere gelmediğini ifade etti. Tüketicilerin bir anda alışverişin çok da önemli olmadığını anladıklarını belirten Levy, "Maddi şeylere sahip olmanın pek de önemli olmadığını anladılar. Bunun ne kadar süreceğini söylemek mümkün değil. Ancak ekonomideki balon patladı" dedi. 
     
     Kot tercih ediliyor 
     Müşterilerinin artık daha değerli ürünlere yöneldiğini kaydeden Levy, ihtiyaca göre alışveriş yapılmaya başlandığını söyledi. Tüketicilerin moda ürünlerden çok hayat tarzlarını zenginleştirecek ürünlere yöneldiğini belirten Levy, şöyle devam etti "Tüketici sinemaya, tiyatroya gitmek istemiyor. Geniş ekranlı TV alarak evde izliyor. Lokantaya gitmek yerine evde yemek yemeyi tercih ediyor. Vaktinin çoğunu evinde geçiriyor. Seyahate, eğlenceye, kıyafete para harcamak yerine evleri için harcama yapacaklar. Giderek kaderci olmaya başladılar. Şimdi satın alayım, yarın hayatta olmayabilirim’ anlayışı arttı. Özellikle evde eğlence gündeme geleceğinden, evde iyi vakit geçirtecek ürünler perakendeciler için çıkış yolu olabilir" dedi. Levy ve diğer uzmanlara göre yeni eğilimler şöyle 

</TEXT>
</DOC>
