<DOC>
<DOCNO> 29783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/son/sondun05.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
NASA büyük patlamanın fotoğrafını çekmek için uzaya mekik gönderdi 
</HEADLINE>
<TEXT>

     Yaklaşık 15 milyar yıl önce evrenin oluşumuna neden olduğu tahmin edilen Büyük Patlama Big Bang hakkında yeni bulgular elde etmeye çalışan Amerikan Ulusal Havacılık ve Uzay Dairesi NASA , evrenin köklerini keşfetmek ve haritasını çıkarmak amacıyla uzaya mekik gönderdi. 
     NASA'dan yapılan açıklamada, TSİ dün akşam 22.46'da Cap Canaveral'den havalanan MAP Microwave Anisotropy Probe adlı mekiğin,4 aylık bir yolculuktan sonra, 1.5 milyon kilometrelik bir mesafe katederek, daha önceden belirlenen konumuna ulaşacağı, mekiğin görevinin 18 ay süreceği bildirildi. Açıklamada, ''Mekik, Big Bang'in olduğu zamandan kalma ısı kalıntılarını inceleyecek. Mekiğin bu verileri, uzmanların, evrenin muhtevası, biçimi, tarihi ve geleceği hakkında önemli bilgiler edinmelerine yarayacak'' denildi. ''Evrenin başlangıcıyla ilgili açık fotoğraflar elde etme'' amacını taşıyan bu projenin 145 milyon dolara mal olduğu açıklandı. 







</TEXT>
</DOC>
