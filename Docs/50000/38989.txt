<DOC>
<DOCNO> 38989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/son/sontur18.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kavga izleme merakı hastanelik etti, 6 kişi yaralandı... 
</HEADLINE>
<TEXT>

     Edirne'de, aile arasında namus meselesi yüzünden çıkan kavgayı izleyen 6 kişi, tartışan kişinin öfkelenerek, etrafa rastgele ateş etmesi sonucu yaralandı. 
     Alınan bilgiye göre, Edirne merkez Menzilahir Mahallesi Şen Sokak'ta meydana gelen olayda, Ersan Tutuşturan 22 , 2 ay önce öldürülen eşinin babası Mehmet Mal ve annesi Türkan Mal ile tartışmaya başladı. Aralarında çıkan tartışmanın kavgaya dönüşmesi sonucu Ersan Tutuşturan, evden aldığı ruhsatsız tabancayla havaya bir el ateş eti. 
     Çevrede toplanan meraklı kalabalığın üzerine de rastgele ateş açan Tutuşturan, kavgayı izleyen Mustafa ve Emrah Örs, Vedat Çamlı, Murat Baltadan, Nazmi Çokbaksan, Nadir Merdin'in yaralanmasına neden oldu. 
     Yaralananlardan Vedat Çamlı'nın hayati tehlikesinin olduğu, diğer yaralıların ise Edirne SSK Bölge Hastanesi ile Trakya Üniversitesi Tıp Fakültesi'nde tedavilerinin sürdüğü bildirildi. 
     Olayla ilgili olarak, yakalanan Ersan, Kadir, Ayhan ve Rasim Tutuşturan ile Mehmet ve Türkan Mal'ın adli makamlara sevk edildiği bildirildi. 
     Emniyet yetkilileri, olayın 55 gün önce yaşanan cinayetten kaynaklandığını belirterek, Veli Tutuşturan'ın 43 , kardeşi Ersan Tutuşturan'ın eşi olan Müjde'yi 17 , aile içindeki bir erkekle cinsel ilişkiye girdiği gerekçesiyle tartışma sonunda bıçakla öldürdüğünü belirttiler. 
     
     






</TEXT>
</DOC>
