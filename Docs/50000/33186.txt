<DOC>
<DOCNO> 33186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/yasam/yas03.html </URL>
<DATE> 2001/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
OZON ALARMI 
</HEADLINE>
<TEXT>

Aşırı sıcağa bağlı olarak, havadaki ozon değeri İstanbul, İzmir, Antalya, Adana, Ankara ve Diyarbakır’da tehlikeli boyutlara ulaştı. Gerekmedikçe sokağa çıkmayın 
     SERHAT OĞUZ, GÜLAY FIRAT İstanbul 

     Yurtta hava sıcaklığı arttı İstanbul, İzmir, Antalya, Adana, Ankara ve Diyarbakır’da ozon kirliliği’ de ilk kez sınır değerlerin üzerine çıkarak sağlığımızı tehdit etmeye başladı. 
     İstanbul Büyükşehir Belediyesi Çevre Koruma Daire Başkanı Prof. Dr. Mustafa Öztürk, geçmiş yıllarda havadaki ozon miktarının 1 metreküpte 110 mikrograma kadar çıktığını, ancak bu yıl ilk kez sınır değer olan 200’ü, metreküpte 20 birim aşarak 220 mikrograma ulaştığını açıkladı. 
     
Önlem alınmazsa...      Öztürk, araçların egzoslarından atılan hidrokarbon ve azotoksitlerin güneş ışığı yardımıyla reaksiyona girerek havanın oksijenini parçaladığını ve ozonu oluşturduğunu’ belirterek şunları söyledi 
     Önlem alınmazsa İstanbul’da trafikten ileri gelen hava kirliliği artarak devam edecek. Ozon kirliliği 15 Mayıs - 15 Eylül arasında, güneşli ve sakin havalarda ve şehir trafiğinin yoğun olduğu bölgelerde, saat 10.30 -17.00 arasında oluşuyor. Bu ay yapılan ayrı ayrı ölçümlerde ozon konsantrasyonu 160 ile 220 mikrogram metreküp arasında değişen oranlara ulaştı.’ Sonuçların Valilik ve İl Sağlık Müdürlüğü’ne iletilmediğini de söyleyen Öztürk, İlgili birimler havuzları kapatmak gibi bir önlem alacak mı ’ sorusuna da şu yanıtı verdi "Tüm İstanbul’u eve kilitleyecek halimiz yok. Sadece diyoruz ki, Ey İstanbullu, kış aylarında hava kirliliği yok, yaz aylarında var." 
     
Ve bir iddia Tehlike yok      İstanbul İl Çevre Müdürü Yavuz Çengel ise, ozon kirliliğindeki artışın Dünya Sağlık Örgütü ve Çevre Bakanlığı değerlerinin altında olduğunu iddia etti. Ölçümlerin yapılması görevinin büyükşehir belediyesine devredildiğini hatırlatan Çengel, belediyenin kendilerini uyarmama nedenini de, "İkazı gerektirecek bir durum oluşmamış. 300 mikrogram metreküpü aşması halinde ikaz almamız gerekiyor" diye açıkladı. 
     
Fransa alarma geçti      Motorlu taşıt yakıtlarının sıcak havayla girdiği reaksiyonla oksijeni parçalaması geçtiğimiz haftalarda Fransa’da da yaşandı. Tehlikenin görüldüğü yerlerde belediyeler otoparkları bedava hale getirerek otomobil kullanmamayı özendirmeye çalıştılar. Özel otopark fiyatları da yarıya indirildi. 
     
Afrika’nın sıcağı daha yeni geliyor      İstanbul Tıp Fakültesi öğretim üyesi Prof. Dr. Yıldız Tümerdem’in, sıcakla birleşen yüksek nem oranlarına karşı önerileri şöyle 

</TEXT>
</DOC>
