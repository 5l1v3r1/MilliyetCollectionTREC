<DOC>
<DOCNO> 46803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/yazar/pulur.html </URL>
<DATE> 2001/10/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse 
</HEADLINE>
<TEXT>

     Adam müthiş bir baş ağrısıyla uyanmış, ilaç almış, geçmemiş, eczacı iğne yapmış, yine geçmemiş, doktora gitmiş, onun verdiği ilaçlar da işe yaramamış, sonunda doktorlar toplanmışlar, konsültasyon yapmışlar ve ağrının geldiği yeri bulmuşlar... 
     Peki, çare 
     Kesip atacaklar... 
     Adam yalvarmış, yakarmış, "Yaşım genç, seks olmadan, hayatın tadı olur mu " demiş... 
     Dinletememiş, doktorlar ameliyat etmişler, ağrı bitmiş ama, adam da bitmiş, hayata küsmüş, gözünde hiçbir şeyin kıymeti yok, çekip gitmiş... 
     
     KÜÇÜK bir kasabaya yerleşmiş, otelde bir oda tutmuş, orada yatıyor, orada kalkıyor, orada yiyor, orada içiyor, ne geleni var, ne gideni... 
     Bir gün aynaya bakacak olmuş, kendisinden utanmış, saç, sakal bir karış, yağ içinde, pislik... 
     Hele üstü başı daha da berbat, ceketinin yakası, kirden renk değiştirmiş... 
     Kendisinden utanmış, önce bir hamama gitmiş, yıkanmış, temizlenmiş, arkadan berbere, sonra da çarşıdaki kumaşçıya, "Takım elbise diktireceğim, bana üç metre kumaş kes " demiş... 
     Kumaşçı sormuş 
     "Siyah mı, gri mi, kahverengi mi " 
     "Ne fark eder, hangisi olursa olsun " 
     
     KUMAŞI almış, terziye gitmiş, o da sormuş 
     "Nasıl dikeyim, kruvaze mi olsun, tek düğmeli mi, üç düğmeli mi " 
     "Ne fark eder, nasıl olursa olsun " 
     Terzi ölçü almaya başlamış, pantolona gelince, eli apış arasındayken sormuş 
     "Beyim takımlar sağda mı olsun, solda mı " 
     "Ne fark eder, nerede olursa olsun " 
     "Öyle deme beyim, ters olursa çok fark eder, öyle bir baş ağrısı yapar ki " 
     Kıssadan hisse... 
     İnsan neyin nerede, ya da kendisinin nerede olması gerektiğini bilmeli 
     
     BİR başka baş ağrısı hikayesi... 
     Adamın müthiş başı ağrıyor, doktor, ilaç fayda vermemiş, o da hayatından bezmiş, odasından çıkmıyor... 
     Ailesi berber çağırmış, adam derdini anlatırken berber "Beyim, sizin burnunuzda kıl dönmüş olmasın " der ve cımbızı kaptığı gibi, burnundan kocaman bir kıl çeker... 
     Adamın burnundan kan fışkırır, feryadına ev halkı yetişir, berber kapı dışarı edilir, doktor, pansuman, kanama zorla durdurulur, teskin edici iğne yapılır, adam derin bir uykuya dalar. 
     Ertesi sabah bir uyanır ki, başının ağrısı bitmiş... 
     Kıssadan hisse Tolgahan Turan'dan... 
     Bir, berber Mehmet efendileri de dinlemek gerek... 
     İki, bazen büyük sorunların, ufak çözümleri de olabilir. 
     Üç, burnundan kıl aldırmayanların başı çok ağrıyabilir. 
     
     HOLDİNGİN yönetim kuruluna televizyonlarda parlayan bir genci almışlar. 
     İlk yönetim kurulu toplantısında, holdingin sahibi, parlak delikanlıya birkaç soru sormuş, bakmış tıntın... 
     Dönmüş yardımcısına 
     "Yahu, bunu nasıl aldık, hiçbir şeyden anlamıyor " 
     Yardımcısı fısıldamış 
     "Evet efendim iktisatçıyım, diyor ama, iktisattan da anlamıyor " 
     Bunun, kıssadan hissesini, iktisat profesörü Sayın Erdoğan Alkin'e sorun, o anlattı. 
     
     







Savaş gülleri 


İrtibat subayları bekleniyor 


Kuzey Irak'ta Kürt devleti hikayesi 


Bir aşk hikayesi 


Amerika savaşı kaybediyor 


İkinci üniversite başvuruları 


Aşkın ömrü kaç yıldır 2 


Kıssadan hisse 


Turizmci valinin suçu 


Halk Bankası bile yerli firmaları ihaleden dışlarsa... 


Kutsal örtülerin altında ne var 


Biraz sıkıntıdasınız 


Başı serin tutma zamanı 


Ek kaynak bayramı neleri gösterdi 


2002'de gelir de tüketim de artamayacak 


Global ürün, yerel kültür 


</TEXT>
</DOC>
