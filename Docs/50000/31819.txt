<DOC>
<DOCNO> 31819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/yasam/yas01.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonları hayran bıraktı 
</HEADLINE>
<TEXT>

Bir yaşındayken Çocuk Esirgeme Kurumu’na bırakılan 6 yaşındaki Refika Japonya’da düzenlenen resim yarışmasında "Dünya Üçüncüsü" oldu 
     SEMRA KARDEŞOĞLU 

     5 yıldır yuvada... 
     REFİKA Sultan Türkoğlu... 6 yaşında... Japonya’da düzenlenen ve 62 ülkeden 35 bin çocuğun katıldığı resim yarışmasında dünya üçüncüsü olup bronz madalya kazandı. Refika’nın hikayesi diğer çocuklardan biraz farklı. O, bir yaşındayken ailesi dağılınca kardeşi Ceren’le, Bahçelievler Çocuk Yuvası’na bırakıldı. Ancak hayata küsmedi, küçük yüreğindekileri kağıda dökmeyi seçti. 
     
     Binlerce çocuğu geçti 
     ÖĞRETMENLERİNİN girişimiyle Japonya’da düzenlenen "İe-no-hizkari" adlı resim yarışmasına katıldı. Bir elin ön plana çıktığı resmiyle dünya üçüncüsü oldu. Sekiz yıldır düzenlenen yarışmanın organizasyon komitesinden Masahiko Takada, Refika’ya gönderdiği yazıda "Yarışmamıza sunmuş olduğunuz resim olağanüstü bulundu" diye yazdı. 
     



 YAŞAM 


















</TEXT>
</DOC>
