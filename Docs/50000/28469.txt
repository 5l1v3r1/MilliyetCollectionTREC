<DOC>
<DOCNO> 28469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/astro/index.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzu kuzu Yengeç 
</HEADLINE>
<TEXT>

Duyarlı ama kaprisli, duygusal ama tedirgin, Yengeç bize son derece karmaşık bir karakter sunar. Yengeç’ler hassaslıkları, güven arayışları ve hassas gövdelerini koruyan kabuklarıyla bilinirler. Yengeç sezgileri ile hareket ederken geçmişi de unutmaz. Eğer astrolojik haritanızda Merkür de bu burçta bulunuyorsa güçlü bir hafıza, çevreye çok hassas bir zihin söz konusudur. Su grubundan olan Yengeç aynı zamanda öncü niteliği olan gerektiğinde, özellikle kendini savunma anında son derece güçlü ve kararlı olabilen bir burçtur. Ve eğer kıskacını sallarsa fena yaralayabilir. 
Yengeç burcu aileyi ve anneyi temsil ettiğinden haritasında bu burcu güçlü olanlar, özellikle Yengeç burcunda Ay’ı olanlar, annelerine, geleneksel değerlere kuzu kuzu yakın dururlar. 
İş hayatlarında bu burç özel bir önem taşır. Geleneksel değerleri savunmanın dışında hangi işin karlı olduğunu ve halkın nelere ihtiyacı olabileceğini çok rahatlıkla hissedebilir. Yengeç’ler çoğunlukla gelecek endişeleri nedeniyle istifçi olabilirler bu yüzden de tasarruf ederek maddi servetlerini uzun vadede katlayarak arttırabilirler. Ticaret, besin sektörü, bakıcılık, denizle ilgili meslekler ya da örneğin değişik sanat dalları Yengeç’lere cazip gelebilir. 
Duygusal hayatlarında verici ama bir o kadar da kaprisli olabilir. Hassas yapıları kolay kırılmalarını ve alınganlıklarını açıklar. Yengeç’ler duygusal ilişkilerinde bağlılık yanlısıdırlar ve çok maceracı tipler olmazlar. Eğer Venüs de Yengeç’te ise bu durum çok daha belirgin olacaktır. Yapılan iyilik ve kötülükleri asla unutmazlar. 

2001’de şans Yengeç’lerden yana olacak 
Jüpiter Zodyak’ı 12 yılda dolaşır ve yaklaşık her burçta bir yıl kalır. Evet 2001 yılında sıra sizde ve bu gezegenin getirebileceği olanakları sonuna kadar kullanmaya çalışmalısınız. Jüpiter şans gezegeni olarak tanınır ama şansı şansa bırakmamak gerekiyor. Eğer fırsatların peşinde giderseniz bu yıl çok şey başarabilirsiniz. Genişleyen sosyal çevre ve destekler bunun en iyi göstergesi olacaktır. 2001 yılında Yengeç’ler için yeni, şanslı bir dönüş noktası var. Bu yıl 13 Temmuz’da burcunuza geçecek olan Jüpiter her bakımdan özlediğiniz fırsatları bir arada sunabilecek güçte. Jüpiter gerek maddi gerekse ruhsal anlamda rahatlamanın ve yeni deneyimler kazanmanın gezegenidir. Bu gezegen transiti size daha fazla cesaret ve genişleme olanağı getirirken iyimserlik ve hayatınızı zenginleştirme olanağı bulabilirsiniz. Uranüs 10-17 Temmuz doğumlu Yengeç’lere sebebini çok fazla kestiremedikleri bir değişim ve kendini yeni şartlara ayarlama arzusu getirmekte. Bu değişiklik isteği belki ilk etapta tedirgin edici olsa bile aslında kendi lehinize kullanabileceğiniz özellikler de göstermekte. 
Yeni yatırımlar ve konfor sağlayan şeyler hem iş hem de ev hayatınızı olumlu etkileyecek. Mesleki alanda ise terfiler ve özellikle yurtdışı çalışma olanakları getirebilecek alternatifler ortaya çıkabilir. Kısaca 2001’de parasal durumunuzda gözle görülür bir iyileşme bekleyebilirsiniz. 
Öğrenciler, öğretmenler ve yeniden eğitim hayatına dönen tüm Yengeçler için 13 Temmuz sonrası olumlu fırsatlar getirmekte. Özellikle yurtdışı eğitim olanakları arayanlar için Jüpiter transiti biçilmiş kaftan olacak. 
Kedinize güvenin ve asla kişisel gelişiminizi göz ardı etmeyin. 

            Faks 287 74 37 
      








BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
