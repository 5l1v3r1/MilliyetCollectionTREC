<DOC>
<DOCNO> 45011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/yasam/yas02.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Çevik "kobay"lar 
</HEADLINE>
<TEXT>

İzmir’de Çevik Kuvvet’e bağlı polislere, etkisini hissetsinler diye gaz bombası atıldı. Polislerin çoğu fenalaştı, bazıları da bayıldı 
     Gaz maskesi kullanmadılar 
     İZMİR Çevik Kuvvet Şube Müdürlüğü’ne bağlı polisler, dün ilginç bir tatbikat yaşadı. Tatbikatta toplumsal olaylarda kullanılan bazı bombalar ve gazlar tanıtıldı. Personele gazın "geçici körlük", "boğaz yanması" ve "göz yaşarması" gibi etkileri anlatıldı. Ardından da uzmanlar, göz yaşartıcı bombaları ve el bombalarını, gaz maskesi kullanmayan polislerin olduğu yere attı. 
     
     Etkisini görsünler istedim’ 
     GAZIN etkisiyle gözleri yaşaran, boğazı yanan bazı polisler fenalaşıp bayıldı. Polislere ilk müdahale, hazır bekletilen ambulansta yapıldı. Çevik Kuvvet Şube Müdürü Alim Çenesiz, kullanılacak gaz ve bombaların etkilerinin daha iyi görülmesi için personele maske taktırmadığını, gazın koku ve etkilerinin görülmesi ve yaşanmasının daha eğitici olacağını söyledi. 
     



 YAŞAM 
















</TEXT>
</DOC>
