<DOC>
<DOCNO> 39542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/son/soneko07.html </URL>
<DATE> 2001/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF 1. Başkan Yardımcısı Fischer "Arjantin'in durumu zor" 
</HEADLINE>
<TEXT>

     IMF 1. Başkan Yardımcısı Stanley Fischer, Arjantin'deki gelişmelerle ilgili olarak da, bu ülkenin gönüllü borç takasını gerçekleştirmek için, IMF'nin önerdiği 3 milyar dolardan daha fazla kaynağa ihtiyacı olduğunu söyledi. 
     Uluslararası Para Fonu'nun IMF dünya ekonomisi hakkındaki büyüme tahminini aşağıya çektiği ortamda, gelecek hafta görevinden ayrılmaya hazırlanan Fischer, dünya ekonomisinin bir durgunluktan resesyon kaçınabileceğini söyledi. 
     Fischer, dün Washington'da düzenlediği basın toplantısında, ''dünya ekonomisinin durumunun çok rahatsızlık verici olduğunu, ancak henüz bir durgunluğa girdiğini düşünmediğini'' belirtti. 
     Fischer, ''Küresel durgunluğun ne olduğuna ilişkin bir tanımımız yok. Böyle bir tanımımız olsaydı, muhtemelen, önemli bir yavaşlamanın ortasında olduğumuzu ve bunun bir durgunluk olup olmadığını henüz bilemediğimizi söyleyebilirdik. Ama benim tahminim henüz bu noktada olmadığımızdır. Durum son derece rahatsızlık verici ve bir çok gelişmekte olan ülke için özellikle zor ama henüz küresel durgunlu diye adlandırabileceğimiz bir durumda değiliz ve bundan kaçınabiliriz'' dedi. 
     
     Arjantin'in durumu 
     Fischer, Arjantin'deki gelişmelerle ilgili olarak da, bu ülkenin gönüllü borç takasını gerçekleştirmek için, IMF'nin önerdiği 3 milyar dolardan daha fazla kaynağa ihtiyacı olduğunu söyledi. 
     Fischer, IMF'nin sağladığı paranın Arjantin'in ihtiyacını karşılamayacağını, ancak bu kaynağın, kuruluşun borç takası fikrine desteğinin bir işareti olarak verildiğini söyledi. 
     Fischer, sağlanan son ululararası desteğe rağmen Arjantin'in hareket alanının çok dar olduğunu vurgularken, bu ülkenin kamu harcamalarını kamu gelirleriyle sınırlayan ''sıfır bütçe açığı'' programını kesin biçimde uygulamasının zorunlu olduğunu ifade etti. 
     Sıfır bütçe açığı programının, uygulanması son derece güç bir istikrar tedbiri olduğunu, öyleki Arjantin bunu kabul etmemiş olsa IMF olarak ''önermeye cesaret edemeyeceklerini'' söyleyen Fischer, ''Şimdi herkes bunu uygulayıp uygulayamayacaklarını görmek istiyor. Son derece kararlı görünüyorlar ve uygulamayı başaracaklarını umuyorum'' diye konuştu. 
     ''Sorun, yeniden ekonomik büyümenin sağlanıp sağlanamayacağı ve sağlanacaksa bunun ne zaman olacağıdır'' diyen Fischer, küresel ekonomik yavaşlama ve komşu Brezilya'da yaşanan güçlükler yüzünden Arjantin'in ''bilhassa zor bir dönem'' ile karşı karşıya olduğunu vurguladı. 
     Öte yanda Fischer'in basın toplantısı, bu görevdeki son faaliyetlerinden birini oluşturdu. IMF hiyerarşisinde ikinci en yüksekgörev olan Birinci Başkan Yardımcılığını 7 yıl sürdüren Fischer, Mayıs ayında istifasını açıklamıştı. 






</TEXT>
</DOC>
