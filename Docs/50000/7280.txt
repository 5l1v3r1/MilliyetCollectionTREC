<DOC>
<DOCNO> 7280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/ekonomi/eko05.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracatçı panik yapmasın’ 
</HEADLINE>
<TEXT>

     ZÜLFİKAR DOĞAN Johannesburg 

     Güney Afrika’da Türk ihracat heyeti ile birlikte temaslarını sürdüren Dış Ticaret Müsteşarı Kürşat Tüzmen, "İhracatçılarımızın ödemesi geciken yaklaşık 100 trilyon liralık KDV iadesi alacaklarının en kısa sürede ödenmesini sağlayacağız" dedi. 
     En ucuz maliyetli kaynağı ihracattan elde edilen döviz olduğunu vurgulayan Tüzmen, "Son dönemde yaşanan bazı olayları bütün ihracatçılara mal etmek, bütün bir camiayı karalamak yanlıştır. İşadamlarımız ihracattan korkar hale geldi. Bu olaylar nedeniyle kimse ihracat yapmak istemez durumuda" dedi. 
     
     Serbest bölgeler önemli 
     Serbest bölgelerin de Türkiye’ye yılda 11 - 12 milyar dolarlık döviz geliri sağladığını kaydeden Tüzmen, bir iki olayın serbest bölgelerin karalanmasına neden olmaması gerektiğini söyledi. 
     Güney Afrika’yla Türkiye’nin önemli bir stratejik ortak olabileceklerini söyleyen Tüzmen, ABD ile tekstilde sekiz yıl süreli kotasız satış anlaşması yapan Güney Afrika’nın Türkiye açısından ciddi fırsatlar sunduğunu kaydetti. 
     


 EKONOMİ 


















</TEXT>
</DOC>
