<DOC>
<DOCNO> 20475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/yasam/yas04.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni nükleer tehlike Geçim sıkıntısı 
</HEADLINE>
<TEXT>

Fakirliğin belini büktüğü Rus atom bilimciler ek iş yapmak için nükleer tesisleri terk ediyor. Sonuç Kıyamet silahları Allah’a emanet... 
     DIŞ HABERLER SERVİSİ 

     Soğuk Savaş’ın ardından Rusya kaynaklı nükleer tehlikenin sona erdiğini düşünenler büyük yanılgı içinde. 
     Çünkü, geçim sıkıntısına düşen Rus atom bilimcilerin, çalıştıkları nükleer silah tesislerini ek iş uğruna terk etmeleri ya da görevden ayrılmaları yüzünden, dünya yeni bir nükleer tehlikeye sürükleniyor. 
     
     Maaş ayda 60 milyon TL 
     Uluslararası Barış için Carnegie Vakfı CEIP isimli kuruluşun yayınladığı rapora göre Rusya, nükleer silah tesislerinin güvenliğini sağlamak için gerekli uzmanları yetiştiremiyor. 
     CEIP raporuna göre nükleer silahlarla füzeleri geliştirmek ve üretmekle görevli bilimadamları Sovyetler Birliği döneminde yüksek bir hayat standardına sahipken, bugün ancak ayda 50 dolar 60 milyon lira kazanabiliyor. 
     
     Yeni Çernobiller yolda 
     Bu da atom biliminin tercih edilen meslekler listesinden çıkmasına, mevcut uzmanların da ek gelir için ikinci bir iş aramasına neden oluyor. 
     Uzmanlar ayrıca, güvenlik önlemlerinin yetersizliği yüzünden 1986’daki Çernobil faciasına benzer bir kazanın meydana gelme riskinin her geçen gün arttığını da dikkat çekiyor. 
     



 YAŞAM 























</TEXT>
</DOC>
