<DOC>
<DOCNO> 25106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/yasam/yas10.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İki sevgiliyi ormanda hunharca öldürdüler 
</HEADLINE>
<TEXT>

Öğretmenin başı ezildi, 18 yaşındaki eski öğrencisi de satırla doğrandı 
     İSTANBUL Milliyet 

     Geçen hafta Kemerburgaz Ormanı’nda cesedi bulunan öğretmen Metin Temel’in ardından dün de sevgilisi olduğu ileri sürülen Sinem Tetik’in 18 parçalanmış cesedi bulundu. Jandarma yetkilileri, cinayetin sapıklarca işlenmiş olabileceği ihtimali üzerinde duruyor. 
     
     Jandarma buldu 
     Geçen pazartesi günü Kemerburgaz Pirinççi köyü Paşaköyü mevkiinde devriye görevi yapan jandarma, ormanlık alanda bir erkek cesedi buldu. Yapılan araştırma sonucu tüfekle omuzundan vurulduktan sonra başı ezilen cesedin, Alibeyköy Mustafa Kemal İlköğretim Okulu Müdür Yardımcısı Metin Temel’e ait olduğu tespit edildi. Yakınları, Temel’i en son, daha önce öğretmeni olduğu Sinem Tetik ile gördüklerini söyledi. 
     Jandarma dün de Temel’in cesedinin çok yakınında Sinem Tetik’in cesedini buldu. İki olay arasında bağlantı olabileceği ihtimali üzerine jandarma yetkilileri, Tetik’in ailesini olay yerine getirdi. Tetik’in yakınları genç kızın satırla doğranmış cesedini teşhis etti. Tetik’in cesedi daha sonra Adli Tıp morguna kaldırıldı. Alınan bilgiye göre, Eyüp Lisesi’nden mezun olan genç kız ile öğretmeni Temel arasında duygusal ilişki olduğu ileri sürüldü. 
     Temel’in öldürülmeden bir gün önce, bir arkadaşından otomobilini ödünç aldığı ve iki gencin Kemerburgaz’a gittikleri belirtildi. 
     
     Sapık işi mi 
     Jandarma yetkilileri, olayla ilgili olarak geniş çaplı soruşturma başlatıldığını belirtirlerken, cinayeti genç kıza tecavüze yeltenen sapıkların işlemiş olabileceği ihtimali üzerinde duruluyor. 
     



 YAŞAM 



























</TEXT>
</DOC>
