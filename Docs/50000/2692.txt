<DOC>
<DOCNO> 2692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/guncel/gun03.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölü balıklar korkuttu 
</HEADLINE>
<TEXT>

İzmit Körfezi’nde su yüzüne çıkan binlerce ölü balık yeni deprem endişesi yarattı 
     Mesut ÇATAK Kocaeli DHA 

     İzmit Körfezi'nde dün sabah saatlerinden itibaren karaya vuran binlerce irili ufaklı balık çırpına çırpına öldü. Esrarengiz balık ölümlerine İzmit Körfezi'nde organik maddelerin çoğalması sonucu "alg patlamasının" yol açabileceği belirtildi. 
     İzmit Körfezi'nde, 17 Ağustos'ta meydana gelen işiler de Marmara depreminden önce de aynı belirtiler görüldüğüne ilişkin söylenti, yeni bir deprem olacağı endişesine kapılan halkı korkuttu. 
     
Denizin rengi değişti      Körfez'deki balık ölümleri sabah saatlerden itiberen görülürken, öğle saatlerine doğru özellikle İzmit ile Derince ilçesi arasındaki sahil kesimi balık ölüleriyle doldu. Birçok balığın da suyun üzerinde çırpınarak can çekişmesi kaygıyla izlendi. Kıyıda denizin renginin de yeşile dönüştüğü görüldü. 
     Kocaeli Valisi M. Kemal Önal,’ın talimatıyla bölgeye çevre ekipleri sevk edildi. Su sıcaklığı ölçüldü. Ancak su sıcıklığının normal olduğu belirlendi. Ölen balıklar ve sudan tahlil için örnekler alındı. Yetkililer, bu balıkların yenilmesinin insan sağlığı açısından büyük risk olduğunu bildirdi. 
     
Osmaniye 4.9 sallandı      Osmaniye ve çevresi dün öğle saatlerinde meydana gelen 4.9 şiddetindeki depremle sarsıldı. Hatay'ın İskenderun ve Dörtyol ilçelerinde de hissedilen deprem can ve mal kaybına neden olmadı. Jeofizik Mühendisleri Odası Akdeniz Temsilcisi Melih Baki, Osmaniye'yi de etkileyen Karataş Fay Hattı'nın bölgenin en aktif fayı olduğunu belirtti. 
     
Uzman görüşü BekleniyorduKocaeli DHA 
     Öğretim üyesi Doç. Dr. Erdoğan Okuş, 17 Ağustos depreminin ardından İzmit Körfezi'nde, sürekli "alg patlaması" ve bazı dönemlerde de "hidrojen sülfür" oluşumu tespit ettiklerini kaydetti. Okuş, "Mevsim şartlarındaki ani değişiklikler, belirli dönemlerde balık ölümlerine sebep olabilir" dedi. 
     


 GÜNCEL 















</TEXT>
</DOC>
