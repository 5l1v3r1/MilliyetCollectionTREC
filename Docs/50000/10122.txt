<DOC>
<DOCNO> 10122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/dunya/tur.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     FBI'ın tüneli krize yol açtı 
CENK BAŞLAMIŞ Moskova 
     Amerikan Federal Soruşturma Bürosu'nun FBI , Washington'daki Sovyet Büyükelçiliği binasının altında casusluk amacıyla tünel kazdığının ortaya çıkması iki ülke arasında diplomatik gerginlik yarattı. Moskova'daki Amerikan Büyükelçiliği Müsteşarı George Krol dün sabah Rusya Dışişleri Bakanlığı'na çağrılarak açıklama istendi. Bakanlıktan yapılan yazılı açıklamada da, Sovyet büyükelçiliğini dinlemek amacıyla binanın altına tünel kazıldığı yolundaki haberler, yabancı diplomatik temsilciliklerle ilgili uluslararası yasanın kaba bir şekilde ihlal edilmesi olarak yorumlandı. Rusya Dış İstihbarat Servisi SVR Sözcüsü Tatyana Samolis ise, alaycı bir dille, "Zaten, Amerikan gizli servislerinin toprak kazma çalışmalarındaki ünü biliniyor. 1950'lerde de Berlin'de tünel kazmışlardı" dedi. Tünelin varlığını Moskova'ya, kısa süre önce Rus hesabına casusluk yapma suçundan tutuklanan FBI görevlisi Robert Philip Hanssen'in verdiği ortaya çıkmıştı. 
     


 DÜNYA 











</TEXT>
</DOC>
