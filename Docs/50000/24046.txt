<DOC>
<DOCNO> 24046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/yazar/pulur.html </URL>
<DATE> 2001/05/30/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Birileri kalkıp sorsa... 
</HEADLINE>
<TEXT>

     FENERBAHÇE'NİN rüzgarına kapıldık gidiyoruz, cumartesi gecesinden beri sarıyla yatıp, lacivertle kalkıyoruz biz dahil... 
     Yanlış, doğru, gerçek bu 
     Acaba biri kalkıp, bize dese ki 
     "Fenerbahçe'ye verdiğiniz önem kadar değil, çok daha azını, üniversitelere verseydiniz, bir öğretim üyesinin 750 milyon, yardımcı doçentin 400 milyon lira aylık aldığını, hükümetin araştırma fonlarını kaldırdığını, döner sermayeye bile el uzattığını yazıp, duyuramaz mısınız " 
     Doğru, haklı 
     
     YA da bir başkası İstanbul Üniversitesi'nin düzenlediği "Uluslararası Türk - Ermeni Sempozyumu"nda Rektör Prof. Dr. Kemal Alemdaroğlu'nun yaptığı konuşmayı hatırlatsa dese ki 
     "Rektör konuşmasında, Avrupa Birliği uyarlama yasaları içerisinde, Anayasa'ya göre, değiştirilmesi daha teklif edilemeyecek yasaların değiştirilmesine yönelik bir anlayışı geliştirmek istiyorlar, dedi ve asla bu tür girişimlerin kabul edilmeyeceğini, yurtta sulh, cihanda sulh anlayışı içerisinde tam bağımsız, demokratik, laik Türkiye hedefinden asla dönüş yapılamayacağını ve tek devlet, tek vatan, tek ulus, tek bayrak ve tek dil kavramlarından da hiçbir koşulda ödün verilemeyeceğini, İstanbul Üniversitesi mensupları adına ve şahsım adına bir kez daha duyuyorum, diyerek noktayı koydu. 
     Sizin bundan haberiniz var mı " 
     Doğru, haklı 
     
     BİR üçüncüsü ise, TRT -2'de her perşembe günü saat 14.05'te yayımlanan "Bilim ve Yaşam" adlı programı "Hiç seyrettiniz mi " diye sorsa ve anlatsa 
     "Bilim ve Yaşam'ın her bir bölümü, yirmi beş dakikalık süre içinde dört başlıktan oluşuyor. Evrenin öyküsü, izleyiciye Büyük Patlama'dan uygarlığın gelişmesine uzanan bir yolculuğa davet ediyor. Bilim ve Teknoloji Haberleri, dünyada ve ülkemizdeki bilimsel ve teknolojik gelişmeleri bir çırpıda değil, anlaşılır biçimde izleyiciyle buluşturuyor. Haftanın Konusu'nda, küresel ısınmadan ilk Türk yapımı uzmanların görüşleriyle, ayrıntılı olarak ele alınıyor. Gündelik Bilim, hep merak ettiğimiz ama soramadığımız soruların yanıtlarını esprili bir dille anlatıyor. Bu programı hiç izlediniz mi " 
     Doğru ve haklı 
     
     FAKAT ne diyelim ki, dünyanın her yerinde, futbol böyle bir oyun, insanları duygularıyla ayağa kaldırıyor. 
     Lakin, o ülkelerin bazılarında da, ne üniversitelerin böyle sorunları var, ne ülkenin en büyük üniversitesinin rektörü ülkenin bütünlüğüne yönelik tehlikelerden endişe duyuyor, hele bilime ilgisizlik, bu boyutta değil... 
     
     







Köylüler gelecek 


Bizim ülke'den 


Yalman'dan Ecevit'e sitem 


57 cep telefonu olan müdür kim 


Bıçak sırtındaki dengeler altüst olursa... 


İki ameliyat 


YÖK'te zor günler 


Nasıl bir Avrupa 


Kuzu kuzu’ değil kurt kurt’ 


Eximbank yelken açıyor... 


Bakanlar Kurulu'ndan bilgi mi sızıyor 


Birileri kalkıp sorsa... 


Rekabet Kurumu'ndan bakana bilgi notu 


Hoşgörü sınırsız 


Derviş bunun için gelmiş olmalı 


Kelkit’in altı bağlar 


Üçer konuştu Hamiline hisse bizim 


</TEXT>
</DOC>
