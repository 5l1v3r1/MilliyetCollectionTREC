<DOC>
<DOCNO> 29455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/yazar/ozkan.html </URL>
<DATE> 2001/06/29/ </DATE>
<TIME>  </TIME>
<AUTHOR> Tuncay Özkan  </AUTHOR>
<HEADLINE>
Kumarhane savunusu 
</HEADLINE>
<TEXT>

     Kumarhane gerçeği konusunda önceki günkü yazımda değerli arkadaşım Fehmi Köfteoğlu'nun araştırmaları doğrultusunda çarpıcı rakamlara yer vermiştim. Zaten kumarhane karşıtı görüşler dile getiren ve aktif olarak karşı duran değerli yazarlar arasında bir de Bekir Coşkun ile Yalçın Bayer gibi önemli kalemler de var. 
     Kumarhanelerin açılması doğrultusunda yasa teklifi veren DSP İstanbul milletvekili Perihan Yıldız bu yazım üzerine kumarhanelerin ne kadar iyi birer karhane olduklarını anlatan açıklama gönderdi. Bana göre tamamen yanlış, eksik ve gerçeklere dayanmayan açıklamasında Sayın Yıldız haklılığını ispata çalışıyor. Bana, eğitimci olduğunu altını çize çize vurgulayan Yıldız, açıklamasında diyor ki 
     "Sayın Özkan insanlar iş isteği için, ekmek için sizin kapınızda beklemiyor. Sizden bir çare olmanızı istemiyor. 
     1998 yılı şubat ayında talih oyun salonları kapatıldıktan sonra komşu ülkeler Bulgaristan, Yunanistan Türkiye'deki casino turizminin büyük potansiyelini gördükten sonra Avrupa'nın en büyük casinosunu açtı , Filistin, Güney Kıbrıs, Romanya, Polonya gibi ülkeler bu ülkeleri ziyaret eden Türkler ve İsrailliler sayesinde eşsiz paralar kazanmışlardır. 
     Bizim konuyla ilgili ilk çalışmamız turizm sezonunun başlamasında ülkemizi ziyaret edecek seyahat gemilerinin casino olmadığı için ülkemizi tur programından çıkarıp Yunanistan'ı dahil etmesiyle başladı. 
     Araştırmalarımızın temeli ülkemizin iç dinamiklerini harekete geçirerek, halka yük getirmeden yeni gelir kaynakları yaratmaktır. Bugün gidin Romanya Kıbrıs, Polonya casinoları ağzına kadar Türk doludur. Parası olan ve kumar oynayan insanı engelleyemezsiniz. Yasaklamak çözüm değildir. 
     
     Kumar denetimi 
     Ülkemizde talih oyun salonları açılsın derken diğer ülkelerde nasıl sorunsuz çalışıyorsa bizde kurallarını koyalım, gerekli işletme ve denetleme kurallarını koyarak açalım. Biz ismi mafya ile anılan casinolardan söz etmiyoruz. Amerika'yı yeniden keşfetmeye gerek yok. Casinoların denetim ve işletim kuralları tam olarak konulursa sorunsuz çalışır. Diğer ülkelerin bu konuya nasıl çözüm bulduğu bellidir. Bizim ülkemizin de vergiye ve yeni gelir kaynaklarına ihtiyacı vardır. 
     Yetkili Kuruluşlar gerekli denetimi yapıp ilgili yasa ve yönetmelik tam hazırlanırsa bu kuruluşlar problemsiz çalışır. Bizim ülke olarak diğer ülkelerden hiçbir eksiğimiz yoktur. 
     Yazınızda yazdığınız gibi 3.5 milyar dolarlık bir vergi geliri yeterli denetim olmadığı için tahsil edilememiştir. Siz denetlemezseniz mafya oluşur, verginizi kaybedersiniz. Unutmayın kaçan vergi casinoların çalışmasıyla oluşan vergidir. Gereken denetlemeyi yapar, tahsilatını tam yaparsanız devlet 2.5 - 3 milyar kazanır. Çalışanlar kanuni haklarına sahip olur. Sosyal güvenlik kurumlarıyla ilgili haklarını kaybetmezler. Bu sektöre yatırım yapanlar da kanuni hakkına kavuşmuş olur. 
     Böylece 1. Casino müşterileri kanuni güvenceye alınmış olur. 2. Vergi tahsilatı tam yapılır. 3. İstihdam yaratılır. 4. Yeni turizm potansiyeli yaratılır. 
     
     Turizme katkısı varmış 
     Ülkemize gelen turistlere ilaveten yeni ve zengin turistlerin ülkemizi ziyaret etmesini sağlar. Unutmayın bu salonlar kapandıktan sonra İsrailli turist sayısı 63.000 kişi azalmıştır. 1997 - 1999 yılı gelen İsrailli turist sayısı Casino turizmi için gelen turistlerin harcamaları normal turistin 5 katıdır. Normal bir Turist ortalama 1.000 harcarken casino turisti 5.000 harcar Kaynak Turizm Bakanlığı . Bizim bu konuyla ilgili olarak düşüncemiz budur. Yasaklamak çözüm değildir, insanlarımız yeterli bilince sahiptir." 
     İnsanlarımız bu konuda yeterli bilince sahip değildir. Kumarhaneler mafyanın ekmeğine yağ sürmektedir. Ülkenin gerçekleri ve doğruları hakkında Perihan Yıldız'a söyleyeceklerim daha bitmedi. 
     Bir de düzeltme yapmam gerekiyor. Sehven yaptığım bir hata. Sami Erdem Ziraat Bankası değil Vakıflar Bankası'nda genel müdürlük yapmıştı. Düzeltir okurlarımdan özür dilerim. 
     
     







FP tabanı ve değişim 


Tunus gübresi 


Ecevit Özkan'ın sabrı çözdü 


Hepsi kapanmış sayılır 


Türk Telekom krizinin püf noktası... 


"Çıkar sokak" 
"Çıkmaz sokak" 


Bilgisayarsız okula yardım yağdı 


Siyasetteki anlayış farkı 


Türkiye AB'yi zorluyor 


İhlas Finans tasfiyesi... 


Kumarhane savunusu 


Yine Jakobenler ... 


CHP'de Günay'ın şansı 


DYP'nin pres taktiği 


O gemide ben de olsaydım 


Kararı bekleyin siz 


Ankara kavimlerin hizmetinde 


</TEXT>
</DOC>
