<DOC>
<DOCNO> 3231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/son/sondun01.html </URL>
<DATE> 2001/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak "Amerikan ve İngiliz uçaklarının saldırısı 6 sivili öldürdü" 
</HEADLINE>
<TEXT>

     Irak, Suudi Arabistan ve Kuveyt'ten havalanan Amerikan ve İngiliz uçaklarının Güney Irak'taki saldırısında ölen sivillerin sayısının 6 olduğunu öne sürdü. 
     Resmi INA ajansının ordu sözcüsüne dayanarak yayınladığı haberde, Güney Irak üzerinde 18 sorti yapan Amerikan ve İngiliz uçaklarının Basra, Zikar, Musenna, Kasidiye, Necef ve Kerbela üzerinde uçtuğu ve bombardımanda ölenlerin sayısının 6 olduğu belirtildi. Irak Hava Savunma Komutanlığı sözcüsü tarafından yapılan daha önceki açıklamada, bombardımanda 3 sivilin öldüğü belirtilmişti. Sözcü, açılan karşı ateşte bir ''düşman'' uçağının isabet aldığını da öne sürmüştü. Bağdat yönetimi, Amerikan ve İngiliz uçaklarının bombardımanıda bugüne kadar toplam 323 kişinin öldüğünü, 950'den fazla kişinin yaralandığını öne sürüyor. 




</TEXT>
</DOC>
