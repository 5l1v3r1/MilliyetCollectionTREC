<DOC>
<DOCNO> 41953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/son/sondun25.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere ve ABD, Irak'a saldırı iddiasını yalanladı... 
</HEADLINE>
<TEXT>

     İngiltere, Irak'ın, '''müttefik uçaklarının ülkenin güneyinde saldırı düzenleyerek, evleri yıktığı'' yolundaki iddiasını yalanladı. 
     Savunma Bakanlığı sözcüsü, İngiliz ve Amerikan uçaklarının son 24 saatte Irak'ın güneyinde uçmadığını söyleyerek, Irak ajansı INA'nın haberinin tamamen gerçekdışı olduğunu belirtti. 
     Sözcü, ''Irak, hiç uçuş olmadığı halde, müttefik uçaklarının sivil hedefleri vurduğu yolundaki iddialarıyla tanınıyor'' dedi. 
     ABD'den de yalanlama 
     İngiltere'den sonra ABD de Irak'ın, ''müttefik uçaklarının ülkenin güneyinde saldırı düzenleyerek, evleri yıktığı'' yolundaki iddiasını yalanladı. 
     Beyaz Saray Ulusal Güvenlik Konseyi sözcüsü Sean McCormack, müttefik uçaklarının Irak'ta savunma amaçlı eylemde bulunduğu yolunda bilgileri olmadığını söyledi. 
     Irak resmi ajansı INA, müttefik uçaklarının Bağdat'ın 170 kilometre güneydoğusundaki Vasit ilindeki hedeflere füze atarak, bazı evleri yıktığını öne sürmüştü. 






</TEXT>
</DOC>
