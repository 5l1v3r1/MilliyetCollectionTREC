<DOC>
<DOCNO> 12796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/guncel/gun08.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Biri Bizi Gözetliyor’ yasaklansın mı 
</HEADLINE>
<TEXT>

ÇAPRAZ ATEŞ 
     SEMA KARDEŞOĞLU 

     Tüm dünyada ilgi ile izlenenen ve iki ay önce Türkiye’de yayına başlayan "Biri Bizi Gözetliyor" adlı yarışma programı tartışma yarattı. Programın, "Toplumun genel ahlak, toplumsal huzur ve Türk aile yapısına aykırı" olduğu sonucuna varan RTÜK, Show TV’ye bir günlük kapatma cezası verdi. Programın yayından kaldırılmaması halinde de daha ağır müeyyideler uygulayacağını bildirdi. Program gerçekten zararlı mı RTÜK’ün kararı doğru mu İşte görüşler 
     
     Pelin Akat Program Koordinatörü 
Ahl k dışı değil      RTÜK’ün aldığı karar inanılmaz yanlış bir karar. Çağdaşlığın, şeffaflığın konuşulduğu bir dönemde, bu programın izlenme rekorları kırmasından, diğer kanalların ve bazı yönetimlerin korkup rahatsız olmaları çok doğal. Her gün birinci olan bir programı yayından kaldırmanın pek mümkün olduğunu düşünmüyoruz. Bu evin içinde ahlak dışı bir şey yaşanmamıştır. Kız ve erkekleri aynı evde yaşadığı için eleştirenler yarın kız ve erkekleri birbirinden ayırır. 
     
     Prof. Dr. Deniz Derman 
Yasaklamak yanlış      İnsanlar bu programı büyük bir zevkle izliyor. Önemli olan bunun toplumsal açıdan incelenmesi. Ekranı karartma yerine bu araştırmalı. Dünyada da izlenme oranı çok yüksek. Benim merak ettiğim, annemin bu programı neden bu kadar seyretmek istediği. Sanırım bunun yolu, Televole programları ile açıldı. "Herkes bir günlüğüne star olacak" cümlesi burada gerçekleşiyor ve belki de bu arzu yerine geliyor. Sonuçta RTÜK’ün ekran karartma isteğini makul görmüyorum. 
     
     Aytekin Sır Psikyatrist 
Psikolojik sorun yaratır      Üzüldüğüm en önemli şey insanların kaybettiği zaman. Çünkü çok uzun bir süreyi program içinde geçiriyorlar. İnsanın devamlı izlendiğini hissetmesi, ilerde bir takım psikolojik rahatsızlıklara yol açabilir. Sürekli izleniyorlar duygusunu yaşayabilirler. "Para için her şey mübahtır" anlayışını yayıyor. En yakın arkadaşını para için saf dışı bırakıyor. Bu zaten insanların çıkar için birbirini boğazladığı, değer yargılarının yerle bir olduğu, bir dönemde, birbirini ezerek kazanma anlayışını yaygınlaştırıyor. 
     
     Dr. Cengiz Özdiker RTÜK’te Daire Başkanı 
Ahl ki çöküntü getirir      Türk halkının yüzde 75’i RTÜK’ün müeyyidelerini olumlu buluyor. Dünyadaki dört büyük televizyon kuruluşu, şiddet ve pornografi içeren görüntülerini azaltmıştır. Türk insanı, edepli olanla edepsiz olanı ayıracak yapıdadır. Yarışmacılar en yakın arkadaşını, en güçlü rakibini eleyerek, para hedefine ulaşmayı ana amaç edinmiş. Para ödülü olmasa insanlar buna katlanır mı Toplumu yozlaştırmak ve kendi öz değerleri dahil herşeyi tüketmek için çırpınan bir toplum haline getirmek amacıyla sergilenen cinsellik, mutlaka ahlaki çöküntüyü de beraberinde getirecektir. 
     


 GÜNCEL 
















</TEXT>
</DOC>
