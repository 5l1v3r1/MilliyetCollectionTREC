<DOC>
<DOCNO> 37268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/son/soneko22.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapalıçarşı'da doların ateşi düştü... 
</HEADLINE>
<TEXT>

     İstanbul serbest piyasada gün içerisinde yükselen döviz fiyatları, akşam saatlerine doğru düşüşe geçti. 
     Kapalıçarşı'da güne 1 milyon 454 bin liradan başlayan dolar, ilerleyen saatlerde artışa geçerek 505 bin liraya kadar çıkmıştı. Dolar, şu sıralarda 1 milyon 473-476 bin liradan alınıp 1 milyon 486-492 bin liradan satılıyor. 
     Güne 673 bin liradan başlayan mark da, 700 bin lirayı aştıktan sonra gerilemeye başladı. Mark, Kapalıçarşı'da 680-685 bin liradan alınıp, 695 bin liradan el değiştiriyor. 
     Bu arada, Ayaklı Borsa'da ise dolar 1 milyon 480 bin, mark da 690 bin liradan işlem görüyor. 
     Kapalıçarşı'da şu sıralarda 24 ayar külçe altın 13 milyon 250 bin liradan, 22 ayar bilezik 13 milyon 200 bin liradan ve Cumhuriyet altını da 89 milyon 500 bin liradan satılıyor. 
     Ayaklı Borsa uzmanları, dövizin gün içerisindeki seyrinde, bugün maaş ödemelerinin yapılıyor olmasının, Vadeli İşlemler Piyasası ve satıcıların az oluşunun etkili olduğunu söylediler. 






</TEXT>
</DOC>
