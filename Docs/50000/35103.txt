<DOC>
<DOCNO> 35103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/son/soneko16.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tofaş, GM-Fiat işbirliğine katıldı... 
</HEADLINE>
<TEXT>

     Tofaş Türk Otomobil Fabrikası Murahhas Aza ve CEO'su Jan Nahum, Tofaş'ın motor ve vites kutusu üretim merkezinin 73 milyon Euro karşılığında Fiat ve General Motors'un kurduğu Powertrain şirketine devredildiğini açıkladı. 
     Nahum, gelişmeyle ilgili olarak düzenlenen basın toplantısında, Tofaş'ın son 1 yıldır süratli bir değişim süreci içine girdiğini belirterek, Doblo üretimi ile önemli bir sıçrama yapıldığını, Alfa Romeo'nun distribütörlüğünün alındığını, Tofaş'ın üretim ve pazarlama şirketlerinin birleştiğini anlattı. 
     Otomotiv sektöründe global çaptaki gelişmeleri de hatırlatan Nahum, Fiat ile General Motors'un GM da hisse değişimi ile işbirliğine girdiklerini kaydetti. GM ile Fiat'ın ayrıca motor ve vites kutuları tasarımı, üretimi konusunda Powertrain adlı bir şirket kurarak, birleşmenin getirdiği avantajlardan yararlanma yolunu seçtiklerini bildiren Nahum, bu şirketin Türkiye'deki üzantısı olarak da Powertrain Mekanik Sanayi ve Ticaret Ltd. adlı yüzde 100 yabancı sermayeli bir şirket kurulduğunu bildirdi. 
     







</TEXT>
</DOC>
