<DOC>
<DOCNO> 28562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/son/sondun03.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Peru'da ölü sayısı 47'ye yükseldi... 
</HEADLINE>
<TEXT>

     Peru'nun güneyini dün gece meydana gelen şiddetli depremde ölü sayısı 47'ye yükseldi. 
     Sivil Savunma yetkilileri, Richter ölçeğine göre 7.9 büyüklüğündeki depremde yaralananların sayısının 550'yi geçtiğini belirttiler. 
     Yetkililerin açıklamasına göre, Arequipa kentinde 21, Moquega kentinde 17, Tacna kentinde de 9 ceset enkaz altından çıkarıldı. Kentlere uzak bölgelerdeki köylerle henüz temas kurulamadığını belirten yetkililer, ölü sayısının artmasından korkuyorlar. 
     Yaklaşık bir dakika sürdüğü bildirilen sarsıntı, en fazla ülkenin ikinci büyük kenti Arequipa ve önemli maden bölgesi Moquega'da hissedildi. Şili sınırı yakınlarındaki Tacna'da 200'den fazla kişi yaralandı. 
     Devlet Başkanı Alejandro Toledo, bugün ABD'ye yapacağı ziyareti deprem yüzünden erteledi. 
     Toledo, derhal felaket bölgesine gideceğini kaydetti. 
     Peru Jeofizik Enstitüsü, depremin merkez üssünün, Pasifik okyanusunda olduğunu belirtmişti. Merkez üssünün denizde oluşunun, çok büyük bir felaketi önlemiş olabileceği kaydedildi. 
     Deprem Bolivya ve Şili'de de hissedilmişti. 
     

</TEXT>
</DOC>
