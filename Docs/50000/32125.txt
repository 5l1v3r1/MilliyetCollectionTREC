<DOC>
<DOCNO> 32125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/spor/spo03.html </URL>
<DATE> 2001/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan’ın intikamı 
</HEADLINE>
<TEXT>

Cansun’un başkanlığı kazanmasından sonra avukatlarıyla bir toplantı yapan Erzen’in destekçisi, Galatasaray’a verdiği Telsim forma reklamını geri çekti 
     GALATASARAY’da Mehmet Cansun başkanlığını daha kutlayamadan şok bir haberle sarsıldı. Kongreden sonra kendisini yapılan tebrikleri kabul etmeye hazırlanan Cansun, Ateş Ünal Erzen’i destekleyen Cem Uzan’ın aldığı kararı duyunca adeta yıkıldı. Uzan’ın kongreyi terkettikten sonra avukatları ile toplantı yaptığı ve Galatasaray’ın taşıdığı Telsim forma reklamını geri çekmeye karar verdiği öğrenildi. 
     AYNI kararı Fenerbahçe için de aldığı iddia edilen Cem Uzan’ın futbol konusundaki tüm sponsorluklarını iptal edeceği belirtildi. Sarı - Kırmızılı kulüp Cem Uzan ile yaptığı anlaşmada üç yıllık sözleşme imzalamıştı. Bu anlaşma gereği birinci yıl 8 milyon, iki ve üçüncü yıllar için de 5’er milyon dolarlık ödeme yapılacaktı. Uzan kanadının ikinci yıla ait 5 milyon doların bir bölümünü geri isteyeceği belirtildi. 
     CANSUN gelen haberi önce araştırdı, ardından Star televizyonunun mensuplarından olayın doğru olduğunu öğrenince "Hiç farketmez. Ben daha iyisini bulurum. En kötü ihtimalle aynı parayı alırız. Hem de yurt dışından bu işi yaparız" dedi. Galatasaray cephesi yaptığı açıklamada Cem Uzan’dan bugüne kadar sadece nakit olarak 1 milyon dolar alabildiklerini geri kalanların ise Emre Aşık’ın transferine saydığını ifade etti. 
     
     Almanya kampı başlıyor 
     YENİ sezon hazırlıklarının ikinci bölümü için bugün Almanya’ya gidecek olan Galatasaray dün Florya Metin Oktay Tesisleri’nde kondisyon ağırlıklı bir çalışma yaptı. Çalışmaya Sergen ile hafif sakatlığı bulunan Suat katılmadı. Teknik Direktör Lucescu, Kerem, Victoria, Sergen, Üm it Davala, Bülent Akın ve Hasan Şaş ise dün Caroussel Acıbadem Hastanesi’nde sağlık kontrolünden geçti. 
     
Süren’den kupa jesti      GALATASARAY, Florya’da bir günlük işbaşı yaptı. Sarı - Kırmızılı kulübün eski başkanı Faruk Süren büyük sürpriz yaparak, final maçlarında oynayan futbolculara UEFA ve Süper kupaların gümüş taklitlerini dağıttı. Bu arada öğleden sonraki çalışmaya hafif sakatlıkları bulunan Sergen ve Suat katılmadı. Galatasaray bugün ikinci dönem kamp çalışmaları için Almanya’ya gidecek. 
     



 SPOR 























</TEXT>
</DOC>
