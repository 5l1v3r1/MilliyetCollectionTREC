<DOC>
<DOCNO> 14308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/guncel/gun04.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümerbank personele kurban gitti 
</HEADLINE>
<TEXT>

Cezaevi personeli İBDA-C’lileri nakilde görev alınca, Hayyam Garipoğlu'nu mahkemeye götürecek kimse bulunamadı 
     NEZİH GÜROL İstanbul 

     Sümerbank'ı usulsüz kredilerle boşalttığı iddiasıyla 37 sanıkla birlikte yargılanan eski sahibi Hayyam Garipoğlu, tutuklu bulunduğu Kartal Özel Tip Cezaevi'ndeki personelin, İBDA - C lideri Salih İzzet Erdiş'i mahkemeye getirmesi sonucu yeterli görevli bulunamayınca duruşmaya getirilemedi. 
     38 sanık hakkında açılan davanın ilk duruşması İstanbul 3 no'lu DGM'de dün yapıldı. Duruşmaya, Bayrampaşa Cezaevi'nde tutuklu olan Ali Resul Ergeç ile tutuksuz yargılanan Burhan Taştan, Ali Aydın, Yaşar Keçeli, Fahri Bahçıvanoğlu, Metin Berk, Tuğrul Hüseyin Mataracı ve Ömer Caf katıldı. 
     
Garip kaldı      Kartal Özel Tip Cezaevi'nde görevli personelin ,İstanbul 6 No'lu DGM'de yargılanan yasadışı İBDA - C örgütü elebaşı Salih İzzet Erdiş ve arkadaşlarını getirdiği belirtilerek, Hayyam Garipoğlu, Mehmet Nida Garipoğlu, Nizam Garipoğlu, Cengiz Biçer, Murat Yüksel, Cem Feridun Yeşil, Osman Karabağ, Bülent Gökhan Günay ve Muhammet Ciğer'in ise yeterli personel kalmadığı için duruşmaya gönderilemediği bildirildi. 
     


 GÜNCEL 



















</TEXT>
</DOC>
