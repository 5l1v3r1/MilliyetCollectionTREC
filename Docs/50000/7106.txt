<DOC>
<DOCNO> 7106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/ekonomi/eko08.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere Euro yolunda 
</HEADLINE>
<TEXT>

     EKONOMİ SERVİSİ 

     İngiltere Başbakanı Tony Blair, İşçi Partisi’nin iktidarda kalması halinde iki yıl içinde Euro’ya geçmek için referanduma gitme kararı aldı. 
     Bu durumda İngiltere uzun süredir çalışmalarını yürüttüğü Euro’ya geçme projesini de takvimlendirmiş oldu. 
     İngiltere’de birçok şirket günlük işlemleri sırasında zaten euro kullanıyor. 
     Bunun nedeni önemli bir müşteri potansiyelinin euro kullanan ülkelerde bulunması. 
     Fakat İngiliz kamuoyunun büyük bölümü hükümetin Euro’ya geçmek için koşulların olgunlaştığı kararını verinceye kadar euro kullanmanın sakıncalı ve yanlış bir iş olduğunu düşünüyor. Koşulların oluşması için de sterlinin euro ile senkronize bir şekilde hareket ederek benzer bir yöne doğru gitmesi bekleniyor ayrıca ekonomideki bütçe açıklarının düşük bir seviyede olması planlanıyor. 
     İngiltere’deki hazırlık çalışmaları Aralık 1997’ye dayanıyor. O günden beridir hükümet Euro’ya geçmek üzerine hesaplar ve hazırlıklar yapıyor. Referandum yapılması halinde ise İngiliz halkının yüzde 75’inin bu karara "evet" demesi gerekiyor. 
     
     


 EKONOMİ 























</TEXT>
</DOC>
