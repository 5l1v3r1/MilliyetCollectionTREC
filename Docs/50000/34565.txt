<DOC>
<DOCNO> 34565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/son/soneko08.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada haftaya bakış...Fischer ziyareti olumlu yansıdı... 
</HEADLINE>
<TEXT>

     Uluslararası Para Fonu IMF Birinci Başkan Yardımcısı Stanley Fischer'in ziyareti sonrası verdiği olumlu mesajlar para piyasalarını rahatlattı. 
     İMKB Ulusal-100 Endeksi, olumlu havayla birlikte haftaya yükselişle başladı ve ilk bir saati 135.40 puan artışla 9,900.50 puanla geçti. 
     Uzmanlar, Fischer'in IMF'nin desteğinin devam edeceğini belirterek, gelişmelerden memnun olduğu yönündeki açıklamalarının piyasada iyimser bir hava yarattığını kaydettiler. 
     Açılışdaki yükselişin devam etmesini beklediklerini ifade eden uzmanlar, Endeks'in ilk hareketinin 11 bin puan seviyelerine kadar sürebileceğini belirttiler. 
     Tüm para piyasalarındaki rahatlamayla birlikte çok uygun fiyatlar karşısında Borsa'da canlanma olması gerektiğini vurgulayan uzmanlar, bilanço dönemi olması nedeniyle bilançolara bağlı olarak kar realizasyonları gelebileceğini ve 11 bin seviyesinden sonra hisse bazı hareketler beklediklerini bildirdiler. 






</TEXT>
</DOC>
