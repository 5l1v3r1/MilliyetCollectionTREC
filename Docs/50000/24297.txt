<DOC>
<DOCNO> 24297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/son/soneko19.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF heyeti yarın Türkiye'ye geliyor... 
</HEADLINE>
<TEXT>

     IMF heyeti, sekizinci gözden geçirme incelemesi çerçevesinde, yarın Ankara'ya gelecek. 
     Juha Kahkonen başkanlığındaki IMF heyeti, yarın IMF Ankara temsilcisi Odd Per Brekk'in da katılacağı toplantıda ekonomik gelişmeleri değerlendirecek. 
     IMF heyeti, Cumartesi gününden itibaren, Hazine Müsteşarlığı'nda çalışmalarına başlayacak. DPT, Maliye Bakanlığı, Özelleştirme İdaresi Başkanlığı, BDDK yetkililerinin de katılacağı toplantılar, Hazine Müsteşarlığı'nda sürdürülecek. IMF heyetinin çalışmalarına, haftasonu'nda, Devlet Bakanı Kemal Derviş'in de katılması bekleniyor. IMF heyetinin, sekizinci gözden geçirme incelemesi çerçevesinde, Türkiye'de yaklaşık 10 gün kalması bekleniyor. 
     IMF Heyeti, performans kriterlerinin yerine getirilip getirilmediğine bakacak ve bu kriterlerin tutturulması durumunda, 1.5 milyar dolarlık diğer bir kredi diliminin, 25 Haziran'dan sonra serbest bırakılmasını talep edecek. Türkiye'nin, 1.5 milyar dolarlık kredi dilimini hak edebilmesi için 25 Haziran'a kadar, yukarıdaki koşulları yerine getirmesi gerekiyor. IMF Heyeti, Haziran'dan başlamak üzere, ilk 2 ay aylık ziyaret yaparken, Ağustos ayından itibaren ise ikişer ayda bir inceleme ziyaretine gelecek. 
     Bu arada, IMF ve Dünya Bankası yetkililerinin, dün Washington'da ayrı ayrı yaptıkları toplantılarda, Türkiye ekonomisindeki son gelişmeleri değerlendirdikleri öğrenildi. 






</TEXT>
</DOC>
