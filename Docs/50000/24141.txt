<DOC>
<DOCNO> 24141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/sontur11.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da özel okul ücretleri belli oldu. Liste için tıklayın... 
</HEADLINE>
<TEXT>

     Başkent'teki özel okullar, 2001-2002 eğitim-öğretim yılı fiyatlarına yüzde 50 ile yüzde 60 arasında zam yaptı. 
     Ankara'da ki özel okullara yüzde 50 ile yüzde 60 arasında yapılan zamlardan sonra bazı okulların fiyatları, Nisan ayı itibarıyla yıllık tüketici fiyat endeksi olan yüzde 50.4'ün üstüne çıktı. 
     Eğitim-öğretim fiyatlarına yapılan zammın ardından, yemek ve ulaşım fiyatlarıyla bir öğrencinin özel okulda gitmesinin yıllık bedeli ortalama 4-5 milyar lirayı buluyor. Bunlara kitap-kırtasiye ve diğer harcamaları eklendiğinde rakam biraz daha kabarıyor. 
     Özel okullar, kurslar ve dershanelerden oluşan özel öğretim kurumlarının, ''Özel Öğretim Kurumları Öğrenci Ücretleri Tespit ve Tahsil Yönetmeliği'' uyarınca, fiyatlarını bu ay sonuna kadar ilan etmek zorundalar. 
     Yönetmeliğe göre, özel öğretim kurumları, ''Sağladıkları eğitim ve öğretim imkanlarına, yatırım ve hizmetlere, personel ve işletme giderlerine, Devlet İstatistik Enstitüsü'nün Nisan ayı itibarıyla ilan etmiş olduğu o ildeki yıllık tüketici fiyat endeksine göre'' fiyat tespit ediyor. Kurumlar, yaptıkları yatırımlara ilişkin bilgi ve belgelerini Valiliğe bildiriyorlar. Yatırımlardan kaynaklanan farklar, DİE'nin Nisan ayı itibarıyla ilan ettiği o ildeki yıllık tüketici fiyat endeksinin en çok yüzde 10'u kadarı eğitim ücretine yansıtılabiliyor. 
     Ankara'daki bazı özel okulların 2001-2002 yılı eğitim ücretleri şöyle 
     TED ANKARA KOLEJİ 
     İlköğretim 5. sınıfa kadar KDV dahil 2 milyar 720 lira, ilköğretim 6. sınıftan lise son sınıfa kadar KDV dahil 3 milyar 175 milyon lira. Temmuz ayı sonuna kadar peşin ödemelerde yüzde 10 indirim uygulanacak. 
     KOLEJ AYŞE ABLA OKULLARI 
     KDV dahil ana sınıfı yıllık 2 milyar 650 milyon lira, ilköğretim ve lise 2 milyar 875 milyon lira, fen lisesi 3 milyar 240 milyon lira. 4-30 Haziran 2001 tarihleri arasında yapılacak peşin ödemelerde yüzde 20 indirim uygulanacak. 
     GAZİ ÜNİVERSİTESİ VAKFI İLKÖĞRETİM OKULU 
     KDV dahil 2 milyar 600 milyon lira. Peşin ödemelerde yüzde 25 indirim yapılacak. 
     SEVGİ KOLEJİ 
     KDV hariç ana sınıfı aylık 185 milyon lira. İlköğretim 5. sınıfa kadar KDV hariç 1 milyar 800 milyon lira. İlköğretim 5. sınıftan lise son sınıfa kadar KDV hariç 2 milyar 200 milyon lira. 
     ÖZEL BİLKENT İLKÖĞRETİM OKULU 
     Yemek ve KDV dahil 4 milyar 160 milyon lira. 
     ÖZEL KÖKSAL TOPTAN OKULLARI 
     Ana sınıfı aylık KDV hariç 180 milyon lira. İlköğretim 5. sınıfa kadar KDV hariç 1 milyar 900 milyon lira, ilköğretim 6, 7 ve 8. sınıflar ile lise bölümü 2 milyar 250 milyon lira. Fen lisesi KDV hariç 2 milyar 300 milyon lira. 
     ANKARA ÜNİVERSİTESİ GELİŞTİRME VAKFI ÖZEL LİSESİ VE İLKÖĞRETİM OKULU 
     Ana sınıfı ve ilköğretim için KDV dahil 2 milyar 900 milyon lira, lise kısmı için KDV dahil 3 milyar 200 milyon lira. 
     ANKARA ÖZEL TEVFİK FİKRET OKULLARI 
     Ana okulu KDV hariç 2 milyar 850 milyon lira, ilköğretim okulu ve hazırlık sınıfı dahil lise bölümü KDV hariç 2 milyar 700 milyon lira. 
     Tüm özel okullar, yasa gereği, eğitim fiyatından yüzde 8 oranında, ulaşım ve yemek fiyatlarından da yüzde 18 oranlarında KDV alıyor. 
     
     
     
     







</TEXT>
</DOC>
