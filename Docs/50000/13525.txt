<DOC>
<DOCNO> 13525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/ekonomi/eko02.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
15 günde yetişmez’ 
</HEADLINE>
<TEXT>

Başbakan Ecevit, Bakan Derviş’in çıkarılmasını istediği yasaların çoğunun henüz Başbakanlığa gelmediğini söyledi 
     ANKARA Milliyet 

     Başbakan Bülent Ecevit, Devlet Bakanı Kemal Derviş’in ABD’de 15 günde 15 yasanın çıkması gerektiği yönündeki açıklamasına karşılık, bunun mümkün olamayacağını söyledi. 
     Ecevit, TBMM’de gazetecilerin sorularına şu yanıtları verdi 
     Soru Kemal Derviş’ten haber aldınız mı 
     Ecevit Sayın Derviş Washington’a gittiğinden beri somut bir haber alamadık. 
     Soru 15 yasa 15 günde çıkar mı 
     Ecevit 15 tasarının birçoğu henüz Başbakanlığa intikal etmedi. Zaten 15 yasanın 15 günde çıkması mümkün değil. 
     Soru Dış kaynaklı kredilerin seçim şartına bağlandığı söyleniyor. 
     Ecevit Dış kaynak konusunda da somut bir haber almadık. 
     Soru Koalisyon adabı tartışması duracak mı 
     Ecevit Koalisyon adabı tartışmasına beni karıştırmayın. 
     Soru 29 Nisan Kurultayı’na dönük veliaht spekülasyonları yapılıyor. Bir mesajınız var mı 
     Ecevit Tüm partilerde huzursuzluk, DSP’de ise uyum var. 29 Nisan Kurultayı bunun yeni bir kanıtı olabilir. 
     
Vekillerden tempo istedi      Başbakan Bülent Ecevit, Meclis’in son dönemdeki çalışmalarını "tavsattığını" belirterek, ivedilik taşıyan yasalar konusunda milletvekillerinden daha tempolu olmalarını istedi. 
     Hükümetin de verimli ve uyumlu çalışması gerektiğini ifade eden Ecevit, Türkiye’nin "ulusal ekonomik stratejisi"nin belirlenmesinin bir görev olduğunu söyledi. Ecevit, partisinin grup toplantısındaki konuşmasında, "Verimli, hızlı ve uyumlu bir yasama çalışması, ekonomimizin esenliği bakımından zorunludur" dedi. 
     Meclis çalışmalarına devamlılık bakımından asıl sorumluğun doğal olarak koalisyon ortağı partilere ait olduğunu da vurgulayan Ecevit, verimli ve uyumlu bir hükümet ve Meclis çalışmasıyla Türkiye’nin ekonomik bunalımı kısa sürede aşabilecek güçte olduğunu bildirdi. 
     
Ekonomi aceleyi kaldırmaz      TBMM Başkanvekili Murat Sökmenoğlu, Bakan Derviş’in, 15 günde 15 yasanın çıkarılması gerektiği yönündeki açıklamasına, "Program ortada yokken meseleyi yasalara bağlamak ve piyasaları tedirgin etmek yanlış. Ekonomi panik kaldırmaz" yanıtını verdi. 
     Sökmenoğlu, "Hafta sonları çalışır, yasaları çıkarırız. Yeter ki ne istediklerini bilsinler" dedi. TBMM Başkanı Ömer İzgi’ye yurtdışı seyahati nedeniyle vekalet eden Sökmenoğlu, dün Başbakanlık’ta Bülent Ecevit, yardımcıları Devlet Bahçeli ve Hüsamettin Özkan ile görüştü. Görüşmenin ardından gazetecilere açıklamalarda bulunan Sökmenoğlu, Meclis’in daha hızlı çalışması için bir program hazırlanması gerektiğini ilettiğini söyledi. 
     
     Kararname de çıkarılabilir 
     Sökmenoğlu, Ecevit ve yardımcılarının bu konuyu konuşacaklarını, gerekirse cuma ve cumartesi günleri de Meclis’in çalışacağını kaydetti. Meclis’in çok sıkışması halinde gece - gündüz çalışabileceğini belirten Sökmenoğlu, "Spesifik olarak, öncelikli kanunlar, Cumhurbaşkanıyla diyalog kurularak, kanun hükmünde kararname KHK olarak da çıkarılabilir" dedi. 
     


 EKONOMİ 

























</TEXT>
</DOC>
