<DOC>
<DOCNO> 37308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/son/sontur26.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ak Parti'nin milletvekili sayısı Saadet Partisi'ni geçti... 
</HEADLINE>
<TEXT>

     Adalet ve Kalkınma Partisi, 51 milletvekilinin katılımıyla milletvekili sayısı 48 olan Saadet Partisi'ni geçerek Meclis'in 5'inci büyük partisi oldu. 
     Dün kurulan Ak Parti'ye milletvekillerinin katılımları gün boyunca sürdü. Sabah toplu olarak başvuran 32 milletvekilinden sonra diğer milletvekilleri de gruplar halinde Meclis Başkanlığı ile Kanunlar ve Kararlar Daire Başkanlığı'na katılım dilekçelerini verdiler. 
     Bu katılımlarla partinin kuruluşunun ikinci gününde milletvekili sayısı 51'e ulaştı. Böylece Ak Parti, 48 milletvekiline sahip olan Saadet Partisi'ni geçerek Meclis'in, DSP, MHP, ANAP ve DYP'den sonra 5'inci büyük partisi oldu. 
     Ak Parti'ye katılan milletvekilleri arasında FP'nin kapatılması ile bağımsız kalanların yanı sıra MHP'den istifa eden Kayseri Milletvekili Sadık Yakut, DYP'den istifa eden Manisa Milletvekili Necati Çetinkaya ile Van Milletvekili Hüseyin Çelik ve ANAP'tan istifa eden Bursa Milletvekili Ertuğrul Yalçınbayır da yeraldı. 
     Ak Parti'ye katılan milletvekillerinin isimleri şöyle 
     ''Dengir Mir Mehmet Fırat Adıyaman , Mahmut Göksu Adıyaman , Mehmet Özyol Adıyaman , Sait Açba Afyon , Ramazan Toprak Aksaray , Akif Gülle Amasya , Eyüp Sanay Ankara , İsmail Özgün Balıkesir , Mahfuz Güler Bingöl , Zeki Ergezen Bitlis , İsmail Alptekin Bolu , Faruk Çelik Bursa , Mehmet Altan Karapaşaoğlu Bursa , Ertuğrul Yalçınbayır Bursa , Osman Aslan Diyarbakır , Tevhit Karakaya Erzincan , Nurettin Aktaş Gaziantep , Abdülkadir Aksu İstanbul , Mustafa Baş İstanbul , Ali Coşkun İstanbul , İrfan Gündüz İstanbul , Hüseyin Kansu İstanbul , Mehmet Ali Şahin İstanbul , 
     Ali Sezal Kahramanmaraş , Zeki Ünal Karaman , Abdullah Gül Kayseri , Salih Kapusuz Kayseri , Sadık Yakut Kayseri , Kemal Albayrak Kırıkkale , Vecdi Gönül Kocaeli , Osman Pepe Kocaeli , Hüseyin Arı Konya , Remzi Çetin Konya , Özkan Öksüz Konya , Bülent Arınç Manisa , Necati Çetinkaya Manisa , Sabahattin Yıldız Muş , Mehmet Elkatmış Nevşehir , Eyüp Fatsa Ordu , Şükrü Ünal Osmaniye , Musa Uzunkaya Samsun , Ahmet Nurettin Aydın Siirt , Abdüllatif Şener Sivas , Yahya Akman Şanlıurfa , Zülfikar İzol Şanlıurfa , Abdullah Veli Seyda Şırnak , Ergün Dağcıoğlu Tokat , Maliki Ejder Arvas Van , 
     Hüseyin Çelik Van , İlyas Aslan Yozgat , Mehmet Çiçek Yozgat .'' 
     Son katılımlarla FP'nin kapatılmasıyla bağımsız kalan milletvekillerinden 95'i Saadet Partisi ile Adalet ve Kalkınma Partisi'nde yerlerini aldı. Anayasa Mahkemesi tarafından milletvekilliklerinin düşürülmesine karar verilen İstanbul Milletvekili Nazlı Ilıcak ile Tokat Milletvekili Bekir Sobacı dışında Ankara Milletvekili Cemil Çiçek, İstanbul Milletvekilleri Nevzat Yalçıntaş, Azmi Ateş ve İsmail Kahraman, Kahramanmaraş Milletvekili Avni Doğan henüz bir partiye katılmadılar. 
     Parlamentodaki son sandalye dağılımı şöyle 
     DSP 132 
     MHP 126 
     ANAP 86 
     DYP 80 
     Ak Parti 51 
     SP 48 
     Bağımsız 19 
     Boş 8 






</TEXT>
</DOC>
