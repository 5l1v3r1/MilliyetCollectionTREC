<DOC>
<DOCNO> 41716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/yazar/tamer.html </URL>
<DATE> 2001/09/12/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
2 telekom şirketinin borcu, Türkiye’nin dış borcundan fazla 
</HEADLINE>
<TEXT>

Deutsche Telekom’un 58.3 milyar dolarlık banka borcuna, France Telecom’un 57.7 milyar dolarlık borcunu ekleyin. Bizim 107 milyar dolarlık dış borcumuz mütevazı kalır 
     LONDRA 

     Ericsson’un Strateji ve Teknoloji Zirvesi’ni izlemek üzere hazır Londra’ya gelmişken, birkaç gün de Türkiye’nin kısır gündeminden uzaklaşıp kendim için kalayım dedim. Ve İngiliz gazetelerine baktıkça, laf aramızda yüreğime biraz su serpilir gibi oldu. 
     Bugünlerde şirketlerin ilk 6 aylık bilançoları açıklanıyor ve özellikle telekomünikasyonda dudak uçuklatan zarar rakamları peş peşe ortaya çıkıyor. Biliyorsunuz, Türkiye’nin dış borcu 107 milyar dolar. Pekiyi ya tek bir şirketin, Almanların telekomünikasyon devi Deutsche Telekom’un borcunun 58.3 milyar dolar olduğunu söylesem ne dersiniz Fransızların telekomu da daha iyi durumda değil Bankalara borcu 57.7 milyar dolar. Özetle 2 şirketin borcunu alt alta koyduğumuzda, karşınıza 116 milyar dolar gibi akıl almaz bir rakam çıkıyor ve bizim toplam dış borcumuzu bile solluyor. 
     France Telecom’un bir yıl önceki dış borcunun ne mertebelerde olduğunu duysanız, iyiden iyiye şapkanız uçar 3.7 milyar dolar. Bir kurum, bir yıl gibi kısa bir sürede borcunu nasıl 3.7 milyar dolardan 57.7 milyar dolara çıkartabilir Sizin de Orange gibi bir mobil telekomünikasyon operatörünüz olsa ve İngiltere’deki 3. jenerasyon lisans ihalesini illede kazanacağım diye 33 milyar dolar gibi akıl almaz paralar ödemeye kalksanız, borcunuz kolaylıkla arş - ı alaya çıkabilir. 
     France Telecom’un finans direktörü Jean Louis Vinciguerra için borçun bu kadar yüksek olmasının önemi yok "Sabit telefon abonelerimizden çok iyi para kazandığımız için bu borcun faizini rahatlıkla ödeyebiliriz" diyor. Ancak 57.7 milyar dolarlık banka borcunun 2003’te 35 - 40 milyar dolara indirilmesi planlanmışken, sektördeki ağır bunalım nedeniyle bu beklentinin gerçekleşmeyebileceği ve borcun bugünkü düzeyde kalabileceği ihtimalini de gözden uzak tutmuyor. 
     
Mobil Opertörlerde top 10 2001 haziran sonu Milyon adet Operatörler Aboneler China Mobile 86.0 Vodafone 73.9 Deutsche Telekom 44.5 NTT DoCoMo 37.3 Orange 37.2 China Unicom 31.0 Verizon Wireless 28.3 TIM 27.7 Cingular 21.9 Telefonica 21.2      
     Orange'in abone sayısına France Telecom dahildir 
     
Bugün dünyada birbiriyle rekabet halinde 500’ü aşkın cep telefonu operatörü var. Yukarıdaki tabloda gördüğümüz en büyük 10 operatör, pazarın 50’sine sahip. İlk 10’u izleyen ikinci 10 operatörün pazar payı ise 15. Pazarda geri kalan 35’i, 480 operatörün nasıl paylaştıklarını varın siz tahmin edin.      
     
4 milyar dolara aldığı cep lisansını bedava verdi      Turkcell’de de ortaklığı bulunan Finli telekom operatörü Sonera, "Zararın neresinden dönersen kardır" dedi ve 4 milyar dolar ödediği 3. jenerasyon cep telefonu lisansını, devlete bedavaya geri verdi. Resmi otorite, geri almak için üzerine para istese, belki bir miktar vermeye bile razı olabilirdi 
     3. jenerasyon lisansları için sadece geçen yıl Avrupalı telekom operatörlerinin ödediği para 120 milyar dolar. Sistem en iyi ihtimalle 2003 yılında devreye girecek. Ama bu arada büyük yatırımlar yapmaları gerek. Oysa piyasa durgun. Satışlar tepetaklak. Hisse senetlerinin değeri yarıya, üçte bire inmiş. 
     Ama hepsinden önemlisi, tüketicinin elindeki telefonu 3. jenerasyon hizmetle değiştirmek gibi bir niyetinin olmaması. Örneğin sektörün önde gelenleri, cep telefonuna sahip her 3 kişiden 1’inin internetten alışveriş yapacağı tahminine göre yatırım yaparken, kamuoyu yoklamaları cep telefonu sahiplerinden sadece 4’ünün internetten alışveriş yapmayı düşündüğünü ortaya koyuyor. 
     Dünyanın önde gelen bankaları ve ünlü bankacıları, geçen yılın sonuna kadar bu sektöre bol keseden açtıkları kredileri sadece sendikasyonlar 1 trilyon dolar , şimdi nasıl geri alacaklarını kara kara düşünüyorlar. Telekomünikasyon sektöründe son 8 ayda yılbaşından beri geri dönmeyerek temerrüde giren kredi miktarı 65 milyar doları aşmış. 
     Sonera gibi yol yakınken geri dönme becerisini gösterebilecek kaç babayiğit çıkacak bakalım Zararın neresinden dönsek kardır diyemeyenler ise battıkça batacak. 
     
     







Denizli reel kent 


Dünya düzeni sarsılırken 


Teröre karşı, insanlık adına, çifte standartsız savaş 


CIA çarmıha 


Hep aynı kafa 


Manyaktan kaynaklanan afet 


Sadece eğitim sistemi mi 


Yeni tür savaş 


Yazmayı hiç istemediğim bir yazı 


Orhan Aslıtürk’ün sahte pasaportu varmış 


2 telekom şirketinin borcu, Türkiye’nin dış borcundan fazla 


İnsana kıymet verelim 


Çözüm ihracat 


Aman Tanrım, cennetteyim 


</TEXT>
</DOC>
