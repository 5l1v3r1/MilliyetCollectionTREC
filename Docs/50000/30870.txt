<DOC>
<DOCNO> 30870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/son/soneko11.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ziraatçılar Derneği "Veto kararı okullarda ders olarak okutulmalı" 
</HEADLINE>
<TEXT>

     Türkiye Ziraatçılar Derneği TZD Genel Başkanı İbrahim Yetkin, Cumhurbaşkanı Ahmet Necdet Sezer'in Tütün Yasası'nı veto etmesi konusunda, ''sayın Sezer'in gerekçelerinin iyi okunup incelenmesinde büyük faydalar var'' dedi. 
     Yetkin, yaptığı yazılı açıklamada, yasasının veto edilmesini, ''Türkiye'nin içine girdiği karanlık ortam içinde güçlü bir umut ışığı'' olarak değerlendirdi. 
     Yetkin, IMF'nin sonu gelmeyen dayatmalarının, ekonomik alanın dışına çıkarak siyasal ve diplomatik bir baskı niteliği kazanmakta olduğu endişesinin, Başbakan Bülent Ecevit tarafından da dile getirildiğine dikkati çekti. 
     İbrahim Yetkin, ''Sayın Ecevit'in, Cumhurbaşkanımızın veto kararını bu gerçeklerin ışığında değerlendirmesi ve okullarda ders olarak okutulacak gerekçeyi dikkate alarak yanlıştan dönmesi son derece doğru olacaktır'' dedi. 






</TEXT>
</DOC>
