<DOC>
<DOCNO> 7439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/son/sontur17.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kör nişancı, kavga ettiği kişi yerine başkasını öldürdü 
</HEADLINE>
<TEXT>

     Samsun'un Bafra İlçesi'nde, tartıştığı kişiye av tüfeğiyle ateş eden kişi, başkasının ölümüne yol açtı. 
     İbrahim Turan 28 ve arkadaşı Soner Toraman 23 , Altınkaya Mahallesi 19 Mayıs Caddesi'ndeki bir büfede oturan Yaşar Özdaş 33 ile henüz belirlenemeyen nedenle tartıştı. Araya girenlerin yatıştırmasıyla olay yerinden uzaklaşan iki arkadaştan İbrahim Turan, bir süre sonra evden aldığı ruhsatsız av tüfeğiyle geri gelerek büfede oturan Yaşar Özdaş'a doğru rasgele ateş etti. 
     Ateş sırasında müşterilerden Mustafa Sinan Çelikkaya 34 başından yaralandı. Bu arada, büfede bulunanlardan Ahmet Aslanoğlu da kendisine ateş edildiğini sanarak, ruhsatsız tabancasıyla havaya birkaç el ateş etti. 
     Ağır yaralanan Çelikkaya 34 , kaldırıldığı Ondokuz Mayıs Üniversitesi Tıp Fakültesi Hastanesi'nde müdahaleye rağmen kurtarılamadı. İbrahim Turan, Ahmet Aslanoğlu, Soner Toraman ve Yaşar Özdaş, gözaltına alındı. 




</TEXT>
</DOC>
