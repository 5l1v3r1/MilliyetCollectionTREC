<DOC>
<DOCNO> 48655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/dunya/dun02.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm çantaları 
</HEADLINE>
<TEXT>

SSCB'nin dağıldığı dönemde terör örgütlerine satıldığı tahmin edilen patlayıcı yüklü çantaları Bin Ladin'in almış olmasından korkuluyor... 
     DIŞ HABERLER SERVİSİ 

     ABD halkı, birbiri ardına patlayan şarbon vakalarının ardından şimdi de nükleer saldırı k busları görmeye başladı. Yetkililer, Usame bin Ladin'in, "portatif saldırılar" için tasarlanmış Sovyet yapımı "nükleer çantalara" sahip olmasından ve ABD'nin büyük kentlerine bu çantalarla saldırı düzenlemesinden endişeleniyor. SSCB döneminde üretilen bu nükleer çantalardan bir kısmının, birlik dağıldıktan sonra mafyanın eline geçtiği ve karaborsada terörist örgütlere satıldığı tahmin ediliyor. 
     
     45 kilo patlayıcı 
     Monterey Uluslararası Araştırmalar Enstitüsü'nden nükleer silah uzmanı John Lepingwell, 25 - 45 kilo arasında değişen ağırlıklardaki bu çantaların 20 x 40 x 60 santimetre boyutlarında olduğunu söyledi. Enstitü Dekanı Paul Leventhal ise Ladin'in bu çantalardan birine sahip olmasa bile, gerekli olan plütonyum oksid ve uranyum oksid gibi malzemeleri yine karaborsadan kolayca satın alarak 1 yıl içinde nükleer bomba yapabileceğini söyledi. Uzmanlar 110 kilodan az aktif malzemeyle Hiroşima'yı yerle bir eden atom bombasına eşdeğer güçte, 10 kilotonluk bir nükleer bomba yapılabileceğini belirtiyor. 
     



 DÜNYA 












</TEXT>
</DOC>
