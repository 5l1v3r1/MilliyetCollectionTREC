<DOC>
<DOCNO> 41099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/yasam/yas05.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Çapkın Türk vizeyi aşkla aldı 
</HEADLINE>
<TEXT>
İngiltere bu yasak aşkı konuşuyor 
Hüseyin Şayan, İngiltere’den sınırdışı edildi. Bu sırada vize görevlisi Heather ona şık oldu ve olaylar gelişti.. 
     NEVSAL ELEVLİ Londra 

     İngiltere, şu günlerde İngiliz İçişleri Bakanlığı’na bağlı Vize Dairesi’nin üst düzey görevlilerinden bayan Heather Kearon ile Türk vatandaşı Hüseyin Şayan’ın aşkını konuşuyor. 
     İngiliz gazetelerinde büyük yer verilen bu aşk, 36 yaşındaki Hüseyin Şayan’ın, 1998 yılında İngiltere’ye sığınma hakkı istemesiyle başladı. Sığınma isteği reddedilen Şayan, tutuklanarak Sınırdışı Merkezi’ne gönderildi. Ve kader onu, Middlesex’deki Harmondsworth Tutukevi’nde Vize Dairesi üst düzey yetkilisi Heather Kearon 38 ile karşılaştırdı. Kearon, Hüseyin Şayan’a vuruldu. 
     
     Ailesini de terketti 
     Ve ardından Kearon ile Şayan’ın aşkları hızla ilerledi. İkili aşklarını o kadar ortada yaşıyordu ki, sonunda Kearon’un eşi, Kevin Fletcher zina’ suçlamasıyla mahkemeye başvurdu. Çift Ağustos 1999’da boşanınca, Kearon ile Şayan’ın aşklarının önü de açılmış oldu. 
     Kearon, Şayan için 8 ve 10 yaşındaki çocuklarını da terk etti. Bu sırada Şayan, İngiliz hükümeti tarafından sınırdışı edildi. Ama Daily Mail gazetesine Hüseyin’i çok seviyorum’ diyen Kearon’un yılmaya niyeti yoktu. Kearon, Marmaris’teki Yeşil Tepe Oteli’nin sahibi Şayan’ın ardından defalarca Türkiye’ye geldi. 
     
     İzin alırlarsa tamam 
     Son Marmaris ziyaretini, iki çocuğu ile birlikte üç hafta önce yapan Kearon ile Şayan’ın son durumunu ise, Mail On Sunday gazetesi haber yaptı. Evlilikleri önündeki engel kalkan çiftin, Guildford Evlendirme Dairesi’ne evlenme talebinde bulunduğu da anlaşıldı. Alınan bilgilere göre, Kearon’un Hüseyin ile Türkiye’de evlenebilmesi için, pasaportu, boşanma ilanı ve İngiltere’deki otoriteler tarafından verilmiş, Evlenmesine engel olmadığı’ yönünde bir belgeyle İstanbul’daki İngiliz Başkonsolosluğu’na müracaat etmesi ve izin belgesi alması gerekiyor. Şayan’ın İngiltere’de oturmasına, ancak resmi nikahtan sonra izin verilebiliyor. 
     



 YAŞAM 

















</TEXT>
</DOC>
