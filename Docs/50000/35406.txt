<DOC>
<DOCNO> 35406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/yazar/cemal.html </URL>
<DATE> 2001/08/04/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
ANAP LİDERİ MESUT YILMAZ’IN MESAJLARINDAN ÇIKAN SONUÇ 
</HEADLINE>
<TEXT>
Ortada başka adam yok 
Türk siyasetine dönük oyun planı, "dağılmış merkezi ele geçirmek" olan ANAP Lideri, "Durmuş oturmuş Yılmaz’ı bir defa daha deneyin" çağrısı yapıyor 
     ANKARA 

     Mesut Yılmaz, bugünkü ANAP büyük kongresiyle bir çıkış, yeni bir başlangıç yapmak zorunda. Bunu gayet iyi biliyor. Ayrıca hayal kurmuyor "Seçim araştırmasının sonuçları önce Genel Başkan’a veriliyor kapalı zarfla. Açıp bakıyor Yüzde 4.3..." 
     Yani barajın altında ANAP. 
     Bunu kendisi de itiraf ediyor. 
     Başka neyin farkında 
     Güven ve inandırıcılık sorununun. 
     Yılmaz uzunca zamandır topluma güven veren, sözüne inanılan bir lider profili çizmiyor. Hem halkın gözünde öyle, hem ülkenin kremasında, elit kesiminde... 
     Güven ve inandırıcılık erozyonunun bazı nedenlerini Yılmaz’ın kendisi de bilmiyor değil. 
     Sorduğunuzda sıralayabilir 
     Türkbank - Korkmaz Yiğit... 
     Çakıcı kasetleri... 
     Çiller’le aklama - paklama... 
     28 Şubat’ın faturası... 
     Bütün bunlarda kendi yanlışlarını görüyor ANAP lideri. 
     
Derin devlet operasyonu...      Yılmaz’la ANAP eğrisinin bu kadar baş aşağı gitmesinde unutulamayacak bir neden daha var 
     Şaibe, yolsuzluk... 
     Bir başka deyişle kirlilik damgası belki de partiler yelpazesinde en çok ANAP’a vurdu. 
     ANAP kurmayları tabii ki farkında bu dezavantajlarının. Ama aynı zamanda bu durumun gerçeği tam yansıtmadığına, şaibe damgasının abartıldığına inanıyorlar. Yılmaz’la ANAP’a karşı medyada kasıtlı, sistemli bir kampanyanın yürütüldüğünü belirtiyorlar. 
     Yılmaz’ın yakın çevresinden bir kaynağın tespiti şöyle 
     "Mesut Yılmaz’ın itibar sorununu yaratan medyadır." 
     Bu çerçevede bazı iç ve dış odaklarda düğmeye basıldığına inanılıyor. İki de örnek veriliyor 
     Mavi Akım... Beyaz Enerji... 
     Karadeniz’in altından Rus doğal gazı alımıyla ilgili Mavi Akım, Washington’la Moskova’yı karşı karşıya getiren, Avrasya’ya dönük Rus - Amerikan rekabetini kızıştıran bir proje oldu. 
     Deniyor ki 
     "Yılmaz baştan beri bu projeyi sahiplendiği için Amerika’yı karşısına aldı. Bu yüzden bazı odaklar Yılmaz’ı yıpratma kampanyası için düğmeye bastılar." 
     Yılmaz’ın istemeye istemeye Enerji Bakanı Cumhur Ersümer’in kellesini verdiği Beyaz Enerji Operasyonu da bir yerde Derin Devlet’in bir operasyonu olarak görülüyor. 
     Yılmaz’ı tasfiye operasyonu... 
     Bu konuda ANAP liderinin yakın çevresinden bir kurmay şöyle dedi 
     "Ancak derin devletin Yılmaz’ı tasfiye operasyonu tutmadı. Yılmaz bu konuyu çok iyi götürdü. Çözülen karşı taraf oldu." 
     
Merkezi ele geçirmek...      Şimdi neye oynuyor Yılmaz 
     Kısaca, Türk siyaset sahnesinde merkezi ele geçirmek diye özetlenebilir Yılmaz’ın hedefi. 
     H l böyle bir şansı var mı 
     Olduğuna inanıyor. 
     Dünkü yazımda belirttiğim gibi, "Macera mı, durmuş oturmuş Yılmaz mı " sorusunda düğümlenen bir oyun planı ile bugünkü büyük kongrede yola çıkmak istiyor ANAP lideri. 
     Yılmaz’ın yakın çevresinden bir kaynak geçenlerde, sanıyorum Mesut Yılmaz’ın da bakış açısını yansıtan şöyle bir durum değerlendirmesi yaptı 
     "CHP’yi ya da Erdal İnönü’nün şemsiyesi altında toparlanmaya çalışan bir kısım solu önemsemiyoruz. Ecevit malum Ecevit sonrası DSP’nin ne olacağı çok meçhul. DSP’nin de bu nedenlerle güven telkin edebilmesi uzak ihtimal. DYP ise Çiller’le gider ve ancak dibe vurur. MHP’ye gelince... 1999 oylarını bir daha göremez. Devlet Bahçeli ve kadroları güven vermiyor, yeterli değiller. MHP’nin merkeze gelme şansı yok. Demirel’i bir faktör olarak düşünmedik bile... Tayyip Erdoğan fazla abartılıyor, geçici bir rüzg r. Daha çok Refah’la MHP’nin seçmen tabanından oy tırtıklar." 
     
Kemal Derviş’le ANAP...      Yılmaz’a yakın bu ANAP kurmayının yukarıdaki değerlendirmesinde Kemal Derviş de yer alıyor. 
     Kemal Derviş önemseniyor. 
     Lider olarak bağımsız bir siyasal hareketi götürebileceğine ihtimal verilmiyor. Parti kurup başa oynayabileceğine inanılmıyor. Yılmaz’ın yakın çevresinden biri şöyle dedi 
     "Kemal Derviş uzun nefesli iş yapamaz. Bir partide ikinci, üçüncü adam olabilir. Ama o kadar Bununla birlikte ANAP kapısının Derviş’e açık tutulmasında yarar var. Özellikle şehirli oylar açısından iş yapar." 
     Nitekim Yılmaz, Derviş’e ANAP kapısının aralık olduğunu son zamanlarda belirtmeye özen gösteriyor. Derviş de özellikle "Koalisyonda beni en iyi anlayan Mesut Yılmaz" diyerek ANAP liderine çiçek atıyor. 
     Bu bir siyasi flört mü 
     Taktiksel oynaşmalar mı 
     Şunlar da akla geliyor 
     Ecevitler galiba DSP kapısını Derviş’e kapattılar. Erdal İnönü’nün kafasında Derviş var mı yok mu, bir başka soru işareti. Varsa bile kendi altına nasıl kabul ettirebilir .. Eğer bu durumda Derviş, yeni bir parti örgütlenmesini de göze alamazsa, Mesut Yılmaz’la merkeze oynayan ANAP’a yönelebilir mi .. 
     Bu da bir soru işareti. 
     Ama şurası bir gerçek 
     Koalisyon ortakları içinde Ecevit’le Bahçeli’nin formasyonları göz önünde tutulunca, ekonomik konularda Derviş’in dilini en çok Yılmaz’ın anlaması şaşırtıcı değil. 
     Bu arada Kemal Derviş’in ANAP Meclis Grubu’nda yapmış olduğu konuşma olumlu bir izlenim yaratmış. Bunda tabii Özal’ın ekonomik alandaki atılımlarına ilişkin hayranlığını belirtmiş olmasının rolü de var. 
     
2003’te seçime kadar...      Soruyu tekrar soralım 
     Yılmaz neye oynuyor 
     Çok özetlersek, demek istiyor ki 
     "Solu bırakın. Zaten bin parçalar. Ayrıca ekonomiden anlamazlar. Ecevit’in hali malum... MHP eski MHP hem değişmiş değil, hem ekonomiden anlamıyor. Çiller’i, Erbakan Hoca’yı geçiniz. Derviş mi O da sonunda bize gelir. Tayyip mi Türkiye’yi yönetme konusunda hiçbir altyapısı yok. Yeni bir maceranın adı olur ancak. Bugün seçim olsa silip süpürür ’ diyenlere inanmayın. Macera mı, durmuş oturmuş Yılmaz mı " 
     Yılmaz’ın mesajı daha basite indirgenirse şu anlama geliyor 
     "Ortada başka adam yok Türk siyasetinin merkezini ancak ben toparlarım." 
     Mümkün mü .. 
     Yılmaz ve kurmayları seçime kadar daha bir buçuk, iki yıl olduğunu düşünüyorlar. Erken seçimin gelecek yıl değil, ancak 2003’ün içinde kapıyı çalacağını belirtiyorlar. 
     Bu süre içinde ekonominin düzeleceğine ve koalisyonda tutkal görevi yapan Yılmaz’ın siyasal eğrisinin yükseleceğine inanıyorlar. 
     
Düzelme sinyalleri mi      Yılmaz’ın yakın çevresinden biri şöyle dedi 
     "Evet, güven ve inandırıcılık erozyonu bir gerçek. Fakat bunun tersine döneceğinin sinyalleri de yanıp sönüyor. Son iki aydır düzelme işaretlerini Yılmaz da fark ediyor. Şu da unutulmasın. Yılmaz hakkında çok şey söyleniyor ama bir şey de çıkmıyor sonunda... Biraz daha zamana ihtiyacı var Yılmaz’ın. Çıkış şansı ise yok değil." 
     Yılmaz bu çıkış şansını bugün başlayacak olan ANAP büyük kongresinde bir kez daha kullanmak isteyecek. 
     Kendi istediği parti yönetimini seçtirerek, yeni bir vitrin düzenlemesi yaparak, Türk siyasetinin dağılmış merkezine yeniden toparlama mesajları vererek yeni bir başlangıç yapmak isteyecek. 
     Başarabilecek mi 
     İnandırıcı olabilecek mi 
     Hep birlikte göreceğiz. 
     
     







ANAP nereye 


Bank - acılar... 


Ortada başka adam yok 


Pearl Harbor neden tutmadı 


Vakıf üniversiteleri 


Erbakan hoca bu oyuna nasıl geldi 


Arjantin ve yardım utancı 


Koç’ta Özaydınlı Mustafa Koç ikilisine doğru... 


"Neden güzel olur İzmirli kadınlar " 


Sayı ve arsa payı çoğunluğu gerekir 


Türkiye'nin eksiği siyasi parti mi 


Hazine TL harcamak için dolar ile borçlanıyor 


</TEXT>
</DOC>
