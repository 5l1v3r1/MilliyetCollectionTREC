<DOC>
<DOCNO> 28381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/spor/aspo.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Akılcı transferlerle sezona bomba gibi girmeye hazırlanıyor 
</HEADLINE>
<TEXT>
İşte yeni Fener 
Sarı-Lacivertli ekip, kadrosuna yıldız isimler kattı, hem ligde, hem de Avrupa’da büyük başarılara imza atacak, taraftarlarını coşturacak geniş bir ekip yarattı 
     YUSUF KOBAL 

     GALATASARAY’ın dört yıllık saltanatına son vererek geçtiğimiz yılı şampiyonlukla kapatan Fenerbahçe, yeni sezonda daha da büyük hedeflere koşacak bir takımın temellerini attı. Sarı - Lacivertliler, Ümit Özat ve Ceyhun gibi akılcı transferlerle kadrosunu takviye ederken, şimdiden hem Türkiye, hem de Avrupa’da ses getirecek, futbolcular arasında rekabetin yaşanacağını, taraftarın keyif alacağı güçlü bir ekibe kavuştu. 
     FENERBAHÇE yönetimi transfer çalışmalarını yoğun bir tempoda sürdürürken, başka bombalar patlatmak için de kolları sıvadı. Teknik Direktör Denizli’nin istediği Gaziantepspor’dan Hakan Bayraktar ile prensipte anlaşan ve bonservis sorununu çözmeye uğraşan Sarı - Lacivertli kulüp, dış transferde sessiz sedasız ilermeye devam ediyor. Yönetimin hazırlık kampı başlayana kadar iki üç isim daha almayı hedeflediği belirtildi. 
     
Johnson’a dön’ emri      YÖNETİM, henüz anlaşma sağlayamadığı Ganalı futbolcudan bir an önce Türkiye’ye geri gelmesini istedi. Üç trilyona satış listesine konan Johnson ile sürekli bağlantı halinde olan transfer komitesi üyeleri Mahmut Uslu ile Murat Özaydınlı, Ganalı oyuncuyla hiçbir problemleri olmadığını belirttiler. 
     USLU, Teknik Direktör Mustafa Denizli’nin, Johnson’u gelecek yıl da takımda görmek istediğini belirtti ve "Kendisini pazartesi günü İstanbul’a bekliyoruz. Mukavele imzalayacağız. Herhangi bir pürüz yok" dedi. Bu arada Sarı - Lacivertliler Derneği 2.5 trilyonluk kombine biletlerin çekini dün kulübe verdi. 
     



 SPOR 























</TEXT>
</DOC>
