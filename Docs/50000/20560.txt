<DOC>
<DOCNO> 20560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/son/sonspo19.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ogün "Erzurum maçında forma giyebileceğimi sanmıyorum" 
</HEADLINE>
<TEXT>

     Fenerbahçe Futbol Takımı'nın kaptanı Ogün Temizkanoğlu, takımının bu hafta deplasmanda Erzurumspor ile yapacağı maçta forma giymesinin zor olduğunu bildirdi. 
     Ogün, internetteki ''www.oguntemizkanoglu.com'' adresindeki sitesinde yaptığı açıklamada, Galatasaray galibiyetinin coşkusunu yaşadıklarını, artık Erzurumspor maçını düşündüklerini belirterek, ''Şampiyonluk yolunda emin adımlarla ilerliyoruz. Benim durumum iyiye gidiyor, ancak Erzurumspor maçında oynayabileceğimi sanmıyorum'' dedi. Takımla birlikte Erzurum'a giderek arkadaşlarının yanında olacağını ifade eden Ogün, doktorunun verdiği programı düzenli bir biçimde uyguladığını, bir terslik çıkmaması durumunda, gelecek hafta Bursaspor maçında forma giymek istediğini kaydetti. 







</TEXT>
</DOC>
