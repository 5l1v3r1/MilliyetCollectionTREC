<DOC>
<DOCNO> 20008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/son/sonspo07.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyonluk yarışında averaj hesapları... 
</HEADLINE>
<TEXT>

     Birinci Futbol Ligi'nde 2000-2001 sezonunun bitimine 3 hafta kala, şampiyonluğun en güçlü 2 adayı Fenerbahçe ile Galatasaray arasında gözler gol averajına çevrildi. 
     Fenerbahçe'nin, derbi maçta Galatasaray'ı 2-1 yenmesiyle, bitime 3 hafta kala ezeli rakipler zirvede gol averajıyla sıralandı. 
     
     Kalan maçlar 
     Fenerbahçe, hafta sonunda deplasmanda Erzurumspor, 33. haftada Kadıköy'de Bursaspor ile karşılaşacak ve sezonu deplasmanda Samsunspor maçıyla bitirecek. 
     Galatasaray ise 32. haftada Mecidiyeköy'de Ankaragücü'nü ağırladıktan sonra, 33. haftada Gaziantepspor deplasmanına çıkacak ve ligi kendi sahasında Trabzonspor maçıyla tamamlayacak. 
     Gaziantepspor da 32. haftada Kamil Ocak Stadı'nda Trabzonspor, 33. haftada yine kendi evinde Galatasaray'ı ağırladıktan sonra, sezonu deplasmanda Erzurumspor maçıyla bitirecek. 
     
     Şampiyonu üç kez averaj belirledi 
     Birinci Futbol Ligi'nde geride kalan 42 sezonda, lig şampiyonunu 3 kez gol averajı belirledi. 
     1884-85 sezonunda Fenerbahçe, Beşiktaş'ın, 1985-86 sezonunda Beşiktaş, Galatasaray'ın, 1992-93 sezonunda da Galatasaray, Beşiktaş'ın önünde, gol averajıyla mutlu sona ulaştı. Averajla kazanılan 3 şampiyonlukta da Beşiktaş, taraflardan birisi olurken, siyah-beyazlılar 2 kez üzüldü, 1 kez sevindi. 
     Fenerbahçe ile Galatasaray ise lig tarihinde ilk kez gol averajıyla şampiyonluk yarışına girişti. 
     
     






</TEXT>
</DOC>
