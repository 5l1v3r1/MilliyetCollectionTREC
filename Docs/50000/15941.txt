<DOC>
<DOCNO> 15941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/son/sontur03.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkent'teki esnaf gösterisine soruşturma, fotoğraflar inceleniyor 
</HEADLINE>
<TEXT>

     Ankara Cumhuriyet Başsavcılığı, Tandoğan Meydanı'nda dün yapılan esnaf eylemiyle ilgili olarak, ''2911 sayılı Toplantı ve Gösteri Yürüyüşleri Kanunu'na muhalefet etmek, kamu malına zarar vermek, polise cebir ve şiddet yoluyla mukavemet göstermek'' suçlarından soruşturma açtı. Soruşturma kapsamında, 128 kişi gözaltına alındı. 
     Nöbetçi Ankara Basın Cumhuriyet Savcısı Hamza Uçar'ın yürüttüğü soruşturma kapsamında, Ankara Emniyet Müdürlüğü Güvenlik Şubesi, dün başlattığı çalışmaları hızlandırdı. 
     Uçar'ın, soruşturmayı, ''2911 sayılı Toplantı ve Gösteri Yürüyüşleri Kanunu'na muhalefet etmek, kamu malına zarar vermek, polise cebir ve şiddet yoluyla mukavemet göstermek'' suçlarından yürüttüğü ve soruşturma kapsamında, 128 kişinin gözaltına alındığı öğrenildi. 
     Ankara Emniyet Müdürlüğü'nde, esnaf eyleminde çekilen görüntü ve fotoğrafların incelendiğini belirten yetkililer, soruşturma çerçevesinde gözaltı sayısının artabileceğini bildirdiler. Yetkililer, gözaltındakilerin yasadışı örgütlerle bağlantılarının tespit edilmesi durumunda, dosyanın bu suçla ilgili olarak DGM'ye gönderileceğini kaydettiler. 




</TEXT>
</DOC>
