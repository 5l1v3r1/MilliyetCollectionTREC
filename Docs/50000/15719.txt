<DOC>
<DOCNO> 15719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/son/soneko04.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş "İsrail'in yeniden yapılanma programıyla ilgili bilgi aldım" 
</HEADLINE>
<TEXT>

     Devlet Bakanı Kemal Derviş İsrail Dışişleri Bakanı Şimon Peres ile görüşmesinde İsrail'in 80'li yıllarda uyguladığı yeniden yapılanma ve istikrar programı hakkında ayrıntılı bilgi aldığını kaydederek, ''Çok yararlı oldu'' dedi. 
     Bakan Derviş İsrail Dışişleri Bakanı Peres ile Shereton Otelinde bir görüşme yaptı. 
     Bakan Derviş, yaklaşık 45 dakika süren görüşme sonrası gazetecilere bir açıklama yaptı. 
     'Çok güzel bir görüşme oldu'' diyen Derviş, İsrail'in 80'li yıllarda Şimon Peres'in Başbakan olduğu zaman çok ciddi bir yeniden yapılanma ve istikrar programı uyguladığını hatırtlattı. İlk ayların çok zor geçtiğini ondan sonra çok başarılı bir program olduğunu ve İsrail ekonomisinin çok hızlı bir büyüme sürecine girdiğini kaydeden Derviş şöyle devam etti 
     'Benim zaten bu program konusunda bilgim vardı ama daha ayrıntılı bilgiyi sayın Peres'den bugün aldım. 
     Bir konuda biraz güldük. Kaç hafta sürdü hazırlık çalışmaları Vallaha üç ay çok sıkı çalıştık dedi. Ben de dedimki aman aman bizim üç ayımız yok, yani 30 gün şimdiklik 13 Marttan sayarsanız. Biz üç aylık yapamayız tabi bunu çok daha hızlı yapmamız lazım. Çok iyi bilgiler aldım ve çok yararlı oldu.'' 




</TEXT>
</DOC>
