<DOC>
<DOCNO> 45331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/ekonomi/eko06.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
9 ayda 12 günlük oto sattılar 
</HEADLINE>
<TEXT>

Ocak - eylül dönemindeki otomobil talebi için 12 günlük çalışma yeterli oldu 
     EKONOMİ SERVİSİ 

     Bu yılın ilk dokuz ayında ocak - eylül dönemi toplam otomobil satışları geçen yılın aynı dönemine göre yüzde 72 gerileyerek 94 bin 314’e düştü. İthal otomabil satışları yüzde 71, yerli otomobil satışları yüzde 73 azaldı. İthalatın pazar payı bu dönemde yüzde 55 oldu. 
     Otomotiv Sanayi Derneği’nden OSD yapılan yazılı açıklamada, iç pazar için yapılan üretimin bu dönemde sadece 29 bin 540 adet olduğu bildirilerek, şöyle denildi "Otomotiv sanayiinde kurulu kapasite 2 bin 300 gün olduğuna göre dokuz aylık iç talep için dokuz ayda 12 gün çalışmak yeterli oldu. Toplam olarak üretilen 140 bin 184 otomobil için ise sadece 60 gün yeterli." 
     Açıklamada 140 bin adetlik üretimin de geçen yılın aynı dönemine göre yüzde 37’lik azalma anlamına geldiği kaydedildi. Yalnız iç pazara yönelik üretimin ise yüzde 75 azaldığı vurgulandı. Bu dönemde toplam motorlu taşıt üretimi de yüzde 33 azaldı. 
     
     İhracat arttı 
     Toplam hafif ticari araç otomobil, kamyonet, minibüs ihracatı ise bir önceki yılın ilk dokuz ayında 59 bin 500 adetken, bu yılın aynı dönemine 145 bin 375 adete ulaştı. 
     



 EKONOMİ 



























</TEXT>
</DOC>
