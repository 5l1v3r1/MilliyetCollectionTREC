<DOC>
<DOCNO> 11441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/siyaset/siy06.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip’in umudu iyi hal’ 
</HEADLINE>
<TEXT>

"312’nci maddeden hüküm giyenler siyasete dönemez" kararı Erdoğan’ı şok etti. Yenilikçiler Yargıtay’a gidiyor 
     ABDULLAH KARAKUŞ 

     Yargıtay’ın YDP Genel Başkanı Hasan Celal Güzel için verdiği "siyasete dönemez" kararı, aynı konumda olan ve yakında parti kurmayı hesaplayan Recep Tayyip Erdoğan ile yenilikçilerde şok etkisi yarattı. Güzel’in davasının bitmediğini savunan yenilikçiler, siyasi yasakla ilgili son kararın Anayasa Mahkemesi’nce verilmesine yönelik planlar yapmaya başladı.Yenilikçiler ayrıca, Erdoğan’ın gelecek ay "iyi halöden Yargıtay’a başvurabileceği üzerinde de durmaya başladı. 
     
30 günlük süre      Yargıtay’ın kararıyla sarsılan Erdoğan, başta Abdullah Gül olmak üzere, yenilikçilerle temasa geçti. Güzel’in üyelikten çıkarılması için Yargıtay’ın verdiği 30 günlük süre üzerinde hesaplar yapan yenilikçiler, "Bu sürede Güzel üyelikten çıkarılmazsa, Yargıtay Anayasa Mahkemesi’ne YDP hakkında kapatma davası açar. Böylece siyasi yasakla ilgili son kararı Anayasa Mahkemesi verir" görüşüyle çalışmalarını yönlendirdi. 
     Anayasa Mahkemesi’nin, YDP’yi kapatmaması durumunda, Güzel’le aynı durumdaki Erdoğan’ın siyasi yasaklı olmayacağı görüşü de yenilikçiler arasında dile getirildi. 
     


 SİYASET 













</TEXT>
</DOC>
