<DOC>
<DOCNO> 34682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/spor/spo04.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Başkanı el ilanı bastırdı 
</HEADLINE>
<TEXT>
İşte Sümer’in zafer reçetesi 
Bordo-Mavili taraftar, teknik kadro ve oyunculara dört ana başlıkta başarının sırlarını verdi 
     ÖZKAN Sümer, "Büyük zaferlere nasıl ulaşılır" başlığıyla bir mesaj yayınlayıp, el ilanı şekline dönüştürdü. Taraftar, teknik kadro ve oyunculara dağıtılan broşürde Sümer, büyük zaferlere ulaşmanın yolunu dört ana başlıkta topladı. Taraftarlara da seslenen Sümer, "Sahada akıtılan ter, tribündeki destekle değer kazanır. Trabzon bir sevda, Trabzonspor bir destandır" mesajını verdi. 
     
     İşte formül 
     1- Büyük zaferler, yenilgilere direnenler ve başarısızlık nedenlerini düşünerek mücadelesini sürdürenlerin hakkıdır. 
     2- Büyük zaferler, aklını, cesaretini bilen ve birlikte kullananların üretebileceği bir sonuçtur. 
     3- Büyük zaferler, başarı sorumluluğunun kitleselleşmesi, sevgi ve doğrunun her koşulda korunmasıyla kazanılır. 
     4- Büyük zaferler acıların beslediği inançlarla, zorlukların yarattığı dayanışmayla yaşanabilir. 
     
     Sonuç çıkmadı 
     İÇ transferde boş sözleşme imzalattığı futbolcularla masaya oturan Trabzon yönetimi, dün yaptığı ilk görüşmeden sonuç alamadı. Özkan Sümer’in de katıldığı toplantıda Gökdeniz, Metin’e 600’er milyar, Hami Cem’e 500’er milyar, Osman, Erman’a 400’er milyar, Macit’e 300’er milyar, K.Osman, Nuri, Hasan ve Gökhan’a da 120’şer milyar lira önerildi. Oyuncular kararlarını bugün verecekler. 
     
     Salazar rüzg rı 
     KARADENİZ ekibinin büyük umutlarla transfer ettiği Santiago Salazar dün nihayet geldi. Bordo - Mavililer ile bir ay önce sözleşme imzalayan, ardından da G.Amerika Kupası maçları nedeniyle ülkesine giden Perulu futbolcu, dün sabah Trabzon’a gelip, ayağının tozuyla idmana çıktı. Salazar’ın yorgun olduğu gözlendi. 
     SALAZAR "Binlerce kilometre uzaktan geldim. Macera peşinde koşacak değilim. Türkiye’de de kendimi kanıtlamak istiyorum. Milli Takım formasını giydim. Amacım burada da futbolumun zirvesine çıkmak" dedi. Tekelioğlu’nun sağ kanatta düşündüğü Salazar, "Kararı hocam verir. Nerede görev verirse, orada oynarım" ifadelerini kullandı. 
     



 SPOR 






















</TEXT>
</DOC>
