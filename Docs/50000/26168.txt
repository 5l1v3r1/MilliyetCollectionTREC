<DOC>
<DOCNO> 26168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/magazin/yazdud.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Pop dünyasında düşman bacanaklar 
</HEADLINE>
<TEXT>

Hammam'a kavuştuk, Kız Kulesi, 1. Top Model of Turkey, Anadoluhisarı'nda Lacivert farkı, Demet Şener sıkı diyette, şehir içinde huzur ormanı 'Tropical Jungle', Paper Moon, Şamdan, Aspava Mantı Evi'ni kaçırmayın 
     Efendim, Erol Atar fotoğraf sanatının duayeni, tarihi imzasıdır bana göre. Bugün, Milliyet Gazetesi ile birlikte satılan, benim de yayın yönetmenliğini yaptığım Pasha Dergisi'nde kendisini uzun uzun anlattım. Bugün Atar'ın doğumgünü. Yurt dışında olduğum için bu kez yanında yokum sevgili Erol, nice yıllar diliyorum. Uzun süredir methini işittiğim Lacivert Restaurant'a sonunda gidebildim. Sanırım böyle bir manzara İstanbul'un çok az yerinde bulunur. Müşteri kalitesi çok yüksek. Anadolu Hisarı'nda, denize sıfır konumda, ikiz bir yalıda hizmet veren Lacivert'in ortaklarından ve işletme müdiresi Şerare Genca Genç zaten bir zarafet sembolü. Personel özenle seçilmiş. Yakın olsa haftanın en az iki gecesini Lacivert'de geçirebilirim. Yemekler de enfes. Şef Hüseyin Ceylan, İstanbul'un en iyi 10 restoranından biri seçilen Lacivert'de Akdeniz mutfağının hakkını veriyor. Tabii bu lezzet ve atmosferde Şerare'nin de payı büyük. Diğer ortaklar, Fehmi Yaşar ve Serdar Temizcan pek ortalıkta görünmüyorlar. Her pazar, saat 11.00 -14.00 arasında açık büfe brunch var. Krep çeşitlerinin lezzetini anlata anlata bitiremiyorlar. Öğle yemekleri için de Lacivert ehven fiyatlarla hizmette. Mevsim salata, limonlu soslu tavuk, dondurmalı fırın sütlaç, limitsiz alkollü içki 15 milyon. Zeytinyağlı tabağı, Boğaziçi börek, mevsim meyveleri tabağı, limitli alkolsüz içki ise 10 milyon. Otopark sorunu yok. İnsan Lacivert'de zamanın nasıl geçtiğinin farkına varmıyor. Rezervasyon için telefon numarası 0216 413 37 53. Lacivert çıkışı Kızkulesi'ne gittik. Yani o gece doya doya İstanbul'u seyrettik. Şef Hamza Karanfil, sağolsun, geç olmasına rağmen hemen servis açtı ve bizi bir güzel ağırladılar. Rezervasyon için telefon numarası 0216 342 47 47. 
     
Tropical Jungle ve 1. Top Model Turkey      Levent'in ortasında kendinizi cennette hissedebilir misiniz Tabii ki hayır. Gürültü, pislik, trafik... Ama Tropical Jungle'ı deneyin. Çınar Nalbantoğlu ve büyük beyin İzzet Çapa'nın ortak açtığı bu huzur ormanından ayrılmanız olası değil. Yemeklerinin lezzeti anlatılmaz. Tattığınız an bana hak vereceksiniz. Gündüzleri, özellikle de ailenizle gidebileceğiniz bir yer. Fakat akşam sakın ola çocuklarınızla gitmeyin, kapıdan nazik bir şekilde çevrilebilirsiniz. Sevgili Adnan, Metin Şen ve Posta'nın Spor Müdürü Can Uyguç ile gittim. Öyle keyiflendik ki saat 01.00'de zor kalktık. Kuş sesleri, hafif bir müzik, iki papağanın ardı ardına patlattıkları espriler... Gidin, bana teşekkür edeceksiniz. Rezervasyon için telefon numarası 0212 284 80 89. Magic Life Hotel ve Baymak ana sponsorluğunda, Vizyon Ajans Park Ltd. tarafından organize edilen 1. Top Model Of Turkey, yeni Türkiye'nin Top Modelleri yarışması 30 Haziran'da muhteşem bir gala ile gerçekleşecek. Sunuculuğunu Gizem Özdilli ile Atilla Saral'ın yapacağı gala gecesinde Esra Özmen, Atilla Taş, Çağdaş, Yeşim Vatan gibi genç yıldızlar da konser verecek. Koreografisini Şenol İpek'in yapacağı bu yarışma sonucunda kazanacak üç mankene, Magic Life Hotel'in Tunus şubesinde bir hafta konaklama, Süper Bacanaklar'dan 1 yıllık sınırsız internet erişim paketi, Baymak'tan sıcak -soğuk klima, Prestij Giyim'den 500 milyonluk hediye çeki, daha neler neler var. Bu başarılı organizasyonun ardındaki görünmeyen kahraman ise Atilla Kaplakaslan. Efendim, sevgili Demet Şener uzun süredir ortalıkta yok. Sonunda sırrı ortaya çıktı. Demet sıkı bir diyete girmiş. Fazla kiloları verip podyumlara, ekranlara bomba gibi dönecekmiş. 
     
Nihayet 'Hammam', Aspava Mantı Evi, Sebahat'ın üzüntüsü      Evet, herkesin özlediği Hammam nihayet açıldı. Sanat, sosyete, iş dünyasının ünlüleri bu özel ve güzel gecede bir aradaydılar. Pazar günü brunch için uğradığımda sevgili Celal ve zarif, güzel eşi Şebnem Çapa ile biraz sohbet ettim. Brunch'da Laila'nın patronu Şefik Öztek, nişanlısı manken Zeliha Çal, Le Cigare'ın ortaklarından Sabih Totah oradaydı. Hammam'ın vazgeçilmez müşterileri arasında Güliz Hasman, Cemal Özgörkey, Yasemin -Jefi Kamhi, Şafak -Ali Kibar, Eminönü eski Belediye Başkanı Ahmet Çetinsaya, Güner Ümit, Sevim Emre -Orhan Gencebay, Prof. Dr. Atilla Müftüoğlu, Sibel Kutman'ı sayabilirim. Bu yıl Hammam farklı bir konsept ile çalışacak, davetlere ağırlık verecek. Pazar günleri vazgeçilmez brunch yine Hammam'da tabii. Raşit Karakuş, Hammam'ın bu yılki ağır toplarından, işletme ona teslim. Aspava Mantı Evi, bir süredir Ortaköy'de hizmetteydi ve özellikle Ramazan'da favori yerlerimden biriydi. Hatta alışkanlık yapmıştı. Yalnız ben mi Doğan Kalkavan, Kadir İnanır, Saffet Arıkan, Vira Vira'ya gelen herkes Aspava'nın o leziz yaprak sarması, karnıyarık, mantı, zeytinyağlı çeşitlerinin ve baklavasının hastası olmuştur. Sırdaşım İsmail Akkaya ile gittik. İsmail bitti, ben de mide fesadına uğradım. Patates, patlıcan, kabak ve biber kızartması, ıspanaklı, kıymalı börek, etli yaprak sarması, üstüne de baklavaları götürdük. Kaç para mı verdik 10 milyon. İçecekler dahil. Fiyatlar gerçekten komik. İstinye'deki İskele Balıkevi'nin karşısı, Karaca'nın yanı. Izgara balık 2.5, işkembe çorbası 1.5, mantı 2.5, mantarlı, soslu köfte 2, karnıyarık 2, pazı dolması 2 milyon 250, su böreği ve diğer çeşitlerin fiyatı 1 ila 2.5 milyon arasında. İstinye, Tarabya, Sarıyer, Hisar, Bebek... Kısacası nerede oturursanız oturun mutlaka Aspava'ya uğrayın. Güleryüzlü sahibesi Melahat Çevikkel sizi kapıda karşılıyor. Telefon numarası 0212 263 69 28. Geçtiğimiz günlerde Sebahat Doğanyılmaz'ı, Şamdan'da Hakan Ural ile samimi bir şekilde pistte dansederken gördüm. Sebahat yemin billah edip aralarında hiçbir şeyin olmadığını, Hakan'ı Sibel ile evlilikleri sırasında tanıdığını ve bu haber nedeniyle de babasının çok üzüldüğünü anlattı. Bilinsin istedim. 
     
Paper Moon, Şamdan, Tarkan ve Serdar      Televizyon dünyasının harika çocuğu Can Tanrıyar, sırdaşım İsmail Akkaya ve ben, yani üç kafadar önce Paper Moon'da buluştuk. Paper en güzel gecelerinden birini yaşıyordu. Kimi ararsanız oradaydı. Yılmat AŞ.'nin sahibi Burak Türeci, Hülya Avşar, Helin, Kaya Çilingiroğlu, Hakan Ural, Hasan, Süleyman Kosif, Tugay Tekin, Caroline -Mustafa Koç, Şafak -Ali Kibar, Adnan Polat ve estetik uzmanı Prof. Dr. Nazım Durak'ı gördüm. Bir ara Hasan Kosif ile sohbet ettik, Phuket Adası'ndan yeni gelmiş. BMW'nin dünyadaki en büyük plazasını yapıyormuş. Bu arada BMW'nin yeni 7 serisinde vites yok, mous ile kullanılacakmış. Tabii tüm bu özendirmeler biraz da beni BMW araba kullanmaya alıştırmak. Ama nerede bizde o para .. Daha sonra Burak Türeci ile sohbet ettik. Malum, ben Jack Daniels Gentelmen tüketicisiyim. Burak yeni bir votka ithal etmiş Finlandiya. O gece tonik ve redbul ile denedim, bayağı hoş oldu. Daha sonra Laila'ya uğradık. Henüz Tarkan'ın müstehcen fotoğrafları televizyon kanallarında ve medyada çıkmamıştı. Zaten Tarkan'ın Laila'daki güzel gecesi, ertesi gün zehir oldu. Üzülmedim desem yalan olur. Yazık çocuğa. Neyse, biz gelelim o gece Laila'da yaşananlara. Baktım, Tarkan ile Serdar Ortaç... İkisinin de yanlarında sevgilileri. Sanki düşman kardeşler. Birbirlerinden köşe, bucak kaçıyorlar. Halbuki Tarkan Bilge, Serdar ise kardeşi Berna ile çıkıyor. Bunlar nasıl bacanak, anlamadım. Finali Şamdan'da yaptık. Ekrem, Hüseyin bence buranın nazar boncukları. Kapıdaki görevini aslan gibi yerine getiren, 10 yıldır tanıdığım Saim ile lafladım. Şamdan'da muhteşem bir geceydi. Bir tarafta Hakan Ural, Sebahat Doğanyılmaz, İtalya'dan gelen eski manken yeni iş kadını Esin Çobanoğlu, Cem Özer, Erol Köse, İlker İnanoğlu, Nil Ünal, Mehmet Çelik vardı. Sabah 05.00'de baktım, Affan tepemize dikilmiş, çıktık. Efendim, bugünlük de bu kadar, kalın sağlıcakla. En kötü pazarınız benimkinden iyi olsun. 
     
     



 MAGAZİN 












</TEXT>
</DOC>
