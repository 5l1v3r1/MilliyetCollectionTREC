<DOC>
<DOCNO> 14257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/son/sonspo07.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu "Türkiye'yi sokağa dökeceğiz" 
</HEADLINE>
<TEXT>

     Galatasaray Teknik Direktörü Mircea Lucescu, sarı-kırmızılı takımın Şampiyonlar Ligi'ndeki en önemli maçını, yarın Real Madrid ile yapacağını söyledi. 
     Lucescu, Florya Metin Oktay Tesisleri'nde düzenlediği basın toplantısında takımı hakkında bilgi verdi. Rumen teknik adam, karşılaşmanın öneminin bilincinde olduklarını ifade ederek, ''Böyle bir maçı iyi algılamak, süzmek ve iyi hazırlanmak lazım''dedi. 
     Maça kazanmak için çıkacaklarını belirten Lucescu, ''Amacımız, seyircimizin de desteği ile bu maçı kazanarak, Türkiye'yi sokağa dökmektir '' diye konuştu. Hagi'nin yarınki maçta kendisinden bekleneni yerine getireceğine inandığını vurgulayan Lucescu, deneyimli futbolcunun Real Madrid defansında sorunlar yaratacağına inandığını söyledi. Avrupa kulüplerinin Galatasaray gibi Balkanların ve İslam aleminin simgesi haline gelmiş bir takımdan futbolcu istemesinin normal olduğunu ifade eden Lucescu, ancak Avrupa kulüplerinin, sözleşmesi biten oyuncuları çok düşük ücretlerle almaya çalışmasını namuslu bulmadığını vurguladı. 
     




</TEXT>
</DOC>
