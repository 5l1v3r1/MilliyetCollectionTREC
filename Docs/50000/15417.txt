<DOC>
<DOCNO> 15417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/09/son/sonspo11.html </URL>
<DATE> 2001/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ve Beşiktaşlı futbolcular açılışta buluştu 
</HEADLINE>
<TEXT>

     Galatasaray ve Beşiktaşlı futbolcular, bugün bir restoranın açılışında biraraya geldi. 
     Galatasaray'ın eski futbolcuları Uğur Tütüneker ve İsmail Demir'in Yeşilyurt'ta ikinci şubesini hizmete soktukları Valide Sultan Sofrası dlı restoranın açılışına, yabancılar hariç Galatasaray'ın tüm futbolcuları ve Beşiktaşlı Ümit, İbrahim, Erman ve Fazlı katıldı. Açılışını, Bakırköy Belediye Başkanı Ahmet Bahadırlı'nın yaptığı restoranda, her iki takımın futbolcularının da birbirlerine samimi davranmaları dikkat çekti. Özellikle Arif, İbrahim ve Ümit'e yakınlık gösterirken, Samsunspor'da birlikte forma giyen Serkan Aykut ile Erman Güraçar da hasret giderdiler. Fiorentina'nın eski antrenörü Müfit Erkasap da açılışta yer aldı. Öte yandan, Galatasaraylı bazı futbolcular Eyüp'teki bir kuyumcunun da açılış törenine katıldı. 
     Galatasaray'ın, Yimpaş Yozgatspor'a farklı yenilmesinin ardından, sarı-kırmızılı futbolcuların ağızını adeta bıçak açmıyor. Futbolcular, restoran açılışında medya mensuplarının röportaj taleplerini geri çevirirken, Yimpaş Yozgatspor yenilgisiyle ilgili de hiçbir açıklamada bulunmadılar. 




</TEXT>
</DOC>
