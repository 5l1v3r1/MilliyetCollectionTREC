<DOC>
<DOCNO> 5383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/ekonomi/eko05.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya Havalimanı dosyası yeniden açılıyor 
</HEADLINE>
<TEXT>

Başbakanlık Teftiş Kurulu, daha önce takipsizlik kararı alınan Antalya Havalimanı Dış Hatlar Terminali ihalesiyle ilgili soruşturma açtı 
     HARUN GÜREK Ankara 

     Bayındır İnşaat’ın yap - işlet - devret yöntemiyle yaptığı Antalya Havaalanı Dış Hatlar Terminali'nin ihalesine ilişkin bir başka soruşturma daha açıldı. 
     Başbakanlık Teftiş Kurulu BTK , ihale sonrasındaki usulsüzlükler ile Devlet Hava Meydanları İşletmesi'nden DHMİ Bayındır İnşaat'a 44 milyon 119 bin dolar kaynak aktarıldığı iddiasını araştırırken ihaleye ilişkin daha önce bir takipsizlik kararı verildiği ortaya çıktı. 
     
Soruşturmayı Öksüz istedi      İnşaatda Bayındır İnşaat'a çıkar sağlayacak eklemeler ve çıkarmalar yapıldığı iddiaları üzerine dosya, Ulaştırma Bakanı Enis Öksüz tarafından 1999’da tekrar açıldı. Bakan'ın tayin ettiği muhakkikler iddiaların doğru olduğunu belirledi. Bakanlık, inceleme raporunu soruşturma açılması için BTK'ya gönderdi. BTK’nın geçen şubatta başlattığı soruşturma rapor aşamasında. 
     Müfettişle projenin şartnameye aykırı olarak değiştirildiği Bayındır İnşaat'ın DHMİ'nin 6 bin 500 metrekare arazisine el koyup, park yapıp aylık 15 milyar haksız kazanç sağlayıp DHMİ'ye 100 milyon lira kira ödediği imtiyaz sözleşmesiyle Bayındır’a çıkar sağlandığı inşaatın DHMİ'nin Vakıfbank'a yatırdığı 44 milyon dolarlık mevduat karşılığında Bayındır İnşaat'a açılan krediyle finanse edildiği Vakıfbank'tan Bayındır İnşaat'a usulsüz kredi açıldığı iddialarını soruşturuyor. 
     BTK Adalet Bakanlığı'na da başvurarak, 1997’de hazırlanan rapora ilişkin takipsizlik kararının kaldırılması için ne yapılabileceğini sordu. 
     


 EKONOMİ 

















</TEXT>
</DOC>
