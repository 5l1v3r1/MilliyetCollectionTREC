<DOC>
<DOCNO> 21276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/siyaset/asiy.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte MHP’nin kadrolaşması 
</HEADLINE>
<TEXT>
Çatlı - sever Telekom yönetimi 
Ulaştırma Bakanı’nın Telekomünikasyon Kurulu Başkanlığı’na getirdiği Mehmet Yurdal Çatlı’nın arkadaşı çıktı. Yurdal MHP’ye yakınlığı için "Tarafsız olmam acaip kaçar" dedi 
     BELMA AKÇURA İstanbul 

     Yönetiminin değiştirilmesi MHP ile Devlet Bakanı Kemal Derviş arasında soğukluğa neden olan Telekom’daki kadrolaşma, Susurluk skandalını sergileyen trafik kazasında ölen Abdullah Çatlı’nın arkadaşlarına uzandı. Ulaştırma Bakanı Enis Öksüz’ün aday gösterip Telekomünikasyon Kurulu Başkanlığı’na getirdiği Fatih Mehmet Yurdal, Çatlı’nın arkadaşı çıktı. Yurdal, "Bizim Çatlı" adlı kitapta Çatlı ile birlikte çekilmiş fotoğrafı için "Çatlı ile bir fotoğrafta görünüyor olmaktan utanmıyorum. Ben kendi arşivimi biliyorum, ama yine de baktım, Çatlı ile başka fotoğrafım yok" dedi. 
     MHP’ye olan yakınlığı konusunda "Ben otum, tarafsızım desem acayip kaçar" diyen Yurdal, Çatlı’nın öğrenci yurdundan arkadaşı olduğunu belirterek, "Kitaptaki fotoğrafı nerede çektirdik, hatırlamıyorum. Bir eğlencede kravatla çektirmişiz" dedi. Susurluk öncesi Çatlı’yı hiç görmediğini belirten Yurdal, şunları söyledi 
     "Çatlı hakkında Avrupa’da özellikle benim çok nefret ettiğim uyuşturucu işine karışmış falan gibi birtakım şeyler duyduk, çok da üzüldük. Kaçak durumuna düşmüş, gitmiş, ama ben olsam inançlarımdan taviz vermezdim. Çok iyi bir arkadaşımızdı" dedi. 
     
Rüşvet soruşturması      Yurdal, daha önce başında bulunduğu Türk Telekom’un personelden sorumlu Genel Müdür Yardımcısı Muharrem Beşir’in de adının karıştığı 10 bin dolar karşılığı insanların işe alındığı iddiaları için de şunları söyledi 
     "10 bin dolar değil, biz üç bin dolar diye biliyoruz. Türk Telekom’un başında bulunduğum dönemde bu yönde ihbarlar bana sıklıkla yapıldı. Beşir’in benim dönemimde adı geçti. Kendisine soruyorsunuz, Yok böyle bir şey diyor’ tabii." 
     
ANAP’lı Yaşar Topçu 15 bin işçi almış      ANAP’lı Yaşar Topçu’nun Ulaştırma Bakanı olduğu dönemde Telekom’a 14 ayda 15 bin geçici işçi alındığını belirten Yurdal, MHP’lilerin kadrolaşmasına ilişkin şunları söyledi "Ben Türk Telekom’un Genel Müdürü olduğum dönemde ilk beş ay hiç kimseye dokunmadım. Ama beş ayın sonunda beş daire başkanını çağırdım, dedim ki Kardeşim sizin yaptığınız ne memleketseverliğe, ne de insanlığa sığar.’ Hemen hepsi ayrıldı. Yemin ederim, en küçük bir baskı yapmış değilim. Görevlendirdiğimiz arkadaşların içinde benim bildiğim, tanıdığım yüzde 15’i geçmez." 
     
Müdür Yardımcısı MHP’li olmaktan gururlu      Telekom Genel Müdür Yardımcısı Muharrem Beşir, kadrolaşma iddiaları konusunda, "Bir kişi çıkıp aldı’ desin istifa edeyim" diyerek, kendini savundu. Bu iddiaların ANAP’ın senaryosu olduğunu öne süren Beşir, devlet memuru olmasına karşın, "Ben MHP’liyim. MHP’li olmaktan da her zaman gurur duyarım. Biz Devlet Bahçeli’nin bir hayranıyız, onun çizgisinde gitmek istiyoruz" dedi. "Yeniden yapılanma adı altında Bir ilde değil, seksen ilde değişiklik yaptık’ diyen Beşir, "Biz müfettişten kaçacak adam değiliz. Bir tane mahkemem var. O da Daire Başkan Yardımcısı’nı görevden aldık, iade istiyor" şeklinde konuştu. 
     
     Dünya Bankası Temsilcisi 
Türkiye’nin şansı yokEKONOMİ SERVİSİ 
     Dünya Bankası Türkiye Temsilcisi Ajay Chhibber, Türk Telekom’un özelleştirilmesinin yakın vadede mümkün görünmediğini söyledi. Chhibber, "Esas olan Türk Telekom’un değerini koruyabilmektir" dedi. Chibber, NTV’ye yaptığı açıklamada, Telekom’la ilgili iki önemli tespit yapılması gerektiğini söyledi. Uluslararası telekom piyasasında tam bir doygunluk olduğunu belirten Chibber, bu nedenle Türk Telekom’un yakın vadede satışının mümkün olmadığını belirtti. Chhibber, "Bugün için açık olan bir nokta var. Türkiye 1999 yılına göre Telekom’u makul fiyattan satma şansını kaybetti. Fiyatlar o zaman iyiydi. Ancak piyasalar dramatik biçimde değişikliğe uğradı, şimdi doymuş durumda" dedi. 
     
     Genel Kurul ertelendi 
Telekom’da istifa varANKARA Milliyet 
     Yasada yapılan değişiklikle hisselerinin yüzde 99’unun özelleştirilmesi yolu açılarak bağımsız hale getirilen Türk Telekom Yönetim Kurulu’nda, dün yapılması planlanan değişiklik ertelendi. Yönetim Kurulu üyelerinden İrfan Yıldırım da, yeni yasaya tepki göstererek, görevinden istifa etti. Basına kapalı olarak yapılan ve yaklaşık yarım saat süren genel kurulda, şirketin ana sözleşmesinin 8 ve 16. maddelerinde değişiklik yapıldı. Bu değişiklikle, ana sözleşmede yönetim kurulu atamaları da yasaya uygun hale getirildi. Yasa, Telekom Yönetim Kurulu’nun Ulaştırma Bakanlığı’nın "görüşü" alınarak atanmasını öngörüyor. 
     



 SİYASET 




bilerek kullandım 











</TEXT>
</DOC>
