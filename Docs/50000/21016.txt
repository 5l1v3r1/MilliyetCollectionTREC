<DOC>
<DOCNO> 21016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/son/soneko07.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ürdün parlamentosunda bir milletvekili diğerinin kulağını kopardı 
</HEADLINE>
<TEXT>

     Ürdün parlamentosunda çıkan bir kavgada, bir milletvekili diğerinin kulağını ısırarak, bir parçasını kopardı. 
     Yetkililer ve görgü tanıkları, milletvekilleri Ahmed El Abbadi ile Mansur Murat'ın, parlamentodaki bir oturum öncesi kavgaya tutuştuklarını açıkladı. 
     Birbirlerine önce sözlü saldırıda bulunan milletvekilleri, daha sonra yumruklaşmaya başladılar. Kavgada Abbadi, Murat'ın sağ kulağını ısırarak bir parçasını kopardı. Yakındaki bir hastaneye koşturan Muradi'nin kulağı dikildi. 
     Parlamento Başkanı Abdülhadi El Mecali, kavganın ardından bu milletvekillerinin dokunulmazlığını kaldırarak, adli makamlardan olayın soruşturulmasını istedi. 
     Yetkililer, Bedevi kökenli Abbadi ile Çerkez olan Murad'ın aşiretleri arasında kan davası olduğunu ve kavgaya bunun neden olduğunu belirtti. 
     
     







</TEXT>
</DOC>
