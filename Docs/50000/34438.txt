<DOC>
<DOCNO> 34438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/son/sonspo03.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Veit, gelecek hafta sahada... 
</HEADLINE>
<TEXT>

     Beşiktaş'ın Sarıyer ile dün akşam yaptığı hazırlık maçında burnu kırılan Sixten Veit'in, gelecek hafta sahalara dönebileceği açıklandı. 
     Kulüp futbol şubesi basın sözcüsü ve sağlık komitesi kaşkanı Mete Düren, Alman futbolcunun Caroussel Acıbadem Hastanesi'nde kontrolden geçtiğini ve ameliyata gerek olmadığını ifade ederek, ''Burnuna tampon taktık ve alçı yerleştirdik. Yarın antrenmanlara başlayabilir. Gelecek hafta da tamamıyla iyileşeceğini ve takımla birlikte olacağını umut ediyoruz'' diye konuştu. 
     Bu arada Düren, sakatlığı nedeniyle uzun süredir çalışmalara katılamayan Ahmet Dursun'u da yarın antrenmana çıkarmayı planladıklarını sözlerine ekledi. 






</TEXT>
</DOC>
