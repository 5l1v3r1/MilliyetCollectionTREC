<DOC>
<DOCNO> 12936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/25/guncel/gun04.html </URL>
<DATE> 2001/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bunu da bildiler 
</HEADLINE>
<TEXT>

Geliştirdikleri aletle Afyon depremini bilen Dr. Berk Üstündağ ve Lütfü Canyaran, dünkü İstanbul depremini de tam 41 saat önce tespit etmiş ve İnternet sitelerinde duyurmuşlar 
     İHSAN YILMAZ İstanbul 

     Afyon'da meydana gelen depremi 37 saat önceden tahmin eden Dr. Berk Üstündağ ile Lütfü Canyaran, İstanbul'da dün meydana gelen 3.5 büyüklüğündeki depremi de 41 saat önceden belirlediklerini iddia ettiler. Üstündağ, depreme yönelik uzun vadeli anomaliyi sıradışı hareket 22 Mart'ta Ulus'taki istasyondan aldıklarını söyledi. Bu hareketten 41 saat sonra İstanbul'da sarsıntının meydana geldiğini kaydeden Üstündağ, sözlerine şöyle devam etti 
     
Afyon depremine benziyor      "Bu sabaha dün karşı da Marmara'da bir aktivite gördük. Bunun üzerine durumu saat 05.45'te internet sayfamızda duyurduk. Amacımız proje arkadaşlarımızı uyarmaktı" dedi. Veri iletişim problemi nedeniyle aktivitenin nerede olacağını tam belirleyemediklerini vurgulayan Üstündağ, İstanbul ve Afyon depremlerinde aldıkları anomalilerin büyük benzerlik gösterdiğini bildirdi. 
     
'Gevşeme belirledik'      Üstündağ, uyarı yapmamalarının nedenini de şöyle açıkladı "Marmara Denizi ortasında her zaman deprem oluyor. Kimse farkına bile varmıyor. Uyarıda bulunulacak kadar belirgin bir anomali değildi." Canyaran da "Bir gevşeme belirledik. Gerilim değerlerinde düşme vardı. Bir yer kopacaktı. Tahminimiz Orta Kuzey Marmara'ydı. Gece Berk'e 'İnternetteki siteye yaz' dedim. O da bir yorum yazdı" dedi. 
     
     


 GÜNCEL 





















</TEXT>
</DOC>
