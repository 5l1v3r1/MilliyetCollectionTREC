<DOC>
<DOCNO> 2337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/son/sontur20.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ersümer'den savunma "Niye istifa etmem gerektiğini anlayamadım" 
</HEADLINE>
<TEXT>

     Enerji ve Tabii Kaynaklar Bakanı Cumhur Ersümer, ''ben ne hukuken ne ahlaken, istifa etmemi gerektiren bir hususu halen tespit etmiş değilim'' dedi. 
     Bakan Ersümer,devam eden ''beyaz enerji operasyonunu'' değerlendirdi. 
     Ersümer, ''bürokratlarınıza çok mu güveniyordunuz Yoksa bu yolsuzluk işi bir yerden benimde yakama yapışır diye endişe mi ettiniz Yoksa bürokratları görevden almamanız konusunda size bir talimat mı geldi '' şeklindeki soru üzerine, ''yakama yapışır tarzında ne dün bir endişem oldu, ne bugün var, ne de yarın olur. Ben yaptığım her işten emin bir insanım. İkincisi bu konuda hiçbir yerden talimat almadım. Eğer yapmam gereken bir işte aksine talimat verilse de şimdiye kadar yaparak geldim'' dedi. 
     TEAŞ'ın eski yönetim kurulu Başkanı Zeki Köseoğlu'nu kendisinin görevden aldığını hatırlatan Ersümer, Köseoğlu'nun görevden alınması aleyhine dava açarak yürütmeyi durdurma kararı aldığını anlattı. 
     Bakanlık olarak yürütmenin durdurulması kararının ortadan kaldırılması için itirazda bulunduklarını belirten Ersümer, ancak İdari Mahkeme'nin bu taleplerini reddettiğini söyledi. 
     'Yani diğer bürokratları da görevden alsaydınız, onlar da Danıştay kararıyla geri mi dönerdi'' şeklindeki soru üzerine, Ersümer şöyle devam etti 
     'Şu anda tahkikatta ismi geçen arkadaşların iki tanesi de, aynı tahkikatın içindeydi. Bana görevden alma kararı önermeyen birinci müfettiş raporu kararının içinde geçen arkadaşlardı. Ayrıca, yine adı geçenlerden biri hakkında Ankara Cumhuriyet Başsavcılığı'na suç duyurusunda bulunulmuştu. Bu suç duyurusu yine Ankara Cumhuriyet Başsavcılığı'nın yaptığı araştırma, inceleme sonucunda takipsizlik ile sonuçlandı. 
     Müfettiş raporunda, yolsuzluk suçlaması söz konusu değildi. Cezai dava değildi. Benim önüme getirilen, Ceza Kanunu bakımından herhangi bir kovuşturma yapılmasına gerek yoktur. İdari yönden sadece kınama cezası verilebilir. Ancak kınama cezası ile ilgili de, geçen dönemde çıkan af nedeniyle bunu da uygulayamazsınız. Sizin yapmanız gereken, ortada devletin zararı olan kısım için, dava açılmasını sağlamaktır şeklinde. 
     İkinci müfettiş raporu da, zaten bu davayı altı, yedi defa tenkit edilmesine rağmen, şifai ikazlarımıza rağmen açmayan bürokratların, davanın açılmasına teminen görevden alınmalarına yöneliktir.'' 
     O dönemde yönetim kurulu başkanını görevden aldığını, ancak Mahkeme kararı ile yürütmeyi durdurma kararı alındığını, buna yaptıkları itirazın reddedildiğini ifade eden Ersümer, şöyle konuştu 
     'Şimdi bana dönüp de vay efendim, sen bu bürotratları görevden almadın. Sen de bunlara bulaştın demek. Bakın ne kadar rahat söylüyorsunuz, diyorsunuz ki yakanıza yapışacağından mı korktunuz Bir yerden talimat mı aldınız . Yani su seçtiğiniz kelimeler, böyle çok rahatça kullanıverdiğiniz sözlerin arkasında ne yattığını ben de çok iyi biliyorum. Hukukçu olarak biliyorum hem de 65 milyon biliyor.'' 
     Bakan Ersümer, kendisine KİT olarak ilgilendirilmiş bir genel müdürlükte dava açma hak ve yetkisi bulunmadığını anlatırken, ''müfettiş raporunda da, zaten sen dava aç falan denmiyor. Deniliyor ki bu onayı verirsen, bizim raporumuzu onaylarsan, gidecek TEAŞ Genel Müdürlüğü bu hukuk davasını açacak deniliyor. Bunların anlamamazlığa gelinmesini ben anlamıyorum'' şeklinde konuştu Bakan Ersümer ''genel müdür kendisi hakkında neden dava açsın '' şeklindeki bir soru üzerine de, şu görüşleri dile getirdi 
     'Yine anlaşılmayan bir husus var. Genel müdürlük şahsi değil ki. Dava hükmü şahsiyet adına açılıyor. Ve davayı açacak genel müdürü de değil. Davayı açacak genel müdürün görevlendirdiği hukuk işleri müdürü. Nitekim ilk defa size söylüyorum, benim kendisini görevden aldığımı duyunca, işte o niye dava açsın dediğiniz genel müdür talimat veriyor ve Dava açılması kararının altına imza atıyor eş zamanlı olarak. Ve daha önce de buna benzer pek çok dava açılmış.'' 
     Bakan Ersümer, kendi yetkisinin ''meydanda olduğunu'' belirtirken,ancak müfettiş raporları ile müfettişleri kullanarak bu işleri yapabilme imkanlarına sahip olduğunu söyledi. 
     'Bu dinlemeler, bu neticeler konusunda bilgi sahibi yapılınca hiç gözümü kırpmadım'' diyen Ersümer, ne verilen birinci raporda, ne ikinci raporda tek kelime ile bir yolsuzluk iddiası olmadığını belirterek, şunları kaydetti 
     'Yolsuzluk iddiası, Ankara Cumhuriyet Başsavcılığı'na yapılan şikayette dile getiriliyor ve bu iddiayla ilgili de, Ankara Cumhuriyet Başsavcılığı takipsizlik kararı veriyor...Müfettiş raporlarında, kamunun 3.5 3.5 trilyon liraya zarara uğratıldı şeklinde bir ibare yok. Bir tanesinde yanılmıyorsam 86 milyar lira, bir tanesinde 346 milyar liralık bir dava açılmasına gereken husus var. Biz de zaten bu meblağlar ile ilgili davaları açtık. 
     Burada, kimin zarar gördüğü net bir şekilde belirlenmiştir. Devlet bu kadar zarara uğratılmıştır. Zarara uğratanlar hakkında dava açacaksınız deniliyor, dava açılıyor. Yani burada zarara uğrayan da uğratan da belli. Burada karanlıkta kalan bir nokta yok ki.'' Bakan Ersümer, ''dava açılması için 14 Ocak tarihinin verildiği ve bu tarihten sonra zaman aşımına uğrayıp uğramayacağının'' hatırlatılması üzerine de, ''dava açılmasaydı, bu davanın açılmasını engelleyenler hakkında gerekli işlemler yapılacaktı. Yani devletin bir lirası kimsede kalmaz'' dedi. 




</TEXT>
</DOC>
