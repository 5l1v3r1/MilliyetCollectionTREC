<DOC>
<DOCNO> 6250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/yazar/dogan.html </URL>
<DATE> 2001/02/09/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
CHP'de kendini aşma zamanı 
</HEADLINE>
<TEXT>

     Eşine ender rastlanan bir parti CHP .. 
     İktidarda ya da muhalefette, "Türkiye'de ve dünyadaki olaylar CHP'yi çok fazla ilgilendirmiyor .." Orada önemli olan, "ben" kavgası. 
     İsmet Paşa'dan bu yana, CHP'nin lideri kim olursa olsun, daha seçildiği gün, "parti içi muhalefet" hemen harekete geçiyor. Bir lider seçiyor, ama seçtiğine hiç fırsat tanımadan, liderini ve partisini kemirmeye başlıyor. Yeni gelen ne yapmak istiyor, ne diyor, fazla dinlemeden. 
     Geçmişte "benzer süreçten geçen Baykal" karşısında, diğerleri şimdi, CHP'nin bu bıktırıcı nakaratını okumakla meşgul. 
     
Dış tezler, iç tezler      Baykal, bir seçim yenilgisi ile genel başkanlıktan ayrılıyor. Sonra yeniden dönüyor. 
     "Yenilgiden ders çıkartarak" kendini ve CHP'yi yenilemeye çalışıyor. Bu arada ortaya bazı tezler atıyor 
     "- CHP'yi etnik, mezhep ve bölgesel kurum olmaktan çıkarmak. 
     - Sosyal demokrasiyi besleyen ana kanallarla bağlantı kurmak 
     a Ulusal Kurtuluş Savaşı'ndan gelmenin bilinci 
     b Evrensel eksen. Çağdaş, sosyalist enternasyonal hareketle bütünleşmek. 
     c Bu evrensel hareketin Anadolu kültürü ile ilişkisini belirlemek." 
     Ama, sosyal demokrasiye inananlar için, bunlar önemli değil .. Çünkü, onlar "Baykal'a önyargılı." Partililer için ise, yine önemli değil. Çünkü, onlar için de "parti üyeliği" önde geliyor. Ama, parti içi kavga var ya o nedenle .. 
     
Yelpazeyi açmak      Oysa, parti üyeliğinde "ben modası" sona ermek zorunda. Kıyamet ondan kopuyor. Baykal 
     "Sen kendine parti kurma .. Partiyi herkese aç .. Kendini aş, herkesi partiye kaydet .." 
     CHP dışa açıldıkça, kavga dışında, hiçbir düşünce üretmeyen o köhnemiş dükalıklar birer birer çökmeye mahkum .. O iç kavga yetti artık .. 
     Baykal'a gelince, yeni bir fırsatın eşiğinde. Toplumda "güçlenen CHP" sinyalleri hızla artıyor. Gerçek partiler ve gerçek sosyal demokratlar bunu sahiplenmekle yükümlü. 
     Başta Baykal, her CHP'li ve sosyal demokratın kendini aşma zamanı .. 
     Türkiye ve dünyaya açılma zamanı. 
     
     





Din ve toplum 


Piyano zamanı 


Sezer'in kararı 


Metin Toker’in şubatları 


Kudüs'ten Barış için milli birlik hükümeti... 


Acil servise... 


CHP'de kendini aşma zamanı 


Büyüklük kompleksi 


Meslek liseleri katlediliyor 


Tarih yazan Çupi 


Coşan'a karşı Nazım Hikmet 


Zaman daralıyor 


Kişisel kavga zamanı değil... 


Ecevit, o sözlerini tutanaktan çıkarmalı 


Sezer de olmasa 


N'apıyor bu cumhurbaşkanı 


Türk Dil Kurumu kusur kalırdı 


Tazminat istenebilir 


Piyasanın açılması "mümkün değil" 


Demirel gitti, Polisan ayağa kalktı 


</TEXT>
</DOC>
