<DOC>
<DOCNO> 16689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/spor/spo08.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Anadolu Turu 
</HEADLINE>
<TEXT>

Gençlerbirliği atakta      TÜRKİYE Kupası’nı müzesine götüren Gençlerbirliği, transfer için kolları sıvadı. Ümit Karan’ın satılması ihtimalini düşünen yönetim, Fransa’nın Lens takımında oynayan forvet Bruno Rodrigez’i transfer listesine aldı. 
     
Af sevinci      ANTALYA’da kadro dışı bırakılmalarının ardından yönetimin af kararı çıkardığı kaleci Adnan, Kamil, Nuri ve Burhan dünkü antrenmana çıktılar. Bu arada Metin Ünal’ın yerine, Gigi Multescu’nun getirilebileceği iddia edildi. 
     
Allicu alarmı      TRABZON mağlubiyetinin ardından gözünü Galatasaray maçına çeviren Çaykur Rize’de Kamerunlu Nicolas Allicu’nun milli takıma çağrılması sıkıntı yarattı. Yönetim, Libya maçının kadrosuna çağrılan Allicu için izin almaya çalışıyor. 
     
Doğan’dan çağrı      GAZİANTEP Başkanı Celal Doğan, Fenerbahçe maçında hakemin tarafsız yönetim göstermesini istedi. Doğan, "Objektif düdük istiyoruz ve olacağına inanıyoruz. Fenerbahçe evinde kaybetmiyor. Bunu neden biz başarmayalım " dedi. 
     
Hedef ilk üç’      BURSA Başkanı Erdoğan Bilenser, gelecek yıllarda şampiyonluğun çok güç olduğunu vurgulayıp, "Hedef ilk üç" dedi. Bilenser, "Üç büyüklerle başa baş mücadele etmek çok zor. Bütçeleri bizimkinin on katı" diye konuştu. 
     
Beşiktaş’a göz dağı      SİİRT Jetpa karşısında üç haftalık galibiyet hasretine son veren Samsunspor’da gözler Beşiktaş maçına çevrildi. Teknik Direktör Yücel Uyar, "Galatasaray’ı deplasmanda yendik. Beşiktaş’ı neden yenmeyelim " dedi. 
     
Körfez tutulmuyor      KUPA şampiyonu Gençlerbirliği’ni farklı yenen Kocaeli, ikinci yarının en başarılı takımı oldu. Namağlup unvanı sürdüren ve evinde üst üste 7. galibiyetini alan Körfez ekibinde Teknik Direktör Hikmet Karaman, futbolcu izlemek için Slovakya ve Almanya seferine çıktı. 
     


 SPOR 

























</TEXT>
</DOC>
