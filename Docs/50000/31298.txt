<DOC>
<DOCNO> 31298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/son/sondun08.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Irkçı çatışmaların yaşandığı Bradford'da dün gece de olaylı geçti 
</HEADLINE>
<TEXT>

     İngiltere'nin Kuzey Yorkshire bölgesindeki Bradford kentinde geçen hafta sonu yaşanan olaylar Başbakan Tony Blair tarafından lanetlenirken, dün gece yine olaylı geçti ve polis 15 kişiyi tutukladı. 
     Tümü beyaz İngiliz olan 15 gencin, kentin Holme Wood adlı bölgesinde polise saldırdığı, bazı işyerlerinin camlarını kırdığı ve bir otomobili ateşe verdikleri belirtiliyor. 
     Tutuklananların, şiddet, toplum düzenini tehdit ve tehlikeli silah bulundurmak suçlarıyla mahkemeye sevk edildiklerine dikkat çekilirken, Asyalı azınlığın dün gece yaşanan olaylara hiç karışmadıkları belirtiliyor. Bu nedenle olayın kolayca kontrol altına alınabildiğine işaret eden polis yetkilileri, kentte durumun sakin olduğunu kaydediyor. Bu arada, olaylar öncesinde bir açıklama yapan Başbakan Tony Blair bu olaylara karışanları ağır dille eleştirirken, ''kendi toplumlarına zarar veriyorlar'' dedi. Blair ayrıca, olaylarda aşırı sağcı grupların provokasyonunun da ciddi bir rol oynadığını bildirdi. 







</TEXT>
</DOC>
