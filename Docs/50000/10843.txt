<DOC>
<DOCNO> 10843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/yasam/yas06a.html </URL>
<DATE> 2001/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Öldüren hata 
</HEADLINE>
<TEXT>

TEM'de karşıdan karşıya geçmeye kalkan anne, kızıyla birlikte öldü, oğlu komada. Kazayı yapan Mercedes sürücüsü gözaltında 
     İSMAİL POLAT İstanbul 

     TEM Otoyolu'nda karşıdan karşıya geçerken üst geçidi kullanmayan anne, kendisiyle birlikte bir çocuğunun ölümüne, birinin de ağır yaralanmasına neden oldu. 
     Beykoz'daki akrabalarını ziyaret eden Aysel Özer 35 , çocukları Funda 8 ve Sezai 11 ile, aldıkları kurban etleriyle Anadolu Hisarı'ndaki evlerine gitmek üzere yola çıktı. Kavacık Mevkii'ne geldiklerinde, 50 metre ilerdeki üst geçidi kullanmayan anneyle çocukları, yolun karşı tarafına geçmeye çalışırken, sol şeritten süratle gelen Emin Şahin yönetimindeki 34 TT 8929 plakalı mercedes marka aracın altında kaldı. 
     Aysel Özer, kızıyla birlikte kazada hayatını kaybederken, beyin travması geçiren Sezai Özer Haydarpaşa Numune Hastanesi'nde tedavi altına alındı. Şahin de gözaltına alındı. 
     
Göremedim      Boğaziçi Hayvanat Bahçesi Genel Müdürü olduğu öğrenilen Şahin, gözaltına alındıktan sonra alkol testine tabi tutuldu. Şahin ilk ifadesinde, "Sol şeritten giderken, sağ tarafımda da otobüs vardı. O sırada o kadar ani önüme çıktılar ki göremedim. Çok üzgünüm" diye konuştu. 
     Aysel Özer'in Almanya'daki eşinin de, olayı duyar duymaz İstanbul'a hareket ettiği öğrenildi. 
     


 YAŞAM 




















</TEXT>
</DOC>
