<DOC>
<DOCNO> 34377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/spor/spo01.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
KARTAL FIRTINASI 
</HEADLINE>
<TEXT>

Siyah - Beyazlı takım, İkinci Lig B Kategorisi ekiplerinden Sarıyer karşısında fileleri yedi kez havalandırdı, kendini fazla zorlamadan farklı galibiyete ulaştı 
     BİLAL MEŞE 

     BEŞİKTAŞ, İnönü Stadı’nda Sarıyer ile yaptığı karşılaşmada oynadığı futbolla göz doldurdu, sahadan farklı galip ayrıldı. Daum ilk yarıda aslara, ikinci devrede ise yedeklere şans verdi. Özellikle Tümer ve Mehmet Aksu performanslarıyla tam not aldı. Tümer’in muhteşem frikik golü alkışlandı. Sertan’ın bir şutu da direkten döndü. Siyah - Beyazlılar’ın gollerini Nihat, Stavrum, Sertan penaltı , Baya, Mehmet Aksu ve Tümer 2 atarken, Sarıyer’in tek sayısı Nail’den geldi. 
     
Maçın karnesi      HAKEMLER Cüneyt Çakır , Bülent Gökçü , Murat Şahin 
     BEŞİKTAŞ Fevzi - Tayfur Khlestov Dk.66 , Ümit Necat Dk.66 , Ahmet Yıldırım Erman Dk.66 - Nihat Tunç Dk.66 , Baya İlhan Şahin Dk.66 , Veit Yasin Dk.43 , Sertan Tümer Dk.66 , İbrahim Mehmet Aksu Dk.66 - Stavrum Bayram Dk.66 , İlhan Mansız Ali Cansun Dk.66 
     SARIYER Fatih Atalay Dk.46 - Fevzi Ümit Dk.64 , Alaaddin , Uğur - Cevdet , Ender Murat Dk.71 , Okan Hüseyin Dk.71 , Korhan Kerim Dk.46 , Mehmet Serkan Dk.46 - Nail , Ercüment Berkant Dk.46 
     GOLLER Nihat Dk.24 , Stavrum Dk.27 , Sertan Dk.43 - Pen. , Nail Dk.53 , Baya Dk.66 , Mehmet Aksu Dk.70 , Tümer Dk.74 - 86 
     
     Veit şoku 
     SARIYER ile yapılan hazırlık maçının ilk yarısında rakip futbolculardan Uğur Keskin’in darbesiyle kendisini yerde bulan Alman futbolcu hastaneye kaldırıldı. Yüzüne tekme gelen Veit’in burnunun kırıldığı açıklandı. Tecrübeli futbolcunun Trabzonspor maçında özel maskeyle sahaya çıkacağı bildirildi. 
     
     Forvet alarmı 
     SİYAH-BEYAZLI takımda savunmaya Ronaldo’nun transferiyle rahatlayan Daum’u şimdi de forvet korkusu sardı. Alman hoca, Stavrum’un hazır olmaması, Ahmet Dursun’un da sakatlığı yüzünden sıkıntıya girdi. Bu mevkide Stavrum’un yanına monte etmeyi düşündüğü Sertan ile görüşen Daum, "Süratin en büyük avantajımız olacak. Kendini lige hazırla" dedi. Daum, Tamer’in yerine sağ kanatta görev alacak Nihat’ı da golcülerle çalıştırıyor. 
     
     Bursa’dan ret 
     BURSASPOR Asbaşkanı Nihat Şengezer, Ender için Beşiktaş’tan henüz resmi teklif almadıklarını, ancak takasa da yanaşmayacaklarını açıkladı. Galatasaray’ın transferinden son anda vazgeçtiği Ender ile üç yıllık anlaşma yaptıklarını hatırlatan Şengezer, "Menajeri, Ali Eren ile takas yapmak istediklerini söyledi. Bu mümkün değil. Beşiktaş bonservisi öderse transfer gerçekleşir" dedi. Bursa’nın Ender için 1 milyon dolar istediği öğrenildi. 
     



 SPOR 


























</TEXT>
</DOC>
