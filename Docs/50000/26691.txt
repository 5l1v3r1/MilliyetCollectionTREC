<DOC>
<DOCNO> 26691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/son/sontur14.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ertuğrul Çakır Emniyet Genel Müdürü oldu 
</HEADLINE>
<TEXT>

     Emniyet Genel Müdürlüğü görevine, Emniyet Genel Müdür Yardımcısı Ertuğrul Çakır vekaleten getirildi. 
     Turan Genç'in ayrılmasıyla boşalan Emniyet Genel Müdürlüğü görevine vekaleten getirilen Çakır, 1942 yılında Çankırı'da doğdu. 
     Polis Akademisi'ni bitiren Çakır, Kütahya, Ankara, Gaziantep, Konya, Kars ve Rize'de Emniyet teşkilatının çeşitli kademelerinde görev yaptı. 
     Ankara'da İstihbarat Şube Müdürlüğü ve Emniyet Müdür Yardımcılığı yapan Çakır, 1988'de Ordu'ya il emniyet müdürü olarak atandı. Ertuğrul Çakır daha sonra Van ve Hatay'da da il emniyet müdürlüğü görevlerinde bulundu. 
     1996 yılında Emniyet Genel Müdür Yardımcılığı'na atanan Çakır, Sadettin Tantan'ın İçişleri Bakanlığı döneminde üç kez görevden alınmış, Danıştay tarafından her defasında göreve iade edilmişti. 







</TEXT>
</DOC>
