<DOC>
<DOCNO> 21247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/ekonomi/eko08a.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar Kurulu’nda FB - GS söz düellosu 
</HEADLINE>
<TEXT>

Fenerbahçeli bakanların takılmasına kızan koyu Galatasaraylı Mehmet Keçeciler Siz 1 - 0 yenildiğiniz Pendikspor’la görüşün’ dedi 
     ELÇİN ERGÜN Ankara 

     Bakanlar Kurulu dün "futbol muhabbetine" sahne oldu. Fenerbahçeli ve Galatasaraylı bakanların ezeli rekabet nedeniyle birbirlerine laf atarak şampiyonluk mücadelesini, "masaya yatırdıkları" öğrenildi. 
     "Fanatik" Fenerbahçeli bakanlar Milli Eğitim Bakanı Metin Bostancıoğlu, Devlet Bakanları Tunca Toskay ve Yüksel Yalova, Galatasaraylı Bakan Mehmet Keçeciler’e Ankaragücü’yle oynanan maçı anımsattı. Fenerbahçeli bakanlar, önceki gün yapılan Erzurum - Fenerbahçe maçını gündeme getirerek, şampiyonluk yolunda atılan büyük adımı dile getirdiler. Bunun üzerine, daha önce de Konyaspor’un haksız yenildiğini gündeme getiren koyu Galatasaraylı Keçeciler, FB’li bakanlara, "Siz Avrupa liglerine gitmeden önce Pendikspor’la görüşün" dedi. Pendikspor’un FB’yi 1 - 0 yendiğini hatırlatan Keçeciler, "Biz UEFA kupasını aldığımızda dahi konuyu Bakanlar Kurulu’nda konuşmadık" dedi. 
     
     Ecevit’ten Susun’ uyarısı 
     Bakanlar Kurulu’nda, Başbakan Bülent Ecevit de Devlet Bakanı Kemal Derviş ve MHP Genel Başkanı Devlet Bahçeli arasında yaşanan tartışmaların basına yansımasının ardından bakanlara "sorunları dışarıya yansıtmayın" uyarısında bulundu. 
     



 EKONOMİ 



























</TEXT>
</DOC>
