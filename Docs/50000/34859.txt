<DOC>
<DOCNO> 34859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/spor/yfbgok.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
F.Bahçe .. Çünkü .. 
</HEADLINE>
<TEXT>

     ATTİLA GÖKÇE 

     Fenerbahçe ile ilgili sorular ve sorunlar kafa karıştırıyor. Bunların kısa sürede ilgili ve sorumlular tarafından yanıtlanması, çözümlenmesi ve sonuçlarının kamuoyuna açıklanması gerekir. 
     Şampiyonlar Ligi Fenerbahçe için sanki arka bahçeye park edilip unutulmuş bir araba gibi... Mustafa Denizli gibi yarışmacı, iddialı bir teknik adamın "Glasgow Rangers’e elenirsek, dünyanın sonu olmaz" biçimindeki sözleri, tanıdığım Fenerbahçelileri tedirgin ediyor. Tribünün erken yıkılması, taraftar büyüsünün devre dışı bırakılması anlamına gelmiyor mu Kimileri, "Şampiyonlar Ligi hiç önemli değil... Bizim için asıl hedef bu yıl on beşinci şampiyonluğu kazanıp üçüncü yıldızı takarak Galatasaray’ı geride bırakmak" söylemini dile getiriyor. Başkan ve yöneticiler bu söylemin neresinde Yanında mı, karşısında mı 
     Hakan Bayraktar konusunda da belirsizlikler var. Eski Başkan Ali Şen’in arabuluculuğu, gelecek yıl sözleşmesi bitecek bir oyuncunun Gaziantepspor’a ücretsiz verilmesi gibi soyut bir öneriyle daha da belirsizleşti. Bu belirsizlik Fenerbahçe’ye zaman kaybettirir. Daha da ötesi çözümsüzlüğün hiç kimseye yararı olmaz... Fenerbahçe, Hakan Bayraktar’ı gerçekten istiyor mu Sorunun yanıtı bilinmiyor. 
     Rapajiç, Jardel’in Galatasaray’da, Nouma’nın Beşiktaş’ta yarattığı sorunların bir benzerini Fenerbahçe’de gündeme getiriyor. İsteksizliği ve sözüm ona sakatlık beyanları takım uyumunu bozacak düzeyde. Geçen yıl İtalya’dan 1 milyon dolar alacaklı olarak Fenerbahçe’ye gelen Rapajiç’e Aziz Yıldırım "Hallederiz" sözünü vermiş. İşin uzaması Fenerbahçe’nin huzurunu bozabilir. Yıldırım’ın bu disiplinsiz tavrı sona erdirmesi gerekiyor. 
     Fenerbahçe’nin yukarıdaki konuları çözümleyip sezona sağlıklı, diri ve sorunsuz girmesi sadece Fenerbahçelilerin değil, her futbolseverin beklentisidir. Fenerbahçe tüm sorunlarını çözmelidir... Çünkü şampiyon hepimizindir 



 SPOR 




















</TEXT>
</DOC>
