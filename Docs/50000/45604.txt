<DOC>
<DOCNO> 45604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/son/soneko05.html </URL>
<DATE> 2001/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırım Fonları tutulamıyor.... 
</HEADLINE>
<TEXT>

     A ve B tipi yatırım fonlarının portföy değerlerindeki hızlı artış devam ederken, yılın ilk 8 ayındaki yükseliş yüzde 130'u buldu. Fonların toplam portföy değeri de 4 katrilyon 455 milyar liraya çıktı. 
     Sermaye Piyasası Kurulu SPK verilerine göre, bu yıla 1 katrilyon 937 trilyon liralık portföy değeri ile başlayan yatırım fonlarının değeri Ağustos ayına kadar sürekli artarak, 4.5 katrilyon sınırına dayandı. 
     Ağustos sonu itibariyle fonların portföy değeri bir önceki aya göre de yüzde 6.2 oranında artış kaydetti. 
     Temmuz ayında fon portföylerinin değeri 4 katrilyon 195 trilyon lira düzeyindeydi. 
     Öte yandan, fon portföylerindeki değişim sürüyor. 
     A ve B tipi fonların portföyünde yer alan Hazine bonosu oranı son 26 ayın en yüksek düzeyine çıktı. 
     Buna karşılık portföy içinde hisse senedi oranı son 22 ayın en düşük düzeyine indi. 
     Fon portföyleri içinde repo yer almazken, ters repo oranı da bir önceki aya göre geriledi. 
     Devlet tahvillerinin oranı ise en düşük sseviyeye geriledi. 
     Geçtiğimiz yıl ortalarında portföylerinin yaklaşık dörtte birini devlet tahviline ayıran fonlar, Ağustos'da bu rakamı yüzde 1.2'ye kadar çekti. 
     






</TEXT>
</DOC>
