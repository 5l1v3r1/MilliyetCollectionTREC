<DOC>
<DOCNO> 3135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/son/sontur15.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "Fransa'ya yaptırım planı hazırlıyoruz" 
</HEADLINE>
<TEXT>

     Başbakan Ecevit, sözde Ermeni soykırımı kararını kabul eden Fransa'ya karşı Türk Ekonomisini incitmeyecek yaptırım planı hazırlanacağını söyledi. 
     ''Beyaz Enerji Operasyonu''yla ilgili ''yargının işlediğini'' ifade eden Ecevit, konunun kamuoyunda gelişigüzel tartışılmasının, adalete gölge düşürebileceğini vurguladı. Ecevit Başbakanlık'tan ayrılırken, sözde Ermeni soykırımı karar tasarısını kabul eden Fransa'ya karşı uygulanması öngörülen yaptırımlara ilişkin bir soru üzerine, Dışişleri Bakanlığı'nın bu konuda ayrıntılı çalışmalar yaptığını bildirdi. Hangi konularda Türkiye'nin Fransa üzerindeki ağırlığını, nasıl duyurabileceğinin belirlenmesi için ilgili bakanlıklar ve kuruluşlarla görüşüleceğini kaydeden Ecevit, ''Kendimizi incitmeden bir plan hazırlayacağız tabii. Yani Türkiye kendi ekonomisine zarar vermeden, Fransa'ya karşı ne gibi yaptırımlar uygulayabiliriz, önümüzdeki birkaç gün içinde bu konudaki çalışma sonuçlanmış olacaktır'' diye konuştu. 




</TEXT>
</DOC>
