<DOC>
<DOCNO> 28402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/yasam/yas03.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Varoş gençleri içgüdü kurbanı 
</HEADLINE>
<TEXT>

Cinselliği içgüdüden kaynaklanan ilişki’ olarak gören varoş gençliği, bu içgüdüsüne dur diyemiyor. Her dört gençten üçü, 18’inden önce anne ya da baba oluyor.. 
     EZELHAN ÜSTÜNKAYA Ankara 

     Türkiye Aile Planlaması Derneği TAPD , cinsel eğitim’ programı kapsamında bu kez de gecekondu gençliğini araştırdı ve yardım eli uzattı. 
     Program dahilinde, gecekondu bölgelerindeki gençlere 7 bin prezervatif dağıtıldı. Ayrıca, gecekondu bölgelerinde yaşayan, 15 - 24 yaş arasındaki tam 2 bin 28 gence, 11 ay süreyle üreme ve cinsel sağlık konularında yüz yüze eğitim verildi. Program boyunca, bir de kapsamlı araştırma yapıldı. 
     Bu araştırma, varoşlarda’ yaşanan cinsellikle ilgili son derece çarpıcı sonuçları ortaya çıkardı. Birleşmiş Milletler Nüfus Fonu UNFPA ve Sağlık Bakanlığı işbirliği ile yapılan araştırmada, 2 bini aşkın gecekondu gencinden detaylı bilgiler alındı. Ve, yüzde 29’u ilkokul mezunu olan gecekondu gençlerinin yüzde 75’inin 18 yaşından önce çocuk sahibi olduğu ortaya çıktı. 
     
Yarısı çocukken’ evleniyor      Türkiye genelinde gecekondu gençliği üzerinde yapılan ilk geniş kapsamlı araştırma’ özelliği de taşıyan çalışmanın diğer çarpıcı sonuçları ise şöyle 
     Kırsal destek ve anne baba kontrolünün büyükşehirlerde yok olması, gençleri olumsuz yönde etkiliyor. 

</TEXT>
</DOC>
