<DOC>
<DOCNO> 32830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/yazar/sazak.html </URL>
<DATE> 2001/07/19/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Eşgüdüm karesi 
</HEADLINE>
<TEXT>

     Derviş'in programıyla ters düşen ikinci bakan da hükümetten gitti. Enis Öksüz'ün istifasına piyasalar olumlu tepki verdi dövizdeki tırmanış durdu, borsa yükseldi. 
     Günün gelişmesi ise "eşgüdüm" zirvesinde Başbakan Ecevit'in Bahçeli ve Derviş'i aynı masada buluşturmasıydı. Kameralar Derviş'le el sıkışmayan MHP liderinin bu "sınırlı jest"ini çektiler ama ekonomi bürokratlarının da katıldığı zirveden çıkan sonuç yazılı açıklamanın ötesine geçmedi. Hükümetin IMF programına "bağlılık bildirisi" dışında taraflar sıcak bir görüntü vermekten kaçındılar. 
     Bu manzara baltaları gömen koalisyon şeflerinin "beyaz adam"la barış çubuğu tüttürmesi gibi bir şey. IMF zoruyla Öksüz gitti ama 3 partinin de Derviş'ten kurtulmak için fırsat beklediği bir gerçek. 
     Kamuoyu desteği arttıkça, "başbakanlık hayali"ni dışa vurdukça Derviş düşman kazanıyor 
     Öksüz'ü götüren sürece nasıl gelindiğine bakalım 
     Telekom krizi aşıldı sanılırken Bahçeli'nin liderler zirvesinde Başbakan Ecevit'e, "Derviş'in yerine DSP'den yeni bir bakan atanması halinde Telekom'u Hazine'ye devredebileceklerini" söylemesi piyasaları karıştırdı. MHP'nin "takas" önerisi, hafta başı Ecevit'in "Bahçeli - Derviş arabuluculuğu" konusundaki isteksizliği ile birleşince "pazartesi sendromu" yaşandı. Buna Mesut Yılmaz'ın "programda revizyon" sinyali de eklenince salı günü dolar çıldırdı 1.5 milyonu gördü. 
     Bu dalgalanmayı IMF başta, uluslararası piyasalar şöyle algıladı 
     "Hükümet Öksüz'e arka çıkmakla, Derviş'in kellesini isteyen MHP kanadına prim veriyor." 
     Siyasi iktidar zaten "güvenilirlik" sorunuyla karşı karşıyaydı bu şartlarda Derviş'in üzerine gidilmesi programdan vazgeçilmesi anlamına gelecekti. Ankara'nın bir algılama sorunu yoksa, programın kararlılıkla uygulanacağını göstermenin yolu, "Derviş'in değil, Öksüz'ün gitmesi"nden geçiyordu. 
     Öksüz, MHP liderinin ısrarlı uyarıları karşısında programı sabote etmeye yönelik tutumunu sürdürünce Bahçeli'nin de işi kolaylaştı. Devlet Bey parti tabanından gelecek tepkileri göğüsleme pahasına bu sorumluluğu gösterdi ve Öksüz'ü kabine dışına aldı. 
     Ancak bu operasyon, hükümetteki revizyon ihtiyacını kaldırmaya yeter mi Yetmez... Kabinenin yenilenmesi şart. 
     Bir eleştiri de Derviş'e... 
     Piyasalar yanarken, Cathy yengemizle Londra kaçamağını pazartesiye sarkıtıp, Ankara'ya salı öğleden sonra dönüş "teknokrat rahatlığı" olsa gerek. Bir siyasi böyle hata yapmaz. Yaparsa bedelini öder 
     
     







MHP yıpranıyor 


Tayyip kızmasın 


Zirvenin kararı Önce güven 


Türkiye'nin zamanını daha fazla çalmayın 


Siyasetçinin hortumu .. 


Umut... Yeniden. 


Güreşe karşı tenis 


O kadar basit değil... 


Bu bir ilandır 


Öksüz nasıl istifa etti 


Kıssadan hisse 


Eşgüdüm karesi 


Annem ve kızım 


Vatandaş değil teba 


Öksüz gitti ama sorun bitmedi 


"Sinir yatıştırma" operasyonu 


Derviş’i sıkıştırırsanız batarsınız’ 


</TEXT>
</DOC>
