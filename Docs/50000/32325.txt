<DOC>
<DOCNO> 32325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/son/soneko11.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da iyimser havayla tepki çıkışı bekleniyor 
</HEADLINE>
<TEXT>

     IMF ve Dünya Bankası'nın ikinci dilim kredileri serbest bırakmasının ardından, Borsa'da haftaya ilişkin beklentiler iyimser. 
     Uzmanlar, piyasalarda beklenmedik bir gelişme olmadığı takdirde hafta sonuna kadar sürecek bir tepki çıkışı bekliyorlar. Döviz ve faizde hafif düşüş beklediklerini ifade eden uzmanlar, Borsa'daki çıkışın da tepkisel olacağı ve satış fırsatı olarak değerlendirileceği konusunda uyarıyorlar. Borsa uzmanları, Hazine'nin yarın gerçekleştireceği 7 ay vadeli bono ihalesinin her ne kadar düşük miktarda olsa da faizlerin seyri açısından önemli olduğuna işaret ettiler. Hazine'nin yarınki ihalesinde minimum 300 trilyon liralık borçlanma öngörülüyor. 
     Bu arada, haftaya yükselişle başlayan Borsa'da, kısa sürede kar satışları geldi. Ulusal 100 Endeksi, 9,025 puandan başladığı seansın ilk yarısının sonlarına doğru, 8,696 puan seviyesine kadar geriledi. Hisse senetlerinin değer kaybı, yüzde 2.40'a ulaştı. 







</TEXT>
</DOC>
