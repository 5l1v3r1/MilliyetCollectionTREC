<DOC>
<DOCNO> 30519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/son/sonspo12.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaşlı futbolcular Belgrad Ormanları'nda kondisyon depoladı 
</HEADLINE>
<TEXT>

     Yeni sezon hazırlıklarını sürdüren Beşiktaş, bu sabah Belgrad Ormanları'nda çalıştı. 
     Siyah-beyazlılar, antrenör Roland Koch yönetiminde Belgrad Ormanları'nda 40 dakikalık koşu ve dayanıklılık testi yaptı. 
     Antrenmana, hafif sakatlıkları bulunan Erman ve Mehmet Aksu ile kaleciler katılmadı. Bu oyuncular, Fulya Tesisleri'nde kalarak çalışmalarını sürdürdü. 
     Takımla birlikte ormana gelen teknik direktör Christoph Daum, antrenmanı bir süre izledikten sonra ayrılarak, Fulya Tesisleri'ne gitti. 
     Siyah-beyazlılar yeni sezon hazırlıklarına öğleden sonra salonda, akşam saatlerinde de BJK İnönü Stadı'nda devam edecek. 
     Diğer yandan, Norveçli futbolcu Arild Stavrum ile Nijeryalı kaleci İke İbrahim Shorunmu'nun, öğleden sonra İstanbul'a gelerek çalışmalara katılmaları bekleniyor. 






</TEXT>
</DOC>
