<DOC>
<DOCNO> 30440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/yasam/yas04.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya 450 bin göçmen alacak 
</HEADLINE>
<TEXT>

Avrupa’nın en yoğun Türk nüfusu barındıran ülkesi Almanya, şu anda dünyanın hiçbir ülkesinden göçmen işçi kabul etmiyor... Bilgi ve iletişim teknolojisi alanında çalışacaklar içinse başvurular 2003’te başlıyor... 
     Yeni Dünyalar Yeni Fırsatlar ŞULE YÜCEBIYIK - 4 

     Avrupa’da, hatta dünyada en yoğun Türk nüfusunu barındıran yabancı ülke Almanya, yıllardır uyguladığı politika ile dünyanın hiçbir ülkesinden göçmen işçi kabul etmiyor. 
     Bu politikanın tek istisnası, geçtiğimiz Ocak ayında gerçekleşti. Bilgi ve ileşitim teknolojisi IT sektöründeki 20 bin kişilik personel açığını kapatmak istediğini beyan eden Almanya’ya, özellikle Asya ülkeleri ve Hindistan’tan onbinlerce kişi başvurdu. 
     Türkiye’den başvuran 150 IT uzmanı, Almanya’da çalışma ve oturma izni almaya hak kazandı. 
     Almanya bu alanda çalışmak isteyenlerin için 2003 yılında itibaren yeniden başvuru alacak. 
     
     İki yolu var ama... 
     Eğer IT uzmanı değilseniz Almanya’ya göçmen olarak gitmenin 2 yolu var Ya bir Alman vatandaşı ile evleneceksiniz ya da bu ülkede yaşayan Türk işverenler aracılığı ile sadece Türk girişimcilere ait işletmelerde çalışmak için çalışma izni alacaksınız... 
     Ancak, Alman hükümeti, kalifiye eleman açığını kapatmak için, göçmen politikasını radikal bir şekilde değiştirecek bir program üzerinde çalışıyor. 
     Almanya’nın başta teknik iş kolları olmak üzere, değişik sektörlerde her yıl 450 bin işçi açığının ortaya çıktığı, bu nedenle 2003’ten itibaren göçmen kabul edeceği belirtiliyor. 
     
     İşe göre işçi... 
     Merkezi Almanya’nın Essen kentinde bulunan Türkiye Araştırmalar Merkezi’nin Direktörü Prof. Dr. Faruk Şen, 2003 yılındaki seçimlerden sonra Almanya’nın her yıl 450 bin göçmen kabul edeceğini belirterek şöyle konuştu "Almanya yabancı politikasını değiştiriyor. Gel nasıl gelirsen gel’ politikasından vazgeçiyor. Almanya İş ve İşçi Bulma Kurumu her yıl bir liste yayınlayacak. Hangi iş kolunda çalışana ihtiyaç duyacağına dair bir rapor hazırlayacak ve rapora göre göçmen kabul edecek." 
     
     Eğitimli insan istiyorlar 
     Prof. Dr. Şen, vasıfsız işçilerin Almanya'ya göçmen olarak gidebilmeleri için hiçbir şansları bulunmadığını belirterek şunları söyledi 
     "Mesela otelcilikte ve restoranlarda 80 bin işçiye ihtiyaç var. Ama garsona ihtiyaç yok. Eğitimli ve usta aşçı açığı var. Bilgisayar uzmanına ihtiyaç var. Almanya’da nitelikli işçi ihtiyacı olmayan sektör kalmadı. 
     Artık Almanya da ABD ve Kanada gibi, seçerek göçmen kabul edecek. Gençler eğer göçmen olarak Almanya’ya gitmek istiyorlarsa mutlaka bir meslek eğitimi almalı ve beceri kazanmalılar. Almanya’da teknik eleman, bilgisayar uzmanı, mimar ve mühendislere ihtiyaç olduğu gibi vasıflı aşçı, terzi ve berbere de ihtiyaç var." 
     
     Hangi şartlar aranıyor 
     Almanya, bilgi ve iletişim uzmanlığı IT sektöründe doğan açığı kapatmak için 2003’ten itibaren 20 bin uzmanı göçmen olarak kabul edecek. IT uzmanlarına Almanya’da 5 yıl çalışma izni ve yılda 100 bin mark yaklaşık 56 milyar lira brüt maaş verilecek. Başvuruda aranan şartlar şunlar 

</TEXT>
</DOC>
