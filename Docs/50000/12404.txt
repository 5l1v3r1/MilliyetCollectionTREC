<DOC>
<DOCNO> 12404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/son/sonspo01.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Koch ve Immel ile anlaştı 
</HEADLINE>
<TEXT>

     Beşiktaş, yeni teknik direktörü Christoph Daum'un yardımcılığına getirilmesini istediği antrenör Roland Koch ve kaleci antrenörü Immel ile anlaştı. 
     Beşiktaş Kulübü Futbol Şubesi Basın Sözcüsü Mete Düren, bu akşam gerçekleştirilen yönetim kurulu toplantısı sonrası yaptığı açıklamada, daha önce Beşiktaş'ta Daum'un yardımcılığını yapan Koch ile kaleci antrenörü Immel ile prensip anlaşmasına vardıklarını ve iki antrenörün yarın Daum ile birlikte Almanya'dan İstanbul'a geleceğini söyledi. 
     Düren, şu anda kaleci antrenörlüğü yapan Erdinç Erol'un görevine devam edeceğini ve yeni kaleci antrenörü Immel ile birlikte çalışacağını ifade etti. Antrenörler Bülent Albayrak ve Rıza Çalımbay ile birlikte böylece Daum'un yardımcılığını yapacak antrenör sayısı da 5'e çıkmış oldu. Daum ile iki Alman antrenör yarın saat 13.00'te İstanbul'a gelecek. 




</TEXT>
</DOC>
