<DOC>
<DOCNO> 6609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/ekonomi/eko01.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK inceleme başlattı 
</HEADLINE>
<TEXT>

İhlas Finans’ın faaliyetlerinin durdurulması üzerine, SPK, şirketin zor duruma düşmesinin ardında usulsüzlük olup olmadığını araştıracak 
     SONGÜL HATISARU 

     Sermaye Piyasası Kurulu SPK , İhlas Finans’ın faaliyetlerinin durdurulmasının ardından, şirketin iflas noktasına gelmesinde usulsuzluk olup olmadığını tespit etmek için inceleme başlatıyor. İhlas Finans’ın grup şirketlerini fonlaması nedeniyle zora girdiği iddia ediliyor. 1995 yılından bu yana borsada işlem gören İhlas Finans’ın Takasbank nezdine 3 milyon 735 bin 373 lot hissesi bulunuyor. Yatırımcının cuma günkü 860 bin lira fiyat seviyesindeki kapanış itibarıyla toplam 3.2 trilyon lirası uçtu. Daha önce üç bankanın zora girmesiyle başlayan bankazede sorununa bu kez de İhlas Finans eklendi. SPK’nın bankalar ve finans kurumlarının borsada işlem görmesi ile ilgili süreci gözden geçirerek yeni esaslar önerebileceği belirtiliyor. 
     
     Fon aktarıldı iddiası 
     BDDK tarafından hafta sonunda faaliyet izni kaldırılan İhlas Finans’la ilgili olarak grubun borsada işlem gören İhlas Holding, İhlas Ev Aletleri, İhlas GMYO’nun işlem sıralarının yeni durumla ilgili bilgi gelinceye kadar İMKB’nin kararıyla bugün kapatılması bekleniyor. Tasfiye sürecine giren şirkette payı bulunan İhlas Holding’in, İhlas Finans’taki iştirak payı sıfırlanacağından holding alacağı oranında zarar yazacak. İhlas Finans’ın yüzde 50.2’si İhlas Holding’e ait. Zaten zorda olan grup şirketleri bu durumdan daha da olumsuz etkilenecek. Ortaklar bir mal kalırsa hisseleri oranında pay alabilecekler. Ancak, bu tip tasfiye süreçlerinde genelde ortada bir mal varlığı kalmadığı biliniyor. İhlas Finans’ın yaklaşık 850 trilyon riski olduğu söyleniyor. Uzun bir süredir zorda olan grubu, fon yaratma kabiliyeti yüksek olan İhlas Finans’ı kaybetmesiyle zor günler bekliyor. 
     
İhlas Finans’ın yurtdışındaki paraları Ülke adı Tutar Milyon TL Avusturya 177.869 Bahreyn 223.071 Belçika 22.025 Rusya 3.962 Danimarka 20.976 S. Arabistan 18.856 Fransa 124.556 Çin 26.199 Almanya 2.432.013 İtalya 200.347 Hollanda 2.227.558 Norveç 4.194 İsveç 2.578 İsviçre 636.725 İngiltere 559.049 Kanada 34.816 Japonya 48.268 ABD 1.293.915      
     


 EKONOMİ 
















</TEXT>
</DOC>
