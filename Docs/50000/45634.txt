<DOC>
<DOCNO> 45634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/astro/index.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün size ne getirecek 
</HEADLINE>
<TEXT>

Bugün Ay hava elementinden İkizler burcunda hareket ediyor. Hava elementi hızlı değişiklikler, iletişim ve zihinsel konuları daha fazla gündemde tutabilir. Düşünce alışverişinin hızlı geliştiği görülebilir. Özellikle sabah, Ay - Uranüs rahat açısı sezgilerimizi artırırken, düşünce dünyasına buluşçu, yenilikleri harekete geçirecek bir atmosfer katmakta. Koç’lar bu akıcı enerjiden yararlanabilirler ve yakın çevreleri ile ilgilerini geliştirebilirler. Eğitimde başarılı olmak daha kolay. Boğa’larda bu değişiklikler daha çok maddi konuları kapsamakta. Kişisel kazancınızda değişiklikler bekleyebilirsiniz. İkizler kuşkusuz bugün ön planda ve sürekli olarak konuşuyor, haberleşiyor. Dikkat çekmek için fırsatlar çok. Yengeç’lerin biraz karamsar olmaları mümkün. Aslan’lar bugünlerde ileriye ait hedeflerini gözden geçirebilirler. Sosyal konularda hareketli olabilirler. Başak’ların biraz gergin ve özellikle kariyer hayatlarında yoğun olacaklarını söyleyebiliriz. İşlerini iyi planlamak zorundalar. 
Akşam rahat açı yapan Ay ve Merkür geçmişe ait konuları yeniden ele alabileceğimize ve daha önceki hatalarımızı düzeltme şansımız olduğuna işaret ediyor. Terazi’ler de bugün olumlu bir havadalar ve yaratıcılıklarını değişik yollardan gösterebilecekler. Akrep’ler ise ortaklaşa konularda, özellikle parasal açıdan kendilerini güvensiz hissedebilirler. Sakin olmaya çalışmalılar. Yay’lar için yine hareketli ve belki de biraz tartışmalı bir gündeyiz. Duygusal açıdan gergin olmaları onları fazlasıyla tepkisel hale getirebilir. Oğlak’lar iş ortamlarında detaylarla uğraşmak zorundalar. Sağlıklarına önem vermeliler. Kova için akıcı ve keyifli bir gündeyiz. Özellikle aşk onları daha mutlu kılmakta. Balık biraz gergin ve sıkışık bir gün geçirebilir. Rahat edebilmesi için gerçekleri görmeli. 

            Faks 287 74 37 
      







</TEXT>
</DOC>
