<DOC>
<DOCNO> 25479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/magazin/mag01.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Makber’ kavgası 
</HEADLINE>
<TEXT>

Sony Müzik, "Makber, Hafız Burhan’ın bestesi, hakları bizde" diyor. Orhan Baba, "Mehmet Baha besteledi" diye karşı çıkıyor.. 
     ALİ EYÜBOĞLU 

     Arabesk müziğin Babası’ Orhan Gencebay’ın, 21. Yüzyılın Hafız Burhan’ı dediği yeni şarkıcısı Gültekin Gönülaçar’a okuttuğu Makber’, sanatçıyla Sony Müzik arasında sorun oldu. 
     Makber’i Gönülaçar’a okutmak isteyen Gencebay, parçanın telif kuruluşu MSG’de Sony tarafından Hafız Burhan adına tescil ettirildiğini öğrendi. Bunun üzerine Gencebay’ın ortağı Metin Güneş, parça için şirketten izin istedi. Sony Müzik’in Genel Müdürü Melih Ayraçman da, "Hafız Burhan’ın parçalarını herkese okutmuyoruz. Dinlememiz lazım" dedi. 
     
     Sorun, isim’de 
     Gönülaçar’ın demo kaseti Sony Müzik’e gönderildi ve Ayraçman, sesini ve yorumunu beğendiği genç şarkıcının parçayı okumasına izin verdi. Ancak Gencebay, Gönülaçar’ın kasetinde Makber’in bestecisi olarak Hafız Burhan’ın adını yazdırmadı. Sony Müzik, "Makber Hafız Burhan’ın bestesi. Edisyon hakları bizde. Parçaya adı yazılmalı" deyince, Gencebay da harekete geçti. 
     Sony Müzik ve MSG’ye ihtarname gönderen Gencebay, konuyla ilgili şöyle dedi 
     "Makber’in Hafız Burhan’ın bestesi olduğuna dair elinizde belge var mı diyorum, Siz belge gösterin’ diyorlar. Makber’i 1873’te Abdülhak Hamit Tarhan yazdı. 1907’de Melahat Pars’ın kuzeni Mehmet Baha Efendi Pars besteledi. Hafız Burhan da 1927’de plak yaptı. Mehmet Baha Efendi, 21 Nisan 1953’te vefat etti. Arkadaşlarının ölüm yıldönümlerinde mezarı başına gidip Makber’i çaldığını, yıllarını musikiye verenler çok iyi bilir." 
     



 MAGAZİN 















</TEXT>
</DOC>
