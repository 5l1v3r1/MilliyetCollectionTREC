<DOC>
<DOCNO> 1647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/yasam/yas04a.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel koğusu haraca kesti 
</HEADLINE>
<TEXT>

Murat Demirel ve adamları, "Buffalo"culardan 30 bin dolar isteyince koğuş birbirine girdi 
     GÖKÇER TAHİNCİOĞLU 

     ÜÇ AYDIR Ankara Ulucanlar Cezaevi’nde olan Egebank’ın eski sahibi Murat Demirel, koğuş ağalığını iyi öğrendi Koğuş için çok masraf yaptığını belirten Demirel, Buffalo Operasyonu sanıklarından İzak Romano’nun da aralarında bulunduğu dört kişiden 30 bin dolar istedi. 
     BUFFALOCULAR, "Biz bu parayı vermeyiz" diyerek Demirel’i tersleyince koğuşta ortam gerginleşti. Buna rağmen 30 bin dolar ısrarını sürdüren Murat Demirel, gönderdiği bir notla "Parayı verin" dedi. Ancak yine para vermeye yanaşmayan Buffalocular notu cezaevi idaresine ulaştırdı. 
     NOTUN ulaşmasından sonra harekete geçen cezaevi yönetimi, Demirel’in ifadesine başvurdu. Buffalo sanıklarını, 3. kısma nakleden yönetim, İrfan Durmuş’un da tanık olarak ifadesini aldı. Tanığın doğruladığı olayı reddeden Demirel’e soruşturma açılması gündemde. 
     


 YAŞAM 



























</TEXT>
</DOC>
