<DOC>
<DOCNO> 26060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/son/sondun01.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da kutlama gösterilerinde çatışma 
</HEADLINE>
<TEXT>

     İran'ın başkenti Tahran'da, Muhammed Hatemi'nin yeniden cumhurbaşkanlığına seçilmesini kutlayan gençlerle muhafazakar bir grup arasında çatışma çıktı. 
     Başkentin kuzeyindeki Jordan Caddesi'nde, iki yönlü konvoylar halinde otomobillerle seyreden ve cadde kenarında duran gençlere müdahale etmek isteyen bir grubu, kutlama yapan gençler püskürttü. Gece yarısından sonra çıkan çatışma, resmi ve sivil polislerin muhafazakar grubu olay yerinden uzaklaştırması ile sona ererken, kutlamacı gençler ''Taliban defol'' şeklinde sloganlar attılar. Daha sonra olay yerine 50 kadar çevik kuvvet polisi sevk edildi, güvenlik önlemleri ve kontroller de yoğunlaştırıldı. Çatışmanın sona ermesinin ardından trafik daha hızla akmaya başlarken, gençler kutlamalara devam ettiler. 







</TEXT>
</DOC>
