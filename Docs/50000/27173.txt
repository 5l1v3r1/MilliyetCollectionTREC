<DOC>
<DOCNO> 27173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/yasam/yas05.html </URL>
<DATE> 2001/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Solaryumda solmayın 
</HEADLINE>
<TEXT>

Amerikan John Hopkins Enstitüsü’nden şok rapor Solaryum, DNA’da hasara yol açarak, kanser oluşturan iki molekülü azdırıyor 
     Bronzlaşmak için solaryuma gidenlerin, cilt kanserine yakalanma riski altında oldukları belirlendi. 
     ABD’deki John Hopkins Enstitüsü araştırmacıları, konuyla ilgili araştırmayı 11 gönüllü üzerinde yaptı. Denekler, solaryumda, vücutlarının bir kısmını kapatarak, diğer kısımların bronzlaşmasını sağladı. Solaryumda ilk günkü ultraviyole etkisinden sonra, deneklerin ciltleri üzerinde biyopsi yapıldı ve kan örnekleri incelendi. Aynı işlem iki hafta sonra yinelendi. 
     
     Bir kez ’ yetiyor 
     Araştırma sonucu, vücudun solaryumla bronzlaşan kısımlarında, kapatılan kısımlara göre kansere yol açan iki molekülün yüksek oranda olduğu gözlendi. 
     Araştırmacılar, ultraviyole ışınlar altında bir kez yanmanın bile DNA’da hasar meydana getirdiğini ve kanser riskini artırdığını açıkladı. ABD Dermatoloji Enstitüsü yetkilileri, bu sonuç üzerine Amerikan Gıda ve İlaç Dairesi’nden FDA , solaryumlarla ilgili yeni yaptırımlar getirmesini istedi. 
     Sağlıklı bronzlaşma’ kavramına karşı çıkan bilim adamları, bronzlaşmanın diğer bir anlamının DNA’ ya hasar vermek’ olduğunu açıkladı. 
     



 YAŞAM 























</TEXT>
</DOC>
