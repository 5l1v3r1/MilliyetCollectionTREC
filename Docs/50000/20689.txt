<DOC>
<DOCNO> 20689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/son/sondun16.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Makedonya'da bombardımana ara verildi 
</HEADLINE>
<TEXT>

     Makedonya'nın, Arnavut gerillalara yönelik bombardımanına akşama kadar ara verdiği bildirildi. 
     Resmi MIA ajansı, ordunun, gerillaların elindeki köylere yönelik düzenlediği bombardımana her gün verdiği 5 saatlik arayı, sivillerin bölgeyi boşaltmalarına imkan tanımak için bugün TSİ 21.00'e kadar uzattığını duyurdu. 
     Başkent Üsküp'teki Batılı bir diplomat ise, Arnavut Demokratik Refah Partisi'nin PDP ulusal birlik hükümetine girmesini sağlamak için çabalar sürerken, Devlet Başkanı Boris Traykovski'nin, bombardımanın 15 saat durdurulması talimatını verdiğini söyledi. Bombardımana, sivillerin bölgeyi boşaltmaları ve yardım kuruluşlarının çalışmaları için ara verildiğini belirten diplomat, PDP ile yapılan kolisyon görüşmelerine olanak sağlamak amacıyla da böyle bir önleme başvurulduğunu ifade etti. PDP, koalisyona katılmak için önce ateşkes ilan edilmesini şart koşuyor. 







</TEXT>
</DOC>
