<DOC>
<DOCNO> 2793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/son/sondun17.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Havaalanı yangını kontrol altında 
</HEADLINE>
<TEXT>

     Hollanda’nın Schiphol Havaalanı’nda bu sabah saatlerinde bir patlama ile birlikte başlayan yangın, kısa sürede kontrol altına alındı. Olayda ölen ya da yaralanan olmadı. 
     Yoğun dumana yol açan yangın nedeniyle havaalanının büyük bölümü boşaltıldı ve uçak seferlerinde da aksamalar oldu. 
     Schiphol Havaalanı yetkililerinin verdiği bilgiye göre, sabah saatlerinde 2 numaralı gelen yolcular salonunda büyük bir patlamanın ardından 2 ayrı noktada yangın çıktı. Yangınlardan biri, tuvalet kompleksinde biri de lokantada başladı. Patlamanın tam olarak nerede ve nasıl meydana geldiği ise henüz belirlenemedi. 
     Kısa sürede müdahale edilen yangın, kontrol altına alındı, ancak havaalanında yoğun dumana neden oldu. 
     Yangın nedeniyle havaalanının büyük bölümü ile havaalanının altında bulunan tren istasyonları kapatılarak, tahliye edildi. 
     Havaalanının yakınından geçen 4 no’lu otoyolun bir bölümü de trafiğe kapatıldı. Havaalanı çevresindeki yollarda uzun araç kuyrukları oluştu. 
     Havaalanı yetkililerine göre, yerel saatle 14.00 sularında havaalanında tüm işlemlerin normale dönmesi bekleniyor. Yangınla ilgili araştırmanın devam ettiği bildirildi. 
     




</TEXT>
</DOC>
