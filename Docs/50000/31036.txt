<DOC>
<DOCNO> 31036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/son/sontur02.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Eminönü'de esrarengiz ölüm...Polis ve sevgilisi ölü bulundu 
</HEADLINE>
<TEXT>

     Eminönü'nde bir polis memuru ve birlikte yaşadığı kadın, aynı evde ölü bulundu. 
     Bir ihbarı değerlendiren polis ekipleri, Nişanca Mahallesi Mühre Sokak'ta, bir apartmanın 2. katındaki evde kan içinde yatan Bağcılar İlçe Emniyet Müdürlüğü trafik ekiplerinde görevli Mustafa Durmaz 40 ve birlikte yaşadığı Ala Aydemir'in 29 cesetleriyle karşılaştı. 
     Yapılan incelemede, her iki kişinin kafalarına sıkılan birer kurşunla öldükleri saptandı. 
     Mustafa Durmaz'ın evli ve 3 çocuk babası olduğu, Moldovalı Ala Aydemir'in ise bir süre önce evlenerek Türk vatandaşlığına geçtiği öğrenildi. 
     Yetkililer, polis memurunun birlikte yaşadığı kadını öldürdükten sonra aynı silahla intihar ettiği olasılığı üzerinde duruyor. 






</TEXT>
</DOC>
