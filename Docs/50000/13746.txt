<DOC>
<DOCNO> 13746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/yasam/yas07.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Savcı ile iki kadını öldürüp intihar etti 
</HEADLINE>
<TEXT>
Çavuşun cinneti 
Şereflikoçhisar’da, tecavüzden yargılanıp ordudan atılan bir uzman Çavuş dehşet saçtı 
     ERSAN ATAR Şereflikoçhisar 

     Ankara’nın Şereflikoçhisar ilçesinde, ordudan atılan eski uzman çavuş, kendisi hakkında dava açan savcı, gönül ilişkisi olduğu ileri sürülen genç kızın ablası ve annesini öldürdükten sonra son kurşunu kendine sıkarak intihar etti. 
     Ordudan geçen yıl atılan Sabri Tanrıkulu 32 dün önce Ekinci Mahallesi’ndeki Sinem Çeyiz’e giderek, işyerinin sahibi Suna Dinç’i 50 ve kızı Leyla Dinç’i 28 silahla öldürdü. Tanrıkulu, daha sonra adliyeye geldi. Burada kendisi hakkında dava açan Cumhuriyet Savcısı Metin Şenal’ın 34 odasına girdi. Tanrıkulu, Şenal’ı odadaki mesai arkadaşlarının gözü önünde kurşunlayarak öldürdü. Tanrıkulu, daha sonra tabancasını şakağına dayayarak tetiği çekti. Ağır yaralanan çılgın çavuş, hastanede can verdi. Olayın öncesindeki sürecin şöyle geliştiği iddia edildi 
     Tanrıkulu ordudayken Suna Dinç’in küçük kızı Eylem Dinç ile ilişkisi oldu. Tanrıkulu, genç kızın isteği dışında cinsel ilişkiye girdi. Anne Suna Dinç’in şikayeti üzerine çavuş hakkında tecavüz nedeniyle dava açıldı. Soruşturmayı Savcı Metin Şenal’ın yürüttüğü belirtildi. 
     


 YAŞAM 




























</TEXT>
</DOC>
