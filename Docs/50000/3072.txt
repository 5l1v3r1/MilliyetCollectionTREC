<DOC>
<DOCNO> 3072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/yasam/yas02.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Cep’e sarıldı ama.. 
</HEADLINE>
<TEXT>

Bilardo tutkunu hamile kadın, gittiği salonda yangın çıkınca tuvalete sığındı. Cep telefonundan Beni kurtarın’ diye yardım istedi ama kurtarılamadı... 
     İSMAİL POLAT, ŞÜKRAN ÖZÇAKMAK İstanbul 

     Adı Ayşegül Akman Arda. Bir denizcilik şirketinin Genel Koordinatör Yardımcısı ve bilardo tutkunuydu. Önceki gece yine bilardo oynamak için Kadıköy’deki işyerinin yakınındaki Urartu Cafe Bar’a gitti. Aynı işyerinde ekspertiz olarak çalışan eşi Tufan Arda’yı da arayarak "Bilardo salonunda buluşalım" dedi. 
     Ancak salonda aniden yangın çıktı. İçeridekiler panikle kapıya yönelince Arda, çareyi tuvalete sığınmakta buldu. Salonu yoğun bir duman kaplamıştı bile. 
     
     Erken gelsem ölmezdi’ 
     Arda, cep telefonuna sarılarak cafenin güvenlik görevlisine, "İçeride, tuvalette kaldım, beni kurtarın" diye yalvardı. 
     Olay yerine gelen itfaiye yangını kısa sürede kontrol altına aldı ve güvenlik görevlisinin uyarısı üzerine hızla tuvalete ulaştı. Baygın halde bulunan Arda derhal hastaneye kaldırıldı ama, kurtarılamadı. 
     Eşi gibi bir bilardo tutkunu Turan Arda, yangından 15 dakika sonra cafeye geldi. Eşinin ölüm haberini alınca yıkılan Turan Arda gözyaşları içinde, şunları söyleyebildi "Geç kalmasaydım, eşimi kurtarabilirdim. Bilardo tutkusu hayatımızı bitirdi. Neydi günahımız, bilmem ki." 
     
     Yangın mühürlü bölümde çıktı 
     Olayla ilgili soruşturmaya göre yangın, iki ayrı girişi olan salonun, altı ay önce mühürlenen bar kısmında başladı. İtfaiye kesin çıkış nedeniyle ilgili çalışmalarını sürdürürken, görgü tanıkları, yangının, bar bölümündeki tüpün devrilmesiyle çıktığını iddia etti. Polisin ifadesine başvurduğu cafe sahibi Erdoğan Demirhan’ın ise, yangının elektrik kontağından kaynaklandığını öne sürdüğü öğrenildi. 
     


 YAŞAM 






















</TEXT>
</DOC>
