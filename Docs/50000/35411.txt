<DOC>
<DOCNO> 35411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/yazar/tamer.html </URL>
<DATE> 2001/08/04/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Koç’ta Özaydınlı Mustafa Koç ikilisine doğru... 
</HEADLINE>
<TEXT>

Rahmi Koç’un 2002 Mart’ında Şeref Başkanlığı’na çekilmesi, CEO Temel Atay’ın emekli olması bekleniyor 
     Dün bazı gazetelerde yer alan mütevazı bir haber, Türkiye’nin en eski sanayi grubu Koç Holding’de önemli değişikliklerin ipucunu veriyordu. Haber, Tofaş Grubu Başkanı Bülend Özaydınlı’nın Koç Grubu CEO vekili olduğunu duyuruyordu. Koç Grubu’nda bugüne kadar CEO vekilliği diye bir makam yoktu. Zaten başka şirketlerde de böyle bir pozisyon var mı bilemiyorum. Ama koyarsan oluyor 
     Koç Ailesi de, yaş haddi nedeniyle 2002 Mart’ında emekliye ayrılacak CEO Temel Atay’ın yerine kimin atanacağını, bu yeni mevkiyi icat ederek ilan etmiş oldu bence. Hem kamuoyuna, hem de çalışanlarına... 
     Özaydınlı’nın Migros Genel Müdürlüğü epeyce, hatta belki de gereğinden fazla uzun 10 yıl sürmüştü. Geçen yıl Gökçe Bayındır’dan boşalan Tofaş Grubu Başkanlığı ile Nakkaştepe’ye taşındığında, bir anlamda Migros’tan önceki ihtisas alanına da dönmüş oluyordu. Özaydınlı’yı ben Oyak - Renault Genel Müdür Yardımcısı olarak tanımıştım. Oyak Grubu’nda 15 yıl kadar çalıştıktan sonra 1987’de Koç Grubu’na geçmişti. Maret genel müdür yardımcısı olarak 
     Yıllardan beri yönetim kurulu başkanlığını bırakmak isteyen Rahmi Koç ise büyük bir aksilik olmazsa 2002 Mart’ında bu hayalini gerçekleştirecek ve babası gibi Koç Grubu Şeref Başkanlığı’na çekilecek. Rahmi Bey’in halefinin kim olacağı ise marttaki genel kurulda ima edilmiş, oğulların en büyüğü İnşaat Grubu Başkanı Mustafa Koç, 12. üye olarak yönetim kuruluna girerek yaş ortalamasını bir miktar aşağı çekmişti. 
     2002 Mart’ındaki genel kurullarda Rahmi Koç’un yönetim kurulu başkanlığından ayrılarak koltuğunu büyük oğlu Mustafa Koç’a bırakacağı, grubun 1 numaralı profesyoneli Temel Atay’ın yerine de Bülend Özaydınlı’nın getirileceği anlaşılıyor. Koç Grubu’nda 1 numaralı profesyoneller bugüne kadar ancak, emeklilik yaşı olan 60’a yaklaştıklarında bu ünvana hak kazanabilmişlerdi. 50’li yaşlarının başında olan Özaydınlı 1949 doğumlu , Koç Ailesi için bu bağlamda radikal bir değişikliği ifade ediyor. Özaydınlı’nın önünde uzunca bir süre var. 
     Koç’un tepesinde omuz omuza çalışacak ikilinin benim bilebildiğim çok önemli bir ortak noktaları var. İkisi de Fenerbahçeli. 1907 Fenerbahçeliler Derneği’nin faal üyeleri. Fenerbahçeli olarak paylaşabildiklerini, umarız Koç Grubu yönetimine de taşırlar. 
     
Demirbank battı, gezici şube çıktı      Önceki gün akşam saatlerinde Mecidiyeköy’deki evimden çıkmış Levent’e doğru yol alıyoruz. Aaaa bir baktık, sarıya boyalı, normallerden biraz yüksekçe bir minibüs. Üzerinde de Demirbank gezici şubesi yazıyor. 
     Demirbank fona devredileli 8 ay olmuş. Hatta bu arada HSBC’ye bile satılmış. Yakında tabelaları değişecek ve ilk gençlik yıllarımızın radyo günlerinden bu yana bize her sabah hayırlı günler dileyen Demirbank adı tarihe karışacak. Tam da bu sırada ortalıkta dolaşmaya başlayan bir Demirbank gezici şubesi... 
     Asistanım İlkay Özcan’ın Demirbank yetkililerinden aldığı bilgiye göre gezici şube uygulaması, sadece 1 aylık maziye sahip. Ancak hazırlıkların başlangıcı Demirbank batmadan öncesine dayanıyor. 
     Kim ne derse desin, banka fona devredildikten aylar sonra sarı minibüsün İstanbul sokaklarını turlamaya başlaması bir tuhaf. Aynı anda 4 kişinin işleminin yapılabildiği uydu bağlantılı gezici şubeyi bakalım HSBC de rantabl bulup sahip çıkacak mı 
     
     







ANAP nereye 


Bank - acılar... 


Ortada başka adam yok 


Pearl Harbor neden tutmadı 


Vakıf üniversiteleri 


Erbakan hoca bu oyuna nasıl geldi 


Arjantin ve yardım utancı 


Koç’ta Özaydınlı Mustafa Koç ikilisine doğru... 


"Neden güzel olur İzmirli kadınlar " 


Sayı ve arsa payı çoğunluğu gerekir 


Türkiye'nin eksiği siyasi parti mi 


Hazine TL harcamak için dolar ile borçlanıyor 


</TEXT>
</DOC>
