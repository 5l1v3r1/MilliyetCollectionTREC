<DOC>
<DOCNO> 15781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/son/sontur29.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelkurmay tasarruf için 32 projeyi erteledi... 
</HEADLINE>
<TEXT>

     Genelkurmay Başkanlığı Genel Sekreterliği, Türk Silahlı Kuvvetleri'nin TSK , bilimsel sistem analizleri sonucu stratejik hedef planında yer alan 32 projenin kısa, orta ve uzun vadeli olarak ertelenmesine, ekonomik durumdaki gelişmelere paralel ve yıllara sari olarak gelecekte yeniden değerlendirilmesine karar verdiğini bildirdi. 
     Ertelenen projelerin yaklaşık parasal değerinin, 19 milyar 500 milyon ABD Doları'nı bulduğu kaydedildi. 
     Genelkurmay Başkanlığı Genel Sekreterliği'nden yapılan yazılı açıklamada, TSK'nın 16 Mart 2001 tarihinde yapılan basın açıklamasıyla, içinde bulunulan ekonomik kriz nedeniyle yıllara sari olarak planlanan tüm projelerin gözden geçirileceğinin kamuoyuna duyurulduğu hatırlatıldı. 
     Yaşanan ekonomik krizin, özellikle döviz kurlarında vuku bulan reel artışlar nedeniyle, modernizasyon projelerinin gerçekleştirilmesi bağlamında TSK bütçesi ile Savunma Sanayi Destekleme Fonu SSDF kaynaklarını da etkilediği ve otomatik bir tasarrufu zorunlu kılmış bulunduğu ifade edilen açıklama, TSK bütçesinde vuku bulan ve krizden kaynaklanan doğal kaybın doğrudan projelere yansıması yanında, ülke ekonomisi üzerindeki yükü hafifleterek krizin atlatılmasına yardımcı olabilecek önlemleri almak amacıyla ve güvenlik mülahazalarını göz ardı etmemek koşuluyla stratejik hedef planında yer alan tüm projelerin, titiz bir şekilde incelemeye tabi tutulduğu belirtildi. 
     
     



</TEXT>
</DOC>
