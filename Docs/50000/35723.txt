<DOC>
<DOCNO> 35723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/son/soneko17.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB'un Sektör Kurulu toplantıları Perşembe günü başlıyor 
</HEADLINE>
<TEXT>

     Türkiye Odalar ve Borsalar Birliği TOBB Başkanı Rifat Hisarcıklıoğlu, TOBB Sektör Kurulu toplantılarının Perşembe günü başlanacağını bildirdi. 
     Hisarcıklıoğlu, Perşembe günü saat 10.00'da önce müteahhitlik sektörünü, öğleden sonra saat 14.00'de de tekstil sektör kurullarının TOBB Birlik Merkezi'nde bir araya geleceğini bildirdi. 
     Hisarcıklıoğlu, söz konusu toplantılara Devlet Bakanı Kemal Derviş, Maliye Bakanı Sümer Oral, Sanayi ve Ticaret Bakanı Ahmet Keman Tanrıkulu'nun yanı sıra Devlet Bakanı Tunca Toskay'ın katılmasının da beklenildiğini bildirdi. 
     Hisarcıklıoğlu, Bakan Toskay'ın katılmaması halinde Dış Ticaret Müsteşarı Kürşad Tüzmen'in toplantılarda yer alacağını kaydetti. Müteahhitlik Sektör Kurulu Toplantısı'na ayrıca, Bayındırlık ve İskan Bakanı Koray Aydın'ın da katılacağını belirten Hisarcıklıoğlu,Türkiye'nin ihracatında 4 ana sektörün lokomotif rol oynadığını, bu sektörler arasında müteahhitlik, tekstil, otomotiv ve turizm sektörlerinin başı çektiğini belirterek, söz konusu toplantılara bu nedenden dolayı, bu 4 sektörden başlayacaklarını ifade etti. 
     Otomotiv ve turizm sektör kurullarının toplantısının ne zaman yapılacağının ise Perşembe günü kararlaştırılacağını belirten Hisarcıklıoğlu, Perşembe günü toplanacak müteahhitlik ve tekstil sektörlerinin sorunlarına ilişkin kurul üyelerinin bu akşama kadar sorunlarını Odalar Birliğine ileteceklerini söyledi. Hisarcıklıoğlu, ayrıca, bu iki sektörde sorunların 5 ana başlık altında toplanacağını ve sektör kurulu toplantılarında da bunlara çözüm aranacağını vurguladı. Bu arada, Sağlık-İş Başkanı Mustafa Başoğlu bugün TOBB Başkanı Rifat Hisarcıklıoğlu'na yeni göreve gelmesinden dolayı bir nezaket ziyaretinde bulundu. 







</TEXT>
</DOC>
