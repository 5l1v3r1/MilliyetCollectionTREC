<DOC>
<DOCNO> 32503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/son/sondun18.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de akbaba avı... 
</HEADLINE>
<TEXT>

     İngiltere'nin doğusundaki Colchester kentinde, geçen hafta kuş yetiştirme merkezinden kaçan akbaba, hala yakalanmaya çalışılıyor. 
     Uzmanlar, 8 Temmuz'da Biggleswade Şahin Yetiştirme Merkezi'nden kaçan, beyaz sırtlı, kanatları arasındaki mesafe uçtan uca 3 metreden fazla olan ''Sydney'' adındaki Afrika akbabasını yakalamak için girişimlerini sürdürüyor. 
     Sydney'i yakalamaya yönelik son deneme, 20 metre yüksekliğindeki bir ağacın tepesine tüneyen akbabanın, ağaca tırmanan görevli kendisine yetişemeden havalanmasıyla başarısız oldu. Dünden beri Sydney'in çevrede görülmediğini belirten yetkililer, akbabanın en son görüldüğü yerden 15-30 metre uzaklaştığını tahmin ediyor. Bu boyda bir kuşun bu mesafeyi hızla alabileceğini kaydeden uzmanlar, çevredeki karga ve martıları tehdit eden bu dev kuşu bulma umudunu hala yitirmedi. Sydney'in ''açgözlülüğünden'' faydalanacaklarını söyleyen uzmanlara göre, akbabayı yakalamak için tek yol onu yiyeceklerle tuzağa düşürmek. İngiltere'de geçen ay da Norfolk Hayvanat Bahçesi'nden bir akbaba kaçmış ve bir hafta sonra bakıcısının 40 kilometre uzakta kurduğu tuzağa yakalanmıştı. 







</TEXT>
</DOC>
