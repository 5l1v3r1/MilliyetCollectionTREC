<DOC>
<DOCNO> 13208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/ekonomi/eko13.html </URL>
<DATE> 2001/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Işıklar Holding’e 4 trilyonluk haciz 
</HEADLINE>
<TEXT>

     İSTANBUL Milliyet 

     Işıklar Holding’in 4 trilyon 730 milyar 619 milyon liralık malına ihtiyati haciz konuldu. İstanbul Asliye Ticaret Mahkemesi’ne başvuran Vakıflar Bankası avukatları, bankanın Finans Market İstanbul Şubesi’nden verilen teminat mektubu kredilerinin, 4 trilyon 730 milyar 619 milyon liralık iki adet teminat mektubundan oluştuğu, bu mektupların Albaraka Türk Özel Kurum AŞ’ye hitaben verildiği bildirildi. 
     Banka tarafından 17 Ocak 2001’de tanzim edilen teminat mektuplarına ilişkin kredi sözleşmesinde Işıklar Holding, Rıza Kutlu Işık, Özışık İnşaat ve Taahhüt ile Işıklar Pazarlama’nın da müşterek borçlu, müteselsil kefil sıfatıyla imzaları bulunduğu belirtildi. 
     Takip dilekçesinde, borçlulara ait kredi hesabının 14 Mart 2001’de kesildiği kaydedildi. Borçluların Beyoğlu 19. Noteri kanalıyla 15 Mart 2001’de uyarıldığı öne sürerek, ihtiyati haciz talebinde bulundu. 
     Mahkeme, bunun üzerine ihtiyati haciz talebini kabul etti. 
     


 EKONOMİ 





















</TEXT>
</DOC>
