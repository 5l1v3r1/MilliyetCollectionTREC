<DOC>
<DOCNO> 7372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/yazar/sazak.html </URL>
<DATE> 2001/02/16/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İnsansız ekonomi 
</HEADLINE>
<TEXT>

     Carlo'nun Türkçesinin giderek gelişiyor olması Türkiye ekonomisi açısından sevindirici haber 
     IMF Şefi Cottarelli'den söz ediyoruz. 
     Yavuz Donat, Sümer Oral'ı ziyaret eden Bay Cottarelli'nin bakana, İtalyan - Amerikan aksanıyla "Hay..." çekmek yerine "Merhaba" diye seslenmeye başladığını yazdı. Yetenekli adam Carlo, hem ekonomiyi iyileştiriyor hem de bedava Türkçe öğreniyor. 
     Bürokrasi birkaç ay daha dişini sıkarsa, Cottarelli'nin çay kahve siparişi ve "nasıl gidiyor" geyiğiyle akıcılık kazanan Türkçesi sayesinde "sokaktaki adam"ın tepkisini IMF'ye anlatmakta sıkıntı çekilmez. Ne güzel, Carlo dilimizi öğrendikçe belki birkaç ay sonra "hükümet de aradan çekilecek", ekonomik programın asıl sahibi olan IMF Şefi direksiyona geçerek Ankara trafiğinde özgürce dolaşacak. 
     insaf artık bu kadarı da olmaz demeyin ABD eski Başkanı Clinton Türkiye'ye gelişinde "Sizlerle birkaç gün çalışıp, AB adaylığını çözeceğiz" sözleriyle hayranlık uyandırmamış mıydı Yıl sonundaki bankalar krizinde de Cottarelli'nin Washington ve Brüksel'deki patronları ilk uçakla Ankara'nın yolunu tutmuşlardı. 
     Çünkü uygulanan program, bizden çok IMF'nin prestiji haline geldi 
     Şaka bir yana, Cottarelli'yle doğrudan görüşme telkini başkentte kulaklara fısıldanıyor olmalı ki, Türk - İş Başkanı Bayram Meral isyan ediyordu 
     "Neyi görüşeceğiz IMF'nin ortaya koyduğu program sonucu fabrikalar kapanıyor, büyük kuruluşlar iflas ediyor. İşsizlik had safhada. Yoksulluk ve gelir adaletsizliği her gün artıyor. Bu nasıl iyiye gitmedir " 
     Hak - İş Genel Başkanı Salim Uslu da, hükümetin piyasaları öldürerek, halkın alım gücünü düşürerek, "insansız bir ekonomi" oluşturduğunu söylerken tepki göstermekte haklı. 
     Ekonomik ve sosyal çöküntünün boyutları ürkütücü. 
     Sanal iyimserliğin, "reel sektör" diye anılan sanayideki sonucu felaket oldu, yılda 3 - 5 milyon dolarlık ihracatla dönen, 250 - 300 işçi çalıştıran orta ölçekli fabrikalar kapanma noktasında, esnaf kan ağlıyor, çiftçi perişan, piyasada para dönmüyor. 
     Türkiye son yılların en tehlikeli sosyal krizine sürükleniyor. Ranta ve hortumlamaya dayalı "saadet zinciri" kopunca ülkedeki büyümenin üretimden çok "yolsuzluk ekonomisi"nden kaynaklandığı anlaşıldı. Şimdi batan batana .. Fatura her zamanki gibi emeğiyle geçinenlere kesiliyor. Bayram Meral, bu gidiş karşısında, 5'li sivil inisiyatifin 22 Şubat'ta toplanacağını açıkladı. Hükümet ise kaynak arıyor. 
     Başbakan'ın sözünü ettiği "dinamik istikrar" için gerekli dış destek nereden gelecek 
     En iyisi Carlo'yu kabineye almak 
     Ekonomisi fena değil, Türkçesi de ilerliyor. 
     
     





Yine CHP... 


Sigorta mağduru 


Yüksek Denetleme Kurulu 


Sayın Başbakanıma utanarak arz ederim 


Türkiye Arap dünyasından Filistin'le İsrail'e... 


Türkiye, nereye 


"Sayın Başbuğum..." 


Nazım Hikmet ve Türk vatandaşlığı 


Kolejler kapansın 


Demirkent'ten bize 


Milli gelir 33 bin dolar .. 


"Kolaylaştırıcı" rolü zorlaşıyor... 


Sistemi doğru kurmak 


Gariplikler ülkesi... 


İnsansız ekonomi 


İlkin insanlık öldü 


TRT, Dijiturk'ten 4 kanalını çekiyor 


Önemli değişiklik yok 


Toptancı da dağıtıcı da şik yetçi 


Ağlayanın malı hayır etmez’ 


</TEXT>
</DOC>
