<DOC>
<DOCNO> 12445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/ekonomi/eko01.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş 27 milyar turunda 
</HEADLINE>
<TEXT>

Dış kaynak turlarına bugün Almanya’dan başlayacak olan Derviş, programın uygun olması halinde İtalya’ya da gidecek, ardından ABD’ye geçecek 
     HARUN GÜREK Ankara 

     Ekonomiden sorumlu Devlet Bakanı Kemal Derviş, dış destek turuna bugün başlıyor. Derviş, önce Almanya, ardından ABD’ye gidecek. AB, ABD, IMF ve Dünya Bankası’ndan sağlanacak desteğin boyutu, fedak rlığın boyutunu da netleştirecek. Sadece kamu ve Fon bankaları için 27 katrilyon lira dolayında bir kaynak gerektiği belirtildi. 
     Derviş, bugün Almanya’nın başkenti Berlin’de Alman Maliye Bakanı ile görüşecek. Türkiye’nin uygulamayı planladığı program konusunda bilgi verecek olan Derviş, AB kaynaklarından sağlanabilecek yardımın miktarı konusunda söz almaya çalışacak. Derviş’in, programının uygun olması durumda İtalya’ya da gidebileceği belirtiliyor. 
     Derviş’in Washington’da da Amerikan Hazine Bakanı Paul O’Neil, IMF Başkanı Horst Köhler, Dünya Bankası Başkanı James Wolfenson ile görüşmesi bekleniyor. Derviş, bu görüşmelerde, hükümetin her türlü önlemin alınmasına yönelik siyasi kararlığa sahip olduğu konusunda mesaj verecek. 
     
     IMF’den 3 milyar 
     IMF, Türkiye ile ilgili kararını 28 Nisan’daki İcra Direktörleri Kurulu toplantısında verecek. IMF’nin 6 milyar dolarlık Ek Rezerv Kolaylığı’nın en az yarısını serbet bırakacağı kaydediliyor. 
     
Yetki Yasası 3 ay uzuyor      Memurların büyük bir umutla beklediği, kamu kesimindeki ücret adaletsizliğini gidermeye yönelik hükümete kanun hükmünde kararname çıkarma yetkisi veren Yetki Yasası’nın süresinin üç ay uzatılmasını istedi. Son sözü Ekonomiden sorumlu Devlet Bakanı Kemal Derviş söyleyecek. Üç aylık süre için çıkarılan yasanın süresi dün doldu. Yetki Yasası çerçevesinde hazırlanan KHK taslağında ise kamu kesiminde ayrı kurumlarda çalışan aynı meslek mensuplarının ücretlerinin 4 - 5 yıllık geçiş süreci sonucunda eşitlenmesinin öngörüldüğü öğrenildi. 
     


 EKONOMİ 














</TEXT>
</DOC>
