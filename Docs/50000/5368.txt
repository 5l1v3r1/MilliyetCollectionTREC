<DOC>
<DOCNO> 5368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/son/sontur15.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakkari'de, ''Vizontele" bayramı 
</HEADLINE>
<TEXT>

     Hakkari'de, ''Vizontele'' adlı filmin galasında, adeta izhidam yaşandı. Filmi, 350 kişilik salonda yaklaşık bin kişi izledi. 
     Tiyatro ve sinema sanatçısı Yılmaz Erdoğan'ın ''Vizontele'' adlı filmi, Hakkari'de büyük ilgi gördü. Vizontele'nin gösterime girdiği Hakkari Valiliği Kültür Müdürlüğü salonunda, büyük izdiham yaşandı. Filmi izlemek için 350 kişilik salona yaklaşık bin kişi girdikten sonra, güvenlik güçleri kapıları kapatmak zorunda kaldı. 
     Hakkari Valiliği, izdihamı önlemek ve tüm vatandaşların bu filmi izleyebilmesi için 11 gün boyunca 1 matine, 1 suare ve ücretsiz olarak gösterimde tutacak. Gündüz matinesine öğrenci ve gençler, gece suaresine ise aileler alınacak. Hakkari Valiliği Kültür Müdürlüğü salonundaki izleyicilerin, filmi izlerken Yılmaz Erdoğan'ı sık sık alkışladıkları gözlendi. 




</TEXT>
</DOC>
