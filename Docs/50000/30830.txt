<DOC>
<DOCNO> 30830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/yazar/cankat.html </URL>
<DATE> 2001/07/07/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Öz Refah Partisi 
</HEADLINE>
<TEXT>

     Bir gazeteci, Yenilikçi milletvekiline sordu 
     -Parti kurmakta acele etmemeye karar vermişsiniz. Hayrola 
     -Kocasından ayrılan kadın bile "iddet" süresi boyunca evlenemez, beklemek zorundadır. Aceleye gerek yok. 
     Türk siyaseti bir şeylere gebe dedikleri buymuş meğer. 
     Halbuki, gelenekçiler, müta nikahına daha yatkın. Ayrıca sık sık lastikleri patladığı için, bagajda her zaman bir stepne hazır, daha hızlı davranıyorlar. Evet, yeni parti kolay da adı ne olacak 
     Fazilet’in amblemi yüzünden başları ağrımıştı Fatih Altaylı "erkek cinsel organı bu" diye tutturmuştu hani Onun için şimdi yoğurdu üflüyorlar. 
     Necmettin Erbakan "Saadet Partisi" olsun diyor. Ama itiraz edenler de haklı 
     -Hocam o zaman partinin adı SAP olur Dalga geçerler bizimle... 
     İkinci sorun da, partinin kimliği. 
     Recai Kutan Yenilikçiler’in yolunu kesmek için "muhafazak r, sosyal demokrat ve liberal bir parti olacak" derken, partinin adına itiraz edenler yine karşı çıkıyor 
     -Bu ne biçim parti tanımlaması böyle... "Ortaya yap bir karışık" der gibi... Yarın birgün "Yan masadan gönderdiler" misali, partiye yakışmayacak "yanar döner" birilerini partiye sokmaya çalışırlarsa, ne deriz 
     
18.000 TL vergi iadesi      İnsanın aklına sormak geliyor "Bunlar Türkiye’de olup bitenden habersiz mi, yoksa bizi deli etmek için mahsus mu yapıyorlar " 
     Yüz binlerce emekli, aylık 100-120 milyon maaşla ölmemek için, hiç yoktan iyidir deyip, vergi iadesiyle uğraşıyorlar. Alacakları üç kuruş, ama ne yapsınlar. 
     Üç ayda bir "Emekli, malul, dul ve yetim aylığı alanlara ait vergi iade beyannamesi" vermek için, bir zarfın üzerini doldurmaları gerekiyor. 
     Bakın, zarfın üzerinde yazan rakamlara 
     0-180.000 TL 10 
     180.001-360.000 20 
     360.001-600.000 12 
     600.001 ve üzeri 5 
     Yanlış okumadınız. Yüz seksen BİN lira, milyon değil... Buna karşılık emeklilerin alacağı vergi iadesi 18.000 TL. On sekiz bin 
     Emekliler bu sıcakta banka kuyruklarında eziyet çekiyorlar. Alacakları vergi iadesi zaten ayda 5-6 milyon lira. Bir de üstüne alay etmeyin 18.000 liraymış... 
     
Türk kardeşler, diyorlar      Yurtdışından kim gelse onlardan bahsediyor. Şöhretleri, laf diye söylemiyorum, dünyanın dört bir yanına yayılmış. Onder Sisters Önder Kardeşler diyenler var, Türk kardeşler diye bahsedenler de... 
     Ferhan ve Ferzan Önder kardeşlerden bahsediyorum. İki büyük ve çok da güler yüzlü, sevimli piyanist kardeş. 
     1998’de Eskişehir Festivali’nde çaldılar, dinleyemedim, aklım kaldı. İstanbul Festivali’nde dinlemek nasip olmayacak mı acaba 
     Niçin gazetelerde isimlerini hiç görmüyoruz 
     
FIKRA GİBİ      Bu meşhur bir fıkradır diyeceksiniz, biliyorum. Ama inanın gerçek bir arkadaşım televizyonda seyretmiş. 
     "Adam cidd ydi. O fıkrayı bilip de espri yapacak birine de benzemiyordu" diyor. Son benzin zamlarının ardından, det olduğu üzere, televizyoncular araç sahiplerinin tepkilerini soruyorlar. 
     Kocaman Mercedesli birine mikrofonu uzatıyor muhabir 
     Benzin zammı hakkında ne düşünüyorsunuz 
     Zam beni etkilemez kardeşim ben her zaman 10 milyonluk benzin alırım 
     
     







İleriyi görmek 


Pasta bitince 


Öz Refah Partisi 


Bir saatli bombanın tik tak sesi... 


Bir formül 


Pembe geceler 


Veliler, öğrenciler, kamuoyu kandırılıyor 


Başarı karşılıklı 
sorumluluk gerektiriyor 


"Kadınlar neden aldatır .." 


Keşke... 


Bu paket başka 


İşte Ansen'in marifetleri 


Akmerkez yolu "pazar"ın yeni yeri 


Batı'nın Derviş, Tayyip merakı 


Hüsamettin Özkan ve ilişkileri 


Döviz sorunu yok güven sorunu var 


</TEXT>
</DOC>
