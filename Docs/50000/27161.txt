<DOC>
<DOCNO> 27161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/spor/spo02.html </URL>
<DATE> 2001/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
RÜŞTÜ GİTTİ,GELDİ 
</HEADLINE>
<TEXT>

Fenerbahçe’nin milli kalecisi, menajeri aracılığıyla yönetimi terletti. Bir ara görüşmeler kopma noktasına geldi, Başkan Yıldırım devreye girince iş bitti 
     YUSUF KOBAL 

     SARI - Lacivertliler’in başarılı kalecisi Rüştü, dünkü transfer görüşmesi sırasında önce kulüpten koptu, ardından da Başkan Aziz Yıldırım’ın telefonuyla evinde kaldı. Tatil yaptığı Bodrum’da menajeri Saffet Sancaklı ile strateji belirleyen Rüştü, dün yönetime şartlarını sundu. Milli kaleci, menajeri aracılığıyla son olarak 1 milyon 750 bin dolara indi. 
     YÖNETİM ise, 750 bin liralık sabit kurdan yılda 1 milyon 250 bin dolar teklif etti. Üç saat süren görüşmelerden sonuç çıkmayınca, Fenerbahçeli yöneticiler menajer Saffet Sancaklı’ya rest çekip, "O zaman Rüştü’yü satışa koyuyoruz. Bu fiyatın üstüne çıkmıyoruz" dediler. Sancaklı, hemen Rüştü ile temasa geçerken, başarılı file bekçisi fiyatta yine ısrar etti. 
     BAŞKAN Aziz Yıldırım, bu gelişmeler üzerine araya girip, "At şu imzayı" dedi, önerilen ödeme miktarını ve kurunu Rüştü’ye kabul ettirdi. Yıldız kalecinin, "Siz istiyorsunuz diye bu şartlara imza atıyorum" dediği bildirildi. Yıldırım, daha sonra kuzeni Osman Yalçın’ı kulübe çağırıp, Saffet Sancaklı ile iki yıllık imza atılmasını sağladı. 
     
Yıldırım’a ihtiyaç var’      YALÇIN TÜRK 

     FENERBAHÇE’de dokuzuncu yılına girip, rekor kıran Uche, bu sezon işlerinin zor olduğunu, Başkan Aziz Yıldırım’ın kalmasını istediklerini söyledi. Nijeryalı futbolcu, "Kendisini anlıyorum, büyük fedakarlık yaptı. Şampiyonluğu da en çok o hak etti. Ancak futbolcular ve taraftarın ona ihtiyacı var. Kalmasını istiyoruz. Sekiz yılımın en müthiş taraftarını bu yıl gördüm" diye konuştu. 
     UCHE, hedefinin 10 yıl olduğunu vurgulayıp, şöyle devam etti "Artık kendimi Fenerbahçe’nin parçası olarak kabul ediyorum. Mutlu olduğum yerde kalırım. Üçüncü ve dördüncü şampiyonluğu da yaşamak istiyorum. Avrupa’da güçlü rakipler bizi bekliyor. Hakan, Ceyhun ve Ümit takıma büyük güç katacak. Kendimi futbola verdim. Sonradan futbolcu olunmaz, doğuştan insanın yatkınlığı olur". 
     
Johnson olmadı      FENERBAHÇE, Celil’in 1 trilyon, Johnson’u da 3 trilyona satış listesine koydu. Johnson’un menajeri, bir yıllık sözleşme için gerçek kurdan önerilen paranın yüzde 25 fazlasını istedi. Artırım gerçekleşmezken, Ganalı oyuncu, menajeri Orhan Cingözoğlu’na, "Türkiye’de başka takımda oynamam. Avrupa’da kulüp ara" talimatını verdi. Bu arada yönetim, pazartesi Gençlerbirliğili Ümit Özat, salı da Siirt Jetpalı Ceyhun’la mukavele yapacak. 
     
Arsenal de devrede      SARI - Lacivertli kulübün ısrarla istediği Real Madrid’in Kamerunlu futbolcusu Geremi için Chelsea’den sonra Arsenal’ın da kancayı atması sıkıntı yarattı. Bonservisi 10 milyon dolara kadar yükselen Geremi ise, "Hiçbir kulüpten teklif almadım. Profesyonel futbolcuyum. Parada anlaşırsak, Fenerbahçe’ye gelirim" dedi. 
     



 SPOR 




















</TEXT>
</DOC>
