<DOC>
<DOCNO> 6639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/siyaset/siy09.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Durmuş pot üstüne pot kırdı 
</HEADLINE>
<TEXT>

     DHA Bozüyük 

     Başbakan Yardımcısı Devlet Bahçeli ile birlikte Bilecik’in Bozüyük ilçesine giden Sağlık Bakanı Osman Durmuş, hastanelerin durumundan yakınan bir vatandaşın sorununu dinlerken zor anlar yaşadı. Bahçeli’nin Durmuş’a gönderdiği işçi emeklisi Şükrü Nalbantoğlu, eşinin hastanelerdeki ilgisizlik yüzünden öldüğünü söyledi. Durmuş bunun üzerine, "Hanım nerede şimdi " diye sorunca Nalbantoğlu, "Götürdük, gömdük" yanıtını verdi. Ancak Durmuş, bu sözler dikkatinden kaçınca "Bursa Devlet Hastanesi’ne gönder, ayrıca bana telefon et" deyince şik yetçi vatandaş, "Ben nasıl kaldıracağım hanımı, o öldü" diye tekrarladı. Hatasını anlayan Bakan Osman Durmuş da "Allah rahmet etsin. Konuyu fazla bilmiyordum" diyerek sözlerini düzeltti. 
     


 SİYASET 














</TEXT>
</DOC>
