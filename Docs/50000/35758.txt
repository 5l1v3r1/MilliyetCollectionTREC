<DOC>
<DOCNO> 35758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/son/sontur17.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç kadın, yasak ilişkiden doğan bebeğini toprağa gömdü... 
</HEADLINE>
<TEXT>

     Kütahya'nın Hisarcık İlçesi'nde, yasak ilişkiden doğan bebeğini evinin bahçesine gömerek öldürdüğü iddia edilen kadın, tutuklandı. 
     Hisarcık İlçesi'ne bağlı Karbasan Beldesi'nde Fatma Yılmaz'ın 23 yeni dünyaya getirdiği çocuğunu evinin bahçesine gömdüğü ihbarı üzerine, jandarma tarafından yapılan aramada, poşet içinde gömülmüş bir kız bebek cesedi bulundu. 
     Gözaltına alınan Fatma Akbulut, evli olmasına rağmen iki yıldan beri eşinden ayrı yaşadığını bildirerek, 9 ay önce Süleyman A. adlı kişinin tecavüzü sonucu hamile kaldığını söyledi. 
     Korkusundan durumu kimsiye anlatmadığını ve bir hafta önce evde kimsenin bulunmadığı bir sırada doğum yaptığını bildiren Fatma Yılmaz, tek başına gerçekleştirdiği doğum sırasında bebek öldüğü için poşete koyarak toprağa gömdüğünü öne sürdü. 
     Sorgusunun ardından adliyeye sevk edilen Fatma Yılmaz, tutuklanarak cezaevine konulurken, Süleyman A. serbest bırakıldı. Bahçeden çıkarılan bebek ise ölüm nedeninin belirlenmesi amacıyla Bursa Adli Tıp Kurumu'na gönderildi. 
     
     







</TEXT>
</DOC>
