<DOC>
<DOCNO> 21314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/yasam/yas05.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortalık atom bombası kaynıyor 
</HEADLINE>
<TEXT>

Birleşmiş Milletler’den ürkütücü rapor Dünya üzerindeki 100’den fazla terörist örgütün elinde atom bombası var... 
     DIŞ HABERLER SERVİSİ 

     Dünya çapında radyoaktif madde kaçakçılığının son beş yılda ikiye katlandığı, 130 terörist örgütün atom bombası geliştirmeye yetecek teknoloji ve hammaddeye sahip olduğu açıklandı. 
     BM antiterörizm biriminin başı Alex Schmid, nükleer maddelerin büyük çoğunluğunun zayıf korunan eski Sovyet cumhuriyetlerindeki üslerden çalındığını söyledi. Nükleer silah yapımında kullanılan maddelerin 400 kadar yapıda saklandığını söyleyen Schmid, az korunan bu yapıların maceracıları ve canileri tahrik ettiğini söyledi. 
     40 sayfalık raporda, ABD Dışişleri Bakanlığı tarafından listelenen 130 terörist örgütün nükleer, kimyasal ve biyolojik tehdit oluşturduğu uyarısı yer aldı. Aralarında Usame bin Ladin’in El-Kaide örgütü ve Japonya’daki Yüce Gerçek tarikatının da bulunduğu bu örgütlerin 55’i etnik, 50’si köktendinci, 20’si solcu ve beşi sağcı. 
     



 YAŞAM 






















</TEXT>
</DOC>
