<DOC>
<DOCNO> 5288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/spor/spo05a.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim geldi, stat doldu 
</HEADLINE>
<TEXT>

Kapalı gişe oynamaya başlayan Fiorentina, sahasında yüzde 67’lik doluluk oranına ulaştı 
     TEMEL KARASAY 

     FLORANSA’da "Futbol Rönesansı"nı ateşleyen Fatih Terim ile Fiorentina "kapalı gişe"ye doğru gidiyor. 44 bin kişilik A. Franchi stadında yüzde 67 doluluk oranı yakalayan Fiorentina, Roma, Inter ve Juventus gibi devleri de geride bırakarak inanılmaz bir "reyting grafiği" çizdi ve ilk yarının bitmesine bir maç kala kendi sahasında yaptığı sekiz maçta 30 bin seyirci ortalamasını aştı. Bazı maçlarda seyirciye kapasitesi yetmeyen A. Franchi Stadı’na gelen toplam 242.700 taraftar, sekiz maçın beşinde aldıkları galibiyetle sevinirken bir beraberlik, iki de yenilgi gördüler. 
     HALKIN kalbinde imparatorluğunu ilan eden Teknik Direktör Fatih Terim’in yadsınamaz etkisiyle artan seyirci sayısı, henüz herbiri 80 bin kapasitenin üzerinde stadlarda oynayan devlere yaklaşamasa da "doluluk oranı"nda sadece Milan, Fiorentina’nın üstüne çıkan süper takım olarak kaldı. Altıncı sıradaki Fiorentina’nın üst sıralarında yer alan dört takımın da stat kapasitesi 30 bini geçmiyor ve ilk sırayı da 20 bin kişilik stadında yüzde 85’lik bir doluluk oranı yaşayan Parma alıyor. İtalya Ligi’nde son sırada yer alan Bari ise tribünlerine en fazla seyirci arayan takım oldu. 
     
TAKIMLAR STADYUM KAPASİTE DOLULUK ORANI OR.SEYİRCİ 1- Parma E. Tardini 20.016 85 17.091 2- Reggina O.Garanillo 28.000 82 20.299 3- Milan G.Meazza 85.700 69 59.480 4- Vicenza R.Menti 20.920 69 14.619 5- Brescia Rigamonti 23.270 68 15.899 6- FİORENTİNA A.Franchi 44.781 67 30.337 7- Roma  Olimpiyat 82.656 67 56.119 8- Inter G.Meazza 85.700 66 57.213 9- Bologna R.Dall'Ara 40.572 62 25.223 10-Lazio Olimpiyat 82.656 60 50.367 11-Atalanta Azzurri 32.498 60 19.376 12-Juventus Delle Alpi 69.041 55 38.339 13-Udinese Friuli 41.825 48 20.145 14-Napoli S.Paolo 82.126 47 39.398 15-Verona N.Bentogodi 45.000 41 18.621 16-Perugia R.Curi 28.205 40 11.440 17-Lecce Via Del Mare 51.894 32 16.907 18-Bari  S.Nicola 58.270 21 12.680      


 SPOR 






























</TEXT>
</DOC>
