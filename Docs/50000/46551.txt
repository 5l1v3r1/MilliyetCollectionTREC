<DOC>
<DOCNO> 46551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/son/sonspo18.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Dakika dakika Galatasaray maçı 
</HEADLINE>
<TEXT>

     
     İlk Yarı 

     1. dakikada topu uzun süre taşıyan Vedat, yaklaşık 35 metreden mükemmel bir vuruşla meşin yuvarlağı filelere gönderdi 1-0 
     4. dakikada Kenan'dan sıyrılan Arif, topu Serkan'a çıkardı. Bu futbolcu müsait durumda topu kaleci Majdan'ın sağından ağlara gönderdi 2-0 
     11. dakikada sol kanattan Hakan'ın kullandığı korner atışında, ceza alanı içinde yükselen Suat'ın kafa vuruşunda, top üstten auta çıktı. 
     16. dakikada Capone'nin uzun pasında, savunmanın arkasında topla buluşan Hakan kafayı vurdu. Ancak meşin yuvarlak yandan auta gitti. 
     18. dakikada ceza alanı içinde topu önüne indiren Göztepeli Ersen Martin'in sol çaprazdan yaptığı vuruşta, top kaleciye çarpıp penaltı noktası üzerinde Kabat'ın önüne düştü. Bu futbolcuyla top kapma mücadelesine giren Vedat'ın hareketini, hakem Sabit Hacıömeroğlu penaltı olarak değerlendirdi. 20. dakikada atışı kullanan Kabat, meşin yuvarlağı ağlara gönderdi 2-1 
     25. dakikada takım arkadaşlarıyla verkaça giren Serkan'ın müsait durumda vuruşunda, kaleye giden topu Cem son anda çizgi üzerinden uzaklaştırdı. 
     37. dakikada ceza alanı dışı sağ çaprazda iki rakibini çalımlayan Perez sert vurdu, ancak kaleci Majdan topa hakim oldu. 
     42. dakikada soldan kazanılan serbest atışda Ergün topu Arif'e çıkardı. Bu oyuncunun ceza alanı dışından sert şutunu kaleci Majdan güçlükle önledi. İkinci pozisyonda topu önünde bulan Serkan'ın vuruşunda, meşin yuvarlak direğin yanından auta gitti. 
     Kalan sürede skor değişmedi ve ilk yarıyı Galatasaray 2-1 önde tamamladı. 
     
     İkinci Yarı 

     Göztepe, karşılaşmanın ikinci yarısına Cem'in yerine Cumhur'u alarak başladı. 
     51. dakikada Galatasaray'da kaleci Kerem, 54. dakikada ise Perez 
     sarı kart gördü. Aynı dakikada Ümit Karan'ın yerine Sergen oyuna girdi. 
     62. dakikada Arif'in ortasında Serkan uçarak topa kafayı vurdu. 
     Köşeye giden meşin yuvarlağı kaleci Majdan mükemmel bir refleksle tokatlayarak kornere çeldi. 
     63. dakikada Galatasaray'da Suat yerini Hasan'a bıraktı. 
     64. dakikada Göztepeli Mustafa'nın ortasında, Kabat altıpasta zor 
     olanı yaptı ve topu kötü bir kafa vuruşuyla auta attı. 
     68. dakikada Sergen'in sağdan kullandığı korner atışında, Capone 
     topu kafayla kaleye gönderdi. Ancak Cumhur çizgi üzerinden kafayla topu uzaklaştırdı. 
     69. dakikada Vedat'ın ortasında Sergen topu Arif'in önüne bıraktı. 
     Bu futbolcunun sağ çaprazdan vuruşunda top filelere gitti 3-1 70. dakikada Göztepeli Servet sarı kart gördü. 
     71. dakikada Hakan'ın ceza alanı dışından sert şutunda, kaleci 
     Majdan tehlikeyi iki hamlede önledi. 
     72. dakikada Göztepe'de Cumhur sarı kart gördü. Aynı dakikada 
     Galatasaray'da Ergün'ün yerine Ayhan, 73. dakikada da Göztepe'de Ersen Martin'in yerine Zafer oyuna girdi. 
     76. dakikada Arif, Sergen'den aldığı topu altıpasa gönderdi. Bu 
     alanda boş durumda bulunan Serkan, güzel bir kafa vuruşuyla farkı üçe çıkaran golü attı 4-1 79. dakikada Göztepe'de Gökhan çıktı, yerine Ümit girdi. 
     83. dakikada Göztepe'de Ümit sarı kart gördü. 
     Kalan dakikalarda iki takım da skoru değiştiremedi ve Galatasaray maçtan 4-1 galip ayrıldı. 
     






</TEXT>
</DOC>
