<DOC>
<DOCNO> 5601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/son/sondun02.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyanlar Clinton'a, saksofon çalması için 250 bin dolar önerdi 
</HEADLINE>
<TEXT>

     Eski ABD Başkanı Bill Clinton'a, İtalya'daki Uluslararası San Remo Müzik Festivali'nde saksofon çalması için 250 bin dolar önerildi. 
     Clinton'ın sözcüsü Jake Siewert, gazetecilere yaptığı açıklamada, 26 Şubat-3 Mart arasında düzenlenecek festivale davet edilen eski başkanın henüz kararını vermediğini söyledi. 
     Siewert, basında yer alan 250 bin dolarlık ücret konusunda ise, bilgisi olmadığını kaydetti. Eski Başkan Clinton, son olarak Ocak ayında New Hampshire eyaletine düzenlediği veda ziyaretinde, siyah güneş gözlükleri takarak saksofon çalmıştı. Clinton'ın, başkanlık görevinden ayrıldığı 20 Ocak'tan beri çeşitli etkinliklere katılması ve konuşma yapması için en az 100 davet aldığı ve bu davetlerden her biri için kendisine ortalama 100 bin dolar önerildiği belirtiliyor. Eski SSCB lideri Mihail Gorbaçov da, 1999 yılında San Remo Müzik Festivali'ne konuk olarak katılmış ve televizyonda, yeni dünya düzeninden küreselleşmeye kadar pek çok konuyu değerlendirdiği bir konuşma yapmıştı. 
     



</TEXT>
</DOC>
