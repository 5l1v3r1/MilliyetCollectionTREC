<DOC>
<DOCNO> 37911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/son/sondun08.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de 45 Falun Gong üyesine hapis cezası 
</HEADLINE>
<TEXT>

     Çin'de faaliyetleri yasaklanan Falun Gong tarikatının üyelerinden 45'i, 13 yıla kadar hapis cezalarına çarptırıldı. 
     Pekin gazetesine göre, Doğu Pekin, Fangshan, Haidian ve Miyun mahkemelerinde görülen davalarda, en ağır cezalar Zhang Hongwei ve Yang Jiguang'a verildi. Tarikata yasadışı olarak üye kazandırmak ve propaganda belgeleri hazırlamakla suçlanan Zhang 13, Yang da 12 yıl hapis cezasına çarptırıldı. Haberde, Zhang'ın ülkenin değişik bölgelerinden gelen tarikat mensuplarının toplanmasını sağlamak için daire kiraladığı belirtildi. Zhang ve Yang'ın, örgüte ait belge ve el ilanlarını basmak için matbaa kurmaktan da suçlu bulunduğu, matbaada yapılan aramada, dağıtılmaya hazır yaklaşık 98 bin adet el ilanı ele geçirildiği kaydedildi. Falun Gong tarikatının faaliyetleri, ülkedeki komünist rejimi devirmek istediği gerekçesiyle 1999'da yasaklanmıştı. 







</TEXT>
</DOC>
