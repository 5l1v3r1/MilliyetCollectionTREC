<DOC>
<DOCNO> 46008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/son/sontur16.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan hükümete kızdı "Türkiye'yi sonu belli olmayan maceraya atmayın" 
</HEADLINE>
<TEXT>

     Saadet Partisi SP Genel Başkanı Recai Kutan, Hükümet'in Afganistan'a asker göndermek için kararname çıkartma hazırlığında olduğunu kaydederek, ''Nerelere asker göndereceksiniz 
     Hedefi ve sonucu belli olmayan bir maceraya Türkiye'yi atmaya hakkınız var mı '' dedi. 
     Kutan, partisinin TBMM Grup toplantısında yaptığı konuşmada, ABD'nin Afganistan'a yaptığı operasyonda her ülkenin kendi çıkarlarına uygun sonuçlar elde etmek istediğini söyledi. Çıkacak bir savaşta Türkiye'nin hangi çıkarının olacağını soran Kutan, ''Türk Hükümeti, bu savaşın Filistin'i, Çeçenistan'ı, Keşmir'i, Kıbrıs'ı, Kuzey Irak'ı nasıl etkileyeceğini araştırdı mı, muhataplarına bu soruları sordu mu '' şeklinde konuştu. 
     Recai Kutan, sözlerini şöyle sürdürdü 
     ''NATO Antlaşması'nın 5. maddesinin işletilmesinden söz ediliyor. 
     5. madde nasıl ve niçin işletilecek ABD'ye dışarıdan bir devletin 
     saldırdığı ispat edilmiş midir Türkiye'den asker istenmesi durumunda yetki talebi için kararname hazırlandığını duyuyoruz. Nerelere asker göndereceksiniz Hedefi ve sonucu belli olmayan bir maceraya Türkiye'yi atmaya hakkınız var mı Hükümet Bizden somut hiçbir talep yok diyor ama öte yandan asker gönderme hazırlığı yapıyor.'' 
     
     Millete anlatın 
     SP Genel Başkanı Kutan, Ecevit Hükümeti'nin Türkiye'nin çıkarlarını korumasının mümkün olmadığını öne sürerek, ''Burada Hükümet'i uyarıyorum Olup bitenleri millete anlatın, Parlamento'ya anlatın, milletin sesine, milletvekillerinin sesine kulak verin'' diye konuştu. 
     Hükümet'in ekonomiyi batırdığını ileri süren Kutan, ''Hükümet, bu savaşı içine düştükleri sorunların örtülmesi için bir fırsat olarak görebilir'' dedi. Kutan, şöyle konuştu 
     ''Kendilerini tekrar uyarıyorum Ülkenin geleceğini tehlikeye koyacak herhangi bir adım atmayın. 
     Bu saldırı bu şekilde devam eder ve yayılırsa, İslam dünyasında güvensizlik, dışlanmışlık, haksızlığa uğrama duygusu derinleşecektir. 
     Türkiye'nin, böyle bir saldırıya destek vermesi, hele hele asker göndermesi doğru değildir. Bunun Türkiye için değil, dünya için de faydası olmaz. 
     Bu savaşa koşulsuz destek verilmesi ve asker gönderilmesi, Türkiye'yi bölge ülkelerinden uzaklaştırır. Türkiye bu şekilde hem kendi halkına hem de bölge halkına ters düşer.'' 
     
     Türkiye biter 
     ABD Başkanı Bush'un, ''ya bizden yanasınız ya da kötülerden yanasınız'' dediğini ifade eden Kutan, bu yaklaşımın doğru olmadığını bildirdi. 
     Kutan, sözlerini şöyle sürdürdü 
     ''Türkiye elbette kötülerden yana olamaz, terörün yanında olamaz. 
     Ama Türkiye, terörle mücadeleyi, terör saldırısı yapanları etkisiz hale getirmeyi aşan böyle bir savaşın içine de girmemelidir. 
     İyiler ve kötüler, medeniler ve barbarlar, batılılar ve diğerleri ayrımı doğru değildir. Türkiye böyle bir ayrımın yanlış olduğunu dünyaya anlatabilir. Türkiye'nin itibarını artıracak olan, dünyada söz sahibi yapacak olan bu tutumdur. Türkiye, dünya barışına bu şekilde katkıda bulunabilir. Aksi takdirde nerede duracağı belli olmayan bu savaş, ülkeyi, daha da kırılgan yapar, daha da muhtaç hale getirir, iflas etmiş ekonomimiz daha da biter. Bunu yapmaya kimsenin hakkı yoktur.'' 
     






</TEXT>
</DOC>
