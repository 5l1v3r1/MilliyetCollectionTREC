<DOC>
<DOCNO> 1906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/son/sontur07.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Afla çıktı,dehşet saçtı 
</HEADLINE>
<TEXT>

     Şartla Salıverme ve Cezaların Ertelenmesi yasasından yararlanarak 20 gün önce Afyon Cezaevi'nden çıkan şahıs Konya'da, aleyhine tanıklık yapan bir kişiyi öldürdü, ayrı yaşadığı eşi ve yakınlarının da aralarında bulunduğu 4 kişiyi de ağır yaraladı. 
     Emniyet Müdürlüğü yetkililerinden alınan bilgiye göre, Recepağa Mahallesi'ndeki akrabasının evine gelen Ünal Özdemir 30 , 7 yıl önce karıştığı bir yaralama olayında aleyhinde şahitlik yaptığı gerekçesiyle Nevzat Öztürk 31 ile tartıştı. 
     Ünal Özdemir, tartışma sırasında tabancayla önce Nevzat Öztürk'e, daha sonra da silah sesinin duyulması sonucu içeriye giren Bülent Öztürk'e 15 ateş etti. 
     Başından ağır yaralanan Nevzat Öztürk hastaneye kaldırılırken yolda hayatını kaybetti. Kardeşi Bülent ise Numune Hastanesi'nde tedavi altına alındı. Ünal Özdemir daha sonra, ayrı yaşadığı imam nikahlı eşinin Çayırbağı Mahallesi'ndeki babasının evine gitti. Özdemir, burada da tartıştığı kayınpederi Ali Osman Erkmen, eşi Azize ve gelinleri Hatice Erkmen'e ateş etti. Ağır yaralanan Erkmen ailesinin üç ferdi hastaneye kaldırılırken, Ünal Özdemir kayıplara karıştı. Yetkililer, Ünal Özdemir'in kayınpederi ile kavga sırasında bacağından satırla yaralandığının öğrenildiğini, arama çalışmalarının sürdürüldüğünü söylediler. 




</TEXT>
</DOC>
