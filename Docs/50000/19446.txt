<DOC>
<DOCNO> 19446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/guncel/gun09.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Macar Büyükelçi’ye Genelkurmay jesti 
</HEADLINE>
<TEXT>

     BARÇIN YİNANÇ Ankara 

     Türkiye, Ankara Kızılcahamam’da trafik kazası geçiren Macaristan’ın Ankara Büyükelçisi Ferenc Vegh için seferber oldu. Geçen ay meydana gelen kazada ağır yaralanan Vegh’in ülkesine gidebilmesi için Genelkurmay Başkanlığı özel bir uçak tahsis etti. Islak yolda arabası kayarak kaza yapan Vegh’in GATA’daki ilk incelemesinde, omurgasının zedelendiği ve tedavisinin uzun süreceği anlaşıldı. Bunun üzerine, dil sorunu yaşamaması ve ailesiyle beraber olabilmesi için büyükelçinin ülkesine gitmesi kararlaştırıldı. Vegh, kazadan yaklaşık 20 saat sonra, Genelkurmay Başkanlığı’nın tahsis ettiği askeri ambulans uçağıyla Budapeşte’ye gönderildi. 
     



 GÜNCEL 



















</TEXT>
</DOC>
