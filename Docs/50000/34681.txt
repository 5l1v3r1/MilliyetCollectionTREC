<DOC>
<DOCNO> 34681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/spor/spo03.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan’da geri sayım 
</HEADLINE>
<TEXT>

G.Saray Divan Kurulu, tutum, eylem ve davranışları nedeniyle Cem Uzan’ın Disiplin Kurulu’na sevkedilmesini kararlaştırdı 
     SARI - Kırmızılı kulübün Divan Kurulu dün yaptığı olağanüstü toplantıda Başkan Mehmet Cansun için haciz kararı çıkaran Cem Uzan’ı Disiplin Kurulu’na sevketti. 65 üyenin katıldığı toplantıda iki üyenin aleyhte oy kullandığı açıklandı. Divan Başkanı Durgun Yarsuvat, Disiplin Kurulu’nun, Yönetim Kurulu’nun belirleyeceği bir tarihte toplanacağını söyledi. 
     YARSUVAT aldıkları kararı ise şöyle duyurdu "Kulüp üyesi 11560 sicil numaralı Cem Cengiz Uzan’ın tutum, eylem ve davranışlarının kulüp tüzüğünün 18. maddesindeki tanımlara uyduğu görüşüne varılarak disiplin cezası uygulaması talebiyle tüzüğün 74. maddesinin b bendi uyarınca Yönetim Kurulu aracılığıyla kulüp Disiplin Kurulu’na sevkedilmesine karar verilmiştir." 
     
     Cansun’dan karşı atak 
     GALATASARAY Başkanı Mehmet Cansun geçtiğimiz hafta kendisine haciz gönderen Cem Uzan’a karşı atağa geçti ve dün 1.5. milyon dolarlık şahsi borçları yüzünden haciz gönderdi. Uzan’ın sahibi olduğu Telsim şirketinin Cansun’un Kamera reklam şirketine ekim ayından bu yana borcu bulunduğu belirtildi. Bu arada İstanbul 4. Asliye Ticaret Mahkemesi, Cansun için alınan haciz kararını kaldırdı. 
     
Galatasaray günlüğü      Şimdi sıra Beşiktaş’ta 
     SARI - Kırmızılı yönetimin centilmenlik turları sürüyor. Geçtiğimiz hafta ezeli rakibi Fenerbahçe’yi ziyaret eden ve Sarı - Lacivertli yöneticiler yemek yiyerek dostluk mesajları veren Galatasaraylı yöneticiler önümüzdeki günlerde de Beşiktaş Kulübü’ne giderek iki camia arasındaki ilişkilerin gelişmesi için adım atacak. 
     
     Vittoria gözden çıktı 
     GALATASARAY, Marsilya’dan aldığı Kolombiyalı Vittoria’yı geri gönderme kararı aldı. Jardel’in Fransız kulübü ile anlaşma yapmaması ve Porto’nun verdiği yabancılar nedeniyle kontenjanı dolan Galatasaray, Teknik Direktör Lucescu’nun raporu doğrultusunda Vittoria ile bağlarını kopardı. 
     
     Cim-Bom gidiyor 
     ŞAMPİYONLAR Ligi 2. ön elemesinde yarın Vllaznia ile karşılacak olan Galatasaray bugün özel bir uçakla Arnavutluk’a gidecek. Sarı - Kırmızılı takım akşam Tiran’da hazırlıklarını tamamlayacak ve maç saatini beklemeye başlayacak. Dün yapılan antrenmana ise sakatlıkları nedeniyle Berkant ile Vedat çıkmadı. 
     



 SPOR 






















</TEXT>
</DOC>
