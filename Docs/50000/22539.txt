<DOC>
<DOCNO> 22539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/yasam/yas10.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğar doğmaz pitona yem oldu 
</HEADLINE>
<TEXT>

     DIŞ HABERLER SERVİSİ 

     Zambiya’da bir piton yılanı, daha yeni doğmuş bir bebeği annesinin gözleri önünde yuttu. 
     Ülkenin orta kesimindeki Serenje kasabasında, Joyce Mibenge adlı hamile bir kadın evine iki kilometre mesafedeki tarlalarına saban sürmeye giderken, doğum sancısı çekmeye başladı ve dinlenmek için yakındaki bir çalılığın içine oturdu. ZNBC televizyonunun haberine göre, kadın çalılıkta doğum yaptıktan birkaç dakika sonra bebeğini kucağına almak için kendine geldiğinde, bir pitonu, gövdesini tamamıyla yuttuğu bebeğin bacaklarını yalarken gördü. Şok geçiren Mibenge eve doğru koşarak insanları harekete geçirdi, ancak köylüler bütün aramalara rağmen yılanı bulamadı. 
     



 YAŞAM 






















</TEXT>
</DOC>
