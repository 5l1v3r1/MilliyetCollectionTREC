<DOC>
<DOCNO> 32188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/son/sonspo06.html </URL>
<DATE> 2001/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Almanya'ya gitti 
</HEADLINE>
<TEXT>

     Fenerbahçe Futbol Takımı, yeni sezon hazırlıklarını sürdürmek üzere Almanya'ya gitti. 
     İstanbul'da başladıği birinci etap hazırlık çalışmalarını dün tamamlayan sarı-lacivertli ekip, Atatürk Havalimanı'ndan, THY'nin tarifeli 15.40 uçağıyla Frankfurt'a hareket etti. 
     Buradan kamp yapacağı Wiesensee kasabasına geçecek olan Fenerbahçe'nin Almanya kampı 27 Temmuz'a dek sürecek. Sarı-lacivertliler, bu süre içinde Uerdingen, Aachen ve Göztepe ile hazırlık maçları yapacak. 
     Teknik Direktör Mustafa Denizli, Atatürk Havalimanı'nda hareketten önce yaptığı kısa açıklamada, kampın yararlı geçeceğine inandığını ifade ederek, ''Tahmin ediyorum ki kamp dönüşü lige hazır duruma geleceğiz'' dedi. 
     Denizli, ufak tefek sıkıntılar dışında bir sorunları bulunmadığınıda kaydederek, ''Sadece futbolcularımızın yumuşak doku sakatlıkları var. Onun dışında, düşündüğümüz herşeyi gerçekleştireceğiz'' şeklinde konuştu. 
     Futbolculardan Ali Güneş de, Almanya kampından hazır bir şekilde dönmeyi umut ettiğini, bu arada yapacakları hazırlık maçlarını da kazanmak istediklerini söyledi. 






</TEXT>
</DOC>
