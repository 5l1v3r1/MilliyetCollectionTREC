<DOC>
<DOCNO> 24525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/son/sonspo25.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe Ümit Kayıhan ile anlaşamadı... 
</HEADLINE>
<TEXT>

     Göztepe'de yönetim, Teknik Direktör Ümit Kayıhan ile anlaşamadı. Sarı-kırmızılı yöneticiler, 9 futbolcudankulüp bulmasını isterken, Fikret, Burhan ve Abdi ile bir yıllık sözleşme imzaladı. 
     Göztepe'de iç transfer görüşmeleri gün boyu sürerken transfer komitesi önce Teknik Direktör Ümit Kayıhan ile masaya oturdu. Sabahki ilk görüşmede Kayıhan, yönetimden bir yıl için 400 bin mark istedi. Sarı-kırmızılı yöneticiler öğleden sonra yapılan ikinci görüşmede Kayıhan'a bir yıl için 200 bin mark verebileceklerini bildirdi ve yarına kadar süre tanıdı. 
     Teknik Direktör Kayıhan ile çalışmak istediklerini belirten Asbaşkan Levent Ürkmez, yarın bir görüşme daha yapacaklarını belirterek, ''Biz kalmasını istiyoruz. Anlaşamazsak yeni bir teknik adam arayışına gelecek haftadan itibaren başlarız'' dedi. 
     Göztepe yönetimi önceliği teknik direktöre verirken sözleşmesi biten 16 futbolcu ile de görüştü. Futbolculara teklif edilen transfer ücretlerinde tavanın 250 milyar, tabanın ise 50 milyar lira olduğunu belirten Asbaşkan Levent Ürkmez, Fikret, Burhan ve Abdi ile anlaşmaya vardıklarını açıkladı. Futbolculara ödenecek ücretleri açıklamaktan kaçınan Ürkmez, Şinasi, Ümit, Serkan, İlkan, K. Mustafa, B. Mustafa, Şevket, İlhan ve Kurthan'a kulüp bulmalarını söylediklerini kaydetti. 
     Fikret, Ümit, Tayfun ve kaleci Bülent ile yaptıkları görüşmelerde anlaşamadıklarını belirten Ürkmez, şunları söyledi 
     ''Herkes havalarda uçuyor. Ekonomik durum ortada. İstenilen rakamları vermemiz söz konusu değil. Futbolculara vereceğimiz rakamları bildirdik. Pazartesi günü bir görüşme daha yapacağız. Dilerim dört futbolcumuz ile de anlaşmaya varırız.'' 
     
     
     







</TEXT>
</DOC>
