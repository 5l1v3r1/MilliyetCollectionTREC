<DOC>
<DOCNO> 45543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/yazar/pulur.html </URL>
<DATE> 2001/10/07/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Demokrasi nedir 
</HEADLINE>
<TEXT>

     YA da demokrasi neye benzer 
     Binlerce sayfa yazı yazılmış, ciltler doldurulmuş, ama bize göre, hiçbiri Bernard Shaw'ın benzetmesi kadar güzel değil 
     "Demokrasi, okurken güzel, oynanırken kötüdür bazı yazarların oyunları gibi..." 
     Politikacı, politikanın ayrılmaz parçasıdır... 
     Peki, politikacı kime denir 
     Cevabını Bernard Shaw versin 
     "Hiçbir şey bilmez, yine her şeyi bildiğini sanır. Böyle biri, neden başarılı bir politikacı olmasın " 
     
     İNSAN bazen bunalır, başını alıp çeker gider, ya ormana, ya sahile, ya kahveye, ya meyhaneye... 
     Bazen de kitaplara... 
     
     ÖYLE kitaplar vardır ki, kim bilir kaç kere okumuş, işaretlemişsinizdir, ama yine de sayfalarını çevirdikçe ferahlarsınız. 
     Şakir Eczacıbaşı'nın Bernard Shaw'dan derlediği "Gülen Düşünceler" bunlardan biridir. 
     
     SHAW'ın, öyle tespitleri vardır ki, her toplumda uygun düşen bir insana giydirilebilir 
     "İnancın bulunmadığı yerde, ikiyüzlülük uyumluluk olur. Bilginin bulunmadığı yerde ise bilgisizliğin adı bilim olur." 
     Ahlak üzerine Shaw iki kişiyi konuşturur 
     "Sende hiç ahlak yok mu be adam " 
     "Gelirim ona uygun değil efendim " 
     
     BERNARD Shaw, İrlandalıdır, İngiltere'de yaşamış, İngilizce yazmış, İngilizce konuşmuş, lakin İngilizleri dehşetli hicvetmiştir. 
     Ona göre İngiliz iyilik de yapar, kötülük de, ama asla yanlış yapmaz Çünkü İngilizlerin her yaptığı "ilke" uğrunadır 
     "Yurtseverlik ilkesi yüzünden sizinle savaşır... Ticaret ilkesi yüzünden sizi soyar... İmparatorluk ilkesi yüzünden sizi köle yapar. Yiğitlik ilkesi yüzünden sizi ezer. Bağlılık ilkesi yüzünden kralını destekler... 
     Ve cumhuriyet ilkesi yüzünden kralının başını keser." 
     
     KENDİSİNİ dünyanın en güzel kadını, Bernard Shaw'ı da dünyanın en iyi beyni olduğunu, birleştikleri takdirde dünyanın en kusursuz çocuğunun doğacağını söyleyen kadına verdiği cevap ünlüdür 
     "Ya çoçuğun bedeni benimkine, beyni de sizinkine benzerse " 
     
     YİNE öyle bir kadınla yaptığı konuşma 
     B. S. "Bin sterline benimle yatar mısın " 
     Kadın "Önerinizi düşüneceğim " 
     B. S. "Bir sterline benimle yatar mısın " 
     Kadın "Siz beni ne sanıyorsunuz " 
     B. S. "Sizin ne olduğunuzu anlamış bulunuyorum... İş pazarlığa kaldı " 
     
     GÜNÜMÜZ iktisatçılarının günü, hele Türkiye'de... 
     Hangi taşı kaldırsanız, hangi köşeye baksanız, hangi televizyonu açsanız "sebilhane bardağı" gibi dizilmiş iktisatçı var... 
     Bernand Shaw, bakın iktisatçılar için ne diyor 
     "Bütün iktisatçılar yan yana dizilseler, bir sonuca varamazlar." 
     Aziz Nesin de "iktisat"ın bilim olduğundan kuşku duyardı. 
     Demek mizahçılar "iktisat"a böyle bakıyorlar. 
     NE dersiniz 
     
     







Aşk nedir .. 


Devleti değil özel sektörü küçülttük’ 


Ankara'dan Siyasette bir dönem kapanıyor 


Tır Başbakanlık'ta 


Ecevit'in sonbaharı 


Başbakan eğitime yabancı 


"Öteki tehlike'ye dikkat " 


Aşkın ömrü kaç yıldır 


Demokrasi nedir 


Ecevit'i sarsan krizler 


Ankara küçülmeden Türkiye büyüyemez 


İnsan 10100.0.10.01.1.1010 


Anayasanın Hikayesi - 2 


Dolar, IMF, G - 7 derken kafam fena karıştı 


Herkes dertli Ecevit bile .. 


</TEXT>
</DOC>
