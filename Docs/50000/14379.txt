<DOC>
<DOCNO> 14379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/yazar/guclu.html </URL>
<DATE> 2001/04/03/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Şiir ziyafeti 
</HEADLINE>
<TEXT>

     Meğerse şiiri ne kadar özlemişim. Meğerse daha hiç duymadığım ne kadar çok şiir varmış... 
     Baleyle, operayla, müzikle, dansla, renk ve ışık cümbüşüyle görselleştirildiğinde şiir nasıl tadına doyum olmaz hale geliyor. Hiç dinlediniz mi Göze, kulağa, yüreğe nasıl hükmediyor Hiç yaşadınız mı Cevabınız hayırsa, gerçekten çok şeyler kaçırmışsınız .. 
     Kenan Evren Anadolu Lisesi'nin ev sahipliğinde ilk kez gerçekleşen İstanbul Liseler Arası Şiir Okuma ve Canlandırma Yarışması'nda dün jüri üyesiydim. Hani o hep eleştirdiğimiz, başta sanat olmak üzere hemen her şeye karşı duyarsızlar diye tu kaka ilan ettiğimiz gençler var ya dün biz büyüklere çok önemli mesajlar verdiler. Fırsat yaratın bize, görün bakın neler yapıyoruz dediler adeta gözümüzün içine baka baka... 
     Liseler bir bir sahneye çıkıp, alıp götürdüler bizi şiirin o büyülü dünyasına. Belli ki üzerinde uzun süre çalışmışlar. Belli ki şiiri doyasıya yaşıyorlar. Güzelliğin böylesine çok olduğu yarışmalarda jüri üyeliği gerçekten zor. Keşke hepsine ödül verebilseydik, keşke hepsini emekleri, gayretleri, sanata olan coşkulu tutkuları nedeniyle birinci ilan edebilseydik. Olmadı. İlk üçü seçip iki de mansiyon verdik. Ama hiç ödül almayanlar da, en az ödül alanlar kadar başarılıydı. Gözlerim ödül alanlardan çok alamayanlardaydı. Oysa onlar da ben de ödül almaları gerektiğine inanıyordum. Ama olmadı. Yarışmaların en çok bu yönünü sevmiyorum .. 
     İstanbul'da yüzlerce lise var. Ama böylesi bir güzelliğe sadece 20 lise katıldı. Demek ki diğerleri sanatı, şiiri, paylaşmayı sevmiyor. Semiha Şakir'in birinci, Fenerbahçe'nin ikinci, Kenan Evren'in de üçüncü olduğu yarışmaya katılan diğer liseler de şunlar 
     Atacan, Uluğbey, Habire Yahşi, Prof. Faik Somer, Şişli Terakki, Avni Akyol Güzel Sanatlar, Işık, Üsküdar Amerikan, Hasan Kurşunluoğlu, 50. Yıl Tahran, İntaş, Çamlıca Kız, Ata, Ortadoğu, Kadıköy Kız, Kazım İşmen. 
     7. Cumhurbaşkanı Kenan Evren'in adı 12 Eylül'ün mimarı olduğu gerekçesiyle hiçbir üniversiteye verilmedi. Örneğin Atatürk ve İnönü dışında Celal Bayar ve Süleyman Demirel isimleri verilmesine karşın Evren isminden özellikle kaçıldığını yakinen biliyoruz. Fenerbahçe Stadyumu'nun bitişiğindeki Kenan Evren Anadolu Lisesi, Evren'in ismini taşıyan ender okullardan birisi. Eğitimin yanı sıra sanatın her dalında da başarılı olduğuna dün şahit olduk. Sahne aralarını onlar doldurdu. Müzik ve dansta da çok önemli dereceleri var. Duvarlarında röprodüksiyon da olsa ünlü ressamların tablolarını görmek mümkün. Pek çok okulla kıyaslanmayacak şekilde sanatla iç içeler... 
     Özetin özeti Hani hep sorulur hangi okullar başarılı diye. Sanata, edebiyata, güzelliğe göre bir arayışa girseydik eğer, yukarıdaki okullar ilk sırada yer alırdı. Diğerleri değil .. 
     
     





Siyasi güven 


Avukat havuzu 


Tasarruf... 


Böyle olur bizde turizm dediğin 


Kriz yönetimi güven aşılayabilecek mi .. 


Güney Kore dersleri 


Kortta bir bakan 


Şiir ziyafeti 


Hesap verme zamanı 


Seyirci kalmayın 


Tuz kokarsa, hukuk ilaç olur 


Gençlik ateşi 


Moratoryum mu 


Memleketin li menfaatini’ düşünen yok 


</TEXT>
</DOC>
