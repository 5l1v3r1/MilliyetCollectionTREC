<DOC>
<DOCNO> 11379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/son/sontur12.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Ürek'e kan ve idrar testi 
</HEADLINE>
<TEXT>

     İstanbul'da kokain satıcılığı yapan bir kişinin sorgulanması ve telefon kaydının incelenmesi sonucu gözlem altına alınan şarkıcı Fatih Ürek ile eski Malatyaspor Kulübü Başkanı Turan Çevik'in de aralarında bulunduğu 12 kişi, kan, idrar ve kıl tahlili için örnek verdi. 
     Narkotik Şube Müdürlüğü ekiplerinin çalışmaları sonucu dün gözlem altına alınan Fatih Ürek ile Turan Çevik'in de aralarında bulunduğu 12 kişinin sorgusu sürüyor. 
     Ürek, Çevik ve diğer 10 kişi, bugün şubeden çıkartılarak, yapılacak tahliller için Alkol ve Madde Bağımlıları Tedavi Merkezi'nde AMATEM kıl, Adli Tıp Kurumu'nda da kan ve idrar örnekleri verdi. Tahlil sonuçlarının önümüzdeki günlerde belli olacağı ve Narkotik Şube Müdürlüğü'ne gönderileceği bildirildi. 




</TEXT>
</DOC>
