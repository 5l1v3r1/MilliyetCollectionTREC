<DOC>
<DOCNO> 26009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/siyaset/siy06.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalışanlar miting yaptı 
</HEADLINE>
<TEXT>
Emlak Bankası KAPATILAMAZ 
Abide-i Hürriyet Meydanı’nda yapılan mitinge yurdun çeşitli yerlerinden banka çalışanları geldi 
     GÜNTAN MAVİGÖZLÜ 

     Türkiye Emlak Bankası'nın kapatılmasını protesto amacıyla Banka Çalışanları ve Emeklileri Sosyal Yardımlaşma Derneği'nce miting düzenlendi. Şişli Abide -i Hürriyet Meydanı'ndaki mitinge, yurdun çeşitli yerlerinden gelen banka çalışanları, emeklileri ve çocukları katıldı. Güneş altındaki mitinge bebeklerini getirenler bile vardı. Dernek Başkanı Kemal Ökçün, krizlerin faturasının kamu bankalarına kesildiğini ve yeterince tartışılmadan süratle kararlar alındığını öne sürdü. Derneğin Onursal Başkanı Avukat Ümit Bayülgen de Emlak Bankası'nı Atatürk'ün kurduğunu hatırlatarak, "75 yıllık bir maziye sahip bankanın kapatılmak istenmesi, hem kanunlara hem de vicdana aykırıdır" dedi. Geniş güvenlik önlemlerinin alındığı miting, katılımcıların kirlettiği alandaki çöpleri toplamalarıyla sona erdi. 
     



 SİYASET 




















</TEXT>
</DOC>
