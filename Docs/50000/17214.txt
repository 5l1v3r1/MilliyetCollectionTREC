<DOC>
<DOCNO> 17214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/yazar/ozkan.html </URL>
<DATE> 2001/04/20/ </DATE>
<TIME>  </TIME>
<AUTHOR> Tuncay Özkan  </AUTHOR>
<HEADLINE>
VALİYE ÇİRKİN TUZAK 
</HEADLINE>
<TEXT>

İstanbul Emniyeti ve İçişleri, hazırladıkları tayin listesini onaylamayan Vali Çakır'ı görevinden aldırmak için peşine ajan polisler takıp rapor hazırlattı 
     İstanbul'da bir büyük kavga yaşanıyor ki sormayın. Koca kent neredeyse bir lokma edilip yutulacak. Bu kavganın bir uzantısı olarak İstanbul Valisi hakkında İstanbul polisinin ajanlarının rapor düzenledikleri ortaya çıktı. Vali Erol Çakır'ın ayrıca telefonlarının dinlendiği de belirtiliyor. Bu skandal nedeniyle Vali Çakır'ın müfettiş istediği, ancak gelen müfettişlerin de vali hakkında emniyet müdürü ile geçinememesi nedeniyle sorular sordukları öğrenildi. 
     
ÇETEYE DOKUNANA TAYİN      Bu kavganın kökeninde emniyetteki kadrolaşma planları bulunuyor. İstanbul Emniyet Müdürü Kazım Abanoz koltuğunun altına aldığı dosyalarla, Vali Erol Çakır'ın kapısını çalıyor. Dosyada tam üç bin polis ile 55 üst düzey emniyet müdürünün tayin yazıları var. Bunların arasında çete ve mafyalara karşı yaşamını ortaya koyarak mücadele eden müdürlerin de adları var. Bunlar hangi gerekçeyle görevden alınmak isteniyor biliyor musunuz 'Yolsuzluk ve usulsüzlüğe bulaşmış veya bulaşma ihtimalleri bulundukları' gerekçesiyle. 
     
VALİ TUZAĞA DÜŞMEDİ      Bir gecede 3 bin 55 kamu çalışanını görevden alacaksınız. Bunların 55 tanesi de üst düzey yönetici olacak. Hem de poliste... Bu Türkiye'de değil dünyada eşi görülmedik bir çaba. İstanbul polisinde böylesine büyük bir tasfiye hareketinin kime ne yararı olur Bunun yanıtı, bu kişilerin yerlerine getirilecek adlarda gizli. Bu konuda Vali Erol Çakır'ı kutlamak lazım. Kellesini ortaya koyarak bu değişimi durdurdu. Yoksa bu kadro harekatı ile İstanbul'da okullara tayinleri yapılarak hazırda bekletilen kişiler bir anda kentin yönetimini ele alacaklardı. 
     
'YENİ MEMURLAR HAZIR'      Vali Çakır, Emniyet Müdürü'ne sordu 'Sayın Abanoz, bu memurların yerine bir gecede adam nasıl bulacaksınız ' Abanoz yanıtladı 
     'Genç fidan gibi çocuklar bulduk. Hepsi göreve hazır bekliyorlar'. 
     Bu fidanlardan neden sadece Abanoz'un haberi oluyor da devletin diğer makamları habersiz Bunlar hangi fidanlıkta serpilmiş, hangi dönemlerde polis okullarından mezun olmuşlar Sakın bunların arasına Fethullah'ın coplarından karışanlar olmasın 
     Vali Çakır bu operasyonu durdurdu. Şimdi bu karşı koyuşunun bedelini ödüyor. 
     
FETHULLAHÇILAR MI      Emniyet Müdürü ile İçişleri Bakanlığı bu karşı çıkışı nedeniyle Erol Çakır'ın valilikten alınmasını istiyor. Bu konuda İçişleri Bakanlığı müfettişleri soruşturma üstüne soruşturma yapıyorlar. Vali gitsin bu operasyon gerçekleşsin diye. Peki ama bu kadro operasyonuyla gelecek olan kişiler kim olabilir Emniyet içinde Fethullah Gülen'in kadro harekatını bilmeyen kaldı mı Ben araştırınca gördüm ki, Fethullah Gülen ve adamları emniyette özellikle üst düzey yöneticiler ile telefon dinlemede etkili olan istihbarat birimlerini ele geçirmek için inanılmaz bir çabanın içindeler. 
     
TANTAN AÇIKLASIN      Ankara'da ve İstanbul'da bu çaba öylesine güçlü ki Fethullahçılar etkiledikleri bazı işadamları ve Nakşibendi tarikatının önde gelenleri ile kafa kafaya vermişler İstanbul'daki operasyonun gerçekleşmesi için çabalıyorlar. Çünkü İstanbul'u ele geçiren Türkiye'de istediğini yapabilir diye düşünüyorlar. Acaba bu büyük operasyonda Fethullah parmağı, Nakşi arzusu, işadamı tutkusu var mı Şu bulmaca gibi konuşan İçişleri Bakanımız dile gelse de anlatsa bütün bu olayları bir aydınlansak, bu işlerin içinde ne var Bu tayin ne anlama geliyor 
     Biliyorsunuz Sadettin Tantan, Fethullah Gülen'i sıkı takibe almak için Türkiye'den kaçtıktan sonra Amerika'dayken yanına laik Türkiye Cumhuriyeti'nin polisini koruma olarak verdi Sonra iş ayyuka çıkınca o korumayı getirip İstanbul'da yakın arkadaşı bir işadamına bir süre koruma olarak tahsis etti. Şimdi nerededir o ünlü koruma polisi bilmem. Bu işlerin son ayağı emniyet teşkilatı ile ilgili yeni yasa görüşmeleri sırasında ortaya çıktı. 
     
YASAYA EK YAPACAKTI      Tantan İstanbul'daki operasyonu gerçekleştirebilmek için Başbakan Bülent Ecevit, Başbakan Yardımcısı Devlet Bahçeli ve Başbakan Yardımcısı Mesut Yılmaz'a haber vermeden yasaya bir ekleme yapmaya çalıştı. Bu ekleme anlaşılınca ve Tantan durdurulunca istifa tehdidinde bulundu. Ek unsur 'Vali onayı olmadan il emniyet müdürlerinin atama yapmasına olanak 'sağlayacaktı. Olmadı. 
     
'İSTİFA EDERİM' DEDİ      Sadettin Tantan bu işle ilgili olarak istifa tehdidinde bile bulundu. Ama sökmedi. Yakın dostu Hüsamettin Özkan devreye girip Tantan'ı ikna etti. Tantan bu ek maddeye milletvekillerinden imza isterken, liderlerin izni varmış gibi davranmış. Oysa liderlerin bu durumdan haberi olmadığı ortaya çıktı. Peki ama bunca kavga neden Hukuk neden bir kenara bırakılıyor Telefonlar dinleniyor, internet izleniyor, daha ne yapacaklar Ülkeyi, polisi, valilik müessesesini ele geçirmek amaçlı bu atakların arkasında kim var 
     
     





Kriz ve Kürtler 


Balıkadam... 


Çağlar'ın durumu 


Size atış serbest 


Galatasaray mucizesinin sınırları... 


İki Korsakov 


Derviş'e mektup 


Dert üstüne dert... 


Hukuk nerede 


VALİYE ÇİRKİN TUZAK 


Bozkır'daki kıvılcım 


Seçim paketi 


Ötanazi 


"Zenne 9 milyon TL" 


Ulusal Düşünce Hareketi 


</TEXT>
</DOC>
