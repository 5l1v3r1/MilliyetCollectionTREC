<DOC>
<DOCNO> 47895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/son/soneko04.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası borsalarda geçen hafta ABD Doları önemli paralar karşısında değerlenirken, altın fiyatları düştü. 
     Avrupa ve ABD menkul kıymet piyasalarında ise Afganistan'a karşı harekatın getirdiği kaygılar ve şarbon saldırılarının yol açtığı paniğin gölgesinde sıkıntılı bir hafta yaşandı. 
     Avrupa piyasasında Pazartesi günü 1.4467 dolarda kapanan İngiliz Sterlini, Cuma günü saatlerinde 1.4441 dolara indi. 
     Londra Borsası'nda haftaya 0.9071 dolarda giren euro, Cuma günü 0.8981 dolara geriledi. 
     
     Menkul Kıymet piyasaları... 
     Batı borsaları, şarbon paniğinin etkisinde kötü bir hafta geçirdi. 
     New York Borsası haftayı düşüşle tamamladı. Dow Jones Endeksi hafta içinde yüzde 1.5 azalışla 9,204 puana, Nasdaq Endeksi de yüzde 1.9 azalışla 1,671 puana indi. 
     Avrupa Borsalarında da hafta içi düşüş hakimdi. Londra Borsası'nın FTSE 100 endeksi hafta içinde 127.8 puan azalarak Cuma kapanışta 5017.7 puana indi. 
     Almanya'da, ekonominin durgunluğa gireceği korkularının yoğunlaşması Frankfurt Borsası'nı olumsuz etkiledi. Borsanın temel göstergesi DAX Endeksi hafta içinde 111.6 puan yitirerek 4513. puana indi. 
     Tokyo Borsası'nda ise yükseliş vardı. Bu borsanın temel göstergesi Nikkei Endeksi haftayı 86.25 puan yükselişle 10,8.79 puanda tamamladı. 
     






</TEXT>
</DOC>
