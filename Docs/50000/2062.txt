<DOC>
<DOCNO> 2062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/son/sontur05.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kastamonu'da camide cinayet 
</HEADLINE>
<TEXT>

     Kastamonu'nun Hanönü İlçesi'nde bir kişi, camide namaz kılarken 79 yaşındaki emekli ormancı tarafından baltayla öldürüldü. 
     Alınan bilgiye göre, Vakıfgeymene Sepetçi Mahallesi Camisi'nde ikindi namazı kılan Ali Sepetçi'nin 63 başına, komşusu Hasan Şenel 79 baltayla vurdu. İmam Hasan Özalp, kanlar içinde yerde yatan Ali Sepetçi'yi ve elinde balta ile bekleyen Hasan Şenel'i gördü. İmam Özalp, elinden baltayı aldığı Şenel'i jandarmaya teslim etti. Gözaltına alınan Şenel, ifadesinde, baltayı namaza gelirken yanında getirdiğini belirterek, ''Camide imam ve ikimizden başka kimse yoktu. Namazın sonunu bekledim. Son secdede kalktım ve baltayı alarak olanca gücümle Ali Sepetçi'nin kafasına vurdum. Ben onu öldürmeseydim, o beni öldürecekti'' dedi. 
     Mahalle sakinleri emekli ormancı Hasan Şenel ile Bakırköy Ruh ve Sinir Hastalıkları Hastanesi'nden emekli olan Ali Sepetçi'nin arasında daha önce anlaşmazlık bulunduğunu belirttiler. 




</TEXT>
</DOC>
