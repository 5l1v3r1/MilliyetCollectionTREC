<DOC>
<DOCNO> 49403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/son/sondun21.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İlginç rekor..İngiliz pilot 600 oyuncak balonla 11 bin feet'e çıktı 
</HEADLINE>
<TEXT>

     Emekli İngiliz pilot, helyum gazıyla doldurulmuş 600 adet oyuncak balonla 11 bin feet yüksekliğe kadar ulaştı, iki yıl önce kırdığı 10 bin feet'lik rekoru yeniledi ve Guinness Rekorlar Kitabı'na girmeye hak kazandı. Ian Ashpole 46 adlı pilotun Cambridgeshire'da yaptığı rekor denemesi öncesinde yakın dostları ve arkadaşları da kendisine yardımcı olmaya ve 10 saat boyunca rekoru sağlayan balonları şişirmeye çalıştılar. Ashpole'un 11 bin feet'e çıktığı, kendisini aynı yükseklikte izleyen bir helikopter tarafından tesbit edilerek kayda alındı. 
     İki yıl önce de 10 bin feet'lik rekoru kıran Ashpole'un, yeni rekorun ardından kendisini balonlara bağlayan ipi keserek ve sırtındaki paraşütü açarak yere indiği belirtiliyor. Ashpole, bu rekorla da yetinmeyeceğini, çok yakında daha yükseğe, 15 bin feet'e çıkmayı hedeflediğini ifade etti. 
     






</TEXT>
</DOC>
