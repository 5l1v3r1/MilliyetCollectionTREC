<DOC>
<DOCNO> 33281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/siyaset/asiy.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoca Ben de dönüyorum 
</HEADLINE>
<TEXT>

AİHM kararından sonra tekrar siyasete döneceği mesajını veren Erbakan, Yenilikçileri yok sayın’ dedi 
     ABDULLAH KARAKUŞ Ankara 

     Siyasi yasaklı Necmettin Erbakan, Saadet Partisi SP kurucularına Recep Tayyip Erdoğan’ın başlattığı hareket konusunda nasihatlarda bulundu. Erbakan, Avrupa İnsan Hakları Mahkemesi AİHM kararından sonra tekrar siyasete döneceği mesajı verdi. 
     SP kurucularıyla önceki akşam yemek yiyen Erbakan, Erdoğan ve ekibinin "yok sayılmasını ve muhatap alınmamasını" isteyerek şu nasihatlarda bulundu "Siz büyük bir imtihandan geçtiniz. Bazıları başarılı olamadı. Diğer arkadaşlarla polemiğe girmeyin. Onlara cevap dahi vermeyin. Kırıcı olmayın. Kızdığınızı bile belli etmeyin. Siz daha iyisiniz. Onlar başarılı olamaz. Kimse size rakip olamaz. Çünkü geçmişte köklerimiz var. Biz maneviyatçıyız, eninde sonunda hak yerini bulacak." 
     AİHM’nin RP ile ilgili kararının ardından tekrar aktif siyasete döneceğini belirten Erbakan şunları söyledi "RP’nin kapatılmasının yanlış olduğu kararı 30’unda AİHM’den gelecek ve haksızlık ortadan kalkacak. Bu kararla siyasetle daha çok ilgileneceğim." Hükümeti de eleştiren Erbakan, "Saadet yerli bir parti olarak Türkiye’yi rahatlatacaktır" dedi. 
     
     BBC Saadet’i çeviremedi 
     BBC, "Saadet Partisi"ne ad bulmakta zorlanıyor. BBC, internet sitesinde Saadet Partisi’nin kuruluşunu duyururken, yeni partinin adının İngilizce’de "happiness" Türkçe’de saadet mutluluk memnuniyet veya bahtiyarlık ya da "prosperity" bolluk refah mamurluk anlamına geldiğini belirtti. Bu iki sözcüğü de bir partiye ad olarak yakıştıramayan BBC, haberde çevirisiz, Türkçe’deki "Saadet"i kullanmayı yeğledi. 
     



 SİYASET 











</TEXT>
</DOC>
