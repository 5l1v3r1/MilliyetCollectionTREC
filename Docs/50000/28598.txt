<DOC>
<DOCNO> 28598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/son/sontur06.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK'ya prim borcunu ödemeyen 1154 Belediye haciz kıskacında... 
</HEADLINE>
<TEXT>

     Sosyal Sigortalar Kurumu SSK Başkanlığı, kuruma 10 milyar liranın üzerinde prim borcu bulunan ve bu borçlarını ödemeyen 1154 belediye başkanlığı hakkında icra takibi başlattı. 
     Prim borcunu ödemeyen 1154 belediye başkanlığı hakkında 6183 sayılı ''Amme Alacaklarının Tahsili Usulü'' hakkındaki yasa uyarınca başlatılan icra takipleri devam ederken, bu belediyelerden 333'ünün İller Bankası'ndaki payları, banka mevduatları, menkul ve gayrimenkul malları haczedildi. 
     Yine icra takibi başlatılan belediyelerden, 65 belediye başkanınınmaaşı, tapu kayıtları ve banka mevduatları haczedilirken, 368 belediye başkanlığının prim borcu ise belediyelerle yapılan anlaşma sonucunda tecil ve taksite bağlandı. 
     SSK'nın çeşitli özel ve resmi sektör kuruluşlarından 1 katrilyon 505 trilyon 742 milyar 893 milyon 979 bin 620 lira tutarında alacağı bulunuyor. 
     Alacakların 728 trilyon 223 milyar 813 milyon 665 bin 57 lirası prim, 777 trilyon 519 milyar 80 milyon 314 bin 558 lirası ise gecikme zammından oluşuyor, 
     Özel sektör kuruluşlarının SSK'ya 568 trilyon 536 milyar 479 milyon 127 bin 888 lirası prim, 618 trilyon 178 milyar 173 milyon 573 bin 258 lirası gecikme zammı olmak üzere toplam 1 katrilyon 186 trilyon 714 milyar 652 milyon 701 bin 150 lira borcu var. 
     KİT'lerin 10 trilyon 192 milyar 299 milyon 463 bin 216 lirası prim, 2 trilyon 829 milyar 985 milyon 680 bin 807 lirası gecikme zammı olmak üzere SSK'ya 13 trilyon 22 milyar 285 milyon 144 bin 23 lira borcu bulunuyor. 
     SSK'nın çeşitli belediyelerden 135 trilyon 834 milyar 230 milyon 984 bin 701 lira prim, 143 trilyon 336 milyar 57 milyon 333 bin 60 lira gecikme zammı olmak üzere 279 trilyon 170 milyar 288 milyon 317 bin 761 lira tutarında alacağı var. 
     Çeşitli kamu kuruluşlarının ise 13 trilyon 660 milyar 804 milyon 89 bin 252 lirası prim, 13 trilyon 174 milyar 863 milyon 727 bin 433 lirası gecikme zammı olmak üzere, toplam 26 trilyon 835 milyar 667 milyon 816 bin 685 lira tutarında kurumu borcu bulunuyor. 






</TEXT>
</DOC>
