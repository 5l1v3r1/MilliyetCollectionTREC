<DOC>
<DOCNO> 47918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/son/sonspo19.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bremen'deki Galatasaray taraftarları derneği kundaklandı 
</HEADLINE>
<TEXT>

     Bremen kentinin Tenever semtinde bulunan Bremen Galatasaray Taraftarları Derneği, dün gece geç saatlerde kimliği belirsiz kişiler tarafından kundaklandı. 
     Bremen polisi, kimliği belirsiz kişilerin, derneğin kapısını kırarak içeri yanıcı madde attıklarını, derneğin büyük hasar görerek kullanılmaz duruma geldiğini söyledi. 
     Polis, maddi zararın yaklaşık 200 bin mark olduğunu ve soruşturmanın çok yönlü sürdürülüdüğünü kaydetti. 
     Dernek başkanı Hasan Küşneci, yangında can kaybı olmadığını ifade ederek, ''Her kesimden insanın rahatlıkla geldiği derneğimize böyle alçak bir girişimde bulunulmasına bir türlü akıl erdiremiyorum. Kimin tarafından yakıldığını bilmediğimizden kendimizi nasıl savunacağımızı da bilemiyoruz'' dedi. 
     Bremen'de spor ve kültür etkinliklerinden dolayı Türk ve Almanlar arasında büyük ilgi gören derneğin kundaklanması, vatandaşlar arasında büyük üzüntü yarattı. 
     






</TEXT>
</DOC>
