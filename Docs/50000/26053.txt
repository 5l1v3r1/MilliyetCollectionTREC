<DOC>
<DOCNO> 26053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/yazar/guclu.html </URL>
<DATE> 2001/06/10/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Eğitime faiz yükü 
</HEADLINE>
<TEXT>

     Anadolu liseleri, fen liseleri ve diğer orta"ğretim kurumlarına giriş sınavı bugün yapılıyor. Sınava 552 bin 8. sınıf öğrencisi girecek. Bunlardan 45 bini sevinecek, yarım milyondan fazlası ise hayalini kurduğu okullarla değil bulduğu okulla yetinecek... 
     Parasız kolejleri yani Anadolu liselerini kazananlar için velilerin ekonomik kaygıları yok. Ama özellere girenleri sadece milyarlarca liralık zamlı öğretim ücretleri değil, banka faizleri de bekliyor... 
     Özel okullar kayıt sırasında işi garantiye almak için velilerden senet, sepetle birlikte bir de banka garantisi istiyorlar. Oldu ya sıkışırsanız banka sizin yerinize öder diyorlar. Kağıt üzerinde bakıldığında çok makul. Ama uygulaması tam bir kazıklama yöntemi. Siz siz olun mecbur kalmadıkça kredi yöntemine başvurmayın 
     İşte size bir örnek 
     "Bankayla yaptığımız anlaşmaya göre gecikme faizi yüzde 6 idi. 15.02.2001 tarihli son taksit olan bir milyar 620 milyon liralık son taksidi gününde ödeyemedim. 14.05.2001'de bir milyar, bugün de bir milyar 413 milyon lira yatırdım. Yani bir milyar 620 milyon lira için bu zaman içerisinde 793 milyon lira gecikme faizi vermiş oluyorum. Aynı bankadan tüketici kredisi almış olsaydım faiz borç bitinceye kadar aynı oranda olacak ve değişmeyecekti. Ama biz çocuğumuza daha iyi eğitim vermek için imkanlarımızı zorlayarak özel bir okula vermiş olmanın cezasını, almış olduğumuz eğitim kredisinin faizini bankanın keyfiyetine bırakarak ödemek zorunda kaldık..." 
     Görüldüğü gibi zaten zorda olan veliye bir darbe de banka vuruyor. Tamam, okullar bütçelerini denkleştirme adına bankalarla işbirliği içinde çalışsınlar. Ama velisini de korusunlar. 
     Veliyi piyasa koşullarına terk eden okulların, öğrencisini samimiyetle düşündüğüne inanmadığım gibi eğitiminden de şüphe duyarım. Eğitim ve ticareti birbirine karıştırmamak gerekir .. 
     
     İstanbul Lisesi'nde neler oluyor .. 
     İstanbul Erkek Lisesi Türkiye'nin en gözde okullarından biri. Bugün sınavda ter döken öğrencilerin girmeyi en çok istedikleri okulların en başında geliyor. Ama ne var ki son yıllarda çok sancılı dönemler geçiriyor. 
     Çift torba skandalına ismi karışan vakıfla okul yönetimi ve velilerin arası bir hayli gergin. Bu yüzden kan kaybediyor. Güvenirliği sarsılıyor... 
     Okulda olup bitenlerle ilgili kapsamlı bir doküman hazırlanmış. İşte bir bölüm 
     "İstanbul Erkek Lisesi'nin adıyla kurulan bir vakıf, kurduğu özel ilkokuluna çıkar sağlamak için Türkiye'nin en iyi devlet lisesi olan İstanbul Lisesi'ni yutmaya çalışmaktadır. İstanbul Lisesi'nin 117 yılda meydana gelmiş eğitim kalitesini, ismini, toplumdaki saygınlığını, tarihi binasını Almanya ile beraber bir vakıf üniversitesi kurma hayali ile adeta hortumlamaktadır..." 
     Peki MEB elindeki en iyi okulda bunlar olup biterken ne yapıyor Maalesef, sadece seyrediyor .. 
     
     







Yarı Taliban 


RTÜK ve ekonomik demokrasi 


Hasiyetli dedikodu 


Türkiye'deki değişim kavgası... 


Tarkan... Temel... Catherine... 


NATO, ABD, AB ve Türkiye 


Eğitime faiz yükü 


Türkiye’deki uzaylılar 


Eko turizm 


Sağlıkta tek söz sahibi doktor değildir’ 


Dornbusch Ekonominizi yeniden yaratacaksınız 


Ciner ile medya sahada buluştu 


</TEXT>
</DOC>
