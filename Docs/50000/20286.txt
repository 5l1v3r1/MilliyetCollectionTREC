<DOC>
<DOCNO> 20286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/spor/spo03.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu pes etmedi 
</HEADLINE>
<TEXT>

Fenerbahçe’yi yine eleştiren G.Saray’ın hocası, "Kimse unutmasın, bu iş daha bitmedi" dedi 
     Kendimize yenildik’ 
     GALATASARAY Teknik Direktörü Lucescu, "Bizi Fenerbahçe yenmedi. Kendimize yenildik. Fenerbahçe sadece bir galibiyet kazandı. Ama kimse unutmasın, bu iş daha bitmedi" dedi. Lucescu, taktik hatalar yaptığı şeklindeki eleştiriler için de "Beni suçlayanlar kafamıza çakmak, pil ve para atanları suçlamayacak mı Orada hangi şartlar altında oynadığımızı belirtmeyecekler mi Bunların neden yapıldığını iyi biliyorum. Çünkü bizden çok korktular" diye konuştu. 
     
     Şampiyon oluruz’ 
     FENERBAHÇE’nin kendilerinden iyi oynadığı görüşünü kabul etmeyen Lucescu, "İki tane inanılmaz hata yaptık ve maçı verdik. Biz ikinci yarıdaki gibi oynarsak bu ligi kazanırız, şampiyon oluruz. Ben futbolcularıma inanıyorum. Bu maçta iyi oynamamıza rağmen şans bizden yana değildi" ifadelerini kullandı. Lucescu, "Jardel’i ben de oynatmak isterdim. Ama bir haftada iki gün antrenmana çıkan bir oyuncuyu on birde oynatamazdım" yorumunu yaptı. 
     
CİM-BOM’A HACİZGalatasaray’ı yenerek liderlikten indiren Fenerbahçe, Sarı-Kırmızılı kulübü karşılıksız çekleri nedeniyle mahkemeye verdi. 200 bin dolarlık ihtiyati haciz kararı aldırdı 
     CENNET NUR 

     EZELİ rakibini pazar günkü derbide devirerek liderlikten indiren Fenerbahçe şimdi de Galatasaray’a mahkemeden ihtiyati haciz kararı aldırdı. İstanbul 4. Asliye Ticaret Mahkemesi’ne başvuran Sarı - Lacivertli kulübün avukatı Ümit Uzunoğlu, Galatasaray’dan 800 bin dolar alacaklı olduklarını belirtti ve 200 bin dolarlık çekin karşılıksız çıktığını, borcun ödenmediğini ifade etti. Talebi değerlendiren mahkeme Galatasaray’ın 200 bin dolar tutarındaki mal varlığına ihtiyati haciz koydu. 
     GALATASARAY’IN çekleri ilginç bir şekilde Fenerbahçe Kulübü’ne geldi. Samsun Başkanı İsmail Uyanık, Serkan’ın transfer bedelinin bir miktarını Galatasaray’dan çek olarak aldı ve borçlu olduğu Saran İnternational Şirketine verdi. Bu şirket de çeklerden 200 bin dolarlık dört tanesini borcuna mahsuben Fenerbahçe’ye aktardı. Aziz Yıldırım ise bir ay önce 200 bin dolarlık bir çeki transfer alacağı olan Rüştü’ye verdi. Çekin karşılıksız çıkması üzerine milli file bekçisi çeki başkana iade etti. 
     YILDIRIM, Rüştü’den çeki aldı ancak herhangi bir işlem yapmadı. Daha sonra çeklerden bir başkasının da vadesi dolduğunda karşılıksız çıkması Fenerbahçe’yi harekete geçirdi. Sarı - Lacivertliler mahkemeden Sarı - Kırmızılı kulübün 200 bin dolarlık mal varlığına haciz kararı aldırdı, Galatasaray borcunu ödemek için zaman talep etti. Fenerbahçe ödeme için ezeli rakibine 15 Mayıs’a kadar süre verdi. 
     
Altan gündemde      SARI - Kırmızılı kulübün, Adanasporlu Altan’ı transfer gündemine aldığı öğrenildi. Birinci Lig’de son maçlarını oynayan Adanaspor’un başarılı futbolcusu, "Galatasaray’da oynamak benim için büyük onur olur. Eğer transferim gerçekleşirse formanın hakkını vermek için elimden geleni yapacağım" dedi. 
     
Dürüst kutladı      GALATASARAY Futbol Şube Sorumlusu Ali Dürüst, Fenerbahçe’yi sahasında aldığı galibiyetlerden ötürü kutladı. Dürüst, "Yaşanan olumsuzluklar onların bu başarısına gölge düşürmez. O olaylar başka, bu başka ödedi. Mehmet Cansun ise önceki gün yayınlanan Galatasaray bildirisini Sinan Kalpakçıoğlu’nun kendi inisiyatifi ile yazıldığını ve yönetimin bundan haberi olmadığı belirtti. 
     
Ayıba büyük tepki      GALATASARAY Kulübü’nün satışa çıkardığı UEFA Kupası posterinde Teknik Direktör Fatih Terim ve yardımcılarının bulunmaması büyük tepki topladı. Posterin kenarından kesildiği görülürken, Sarı - Kırmızılı kulübün başarıları için ter döken teknik kadronun neden fotoğrafta yer almadığı sorusu yanıtsız kaldı. Taraftarlar, bunun bir an önce düzeltilmesini istediler. 
     
İnter’le son tango      GALATASARAY Kulübü Başkanı Faruk Süren ile Genel Sekreter Sinan Kalpakçıoğlu, Hakan Şükür’ün bonservisi için bugün İsviçre’de İnterli yöneticilerle son kez pazarlık masasına oturacak. FIFA’nın gözlemciliğinde yapılacak toplantıda bonservis ücretinin belirlenmesi bekleniyor. FIFA yetkilileri yöneticilere, "Bu son fırsatınız. Eğer anlaşamazsanız, bu iş bize kalacak ve bir daha söz hakkınız olmayacak. Çünkü bonservis bedelini biz belirleyeceğiz" dediler. 
     
Hakan iddiası      FRANSA’nın ünlü futbol dergisi "Onze Mondial" son sayısında İnterli Hakan Şükür’e Fenerbahçe’nin talip olduğunu ileri sürdü. Dergi, iki kulüp yöneticilerinin görüşmeler yaptığını ve büyük olasılıkla anlaştığını yazdı. Onze Mondial, İnter’in Galatasaraylı Emre Belözoğlu ve Okan Buruk’la ön anlaşma imzaladığını, Mario Jardel’in işini de bitirmek üzere olduğunu ve iki kulüp yöneticileri arasında görüşmelerin sürdüğünü iddia etti. 
     
Galatasaray Günlüğü      Florya’da toplantı 
     SARI-Kırmızılı futbolcular, Florya’da bir toplantı yaptılar, kalan üç maçı da kazanmak için söz verdiler. Kaptan Bülent, "Fener yenilgisi ile her şey bitmedi. Kalan üç haftayı da kazanarak geçersek ipi biz göğüsleriz" dedi. Futbol Şubesi Koordinatörü Cüneyt Tanman’ın da futbolcularla tek tek görüştüğü öğrenildi. 
     
     Taraftar desteği 
     GALATASARAYLI taraftarlar Ankaragücü maçının hazırlıklarına başlayan Sarı-Kırmızılı futbolcuları alkışlarla karşıladılar. Antrenmana gelen yaklaşık 200 kişilik grup oturdukları tribüne bayrak açıp oyuncuları her geçişlerinde alkışa boğdular. Jardel sakatlığını bahane ederek antrenmana on dakika geç çıktı. 
     
     Taffarel 35 yaşında 
     SARI-Kırmızılı takımın Brezilyalı file bekçisi, 35 yaşına girdi. Taffarel, yaş gününü arkadaşlarıyla birlikte kutladı. 
     



 SPOR 






















</TEXT>
</DOC>
