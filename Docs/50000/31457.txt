<DOC>
<DOCNO> 31457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/yasam/ayas.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksici katili linçten zor kurtuldu 
</HEADLINE>
<TEXT>
Böyle öfke görülmedi 
Aynı gecede bir taksiciyi öldüren, diğerini yaralayan gaspçı, polisin sıkı takibi sonucu sabah yakalandı. Taksicinin yakınları ve arkadaşları, tatbikatta gaspçıyı öldürmek istedi 
     ŞAKİR AYDIN-M. AKİF ERDEM İstanbul 

     Şişli’de taksi şoförü Mehmet Atabay’ı 39 bıçaklayarak öldüren, bir saat sonra da taksici İsmail Yavuz’u yaralayan gaspçı Nedim Kandur, polisin takibi sonucu yakalandı. Olay yerinde tatbikat yaptırılan Kandur’u linç etmek isteyen grubu Çevik Kuvvet durdurdu. 
     Büyükdere Caddesi’ndeki Beytem Plaza önünde önceki gece Mehmet Atabay’ın kulladığı taksiye binen Nedim Kandur 20 , Kuştepe’ye gelindiğinde, aniden bıçağını çekti. Atabay’ı üç yerinden bıçaklayan saldırgan kaçtı. Atabay, olay yerinde öldü. Kandur, daha sonra Mecidiyeköy’de, İsmail Yavuz’un kullandığı taksiye bindi. Bıçak tehdidiyle Yavuz’u sağ göğsünden ağır yaralayan saldırgan, parasını gasp etti. Şişli Etfal Hastanesi’ne kaldırılan Yavuz’un sağlık durumunun iyi olduğu belirtildi. 
     Polis Kandur’u, saat 07.00 sıralarında Kuştepe’de yakaladı. Tatbikat için Kuştepe’ye getirilen Kandur, Atabay’ın yakınları ve meslektaşlarının tepkisiyle karşılaştı. Kandur’u linç etmek isteyen yaklaşık 50 kişi, Çevik Kuvvet tarafından durdurulabildi. 
     



 YAŞAM 




















</TEXT>
</DOC>
