<DOC>
<DOCNO> 49560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/yazar/guclu.html </URL>
<DATE> 2001/10/30/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Cumhuriyet nasıl bir ortamda kuruldu 
</HEADLINE>
<TEXT>

     Cumhuriyet Bayramı dün bir kez daha coşkuyla kutlandı. Afganistan krizinin yaşandığı şu günlerde Atatürk'ün attığı adımların önemi bir kez daha hatırlandı. 
     Peki o günlere nasıl gelindi Atatürk ve arkadaşları ulusal kurtuluş mücadelesi verirken kimler ne düşüyordu İşte bu konuda abece dergisinin ekim sayısında Turgut Özakman'ın Hasan Ali Yücel başlıklı çok çarpıcı bir yazısı var. "Hasan Ali Yücel'i iyi anlamak ve doğru değerlendirmek için mütareke dönemine kısaca bir göz atmak gerekiyor. Osmanlı düzeni içinde yetişmiş bazı aydınlarımızın, hükümet adamlarının ve bazı halk temsilcilerinin anlayışını gösterir bir kaç örnek vermek istiyorum" diyor ve sıralıyor 
     Yazar Halit Refik Karay, Milli Mücadele sırasında Hamdi Ülkümen'e şöyle der "Mustafa Kemal'in muzaffer olduğunu görmektense, memleketin Yunanlılar tarafından alınmasını tercih ederim." 
     Alemdar gazetesi yazarı Hafız İsmail "Bilmiyorlar ki İngiltere tehdide gelmez " 
     Filozof Rıza Tevfik "Anadolu direnişi bir blöftür. Avrupa medeniyeti Anadolu'yu zararlı haşerattan temizleyecektir. Medeniyeti temsil eden İngiltere gibi bir devlete itiraz etmek küstahlıktır." 
     Fransız işgaline giren Adana'nın Valisi Abdurrahman Bey'in demeci "Ayaklanmak için sebep yok. Fransızlar bizim iyiliğimizi istiyorlar." 
     Yazar Ali Kemal "Avrupa ile başa çıkmayı asırlardan beri Asya'nın hangi kavmi başardı ki biz başarabilelim." 
     Damat Ferit "Yalnız Allah'ın ve İngiltere'nin lütfuna güveniyoruz." 
     Hariciyle Nazırı Mustafa Şerif Paşa "Umumun arzusu, İngiltere tarafından idare edilmekliğimizdir." 
     Velihat Abdülmecit Efendi "Anadolu'daki hareket haince, cahilce, canavarcadır." 
     1920 Haziran'ında galiplerin kararı ile Yunan ordusu yürüyüşe geçecek, Uşak'ı, Balıkesir'i, Bursa'yı, Doğu Trakya'yı işgal edecektir. İstanbul hükümetinin Adliye Nazırı Ali Rüştü Efendi gazetelere demeç verir. Son cümlesi şöyle "Yunan ordusunun başarısı için dua ediniz." 
     Gerede isyanı öncülerinden Divitli Eşref Hoca "İngilizlere meydan okuyoruz. Bence bu en büyük küfürdür." 
     Konya isyancıları "Kim milliyetçilerle birlikte Yunan'a karşı giderse, şer'an kafirdir." 
     İslamı Yüceltme Derneği'nin bildirisi "Yunan ordusu Halife'nin ordusu sayılır." 
     İstanbul hükümetinin İzmir Valisi Kambur İzzet'in genelgesi "Yunan kuvvetleri özel bir tören ve saygı ile karşılanacaktır." 
     Turgut Özakman, "Bunların sayısı az değildir, hiçbiri gökten inmemiş, kendiliğinden oluşmamıştır." dedikten sonra da fikri ve vicdanı hür çağdaş yeni insanı yaratmak için Hasan Ali Yücel'in neler yaptığını uzun uzun anlatıyor. 
     Evet bugünlere kolay gelinmedi. Bugün de 80 yıl öncesini anımsatan sesler çıkmıyor mu diyenleriniz çıkabilir. Ama hiçbir şey, hiç kimse Atatürk'ün haklılığına gölge düşüremez... 
     Keşke Atatürk'ü çok daha çok daha iyi anlatabilsek .. 
     
     







Biri sağcı, öteki solcu 


Nerede neşesi 


Başka ne zaman Meclis'e gidilir ki 


Araplar, Türkler, Atatürk ve bazı sorular... 


Gündem "terör" 


Manyak bilim adamı .. 


Cumhuriyet nasıl bir ortamda kuruldu 


Terör biter, yeter ki... 


Arap Kaymakam, Sakallı Eşref, Cumhuriyet 


Kemalizm, Cumhuriyet ve geleceğimiz 


Bebelere düşen bombalar 


Allah'ın hakkı dokuzdur 


Para icrada olabilir 


Sofra içeceği 


UND kendi içindeki kapıyı da açmalı 


</TEXT>
</DOC>
