<DOC>
<DOCNO> 35170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/ekonomi/eko09a.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İTO, Fischer’e mektup yazdı 
</HEADLINE>
<TEXT>

     İstanbul Ticaret Odası İTO Başkanı Mehmet Yıldırım, IMF Birinci Başkan Yardımcısı Stanley Fischer’e bir mektup yazarak reel sektörün sorunlarını iletti. 
     KOBİ’lerin ekonomideki önemine değinen Yıldırım mektupta, "KOBİ’ler şubat krizinden bu yana olağanüstü sıkıntılar yaşıyor. İthalat bedeli için TL bulmak, anormal faiz oranları ödemek, kredilerin tekrar açılmasını beklemek zorundalar" dedi. 
     Üretim, satış ve istihdamda büyük düşüşler yaşandığını kaydeden Yıldırım, şöyle devam etti 
     
     5 milyar dolar istedi 
     "KOBİ’lere sağlanacak ilave kredi kolaylığı hem üretim ve ihracatlarını artıracak, hem de sosyopolitik sistem ve iş hayatı üzerindeki baskıları azaltmaya yardımcı olacaktır. Bu nedenle Türk Eximbank’a 1.5 milyar dolar ile Halkbank’a 3.5 milyar dolar tutarında kredi sağlayan iki fonun uygulamaya konulması reel sistemin harekete geçirilmesini sağlayacaktır." 
     Yıldırım’ın Fischer’e gönderdiği mektupta ayrıca şu ifadelere yer verdi 
     "Pek çok banka Fon’un yönetimi altında. Bu bankaların satılması yolunda söz verilmişse de halen somut bir sonuç görebilmiş değiliz. Dolayısıyla güven seviyesi azaldı." 
     



 EKONOMİ 


























</TEXT>
</DOC>
