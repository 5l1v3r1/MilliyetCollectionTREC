<DOC>
<DOCNO> 4469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/yazar/theper.html </URL>
<DATE> 2001/01/29/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
İki örnek olay 
</HEADLINE>
<TEXT>

     Geçenlerde hepimizde takdir hissi uyandıran olay oldu, trafik polisi bir milletvekiline ceza yazdı. Milletvekili de polisi takdir ettiğini bildirdi, anlatıldığına göre de ceza makbuzunu çerçeveleyip duvarına asmış. İkinci olay, bir valinin manevi tazminat ödemeye mahk m olması. Bakın nelere kafa yoruyoruz. 
     Bir milletvekili veya bakan veya vali, trafik kurallarını çiğneme yetkisine sahip mi Hayır böyle bir yetkisi yok. Ama toplum öyle şartlanmış ki, bu adamlar her şeyi yapabilir. Doğrusu "hayır yapamaz", yani biz yanlışlara öyle alışmışız ki, doğru yapan birini gördüğümüz zaman haber konusu oluyor. 
     Peki bir valinin, bir vatandaşı tokatlaması veya eli ile susturma amacına yönelik olarak ağzına temas etmesi arkasından da gözaltına aldırması normal mi Doğrusu, asla normal değil. Nasıl ki, bu hareket herkes için suç ise vali için de suç. Ama bizde valiler, kurallara ve kaidelere uymak zorunda değil ya, trafik kurallarına uymadıkları gibi, öyleyse bunu da yapabilirler, yani inanış, olması gerekenin tam tersi. 
     Ama bir mahkeme çıkıp da doğruyu yapıp vali aleyhine manevi tazminata hükmedince haber konusu oluyor. Oysa doğrusu bu ve bunun aksi olduğu zaman haber konusu yapmaktır. Manevi tazminat 500 milyon lira. Peki milyonlarca kişinin TV’den seyrettiği bu olay, hakkını aramak isteyen bir vatandaşın itilip kakılması, gözaltına aldırması bu kadar ucuz mu 
     Aslında bu olay insan haklarına saygının tam olarak uygulandığı bir ülkede olsa, verilecek tazminat bunun belki yüz katı, ama bizde bu kadar. 
     Yukarıda verdiğim iki örnek bizde birşeylerin artık değişeceğinin göstergesi ise çok güzel, tazminatın azına çoğuna bakmayalım ileride o da dengeye oturur. Ancak istisnai iki olay olarak gazete arşivlerinde kalacak ve yine eski hamam eski tas olacaksa çok yazık. 
     
     





'Tehcir' 


Diyarbakırspor 


Annesine benziyor 


Soykırım II 


Poker gibi yarışma 


ABD'nin tartıştığı adam 


Jenosid 


Ben de havaalanı isterim 


Hayali sorular gerçek cevaplar 


Gates'ten Davos'ta AIDS'e 100 milyon dolar 


İki örnek olay 


Küresel uçurum lafla kapanmıyor 


Beş bankanın birleşmesi "tedrici tasfiye"dir 


</TEXT>
</DOC>
