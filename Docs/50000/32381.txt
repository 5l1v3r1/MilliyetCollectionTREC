<DOC>
<DOCNO> 32381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/son/sontur30.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Teknokratlar Hükümeti tartışmasına Mesut Yılmaz'dan sert tepki 
</HEADLINE>
<TEXT>

     ANAP Genel Başkanı, Devlet Bakanı ve Başbakan Yardımcısı Mesut Yılmaz, ''Teknokratlar Hükümeti'' değerlendirmelerine ilişkin olarak, ''Çok saçma buluyorum, çok sağlıksız buluyorum'' dedi. 
     ANAP Merkez Karar ve Yürütme Kurulu MKYK , Genel Başkan Mesut Yılmaz'ın başkanlığında toplandı. 
     Parti genel merkezine gelişinde gazetecilerin sorularını yanıtlayan Yılmaz, 4-5 Ağustos'ta yapılacak olan 7. Olağan Büyük Kongre'de aday sayısının çoğaldığını belirtip, ''Şansınızı nasıl görüyorsunuz '' diye soran bir gazeteciye, ''Siz nasıl görüyorsunuz ''karşılığını verdi. 
     Genel başkan adaylarından Eyüp Aşık'ın ''il başkanlarından zorla imza alındığını'' söylediğinin belirtilmesi üzerine Yılmaz, ''Bana birşey söylemediği için ben şimdi gıyaben cevap veremem'' diye konuştu. 
     Yılmaz, bir gazetecinin ''Derviş ile MHP arasında bir gerginlik olduğu belirtiliyor'' sözleri üzerine, bunun kendi aralarındaki bir mesele olduğunu belirterek, bu konuda basınla konuşmayı doğru bulmadığını kaydetti. 
     MKYK listesinde il başkanlarının görüşleri doğrultusunda isimlere yer verileceği sözlerinin hatırlatılması üzerine ise Yılmaz, 7. Olağan Büyük Kongre'nin ANAP için önemli olduğunu, ANAP'ın yeniden yapılanmasını bu kongrede gerçekleştirmek istediklerini söyledi. 
     Yılmaz, ''Bunun için tabii ki seçilip gelen arkadaşlarımızın da görüşlerini aldık. Bunların hepsini değerlendireceğiz. Görüşlerimizi kongrede dile getireceğiz'' dedi. 
     Yılmaz, bir gazetecinin, ''Teknokratlar Hükümeti değerlendirmesi yapılıyor, siz bunu nasıl buluyorsunuz '' sorusu üzerine, ''Çok saçma buluyorum, çok sağlıksız buluyorum'' karşılığını verdi. 
     Başbakan Yardımcısı Yılmaz, ''Beyaz Enerji'' davasında bugün 6 tahliye olduğunun hatırlatılması üzerine, şöyle konuştu 
     ''Yargı kararı konusunda bir yorum yapmak istemiyorum. Ama ben başlangıçta, soruşturma aşamasında yürütülen soruşturmanın sağlıksız yürütüldüğü kanaatini zaten kamuoyu ile paylaştım. Yargının kararı, bir anlamda bunu doğruluyor.'' 
     
     
     
     
     
     







</TEXT>
</DOC>
