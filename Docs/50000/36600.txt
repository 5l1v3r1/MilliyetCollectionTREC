<DOC>
<DOCNO> 36600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/son/sonspo06.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta yüzler gülmüyor 
</HEADLINE>
<TEXT>

     Birinci Süper Lig'de 2001-2002 futbol sezonunun açılış maçında Trabzonspor'a kendi evinde 2-1 yenilen Beşiktaş'ta yüzler gülmüyor. 
     Siyah-beyazlılar, Trabzonspor yenilgisinin ardından izin yapmadan bu sabah gerçekleştirdiği idmanla, Bursaspor maçı hazırlıklarına başladı. 
     Teknik direktör Christoph Daum yönetimindeki idmanda, futbolcuların bir hayli moralsiz oldukları gözlendi. 
     Trabzonspor maçında forma giyen futbolcuların koşu yapıp, bıraktığı çalışmada, diğer oyuncular ise dar alanda çift kale maç oynadı. 
     Antrenmana, dünkü maçta sakatlanan İlhan Mansız, bağırsak enfeksiyonuna yakalanan Sixten Veit ve sakatlığı süren Tamer katılmadı. 
     Siyah-beyazlı futbolcular idman sonrası, Fulya Tesisleri'ndeki mini ayak havuzunda yürüyüş yaptı. 
     Yarını dinlenerek geçirecek olan Beşiktaşlı futbolcular, Bursaspor maçı hazırlıklarını 13 Ağustos Pazartesi günü yapacağı idmanla sürdürecek. 







</TEXT>
</DOC>
