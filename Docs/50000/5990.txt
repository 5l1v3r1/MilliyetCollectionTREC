<DOC>
<DOCNO> 5990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/ekonomi/eko02.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fazilet’ piyasaları sarstı 
</HEADLINE>
<TEXT>

Faizler, FP davasının Anayasa Mahkemesi’nde görüldüğü saatlerde yüzde 68’e çıktı. Açıklama sonrası rahatlayan piyasada oranlar yüzde 65’e geriledi 
     TARIK YILMAZ 

     Yargıtay’ın FP’nin kapatılma davasına gönderdiği ek iddianameyle başlayan gerginlik Anayasa Mahkemesi’nin dün yaptığı oturum öncesi doruğa tırmandı. 
     Bankalar, Yargıtay’ın verdiği ek iddianameyle birleştirilmesine karar veren Anayasa Mahkemesi kararına kadar bonoda satış yaptı. Satışların etkisiyle saat 14.00’te kapanan 7 Şubat vadeli işlemlerde faiz yüzde 61 - 62 aralığında seyrederken Anayasa Mahkemesi’nin açıklama yaptığı saat 16.00 ya kadar yüzde 67 - 68 aralığında seyretti. 
     Piyasanın en aktif k ğıtlarından 20 Haziran 2001 vadeli tahvilin yıllık bileşik faizi bugün valörlü işlemlerde yüzde 66.57’ye, 11 Temmuz 2001 vadeli tahvilde ise yüzde 68.09’a kadar çıktı. 
     
Erken seçim endişesi kalktı      Kararın açıklanmasından sonra "FP kapatılsa bile en fazla iki milletvekilinin vekilliğinin düşeceği, bunun da erken seçim olasılığını rafa kaldıracağı" yorumlarının etkisiyle faizler düşüşe geçti. Çok küçük çaplı işlemler faizin bugün valörlü işlemlerde yüzde 65’e kadar inmesini sağladı. Ancak piyasada bu "cılız" alımların gösterge olmayacağı asıl tepkinin bugün ve yarın olacağı yorumu yapılıyor. Öte yandan döviz çıkışının dün de sürdüğü gözlenen para piyasasında gecelik faizler yüzde 57 ortalamadan günü tamamladı. Dün bankaların Merkez Bankası’ndan aldığı döviz miktarı 279.7 milyon dolar yaklaşık 189.5 trilyon lira oldu. 
     Bankacılar, bono faizlerinin güne yükselişle başlamasını beklerken oranların sabah saatlerinde yüzde 67- 68’leri görebileceğini, gün içinde ise tekrar düşebileceğini belirtiliyorlar. 
     
Borsa yüzde 4.55 düştü      Borsa FP’nin şokunu üzerinden atamadı. Hisse senetleri dün de yüzde 4.55 değer kaybetti. İMKB - 100 Endeksi 463 puanlık düşüşle günü 9.724 puandan kapattı. İşlem hacmi de 231.5 trilyon lira oldu. Hisse senetlerinin 19 Ocak’tan bu yana değer kaybı yüzde 14.70 olarak gerçekleşti. 
     


 EKONOMİ 
















</TEXT>
</DOC>
