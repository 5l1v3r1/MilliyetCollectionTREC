<DOC>
<DOCNO> 6237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/yasam/yas03.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
CIA, Castro’nun genine hayran 
</HEADLINE>
<TEXT>

CIA Başkanı George Tenet, ABD Senatosu’na kötü haber verdi Ölümünü beklemeyin.. Çünkü Castro’nun büyük ve sağlam bir gen havuzu var 
     Küba lideri Fidel Castro, yıllardır peşinde koşan ABD Merkezi Haberalma Teşkilatı CIA Başkanı George Tenet’ten beklenmeyen bir övgü aldı. 
     CIA Başkanı Tenet, bu övgüyü, Amerikan Senatosu’nun, Castro’nun sağlık durumuna ilişkin sorularını cevaplarken gündeme getirdi. Küba liderinin uzun süre yaşayacağını tahmin ettiğini söyleyen CIA Başkanı Tenet, "Çünkü Castro’nun güçlü genleri var" diye konuştu. 
     CIA Başkanı George Tenet, Castro’nun genlerine duyduğu saygıyı, Senato İstihbarat Komitesi’nde ABD’nin karşı karşıya bulunduğu tehditler konusunda açıklamalar yaparken açıkladı. 
     
     Söylentilere cevap 
     Küba lideri Castro’nun büyük bir gen havuzu’ olduğunu söyleyen CIA Başkanı, "Bu nedenle de Castro, bir süre daha çevremizde olacak" şeklinde konuştu. 
     Böylece, uluslararası medyada zaman zaman öldüğü dahi ileri sürülen 74 yaşındaki Küba liderinin sağlık durumuyla ilgili söylentiler, bu konudaki en yetkili’ ağızlardan biri tarafından uzun süre’ için yalanlanmış oldu. 
     


 YAŞAM 


















</TEXT>
</DOC>
