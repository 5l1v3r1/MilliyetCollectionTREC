<DOC>
<DOCNO> 26710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/son/sontur33.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendisine fal bakmayan falcıyı üzerine benzin döküp yaktı 
</HEADLINE>
<TEXT>

     Trabzon'un Akçaabat ilçesinde, falına bakmadığı için bir kadını benzin dökerek yaktığı iddiasıyla tutuklanan sanığın yargılanmasına başlandı. 
     Trabzon Ağır Ceza Mahkemesi'nde görülen duruşmada, idam istemiyle yargılanan Cafer İpekçioğlu 36 , maktulün kızı Kadriye Berber 35 , gelini Fatma Berber 21 , torunu Gamze Berber 11 hazır bulundu. 
     İpekçioğlu, savunmasında, olay günü Araklı'da bahçesinde çalıştığını öne sürerek şunları söyledi 
     ''Şahitlerim de var, bana iftira atıyorlar. İddia edildiği gibi benzin döküp yakma olayıyla kesinlikle alakam yoktur. Elimdeki yanık izleri 1-2 yıl önce oldu. Olaydan 2 ay önce yanık kremini eczaneden kızım için aldım. Suçsuzum, iddia edildiği gibi altınlarım falan da çalınmadı.'' 
     Tanık olarak dinlenen Kadriye Berber, sanığı göstererek şöyle konuştu 
     ''Bu adam, anneme fal baktırmak için yanında bir adamla geldi. Altınlarının çalındığını, bunun için çok falcıya gittiğini ve falcıların altınları çalan kişi olarak yanındaki şahsı gösterdiklerini söyledi. Anneme, Sen de bak bakalım, bu adam mı çaldı dedi. Annem Bu tür fallara bakmıyorum cevabını verince tartışmaya başladılar. Bu adamın elinde küçük benzin bidonu vardı. Sağa sola döküp bidonu annemin üzerine attı. Sonra ateşe verdi. Ben panikleyerek kendimi dışarı attım. İpekçioğlu ve yanındaki adam, geri döndüğümüzde kaçmıştı. Annemi kurtaramadık.'' 
     Maktulün torunu Gamze Berber de, aynı ifadeyi vererek babaannesinin yanında Cafer İpekçioğlu'nu gördüğünü söyledi. Duruşma, gerekli incelemenin yapılması ve diğer tanıkların dinlenmesi için ertelendi. 
     Trabzon'un Akçaabat ilçesinde 3 ay önce falcılık yapan Fatma Berber 68 , evinde çıkan yangında yanarak ölmüştü. Olaydan sonra jandarma tarafından yapılan inceleme ve tanık ifadeleri doğrultusunda Cafer İpekçioğlu, Fatma Berber'i üzerine benzin dökerek yaktığı iddiasıyla gözaltına alınmış ve çıkarıldığı mahkemece tutuklanmıştı. 
     
     







</TEXT>
</DOC>
