<DOC>
<DOCNO> 38018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/spor/spo05a.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Formula’nın kralı SCHUMACHER 
</HEADLINE>
<TEXT>

Sezonun bitimine dört yarış kala şampiyonluğunu ilan etti 
     FORMULA 1’de Macaristan’ın başkenti Budapeşte’deki sezonun 13. Grand Prix yarışında birinciliği alan Alman pilot Michael Schumacher, 2001 sezonunun bitimine dört yarış kala şampiyonluğunu ilan etti. Kariyerinin dördüncü zaferine imza atan Schumacher, 1 saat 41 dakika 49.675 saniye ile ilk sırayı alarak, dört şampiyonluğu bulunan Fransız pilot Alain Prost’a yetişti. 
     YARIŞI baştan sona önde götüren Schumacher, bu birinciliğiyle puanını 94’e yükseltirken, en yakın rakibi İngiliz David Coulthard ile arayı da 43 puan açtı ve toplam 40 puan eden son dört yarış tamamlanmadan krallığını ilan etti. 32 yaşındaki ünlü pilotun kullandığı Ferrari de markalar klasmanında 140 puanla, en yakın rakibi McLaren’in 68 puan önünde birinciliğini perçinledi. 
     
Kimdir      3 Ocak 1969’da Almanya’da dünyaya gelen Michael Schumacher, ilk şampiyonluğunu 1984’te Almanya gençler go kartta elde etti. İlk kez 1991’de Formula 1’de yarışmaya başlayan, 1994 ve 95’te Benetton ile şampiyonluğu alan Schumacher, 2000 ve 2001’de de Ferrari ile mutlu sona ulaştı. 
     
Pilotlar klasmanı 1.M.Schumacher Almanya 94p 2.David Coulthard İngiltere 51p 3.Rubens Barrichello Brezilya 46p 4.Ralf Schumacher Almanya 44p 5.Mika Hakkinen Finlandiya 21p      
Markalar klasmanı 1.Ferrari 140p 2.McLaren 72p 3.Williams 59p 4.Sauber 20p 5.BAR 16p      



 SPOR 

























</TEXT>
</DOC>
