<DOC>
<DOCNO> 13922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/yasam/yas07.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykovski Türkiye’ye geliyor 
</HEADLINE>
<TEXT>

     Yapı Kredi Sigorta, Afife Tiyatro Ödülleri kapsamında, dünyanın en önemli senfoni orkestralarından birini, Türk müzikseverlerin ayağına getiriyor. 
     Lütfi Kırdar Uluslararası Kongre ve Sergi Sarayı’nda 15 Nisan’da verilecek konser için, Çaykovski Senfoni Orkestrası, özel olarak Rusya’dan İstanbul’a gelecek ve unutulmaz bir klasik müzik ziyafeti çekecek. 
     Şef Rengim Gökmen yönetimindeki Çaykovski Senfoni Orkestrası, konserde Turgay Erdener’in Afife Bale Suiti’ni ve klasik müziğin en önemli bestecilerinden Çaykovski’nin yapıtlarından seçmeleri seslendirecek. 
     Konser biletleri, 19 Mart tarihinden itibaren, Biletix Çağrı Merkezi ve Vakkorama, 3M Migros ve Raksotek’lerdeki Biletix satış noktalarından temin edilebiliyor. 
     


 YAŞAM 
























</TEXT>
</DOC>
