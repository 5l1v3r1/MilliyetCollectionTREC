<DOC>
<DOCNO> 21439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/dunya/dun01.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Az laf çok iş 
</HEADLINE>
<TEXT>

Berlusconi, seçimleri kazandıktan sonra yaptığı ilk açıklamada İtalya ile Kontrat’ adını verdiği vaatlere uyacağını söyledi 
     DIŞ HABERLER SERVİSİ 

     Pazar günkü seçimlerle İtalya’da beş yıllık sol koalisyonun iktidarına son veren sağ ittifak lideri Silvio Berlusconi, kendisini iktidara taşıyan seçim vaatlerini kastederek "kontrata uyacağım" dedi. 
     Meclisteki 630 sandalyenin 368’ini Berlusconi’nin başında bulunduğu sağ ittifakın ele geçirdiği, sol koalisyonun ise 262 sandalyede kaldığı seçim sonuçlarının kesinleşmesinden hemen sonra televizyondan yaptığı açıklamada, Berlusconi "az laf, ama çok daha iyi iş" sözü verdi. 
     Gemilerde dansörlükten ülkenin en zengin işadamlığına uzanan hayat tarzıyla İtalyan siyasi literatürüne "Berlusconismo"yu sokan medya imparatoru - müstakbel başbakan, seçimlerden hemen önce yayımladığı "İtalya ile Kontrat" isimli vaatler kitabında vergileri azaltıp ekonomiyi canlandırmaktan, beş yılda bir buçuk milyon kişiye iş yaratmaya kadar birçok söz vermişti. 
     
İtalya ile kontrat      Berlusconi "kontrat"ındaki şu beş temel vaatten dördünü tutmadığını takdirde bir daha aday olmayacağını söylemişti 
     İtalyan bürokrasisi yeniden düzenlenip şeffaflaştırılacak. Sıradan insanlar devletin tüm faaliyetlerini internetten izleyebilecek. 
     Anayasa’da reform niteliğinde düzenlemeler yapılacak. 
     İdari düzenlemeler ve vergi yasalarıyla birlikte medeni yasalar ve ceza yasaları basitleştirilip yeniden düzenlenecek. 
     Kamu çalışanlarının durumunun iyileştirilmesi için 10 yıllık bir plan yapılacak. 
     Yoksul güneyin kalkınması için plan hazırlanacak. 
     
Berlusconi’nin seçim vaatleri arasında ayrıca şunlar yer alıyor      200 milyon liretten yaklaşık 100 milyar TL az kazananlardan alınan gelir vergisi yüzde 23 azaltılacak. 
     Geliri 22 milyon liretin yaklaşık 10 milyar TL altında olanlardan vergi alınmayacak. 
     Yatırıma dönüştürülen k r vergiden muaf olacak. 
     



 DÜNYA 











</TEXT>
</DOC>
