<DOC>
<DOCNO> 37583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/son/sondun05.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Ordusu'nda 'Ectasy' paniği 
</HEADLINE>
<TEXT>

     ABD silahlı kuvvetlerine mensup askerlerde, cinsel zevki ve hareketliliği artıran ancak vücuda önemli ölçüde zarar veren Ecstasy adlı uyarıcı hapın kullanımının yaygınlaşması, komutanlarda kaygı yaratıyor. 
     Amerikan haber ajansı Scripps Howard'ın bildirdiğine göre, 1.4 milyon mevcudu bulunan ABD ordusunda, uyuşturucu ve uyarıcı kullananların oranının çok düşük olmasına karşın, bu maddelerin tüketiminde son zamanlarda önemli artış meydana geldi. 
     Ajans, orduda sadece son aylarda Ecstasy kaynaklı şu suçların işlendiğini bildirdi 
149   North Carolina'da bulunan ABD'nin 16'ncı İnzibat Tugayı'na mensup 11 asker hakkında Ecstacy, LSD ve marihuana kullandıkları için soruşturma açıldı. 
149   ABD Hava Harp Okulu'nun 5 öğrencisi, Ecstasy kullandığı için cezalandırıldı. 
149   Stennis uçak gemisinde görevli 4 denizci, bazı askerlere binlerce dolarlık Ecstasy satmaktan tutuklandı. 
149   California ve Arizona'daki üslerde görevli 70 deniz piyadesi hakkında Ecstasy kullandıkları gerekçesiyle soruşturma açıldı. 
Haberde, ordunun, uyuşturucu ve uyarıcı kullanımına karşı önlemleri artırmayı kararlaştırdığı belirtildi. 






</TEXT>
</DOC>
