<DOC>
<DOCNO> 22790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/son/soneko18.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Bal "Emlak Bankası'nın kapatılması zarar getirir" 
</HEADLINE>
<TEXT>

     Devlet Bakanı Faruk Bal, Emlak Bankası'nın tasfiye edilmesinin Türkiye'ye zarar getireceğini savundu. 
     Bal, Konya'da Uluslararası Tarım ve Hayvancılık Fuarı'nın açılış töreni sırasında, Emlak Bankası'nda çalışan 2 bayan memurun, bankanın tasfiyesiyle ilgili tepkileriyle karşılaştı. 
     Bakan Bal'a, bankanın tasfiyesinin ekonomiye ve personele çok zarar vereceğini ifade eden memurlar, ''Personel olarak diken üzerinde oturuyoruz. Müşteri de huzursuz, Emlak Bankası kapanacak diye geliyor, mevduatını çekiyor. Kredi almak istiyor, kredi veremiyorsunuz. Yarın ne olacağımız belli değil'' dediler. 
     Bal, banka çalışanlarının tepkisi üzerine şunları söyledi 
     ''Tasfiye ile birlikte bankanın 4-5 katrilyon lira olan alacağını tahsil etmek riske girer. Nereden biliyoruz bunu Çünkü, Türkiye'de tasfiye edilmiş pek çok banka var. Bunlar verdikleri kredileri tasfiye süreci içine girdikleri için tahsil edememişlerdir. Dolayısıyla Emlak Bankası kapatılacak diyenler bu riskleri göze almak zorundadır. 
     Her şeyden önce Emlak Bankası'nın bir bilgi birikimi ve inşaat sanayisinde bir markası var. Mevcut alacakları önümüzdeki günlerde bankanın kapatılması düşünüldüğü için tahsil edilmek istenecek. Ancak bu kolay değil. Bankada yeni düzenlemeler yapılarak, küçültülebilir. Ancak kapatılması Türkiye'ye zarar verir. Bu kararın bir kere daha gözden geçirilmesi lazım.'' 







</TEXT>
</DOC>
