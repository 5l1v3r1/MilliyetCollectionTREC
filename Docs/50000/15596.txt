<DOC>
<DOCNO> 15596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/son/sontur07.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bahçeli'den "teknokratlar hükümeti" önerisine sert yanıt 
</HEADLINE>
<TEXT>

     MHP Genel Başkanı, Devlet Bakanı ve Başbakan Yardımcısı Devlet Bahçeli, ''teknokratlar hükümeti'' ya da ''milli koalisyon'' gibi önerilerin olağan dışı olduğunu belirterek, ''Meclis ya da Hükümet'in tıkandığı noktada çözümü yine siyasetin kendi tabii yöntemlerinde aramak gerekir'' dedi. 
     Bahçeli, MHP TBMM Grubu toplantısında yaptığı konuşmada, ister muhalefette, isterse iktidarda olsun ülke yönetiminde söz sahibi olanları ''hem duyarlı hem de soğukkanlı olma'' zorunluluğu bulunduğunu söyledi. ''Bu mecburiyeti ihmal etmenin maliyeti zannedildiğinden çok daha ağırdır'' diyen Bahçeli, şöyle devam etti 
     ''Böyle bir süreçte siyaset kurumunu gelişigüzel bir şekilde tartışmaya açanlara karşı da aynı duyarlılıkla yaklaşmak şarttır. Çünkü ülkemizin yaşadığı badireleri atlatmanın en sağlıklı yolu bu tür bir anlayış birliğinden geçmektedir. Kritik anlarda sadece siyasete ve siyasetçiye yüklenmek en kolay yollardan birisidir.'' 
     
     



</TEXT>
</DOC>
