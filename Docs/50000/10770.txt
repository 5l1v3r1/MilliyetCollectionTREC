<DOC>
<DOCNO> 10770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/10/son/sontur04.html </URL>
<DATE> 2001/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızılay’da kongre karmaşası 
</HEADLINE>
<TEXT>

     Kızılay’da kongre tartışmaları sürerken, muhalif grubun katıldığı Olağanüstü Genel Kurul, hükümet komiserinin "çoğunluk sağlanamadığı için yapılamayacağı" uyarısına rağmen toplandı. 
     SSK Genel Müdürlüğü Toplantı Salonu’nda, saat 10.00’da Genel Merkez üyesi Alemdar Güngör tarafından "salt çoğunluk sağlandı" denilerek kongre başlatıldı ve divan başkanlığına Kırıkkale Şube başkanı Ümit Kocaballı getirildi. 
     Bunun üzerine müdahale eden hükümet komiseri, salt çoğunluk sağlanamadığı gerekçesiyle Genel Kurul toplantısının yapılamayacağını bildirdi ve tutanak tuttu. 
     Divan başkanlığı ise Genel Kurul’un Kızılay Tüzüğü’ne uygun olduğunu belirterek, çalışmaların devam edeceğini söyledi. Genel Kurul’da gündem gereği Genel Merkez Kurulu’na 30 asil ve 30 yedek, Denetçiler Kurulu’na ise 5 asil ve yedek üye seçimine geçildi. 
     
     
     




</TEXT>
</DOC>
