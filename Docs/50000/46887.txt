<DOC>
<DOCNO> 46887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/ekonomi/eko09a.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobilde idare etsin’ dönemi 
</HEADLINE>
<TEXT>

     Sürücülerin, artan bakım maliyetleri nedeniyle otomobillerini servise götürme sıklığı azaldı. 
     Toyotasa Satış Sonrası Hizmetler Direktörü Tanju Akçagüner, rutin bakımlar arasındaki sürenin aşılması, standart bakımlarda daha az parça değişimi isteklerinin sektörde yayıldığının gözlendiğini bildirdi. 
     Bu durumun periyodik bakımlarda da kendisini gösterdiğini ifade eden Akçagüner, "Bakımlar 10 bin kilometreden 15 binlere kaydı" dedi. Renault satış sonrası yetkilileri de ekonomik krizin etkisiyle otomobil satışında olduğu gibi satış sonrası faaliyetlerde de azalmalar görüldüğünü bildirdiler. 
     
     Yüzde 9 gerileme 
     Markalarının son aylarda yaşanan bu azalmadan en az etkilendiğini kaydeden yetkililer, "2000 yılının Eylül ayı ile 2001 yılı Eylül ayı Renault Servis araç giriş adetleri karşılaştırıldığında, yüzde 9 daralma olduğu görülmektedir. 
     Bu düşüşte krizin yanı sıra araç bakım kilometrelerinin artırılması nedeni ile bakım periyotlarının uzaması da etkili olmuştu" dediler. 
     



 EKONOMİ 



















</TEXT>
</DOC>
