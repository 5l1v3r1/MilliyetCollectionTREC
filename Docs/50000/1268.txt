<DOC>
<DOCNO> 1268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/ekonomi/eko09.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
IBM’den Vestel’e işbirliği teklifi 
</HEADLINE>
<TEXT>

     ABD'nin Las Vegas kentinde devam etmekte olan Elektronik Fuarı'nda dünyanın dev elektronik şirketleri Vestel ile işbirliği yapmak icin yarışıyor. Fuarın ikinci günü Vestel'e, kayıt yapan TV konusunda işbirliği teklif eden firmalar arasında IBM ve Quantum da yer alırken, Vestel'in ''Internet Terminali''ni ABD'de pazarlamak için de onlarca firma başvuruda bulundu. Vestel Ürün Müdürü Hakan Kutlu, "Avrupa'da sağladığımız başarıyı ABD'de de elde edeceğimizin mesajlarını bu fuarda daha iyi almış olduk" dedi. Kutlu, Vestel'in, yüksek teknolojinin çağdaş ürünlerini sunan bir firma olarak artık kendisini tüm dünyaya kabul ettirme yoluna girdiğini vurguladı. 
     
     


 EKONOMİ 


















</TEXT>
</DOC>
