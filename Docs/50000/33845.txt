<DOC>
<DOCNO> 33845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/son/sontur15.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamyoncu geri manevra yaparken 3 yaşındaki oğlunu ezip öldürdü 
</HEADLINE>
<TEXT>

     Muğla'nın Köyceğiz İlçesi'nde kamyonunu evin yanına park etmek isteyen baba, geri manevra yaparken oğlunu ezdi. Oğlunun ölümüne neden olan Rıza Çetin, fenalaşarak hastaneye kaldırıldı. 
     Alınan bilgiye göre, Köyceğiz'e bağlı Pınarköy yakınındaki Bentderesi mevkiinde, nakliyecilik yaptığı 48 K 3240 plakalı kamyonu evinin yanına park etmek isteyen Rıza Çetin 36 , geri manevra yaptı. 
     Bu sırada kamyonun etrafında oynamakta olan 3 yaşındaki oğlu Egemen Nuri Çetin'i görmeyen Rıza Çetin, kazayla oğlunu ezdi. 
     Oğlunun kamyon altında can verdiğini gören Rıza Çetin, sinir krizi geçirdi. Çetin, olay yerine gelen cumhuriyet savcısı tarafından tedavi için Köyceğiz Devlet Hastanesi'ne gönderildi. Rıza Çetin, 3 oğlundan birinin ölümüne neden olduğu için sık sık baygınlık geçirirken, Egemen Nuri'nin küçük yaşta ölmesi Pınarköy halkını yasa boğdu. 
     







</TEXT>
</DOC>
