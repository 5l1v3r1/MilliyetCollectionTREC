<DOC>
<DOCNO> 48471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/ekonomi/eko06.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Temizel, Yılmaz’a ağır yüklendi 
</HEADLINE>
<TEXT>

     ANKARA Milliyet 

     Maliye eski Bakanı Zekeriya Temizel, 1998’deki vergi reformuyla getirilen "mali milat" ve "nereden buldun" uygulamalarının yanlış olduğunu, tamamen kaldırılması gerektiğini söyleyen ANAP lideri Mesut Yılmaz’a dört sayfalık eleştiri mektubu gönderdi. 
     Temizel mektubunda, o zaman Başbakan olan Yılmaz’a vergi reformu yapılmaması halinde 2001 sonunda faiz ödemelerinin vergi gelirlerini aşacağını söylediğini anımsattı. Temizel, reform uygulamaya girmeden vergi kaçakçıları, kara paracılar ve sıcak para spekülatörlerinin manevralarına kurban edilerek, ertelendiğini belirtti. 
     
     100 milyar dolar niye gelmedi 
     Bu kesimlerin 100 milyar doların yurtdışına kaçmasına neden olduğu’ yalanını yaydığını vurgulayan Temizel, Yılmaz’a, bu 100 milyar doların, ertelemeden sonra niye gelmediğini sordu. 
     Temizel, "Bu manzarayı yaratanlar, yarattıkları manzaranın dehşetinden ürkerek suçlu yaratma telaşındalar. Türkiye er ya da geç bu düzenlemeleri yürürlüğe koymak zorunda kalacak. Ancak, koskoca Türkiye Cumhuriyeti’ni IMF’ye el açar duruma getirenler de toplum vicdanındaki yerlerini alacaklardır" dedi. 
     



 EKONOMİ 

























</TEXT>
</DOC>
