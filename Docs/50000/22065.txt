<DOC>
<DOCNO> 22065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/siyaset/siy09.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhalefet protokol’e tepkili 
</HEADLINE>
<TEXT>

     GÜNSELİ ÖNAL Ankara 

     Kayseri milletvekilleri FP’li Salih Kapusuz ve DYP’li Sevgi Esen, bugün yapılacak olan 19 Mayıs Gençlik ve Spor Bayramı törenleri öncesinde Ankara’da uygulanan devlet protokol listesi ve kentlerde uygulanan il protokol listesinde atanmışların seçilenlerin önünde olmasını eleştirdi. 
     23 Nisan törenlerinde milletvekillerine protokolün 20. sırasında yer ayrılmasına tepki göstererek, halkın arasında oturmayı tercih eden Esen, bugün de protokol uygulamasını protesto ederek yine halkın arasına katılacağını söyledi. 
     Kapusuz Dışişleri Bakanı İsmail Cem’e yazılı yönelttiği sorusunda protokol listesinin hangi kriterlere göre düzenlendiğinin kendisine bildirilmesini istedi. Kapusuz soru önergesinde AB’ye girme çalışmalarının ivme kazandığı bir dönemde ülke gündemine zaman zaman giren protokol krizinin aşılmasını ve bugün yapılacak olan törenlerde de aynı krizin yaşanmamasını istedi. 
     



 SİYASET 















</TEXT>
</DOC>
