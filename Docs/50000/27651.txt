<DOC>
<DOCNO> 27651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/yazar/akyol.html </URL>
<DATE> 2001/06/19/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Meclis'in yetkileri 
</HEADLINE>
<TEXT>

     BAŞBAKAN Ecevit, Göteborg zirvesinden mutlu döndü. Anayasa değişikliği konusunda Partilerarası Uzlaşma Komisyonu'nun hazırladığı taslak, Türkiye'nin imajını çok olumlu etkilemişti. 
     Başbakan, Büyükelçi Volkan Vural'a diyor ki 
     - Anayasa değişikliğini temmuzda Meclis'ten geçirmeliyiz. Bunu liderlerle görüşeceğim. 
     Volkan Vural, "Avrupa Birliği Genel Sekreteri"dir. 
     Anayasa'da öngörülen değişiklikler gerçekleşirse, bunun sadece dış siyasi ilişkilerimizde değil, ekonomik ilişkilerimizde de olumlu bir iklim yaratacağı muhakkaktır. 
     Dün, Anayasa değişikliği metnini hazırlayan Komisyon'un Başkanı Nejat Arseven'le konuştum, diyor ki 
     - Meclis'te de çok iyi bir hava var. Tatile girmeden bu değişiklikleri ele alabilirsek çok iyi olacak... 
     Arseven haklıdır. 
     
     MECLİS'İN temmuz ayında eldeki Anayasa değişikliklerini sonuçlandırması, henüz Komisyon aşamasındaki değişikliklerin de önünü açacaktır. 
     Komisyon'un önünde önemli konular var 
     Cumhurbaşkanlığı Genel eğilim görev süresinin beş yıl olması ve iki defa üst üste seçilmesi... Kısmi veto yetkisinin getirilerek, yasaların tümü yerine uygun bulmadığı maddeleri veto edebilmesi... 
     Anayasa Mahkemesi Üye sayısının 11'den 15'e çıkarılması ve yeni dört üyeyi Meclis'in seçmesi yönünde bir eğilim var Komisyon'da... 
     YÖK Yasası YÖK'ün bugünkü oligarşik, merkeziyetçi ve hiyerarşik yapısı yerine daha esnek ve demokratik bir yapının getirilmesi, Meclis'in de YÖK'e üye seçmesi... 
     Bu konularda "Meclis'in yetkileri" ne olmalı .. 
     Bizde maalesef Meclis'in olağan yetkilerinden bir kısmının "atanmışlar"a devredilmesi yönünde adeta bir 'ideoloji' oluşturulmuştur 
     - Siyaset bulaştırılmasın 
     Öyleyse Meclis karışmasın 
     27 Mayıs'ın bu ideolojisi 12 Mart'ta, 12 Eylül'de ve 28 Şubat'ta sürekli olarak güçlendirildi, kurumlaştırıldı. 
     
     MECLİS'İN yetkileri bu şekilde budanırken, mesela MGK, demokrasilerde olmayacak ölçüde fiilen ve yasal olarak güçlendirildi. 
     12 Eylül Anayasası'ndan diğer bir örnek, Anayasa Mahkemesi'nin üye sayısının 15'ten 11'e indirilmesi, böylece parlamentonun seçmekte olduğu dört üyeliğin kaldırılmasıdır 
     Dünyada bunun örneği yoktur. Demokrasilerde Anayasa Mahkemesi üyelerinin tamamı veya bir kısmı, ya parlamentolar tarafından seçilmekte ya da halkın seçtiği "sorumlu" cumhurbaşkanları tarafından atanmaktadır. 
     Milli İrade'nin bu yetkiden mahrum edildiği tek ülke Türkiye'dir 
     Anayasa Mahkemesi'nden başka, YÖK ve RTÜK gibi kurumlara da Meclis'in ve hükümetin üyeler seçmesi, temsili ve katılımcı demokrasinin olmazsa olmaz şartıdır. 
     Ben cumhurbaşkanının üst üste iki defa seçilebilmesini de, Meclis'i güçlendireceği için uygun buluyorum. 
     Meclis, evet, "kayıtsız şartsız egemen" olamaz. Ama sırf kanun yapma dairesi durumuna da indirgenemez. 
     Yeni değişikliklerde "dengeli kuvvetler ayrılığı" ilkesini gözetmek gerekiyor. 
     
     







Meclis'in yetkileri 


İflas Finans... 


Ecevit 'Hazine nefes aldı' 


Laikliğin sırrı bu 


Hedef şaşırtmak Hedefi şaşırmak 


Mavi kan 


Gençler nasıl rahatlıyor 


Ecevit sözünü tutacak mı 


Komşuda yenilik 


Takasın etkisi... 


Halk Bankası ve Yenal Ansen 


ANAP’ta Kayalar aday 


Fiyat indirdik diye Sezer'e şikayet mi 


Her çözüm adil mi 


Elbette ki.. 


Ayşe Hanım Teyze’ye takas’ ne yazar 


Boyner derin bir Oh’ çekti 


</TEXT>
</DOC>
