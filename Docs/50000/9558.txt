<DOC>
<DOCNO> 9558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/son/sonspo01.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Van Gaal "Türk Milli Takımı'nı teknik olarak iyi buldum" 
</HEADLINE>
<TEXT>

     Hollanda Milli Takımı Teknik Direktörü Luis Van Gaal, 0-0 biten Türkiye maçıyla ilgili olarak, ''Kazanamadığımız için üzgünüm'' dedi. 
     Luis Van Gaal, maçtan sonra yaptığı basın toplantısında, ilk yarıda iyi bir futbol ortaya koyduklarını ve pozisyon bulduklarını belirterek, ''İlk yarıda 6 pozisyonun 3 tanesi oldukça netti. Ancak şanssızlığımızdan bunların hiçbirinden yararlanamadık'' dedi. 
     Van Gaal, ikinci yarıda ise ilk 45 dakikaya göre fazla iyi olmadıklarını kaydederek, şöyle dedi 
     ''Savunmada da iyi değildik. Ancak ilk yarıya göre daha başarısız olmamıza karşın pozisyonlar bulduk. 2 gol net gol pozisyonumuz vardı. Türk Milli Takımı'nı teknik olarak iyi buldum. İspanya maçına göre daha iyi oynadık ancak kazanamadık. Takıma aldığım yeni oyunculardan memnunum ama bazılarından beklediğim performansı göremedim.'' 




</TEXT>
</DOC>
