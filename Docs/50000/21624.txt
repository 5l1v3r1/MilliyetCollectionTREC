<DOC>
<DOCNO> 21624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/son/sontur20.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kabine revizyonu Cuma günü liderler toplantısında konuşulacak 
</HEADLINE>
<TEXT>

     ANAP Genel Başkan Yardımcısı Ahat Andican, kabine revizyonu ile ilgili olarak bazı çalışmaların veya değerlendirmelerin, Cuma günü yapılacak liderler toplantısında görüşüleceği izleniminin ortaya çıktığını söyledi. 
     ANAP Başkanlık Divanı, Genel Başkan, Devlet Bakanı ve Başbakan Yardımcısı Mesut Yılmaz başkanlığında, 1 saat 45 dakika süren bir toplantı yaptı. 
     Gazetecilerin, ''İçişleri Bakanı Sadettin Tantan ile Genel Başkan Yılmaz arasında bir 'soğukluk' olduğu haberleri var'' sözleri üzerine Andican, ''Sayın Tantan bu hükümetin ve ANAP'ın bakanıdır. ANAP'ın bakanı ile lideri veya partisi arasında sorun olduğu düşünülmez'' dedi. 
     Kabine revizyonunun gündeme gelip gelmediği sorusuna üzerine de Andican, bununla ilgili olabilecek bazı çalışmaların veya değerlendirmelerin, Cuma günü yapılacak liderler toplantısında görüşüleceği izleminin ortaya çıktığını belirtti ve ''Böyle bir değerlendirme, Cuma günü belki yapılabilir'' diye konuştu. 
     
     







</TEXT>
</DOC>
