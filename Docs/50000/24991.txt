<DOC>
<DOCNO> 24991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/son/sonspo08.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Ünlü protokol krizi için suç duyurusunda bulunacak 
</HEADLINE>
<TEXT>

     Devlet Bakanı Fikret Ünlü, Türkiye-Azerbaycan milli maçında yaşanan protokol krizi ve seremoninin kapalı tribün önünde yapılması nedeniyle bugün Cumhuriyet Başsavcılığı'na olayın sorumluları hakında suç duyurusunda bulunacağını söyledi. 
     İstanbul'da ''100 Gönüllü 100 Tesis'' projesi kapsamında, yapılan Orhan Keçeli çim yüzeyli futbol sahasının açılışını gerçekleştiren bakan Fikret Ünlü, burada yaptığı açıklamada, BJK İnönü Stadı'ndaki Türkiye-Azerbaycan milli maçında yaşanan protokol krizine değinerek, ''Yasal haklarımı kulanarak bugün Cumhuriyet Başsavcılığı'na suç duyurusunda bulunacağım'' dedi. 
     BJK İnönü Stadı'nda protokol tribününde 150 koltuğun boş kaldığını hatırlatan Ünlü, sözlerini şöyle sürdürdü 
     ''Bursa'daki Makedonya maçında aynı krizin yaşanacağını sanmıyorum. Oradaki Gençlik ve Spor Bursa İl Müdürlüğü de yasayı uygulayacaktır. Bursa'da yine onlara yarı yarıya yer ayrılacak. Hatta isterlerse daha fazlasını da verebiliriz. Orada bir kriz yaşanmaz. Bursa'da gelip kuzu kuzu oturacaklar.'' 







</TEXT>
</DOC>
