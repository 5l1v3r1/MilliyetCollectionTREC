<DOC>
<DOCNO> 31948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/ekonomi/eko10.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Global’e Euromoney’den iki ödül 
</HEADLINE>
<TEXT>

     NEVSAL ELEVLİ Londra 

     Euromoney’in her yıl dünyada başarılı finans kurumlarına verdiği ödülün sahibi bu yıl bir Türk şirketi oldu. 
     Türkiye’den Global Menkul Değerler, 2001’in "En İyi Aracı Kurum" ve "En iyi Şirket Birleştirme ve Devralma Danışmanı" ödüllerine sahip oldu. 
     Ödül töreninde, Global Menkul Finansman Direktörü Mehmet Sağıroğlu ve Yurtdışı Satış Direktörü İmregül Gencer hazır bulundular. Ödüllerini Euromoney dergisinin Yönetim Kurulu Başkanı Neil Osborne’dan alan Sağıroğlu, "Türkiye’nin şu an içinde bulunduğu durumda ödül almak özellikle sevindirdi" dedi. 
     Yatırım bankacılığının her alanında faaliyet gösterdiklerini vurgulayan Sağıroğlu, Global’in özellikle son sekiz aydır halka arzların durması ile şirket birleşmelerinde başarılı projelere imza attığını söyledi. 
     



 EKONOMİ 


















</TEXT>
</DOC>
