<DOC>
<DOCNO> 13524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/ekonomi/eko01.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayak oyunlarını bırakın 
</HEADLINE>
<TEXT>

Türkiye’nin kısır çekişmelerle kaybedecek vakti olmadığını belirten TÜSİAD Başkanı Özilhan, Krizin çözüleceği yer Washington değil, Ankara’dır’ dedi 
     WASHINGTON Milliyet 

     TÜSİAD Başkanı Tuncay Özilhan, TÜSİAD’ın Washington’da üyeleri için düzenlediği kahvaltılı toplantıda yaptığı konuşmada, "Türkiye üzerine düşeni yapmadıkça Dünya Bankası ve IMF’nin para vermeyeceğini gördük. Siyasetçiler ise bunun farkında değil" dedi. 
     "Krizin çözüleceği yer Washington değil, Ankara’dır" diyen Özilhan, şöyledevam etti "Uluslararası kuruluşlar Türkiye’nin bu krizden çıkacağına inanıyor ancak siyasi iradenin ortaya konmasını ve yapısal reformların gerçekleştirilmesini istiyor." 
     
     IMF de kendini sorgulasın’ 
     Devlet Bakanı Kemal Derviş’ten mucize beklememek gerektiğini belirten Özilhan, "Ateşi tek başına söndürmesini beklemek gerçekci olmaz" dedi. Özilhan, "Türkiye’nin kısır çekişme ve ayak oyunlarıyla kaybedecek zamanı yok" diye konuştu. 
     Özilhan, önceki gece Uluslararası Stratejik Araştırmalar Merkezi’nde CSIS yaptığı konuşmada da ekonomik bunalım atlatıldıktan sonra seçim sistemi ve partiler yasasının tartışılması gerektiğini belirterek, "Yeni nesil politikacılar gelmeli. Şeffaflık gelmeli. Bunun da çok uzun olmayan bir zamanda gerçekleşeceğini sanıyorum" dedi. 
     Ekonomik bunalımda Türk siyasetinin önemli etkisi olduğunu, ancak, dövize çıpa sisteminde çıkacak sorunları öngörmeyen IMF’nin de hatasının bulunduğunu belirten Özilhan, "IMF’de kendini sorgulamalı" dedi. 
     Özilhan, yaptığı yazılı açıklamada da şubatta kurun dalgalanmaya bırakılmasının ardından bir aydan uzun zaman geçmesine karşın hükümetin henüz sorunların aşılması için gerekli düzenlemelere yapmakta kararlı olduğu izlenimini vermediğini söyledi. Özilhan, "Ankara’nın bu süreçteki yaklaşımları, ekonomik kriz bir yana, aslında siyasi kriz içinde olduğumuzu düşündürmektedir" dedi. 
     
Ankara durumun farkında değil’      YASEMİN ÇONGAR Washington 

     TÜSİAD Başkanı Tuncay Özilhan, Türk Amerikan İş Konseyi’nin toplantılarının bitiminde kendilerinin ve Devlet Bakanı Kemal Dervişin ABD temaslarını değerlendirirken, "Mesajları gayet net Önce siz evinizi toparlayın sonra biz gereğini yapalım’ diyorlar" dedi. 
     Özilhan, Washington’daki görünümün Ankara’nın tahmin etmediği kadar net olduğunu belirterek, "Siyasiler krizin derinliğinin farkında değiller. Ankara’da oturanların göremedikleri, buradan görülüyor" diye konuştu 
     ABD’deki yönetim ve finans çevrelerinin bakışını değerlendiren Özilhan, şöyle konuştu "Bize Bir an evvel yapılması gerektiği tespit edilenleri yapın’ diyorlar. Türkiye’deki siyasi sisteme ilişkin tereddütleri var. Tereddütler nedeniyle, kanunların bir an evvel gündeme getirilip çıkarılmasını istiyorlar ve finansal desteğin ancak sonra mümkün olacağını vurguluyorlar." Koalisyon hükümetinin gerekli yasa değişikliklerini yapmak için "aceleci" davranmasının şart olduğunu belirten Özilhan, hükümet yetkililerinin "aceleye gerek yok, 15 günde 15 yasa çıkmaz" sözlerine de tepki gösterdi. Özilhan şöyle devam etti 
     "Her geçen günün saatin faturası var. Siyasiler ne kadar farkındalar anlamak mümkün değil. Günler, haftalar, aylar taşın altında eli olan bizler için önemli. Her geçen saat boşa gidiyor. Böyle olursa altında kalkamayacağımız yük doğar. Sorumlusu siyasiler olur." 
     
     Teknokrat çözümüne hayır’ 
     Özilhan ayrıca, iki gün önce Washington’daki bir fikir kuruluşunda yaptığı değerlendirmelerin, TÜSİAD’ın teknokrat hükümetinden yana olduğu şeklinde anlaşılmaması gerektiğini söyledi. Özilhan,"Bu hükümetle, bu meclisle, bu reformlarla, başka platfornm yada senaryo arayışı olmadan krizi çözmek Türkiye’nin menfaati gereğidir. Teknokrat hükümeti, asker müdahalesi, siyaset dışına çıkılması Türkiye’nin sorunlarını misliyle artırır. Bunun olmaması lazım" diye konuştu. 
     


 EKONOMİ 

























</TEXT>
</DOC>
