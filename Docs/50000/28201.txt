<DOC>
<DOCNO> 28201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/yasam/yas10.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis arıyor Murat eğleniyor 
</HEADLINE>
<TEXT>

Üç ayrı suçtan köşe bucak aranan işletmeci Murat Varol, 'tebdil-i kıyafet' olarak gittiği Antalya'daki kulübünde Deniz Akkaya'yı izledi 
     ÖNER ŞAN Antalya DHA 

     Hakkında üç ayrı gıyabi tutuklama kararı bulunan, Antalya polisinin her yerde aradığı işletmeci Murat Varol, kıyafet değiştirerek sahibi olduğu Club Ally'e girdi. 
     Gece olmasına rağmen güneş gözlüğü ve yüzünü kapatan bir şapka takan Varol'un bu tehlikeyi göze almasının sebebi ise, kulübünde bir gece için DJ'lik yapan eski sevgilisi Deniz Akkaya'yı izlemekti. 
     
     Korumaları da oradaydı 
     Polisi atlatıp elini kolunu sallaya sallaya kulübe giren Varol sevgilisi Akkaya'yı izlerken, iki koruması da yanında hazır bekledi. Gazetecilerin yanından bile geçmesine izin verilmeyen Varol, geç saatlere kadar Club Ally'de kaldı, bir yandan içkisini içip bir yandan da eski sevgilisini izledi. 
     



 YAŞAM 























</TEXT>
</DOC>
