<DOC>
<DOCNO> 43388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/yazar/sazak.html </URL>
<DATE> 2001/09/21/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Doğu'da organize sanayi 2 
</HEADLINE>
<TEXT>

     GAP'ın merkezi Şanlıurfa ekonomik krizde en ağır darbeyi yiyen illerin başında geliyor. 
     Bir akşam üzeri Organize Sanayi bölgesini gezdik. 
     1997'de Ecevit başbakan yardımcısı iken bölgeye gelmiş ve EGS Holding rüzgarıyla kurulan iplik fabrikalarının açılışına katılmış. Şanlıurfa'da 200'e yakın tarıma dayalı sanayi tesisi var. Bunlar pamuğu işliyor. 85'i çırçır prese, 9'u iplik, 18'i yağ fabrikası. Tekstilin ihracatın yıldızı olduğu dönemde Güneydoğu'ya yönelen yatırımcı 3 - 5 milyon dolar borçlanarak üretime yönelirken hükümet 2000 sonunda aldığı bir kararla çırçır fabrikalarını destek dışı bırakıyor. 
     Şubat krizi ise bankalara borçlu yatırımcıyı can evinden vuruyor. 
     Urfa'daki fabrikalar, ikiz kulelerden beter. 
     Ecevit'in açtığı tesise kilit vurulmuş. Sabri Polat'ın 170 bin liradan borçlanarak kurduğu fabrikalar dolar 1500'e vurunca bankaların eline geçmiş. Makineler sökülmüş. Harabeye dönmüş, milyon dolarlık işletmeler. Sabri Bey devlete güvenip, yüzlerce kişiye istihdam sağlama umuduyla yola çıktıktan sonra bankalara teslim olmuş sanayici mağduriyetiyle bize hayalet fabrikayı gezdirirken "Ne tekstil, ne kalkınma beni bundan sonra sadece Tekel fiyatları ilgilendiriyor. Kendimi rakıya vurdum" diye tepki gösteriyordu. 
     Ayakta kalmayı hala başarabilen Fehmi Kaplan ise "Halk Bankası bölgeyi kıskaca almış, benim 5 milyon dolar yatırımım var, PKK döneminde otobüsler yakılırken buraları terk etmedik, 3 milyon dolar ihracat yaptım. Şimdi devletle bankalar el ele hepimizi batırıyorlar" sözleriyle isyanını dile getiriyor. 
     Servan Şimşek ŞUSİAD Başkanı. Kemal Derviş'e bir rapor sunmuş. Acil destek fonundan yardım bekleyen 250'ye yakın işletmeden sadece 3'üne 1 trilyon sağlanmış. Şimşek, "Terörle mücadeleye 100 milyar dolar harcayan devlet Urfa'ya 1 milyar dolar bulamaz mı " diye soruyor. 
     Güç bela ayakta kalıp yaptığı ihracatın karşılığında KDV alamayan tekstilciler de sorunlu. 
     Urfalı sanayiciyi Ticaret Borsa'sındaki yolsuzluk iddiaları da uğraştırıyor. Dosyalar Sanayi Bakanlığı'nca inceleniyormuş. 
     Körfez Savaşı'nın etkileri, terör, ekonomik kriz derken Güneydoğu'nun makus talihi ABD'yi hedef alan son saldırıyla yine olumsuz etkileniyor. Habur'dan ticaret durdu. Suriye ile Akçakale sınır kapısının ne zaman açılacağı meçhul. 
     GAP umudu tükeniyor 
     
     







Taliban ve İslam 


Bir Meclis ki... 


Başbakanlık'ta durum 


Saddam Hüseyin'i vurmak da gündeme gelirse... 


Sandık takvimi 


Gülen insanlar kenti 


Ne cengaverlik ne de pısırıklık 


Adres değişiyor mu .. 


Aynadan şiddet görüntüleri yansıyordu 


Gözümüz aydın 


Hırsızlar, işkence ve işkenceciler üzerine 


Timsahın kuyruğunu tutmak... 


Doğu'da organize sanayi 2 


On üçüncü ulus temizlenecek 


Tekirdağ üretmiyor 


</TEXT>
</DOC>
