<DOC>
<DOCNO> 29599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/siyaset/siy03.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan’dan Bush’a mektup var 
</HEADLINE>
<TEXT>

Faziletliler, büyükelçiliklere ve değişik kuruluşlara Haksız kapatıldık’ diyen 5 bin e - mail geçti. Kutan da, Bush ve çok sayıda devlet başkanına mektup yazıyor 
     ABDULLAH KARAKUŞ Ankara 

     FP yönetimi, partinin kapatılmasını Batı’ya şik yet etmeye başladı. FP Genel Başkanı Recai Kutan, başta ABD Başkanı George Bush olmak üzere çok sayıda devlet başkanına, "FP’nin haksızlığa uğradığını savunan" bir mektup yazıyor. Kapatılma kararını, Avrupa İnsan Hakları Mahkemesi’ne götürecek olan FP, Avrupa’yı da "şik yet ablukası"na aldı. Kapatılan FP Genel Başkan Yardımcısı Mehmet Bekaroğlu, "Avrupa şik yetleri" konusunda çalışmak ve irtibat kurmak için bir büro tuttu. İlk etapta Avrupa Parlamentosu üyelerine, Avrupa’daki milletvekillerine, Türkiye’deki büyükelçiliklere, insan hakları kuruluşlarına ve sivil toplum kuruluşları başta olmak üzere birçok kuruma 5 bin civarında e - mail geçildi. Mesajlarda FP’nin haksız bir şekilde kapatıldığı uzun uzun anlatıldı. 
     
     "Türkiye partiler mezarlığı" 
     Bunun yanı sıra Batılı ülkelerin devlet başkanlarına da olayı anlatmak için mektup yazılması kararı alındı. Kutan’ın imzasıyla hazırlanan mektupta, Bush ve Avrupa’daki tüm devlet başkanlarına birer mektup gönderilecek. 
     Mektupta Türkiye’nin "Kapatılan partiler mezarlığı olduğu" kaydedilecek. Mektupta, parti kapatmanın Türkiye’nin tam demokratikleşme çabalarını sekteye uğrattığı belirtilerek, daha önce RP’nin de kapatıldığı anlatılarak, bunun "haksızlığı" savunulacak. 
     
FP’de camilerini bile ayırdılar      ABDULLAH KARAKUŞ Ankara 

     Kapatılan FP içindeki kavga, tarafların camilerini de ayırmalarına neden oldu. Necmettin Erbakan, Recep Tayyip Erdoğan ve Recai Kutan dün cuma namazını Ankara’da farklı camilerde kıldı. Halbuki RP döneminde Genel Merkez’in yanındaki Hamidiye Camii’ne birlikte gidiliyordu. Erbakan, cuma namazını dün yine Hamidiye Camii’nde Oğuzhan Asiltürk, Şevket Kazan, Ahmet Tekdal, Ertan Yülek, Rıza Ulucak ve Fethullah Erbaş’ın bulunduğu çok sayıda eski FP’li milletvekiliyle kıldı. "Hoca nerede, biz oradayız" sloganlar atıldı. 
     
     Erdoğan Çankaya’da 
     Erdoğan da Abdülkadir Aksu, Veli Seyda ve Mahfuz Güler ile birlikte Çankaya - Yıldız’da cuma namazını kaldı. Erdoğan, namaz öncesi ve sonrası milletvekilleriyle görüşmelerini sürdürdü. Kutan da Yasin Hatipoğlu ve Lütfü Esengün ile birlikte namazını Meclis Camii’nde kılmayı tercih etti. 
     



 SİYASET 












</TEXT>
</DOC>
