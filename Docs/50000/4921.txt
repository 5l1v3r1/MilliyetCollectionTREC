<DOC>
<DOCNO> 4921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/spor/spo02.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
18 YILLIK HASRET 
</HEADLINE>
<TEXT>

Fenerbahçe, en son 1983’te kazandığı Türkiye Kupası’nda yeni bir sayfa açmak istiyor 
     YUSUF KOBAL 

     SARI - Lacivertli kulüp, tarihinde sadece dört kez müzesine götürdüğü Türkiye Kupası’nda yoluna devam etmek için Ankaragücü önüne çıkacak. 1983’te Mersin İdmanyurdu’nu mağlup ederek kupayı alan Fenerbahçe, ayrıca 1968, 1974 ve 1979’da mutlu sona ulaşmıştı. Sarı - Lacivertli ekip, bugünkü rakibine 1964, 1973 ve 1981’de yenilerek kupada havlu atmıştı. Fenerbahçe ayrıca 1998 - 99’da Trabzon’da sahadan çekildiği için bir yıl kupadan men edilmiş, 1999 - 2000’de de 2. Lig’den Pendik’e elenmişti. 
     MUSTAFA Denizli dün yaptığı toplantıda, futbolcularına uyarılar yolladı. Denizli, kupa tarihindeki başarısızlıkları hatırlattı ve elenmeleri halinde kendilerini kötü bir ortamın karşılayacağını söyledi. Sarı - Lacivertli takım, Celil, Yusuf, Andersson ve Serkan’dan yoksun çıkacağı karşılaşmada yeni sistemi ile mücadele edecek. Fenerbahçe forvette Rapajic ve Baliç’e yer verecek, orta sahada ise Revivo yer alacak. Uche ile Johnson da, 18 kişilik kadroda yer alacak. 
     
Para dopingi      FENERBAHÇE yönetimi dün Ankara’da kampta bulunan futbolculara lig maçlarında kazandıkları puanlardan doğan primlerini dağıttı. Sarı - Lacivertli futbolcuları,Ankaragücü ile oynanacak karşılaşmaya motive etmek isteyen yönetim, adam başına 2700 dolar verdi. Oyuncular kupayı kazandıkları takdirde "Özel kupa primi" adı altında bir başka miktarı da hak edecekler. 
     
Sezer’den randevu      FENERBAHÇE, Cumhurbaşkanı Ahmet Necdet Sezer’in huzuruna çıkmak için randevu isteyecek. Sarı - Lacivertliler bir dahaki Başkent seferine, yönetim ve futbolcuları ile tam kadro gelip, Sezer’in huzuruna çıkmayı amaçlıyor. Başkan Aziz Yıldırım ve bazı yöneticiler ise bugün saat 13.00’te Yargıtay’ı saat 14.00’te ise Deniz Kuvvetleri Komutanlığı’nı ziyaret edecek. 
     
Tepki sürüyor      FENERBAHÇE Başkanı Aziz Yıldırım’ın, "Federasyon ile ilişkilerimiz iyi" açıklamasına karşın, Asbaşkan Hamdi Akın İnönü Stadı’nı vermeyen Beşiktaş ile federasyona tepkili olduklarını duyurdu. Akın, "Beşiktaş da şampiyonluk hedefini Fenerbahçe’nin başarısızlığı üzerine kurmasın. Federasyon da, taraftarı hata yaparsa, Fenebahçe’nin kuyusunu kazarız diye düşünüyor" dedi. 
     
Ankaragücü - Fenerbahçe      STAT Ankara 19 Mayıs 
     SAAT 20.15 
     HAKEM Mustafa Çulcu 
     ANKARAGÜCÜ Da Silva - Hakan Kutlu, İsmet, Adem - Hakan Keleş, N’Gobe, Rogerio, Faruk Namdar, Celaleddin - Kennedy, Augustine 
     FENERBAHÇE Rüştü - Mert, Mustafa, Mirkovic, Abdullah - Lazetic, Ogün, Johnson, Revivo - Rapajic - Balic 
     SAKAT Yusuf, Celil, Andersson, Serkan F.Bahçe 
     TV TRT 1 atv 
     


 SPOR 






























</TEXT>
</DOC>
