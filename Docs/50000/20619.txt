<DOC>
<DOCNO> 20619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/siyaset/siy02.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Atam, bunalımdayız’ 
</HEADLINE>
<TEXT>

Danıştay Başkanı Nuri Alan isyan etti "Memur yolsuzluğa sürükleniyor..." 
     ANKARA Milliyet 

     Danıştay Başkanı Nuri Alan, kamu görevlilerinin yoksulluk sınırı altında yalnız ve çaresiz bırakıldığını, yolsuzlukların içine sürüklendiğini söyledi. 
     Alan, Danıştay’ın 133. yıldönümü kutlamaları nedeniyle Anıtkabir’i ziyaret ederek, özel deftere "Ülkemiz ekonomisi, hukuki alt yapısının yetersizliği ve yıllardır yapılan siyasi amaçlı müdahaleler nedeniyle boyutları yapay olarak büyütülmüş bir bunalım yaşamaktadır" diye yazdı. Bunalımın ulus devleti temelinden sarstığını belirten Alan, bunalımın aşılabilmesi için kamu yararının, bütün düşüncelerin üzerinde tutulması gerektiğini vurguladı. 
     Cumhurbaşkanı Sezer’in katıldığı Danıştay’daki törende de siyasileri eleştiren Alan, özetle şu görüşleri savundu 
     
Ekonomiye siyasi müdahale      Ekonomi Enflasyon, borçlanma, gelir dağılımındaki adaletsizlik, hayali ihracat, kayıtdışı ekonominin arkasında, isabetsiz ekonomik kararlar, siyasetin ekonomiye müdahalesi ve alt yapının yetersizliği var. 
     Hukuk devleti OHAL Valisi ve sıkıyönetim komutanlarının idari karar ve işlemleri üzerinde yargısal denetim yapılamıyor. İdari yargı yoluna başvurmayı engelleyen kurallar kaldırılmalı. 
     Güçler ayrılığı Yasama ve yürütme yargıya güven duymuyor, engelleyici işlev görüyor. Hiçbir organ yargı yetkisinin kullanılmasında mahkemelere ve yargıçlara emir - talimat veremez. 
     Anayasa 1982 Anayasası temelinde çağdaş ülkeler düzeyine ulaşamayız. Kalıcı ve barışçı çözümler içeren Anayasa’ya gereksinmemiz var. Anayasa’nın 15. maddesi değiştirilemedi. Siyasi partiler, ara rejim yasalarıyla ülkenin yönetilmesinde yarar görüyor. 
     Memur maaşları Memurların maaşlarında dengesizlik var. Güç koşullar içinde yaşamlarını sürdürüyorlar. Memur yalnız ve çaresiz. Yolsuzlukların içine sürükleniyor. Asgari ücret yoksulluk sınırına getirilmeli. 
     



 SİYASET 
















</TEXT>
</DOC>
