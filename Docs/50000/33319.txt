<DOC>
<DOCNO> 33319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/yazar/tamer.html </URL>
<DATE> 2001/07/22/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Zamanı yönetmede taş mı önemli, mıcır ve kum mu 
</HEADLINE>
<TEXT>

     Hasan Cemal de önceki gün köşesinde yazmıştı. Süleyman Demirel ile ilgili tek satır yazacak olsanız, masanızda yığınla e - posta, faks ve telefon mesajı birikiyor. Vatandaşın Amca Bey’e yıllar içinde biriktirdiği tepki öylesine yoğunlaşmış ki, ucundan kenarından dokunuverdiğinizde, şaaar diye boşalıveriyor. 
     Çukurova Üniversitesi Ziraat Fakültesi öğretim üyelerinden Prof. Dr. Mehmet Asil Yılmaz’dan gelen e - posta, aslında yukarıdaki tarife pek uygun değil. Prof. Yılmaz, kendi yazdığı bir şiiri yollamış bana. Dizeler yolsuzluk, yoksulluk ve yolculukla başlayıp Johnson ve Morrisson’la sürüyor. Prof. Yılmaz, ayrıca kendisine gönderilen bir e - postayı bana da aktarmış ki, hangi yaşta olursak olalım hepimizin çıkaracağı ders olabilir. 
     Siyasilerimizin Zaman Yönetimi konusunda ekonomimizi batıracak derecede başarısız oldukları bugünlerde, acaba siz Milliyet okurları kendi önceliklerinizi belirlemek ve zamanı boşa harcamamak konusunda ne kadar başarılısınız Tercihlerinizi doğru yapıp, günlük hayatınızdaki gereksiz unsurları elimine etme cesaretine sahip misiniz 
     Kellog Business School’da MBA öğrencilerinin Zaman Yönetimi derslerinden birine kadar uzanıvermeye ne dersiniz 
     "Profesör sınıfa girer. Karşısındaki seçkin MBA öğrencilerine kısa bir süre baktıktan sonra, "Bugün Zaman Yönetimi konusunda, deneyle karışık bir sınav yapacağız" der. Kürsüye yürür, kürsünün altından kocaman bir kavanoz çıkarır. Ardından kürsünün altından bir düzine yumruk büyüklüğünde taş alır ve taşları büyük bir dikkatle kavanozun içine yerleştirmeye başlar. 
     Kavanozun daha başka taş almayacağından emin olduktan sonra öğrencilerine "Bu kavanoz doldu mu " diye sorar. Ögrenciler hep bir ağızdan "Doldu" diye cevap verirler. Profesör "Öyle mi " der ve kürsünün altına eğilerek bir kova mıcır çıkartır. Mıcırı kavanozun ağzından yavaş yavaş döker. Sonra kavanozu sallayarak mıcırın taşların arasına yerleşmesini sağlar. 
     Ardından da öğrencilerine bir kez daha "Bu kavanoz doldu mu " diye sorar. Bir öğrenci "Dolmadı herhalde" diye atılır. "Doğru" der profesör ve gene kürsünün altına eğilerek bir kova kum alır ve yavaş yavaş tüm kum taneleri taşlarla mıcırların arasına nüfuz edene kadar döker. Gene öğrencilerine döner ve "Bu kavanoz doldu mu " diye sorar. Tüm sınıftakiler hep bir ağızdan "Hayır" diye bağırırlar. 
     "Güzel" der profesör ve kürsünün altına eğilerek bir sürahi alır ve kavanoz ağzına kadar doluncaya dek suyu boşaltır. Sonra da öğrencilerine dönerek "Bu deneyin amacı neydi " diye sorar. 
     Uyanık bir öğrenci hemen "Zamanımız ne kadar dolu görünse de, daha ayırabileceğimiz zamanımız mutlaka vardır" diye atlar. "Hayır" der profesör, "Bu deneyin esas anlatmak istediği, eğer büyük taşları baştan yerleştirmezseniz, küçükler girdikten sonra büyükleri hiçbir zaman kavanozun içine koyamayacağınız gerçeğidir". 
     Ögrenciler şaşkınlık içinde birbirlerine bakarken profesör devam eder 
     Nedir hayatınızdaki büyük taşlar 
     

</TEXT>
</DOC>
