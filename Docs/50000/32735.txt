<DOC>
<DOCNO> 32735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/son/sontur14.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa Mahkemesi affı kısmen genişletti 
</HEADLINE>
<TEXT>

     Anayasa Mahkemesi, 23 Nisan 1999 Tarihine Kadar İşlenen Suçlardan Dolayı Şartla Salıverilmeye, Dava ve Cezaların Ertelenmesine Dair Kanun'un kapsamının genişletilmesi istemini, bazı suçlar açısından kabul etti. Yüksek Mahkeme, Yasa'nın başlığı ile 23 Nisan 1999 tarihine kadar işlenen suçları kapsayacağına ilişkin hükmünün iptal istemini reddetti. 
     Anayasa Mahkemesi, yerel mahkemelerden 4616 sayılı Yasa'nın bazı madde ve hükümlerinin iptali istemiyle yapılan başvuruları karara bağladı. 
     Başkanvekili Haşim Kılıç, Yüksek Mahkeme'nin 12 Temmuz'da başlayan çalışmalarının bugün sona ermesinin ardından, alınan kararı şöyle açıkladı 
     ''21.12.2000 günlü, 4616 sayılı ''23 Nisan 1999 Tarihine Kadar İşlenen Suçlardan Dolayı Şartla Salıverilmeye, Dava ve Cezaların Ertelenmesine Dair Kanun''un 
     A- Başlığının Anayasa'ya aykırı olmadığına ve itirazın reddine oy birliğiyle, 
     B- Birinci maddesinin 
     1- İlk tümcesi ile 3. ve 4. bendlerinde yer alan ''23 Nisan 1999...'' tarihinin Anayasa'ya aykırı olmadığına ve itirazın reddine oy birliğiyle, 
     2- 2. bendinin 1. paragrafının ''...şahsi hürriyeti bağlayıcı cezaya mahkum edilenler ile aldıkları ceza herhangi bir nedenle şahsi hürriyeti bağlayıcı cezaya dönüştürülenlerin toplam hükümlülük süresinden on yıl indirilir'' bölümünün Anayasa'ya aykırı olduğuna ve iptaline, Mustafa Bumin ve Ertuğrul Ersoy'un karşı oyları ve oy çokluğuyla, 
     3- 4. bendinin Anayasa'ya aykırı olduğuna ve iptaline, oy birliğiyle, 
     4- 5. bendinin 
     a- a alt bendinin Türk Ceza Kanunu'nun, 
     aa - 188. maddesi yönünden Anayasa'ya aykırı olduğuna ve iptaline, Mustafa Bumin ve Ertuğrul Ersoy'un karşı oyları ve oy çokluğuyla, 
     bb - 191. maddesi yönünden Anayasa'ya aykırı olduğuna ve iptaline, Mustafa Bumin ve Ertuğrul Ersoy'un karşı oyları ve oy çokluğuyla, 
     cc - 202., 209. ve 219. maddeleri yönünden Anayasa'ya aykırı olmadığına ve itirazın reddine, oy birliğiyle, 
     dd - 240. maddesi yönünden Anayasa'ya aykırı olduğuna ve iptaline, Mustafa Bumin ve Ertuğrul Ersoy'un karşı oyları ve oy çokluğuyla, 
     ee - 243. maddesi yönünden Anayasa'ya aykırı olmadığına ve itirazın reddine, Samia Akbulut, Yalçın Acargün, Sacit Adalı, Ali Hüner ve Rüştü Sönmez'in karşı oyları ve oy çokluğuyla, 
     ff - 264. maddesi yönünden Anayasa'ya aykırı olmadığına ve itirazın reddine, oy birliğiyle 
     gg- 298. maddesi yönünden Anayasa'ya aykırı olduğuna ve iptaline, Mustafa Bumin, Ali Hüner ve Ertuğrul Ersoy'un karşı oyları ve oy çokluğuyla, 
     hh- 313. maddesi yönünden Anayasa'ya aykırı olmadığına ve itirazın reddine, oybirliğiyle, 
     ıı- 339., 342., 343., 345., 346., ve 347. maddeleri yönünden Anayasa'ya aykırı olmadığına ve itirazın reddine, oybirliğiyle, 
     jj- 366. ve 367. maddeleri yönünden Anayasa'ya aykırı olmadığına ve itirazın reddine, Haşim Kılıç, Sacit Adalı, Fulya Kantarcıoğlu, Tülay Tuğcu ve Ahmet Akyalçın'ın karşı oyları ve oy çokluğuyla, 
     kk- 383. maddesi yönünden Anayasa'ya aykırı olduğuna ve iptaline, Mustafa Bumin ve Ertuğrul Ersoy'un karşı oyları ve oy çokluğuyla, 
     ll- 403. maddesi ile 404. maddesinin 2. fıkrası yönünden Anayasa'ya aykırı olmadığına ve itirazın reddine oybirliğiyle, 
     mm- 414., 415., 416., 417. ve 418. maddeleri yönünden Anayasa'ya aykırı olmadığına ve itirazın reddine, oybirliğiyle, 
     nn- 503. ve 504. maddeleri yönünden Anayasa'ya aykırı olmadığına ve itirazın reddine oybirliğiyle, 
     b- b alt bendinin Askeri Ceza Kanunu'nun 79., 81., 88., 91. ve 131. maddeleri yönünden Anayasa'ya aykırı olmadığına ve itirazın reddine, oybirliğiyle, 
     c- c alt bendinin Kaçakçılığın Men ve Takibine Dair Kanun'un 27.ve 33. maddeleri yönünden Anayasa'ya aykırı olmadığına ve itirazın reddine, oybirliğiyle, 
     d- e alt bendinin Ateşli Silahlar ve Bıçaklar ile Diğer Aletler Hakkında Kanun'un 12. maddesi yönünden Anayasa'ya aykırı olmadığına ve itirazın reddine, oybirliğiyle, 
     e- f alt bendinin Orman Kanunu'nun 91., 93., 108. ve 110. maddeleri yönünden Anayasa'ya aykırı olmadığına ve itirazın reddine, oybirliğiyle, 
     f- g alt bendinin Kültür ve Tabiat Varlıklarını Koruma Kanunu'nun 68. maddesi yönünden Anayasa'ya aykırı olmadığına ve itirazın reddine, oybirliğiyle, 
     g- h alt bendinin Mal Bildiriminde Bulunulması, Rüşvet ve Yolsuzluklarla Mücadele Kanunu'nun 12. maddesi yönünden Anayasa'ya aykırı olmadığına ve itirazın reddine, oybirliğiyle, 
     h- j alt bendinin, Vergi Usul Kanunu'nun 359. maddesi yönünden Anayasa'ya aykırı olmadığına ve itirazın reddine, oybirliğiyle, 
     5- 6. bendinin Anayasa'ya aykırı olduğuna ve iptaline, Mustafa Bumin ve Ertuğrul Ersoy'un karşı oyları ve oy çokluğuyla, 
     6- 7. bendinin Anayasa'ya aykırı olduğuna ve iptaline, Mustafa Bumin ve Ertuğrul Ersoy'un karşı oyları ve oy çokluğuyla, 
     7- 9. bendinin Anayasa'ya aykırı olduğuna ve iptaline, Mustafa Bumin ve Ertuğrul Ersoy'un karşı oyları ve oy çokluğuyla, 
     C- 1. maddesinin 2. bendinin birinci paragrafının ''...şahsi hürriyeti bağlayıcı cezaya mahkum edilenler ile aldıkları ceza herhangi bir nedenle şahsi hürriyeti bağlayıcı cezaya dönüştürülenlerin toplam hükümlülük süresinden 10 yıl indirilir.'' bölümünün iptali nedeniyle uygulanma olanağı kalmayan aynı maddenin 2.bendinin ikinci paragrafındaki, ''...veya toplam hükümlülük sürelerinden...'' sözcüklerinin, 2949 Sayılı Anayasa Mahkemesi'nin Kuruluşu ve Yargılama Usulleri Hakkında Kanun'un 29. maddesinin ikinci fıkrası gereğince iptaline, oybirliğiyle, 
     D- 1. maddesinin 2., 4. ve 9. bentlerinin iptal edilen kurallarının doğuracağı hukuksal boşluk kamu düzenini tehdit ve kamu yararını ihlal edici nitelikte görüldüğünden, Anayasa'nın 153. maddesinin üçüncü fıkrasıyla 2949 Sayılı Yasa'nın 53. maddesinin dördüncü ve beşinci fıkraları gereğince bu kurallara ilişkin iptal hükmünün, kararın Resmi Gazete'de yayımlanmasından başlayarak altı ay sonra yürürlüğe girmesine oybirliğiyle 18.7.2001 gününde karar verildi.'' 
     Anayasa Mahkemesi'nin bugünkü oturumuna Başkan Mustafa Bumin, Başkanvekili Haşim Kılıç ile üyeler Samia Akbulut, Yalçın Acargün, Sacit Adalı, Ali Hüner, Fulya Kantarcıoğlu, Rüştü Sönmez, Ertuğrul Ersoy, Tülay Tuğcu ve Ahmet Akyalçın katıldı. 
     Kılıç, bir soru üzerine Hasan Celal Güzel'in durumunun yarınki oturumda ele alınabileceğini bildirdi. 







</TEXT>
</DOC>
