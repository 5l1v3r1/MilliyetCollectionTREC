<DOC>
<DOCNO> 28862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/yasam/yas06a.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Chat’te cinsiyet nasıl anlaşılır 
</HEADLINE>
<TEXT>

Uzmanlar, internetteki sohbet odalarında konuşanların ve e-mail yazanların cinsiyetini anlamanın yollarını bir bir ortaya çıkardı.. 
     NEVSAL ELEVLİ Londra 

     Yeni Zelanda’da yapılan bir araştırmaya göre, elektronik postada ya da chat sohbet odalarında yazılanların bir kadının mı yoksa erkeğin mi elinden çıktığını bulmak zor değil. 
     İnternet ortamının en merak edilen’ bu sorununu çözmek için kafa yoran araştırmacılar, kadın ve erkeklerin, internet ortamında da farklı bir dil’ kullandığını bulmuşlar. 
     Araştırmayı yürüten ekibin yöneticisi Tamar Murachver’e göre, kadınların gönderdikleri yazılarda daha çok soru, özür, mazeret ve savunma yer alıyor. 
     Ayrıca kadınların yazıları, erkeklere göre çok daha kısa ve öz oluyor, fikir ve düşünceler kibar bir şekilde öne sürülüyor. 
     
     Erkek inatçı’ olur 
     Buna karşın erkekler, kendilerinden daha çok bahsediyor, fikirlerini empoze etmeye çalışıyor ve daha iddialı oluyor. Erkeklerin yazıları daha alaycı oluyor ve ve hakaret içeriyor. 
     Kadınlar en çok Özür dilerim, hemen cevap yazamadım’ ya da Şiiriniz çok güzeldi’ gibi sözleri kullanırken, erkekler ise bu sözcükleri neredeyse hiç kullanmıyor. 
     



 YAŞAM 
























</TEXT>
</DOC>
