<DOC>
<DOCNO> 17500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/yazar/pulur.html </URL>
<DATE> 2001/04/22/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse 
</HEADLINE>
<TEXT>

     İKİ otomobil virajda burun buruna geldiler, çarpıştılar. Arabalar parçalandı ama sürücülerin burnu bile kanamadı. Sürücülerden biri erkek, biri kadındı... 
     Kadın, üstüne başına çekidüzen verdikten sonra adama döndü 
     "Bu ilahi bir tesadüf, arabalarımız ne hale geldi, ama bize bir şey olmadı. Bu belki de tanışıp dost olmamızın, birlikte yaşamamızın bir işareti olabilir." 
     Adam çok heyecanlandı 
     "Doğru, bu sizin de dediğiniz gibi ilahi bir tesadüf ve mutlu bir başlangıç " 
     
     KADIN arabasına döndü, bagajı açtı, elinde bir şişe şarapla döndü 
     "Bakın her şey parçalanmış ama, şarap şişesi olduğu gibi duruyor, gelin bu günün şerefine içelim " 
     Adam, şişeyi açtı, başına dikti, yarısına kadar içti, kadına uzattı... 
     Kadın şişeyi aldı, mantarını kapattı ve adama uzattı... 
     Adam hayret etti 
     "Siz içmeyecek misiniz " 
     "Hayır, polisi bekleyeceğim " 
     Kıssadan hisse... 
     Bazı okurlar da bu kadına benzer "Şunu yaz " diye bir şeyler anlatırlar, yazınca da, gazeteciye gelecek savcılık davetini beklerler. 
     
     Bir iktisatçı, bir kimyacı ve fizikçinin bindiği gemi batmış bir adaya sığınmışlar. Ellerinde bir kutu konserve varmış, ama açacak yokmuş. 
     Fizikçi bir hesap yapmış 
     "Kutuyu, şu ağacın, şu dalına çıkıp, şu kadar hızla yere atarsak, açılır " 
     Kimyacı başka bir hesap yapmış 
     "Kutuyu şu kadar ısıtırsak, elde edilen basınçla kutu açılır " 
     Sıra iktisatçıya gelmiş 
     "Varsayalım ki, elimizde bir konserve açacağı var " 
     Kıssadan hisse 
     Hemen "Eyvah, yine Hakan Kum'u kızdırdı " demeyin... 
     Fıkra ondan geldi, şöyle diyor 
     "Benim mizaha olan sevgimden asla şüphe etmeyin... Size her dönemin başında öğrencilerime anlattığım fıkrayı gönderiyorum " 
     Peki, Erciyes Üniversitesi öğretim görevlisi Hakan Kum, bu fıkrayı öğrencilerine niçin anlatırmış 
     "İktisat teorileri, genellikle varsayımlar üzerine kurulur ve bu o kadar sık yapılır ki, iktisatçılar arasında bile mizah konusu olur." 
     Anlaşıldı, iktisatla, mizah kan kardeş 
     
     GÜREŞE meraklı olanlar, Padişah Abdülaziz'in, başpehlivanı "Kel Aliço'yu bilirler. 
     "Kel Aliço" tam 27 yıl başpehlivan kalmış... 
     Nasıl olmuş bu 
     Öyle gaddarmış ki, karşısına kim çıkarsa, kolunu, bacağını kırar sakat bırakırmış 
     Kıssadan hisse... 
     Bu size, Türkiye'de, siyasetin baş oyuncuları, genel başkanlar hakkında bir fikir vermiyor mu 
     
     FIKRA gibi... 
     "Haslet"e anadolu lisesi öğrencisi bir genç geldi, karikatür topluyordu, ondan da bir karikatür istedi. 
     "Haslet" de o gün gazetede çıkan karikatürünün aslını imzalayıp verdi, çocuk teşekkür etti 
     "Bunu siz mi çizdiniz Ben sizi yirmi yaşında sanıyordum " 
     "Haslet" yaşının küçük sanılmasına sevindi, çocuğa kendi karikatürlerinden oluşan "Haslet" adlı albümünü imzalayıp verdi. 
     Genç albümü şöyle bir karıştırdı 
     "Bunların hepsini siz mi çizdiniz " 
     Kıssadan hisseye gerek var mı 
     
     





Renkli bilmece 


Önce İsviçre'ye sonra Çağlar'ın hesabına 


Kemal Derviş ve kim, kiminle oyunu 


Ölümü, öldürmeyi siyasetin hizmetine koşmak... 


Karanlık odadan ışığa 


Çikolata 


Evin reisi onlar 


1 Türk doları kaç yu es ey doları eder 


Sayın Tantan bu belgeye ne diyeceksiniz 


Kıssadan hisse 


Yolun sonu 


Cumhurbaşkanımızı göreve çağırıyorum 


Kriz "sanat pazarı"nı "şimdilik" öldürdü 


</TEXT>
</DOC>
