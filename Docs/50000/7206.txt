<DOC>
<DOCNO> 7206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/son/sondun18.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünkü saldırıyı düzenleyen otobüs şoförü eylemi önceden planlamış 
</HEADLINE>
<TEXT>

     Tel Aviv'de dünkü ''otobüslü saldırıyı'' düzenleyen Filistinli şoförün, eylemi önceden planladığını itiraf ettiği bildirildi. 
     İsrail devlet radyosunda yayınlanan haberde, 35 yaşındaki Alaa Halil Ebu Olba adlı şoförün, dün Tel Aviv'de 8 kişinin öldüğü ''otobüslü saldırıyı'' önceden planladığını itiraf ettiği belirtildi. 
     Haberde, İsrail iç güvenlik servisi Şin Beth tarafından yapılan sorgusunda, şoförlük yaptığı İsrail'e saldırı amacıyla girdiğini söyleyen Filistinlinin, İsrail'e Filistinli işçi taşıyan Egged taşımacılık adına çalıştığı kaydedildi. 
     Saldırıda yaralanan Filistinli şoför, halen kaldırıldığı Tel Aviv yakınlarındaki hastanede bulunuyor. Bu arada Avrupa Komisyonu Başkanı Romano Prodi, İsrail'de 6 Şubat seçimini kaybeden müstafi Başbakan Ehud Barak ve seçimin galibi Ariel Şaron'a gönderdiği mesajlarda, kazada ölenlerin yakınlarına başsağlığı dileğinde bulundu. Prodi'nin mesajında, ''Masum kişilerin ölümüne yol açan trajik saldırıyı öğrenince çok üzüldüm. Bildiğiniz gibi Avurpa Birliği bu terörist eylemi kınamaktadır'' dediği belirtildi. 




</TEXT>
</DOC>
