<DOC>
<DOCNO> 21857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/guncel/gun09.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte fark 
</HEADLINE>
<TEXT>
ABD'liler cımbızla biz kepçeyle topluyoruz 
     MİKAİL PELİT Malatya DHA 

     34 askerin şehit olduğu CASA tipi askeri uçağın enkazının kaldırılması yöntemi, incelemenin sonuçları açısından soru işaretlerine yol açtı. ABD'liler, en küçük parçaları bile büyük bir özenle ve kaza sonrası özelliklerini bozmadan toplarken CASA uçağının parçaları, askeri ve sivil iş makinelerince kaldırılarak kamyonlara yüklendi. 
     Enkazın ipucu taşıyan parçalarının zarar göreceği yorumları yapılırken, Erhaç'taki 7. Jet Ana Üssü'ne götürülerek hangarlara konulan parçaların burada detaylı olarak inceleneceği bildirildi. 
     
ABD'liler ne yapıyor      Kaza yeriyle ilgili en titiz araştırmayı ABD'li uzmanlar yapıyor. 17 Temmuz 1996'da JFK Havaalanı'ndan kalktıktan kısa süre sonra okyanusa düşen TWA uçağında 230 kişi öldü. Olay yerinde incelemeler yapan ABD'li uzmanlar, uçağın her parçasını büyük bir titizlikle toplayarak, incelemeye aldılar, tek tek birleştirdiler. Bu incelemeler sonucu uçağın elektronik ve elektrik sistemlerinde arızadan düştüğü belirlendi. 
     



 GÜNCEL 




















</TEXT>
</DOC>
