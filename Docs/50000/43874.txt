<DOC>
<DOCNO> 43874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/spor/spo02.html </URL>
<DATE> 2001/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli Yazık oldu 
</HEADLINE>
<TEXT>

     FENERBAHÇE Teknik Direktörü Mustafa Denizli, Lyon karşısında kazanmak için herşeyi yaptıklarını söyledi, "Rakibimiz pozisyona girmeden galip geldi. Herhalde bir maçı ancak bu şekilde kaybedebilirdik. Yazık oldu" dedi. Denizli, kötü gidişin çarelerini bulup, bir an önce düzlüğü çıkacaklarını da kaydetti. 
     TECRÜBELİ hoca, gruptan çıkmak için sonuna kadar mücadele edeceklerini kaydetti, "Herşeyin telafisi mümkün. Fenerbahçe’nin hedefleri bulunuyor. Düzelmek için hem zamanımız, hem de maçımız var" diye konuştu. Hakemin kötü olduğuna da değinen Denizli, "Gördüğüm kadarıyla penaltımızı vermedi" dedi. 
     
     
Karaborsada kara gün      FENERBAHÇE Şampiyonlar Ligi’ndeki ikinci karşılaşmasına çıkarken, büyük seyirci hüsranı yaşadı. Oynadığı son iki karşılaşmada yenilen Sarı - Lacivertli takımın taraftarları, hem bu sonuçların getirdiği moral bozukluğu, hem de bilet fiyatlarının yüksekliği nedeniyle maça rağbet etmedi. Öyle ki bazı kombine bilet sahipleri bile koltuklarını boş bıraktı. 
     FUTBOLCULARIN morali maç öncesinde boş tribünleri görünce bozulurken, yöneticiler konu hakkında yorum yapmaktan kaçındılar. Maça gelenlerin büyük bir bölümü, karaborsacıların elinde kalan biletleri ucuz fiyatla alanlardan oluştu. Karaborsacılar 75 milyon olan numaralı tribün biletlerini 20 milyona kadar indirdiler. 5 milyona bilet satanlar bile vardı. 
     



 SPOR 




























</TEXT>
</DOC>
