<DOC>
<DOCNO> 28195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/yasam/yas04.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Matematik iyi, atlar pekiyi .. 
</HEADLINE>
<TEXT>

İktidar delisi büyükleri sırtından atıp, büyüklük’ bilgileriyle malul olmamış küçükleri taşıyan atlar, herhalde daha mutludurlar... 
     ŞEHRİN ATLARI Ece Temelkuran - 2 

     Bir at kendisine zarar veren birine ancak kaçma şansı yoksa saldırır. Belki de bu yüzden, bir çocuğun insanlardan önce atlara alışması sakıncalıdır. Öyle ya, insanların dünyasına girdiğinde görüp görebileceği, kendisinden güçlü olanların ona omuz atacağıdır. 
     Atlar insanları tanımak için nefeslerini koklarlar. Çocuklarla midillilerin sık sık burunlarını birbirine küçücük dokundurmaları bundan. Çocukların atlara, zaten en başından beri kardeşiymiş gibi davranmaları ise henüz "budayıcı insanlık bilgilerini" öğrenmemiş olmalarından. 
     Galatasaray Binicilik Kulübü'ndeki çocuklar, büyüklerin ürküp yaklaşamadığı atlara sarılıyor, onlarla birlikte yürümeyi öğreniyor. Üstelik zengin çocuğu olmalarına gerek yok. Sadece, attan düştüğünde yeniden binme cesaretine gerek var. 
     At, üzerindekinin henüz "yetişkinlik bilgileriyle malul" olmadığını anlamış gibi uysallaşıyor. Öyle ki, anlatılanlara bakılırsa, en deli olanları bile, diyelim ki otistik çocukları taşıdıklarını bilir gibi, kıpırdamadan duruyor. Atlar, "kendilerine emanet edilen" çocuklara iyi bakıyor yani. Çocuklar ise atlarla yürümek için atlar gibi düşünmeyi öğreniyor. Belki de "insan" gibi düşünmekten iyidir böylesi. Buralarda atlar pekiyi yani yıldızlı pekiyi 
     
İnsanlara oynayan atlar Veliefendi      veliefendi Hipodromu'na bakınca... Belki de erkekler atları da kadınları sevdikleri gibi seviyorlar Taparak ve döverek. 
     Gişe önlerinde, annelerine çok ayıp bir şey yaparken yakalanacakmış gibi görünen yüzleriyle küçük kuponların üzerine sığışmaya çalışan kafalar. Bu gerginliği görünce İnsanlar atlar üzerine mi oynar, yoksa atlar mıdır insanlarla oynayanlar Zira geceleri hipodromda yatanlar, kaybetmenin kahrıyla büzüşmüş yüzleriyle yeniden gişeye koşanlar, yıllardır her gün yarış bültenlerini "çalışanlar", atların yedi sülalesini ezbere sayanlar ve bir iptila olarak yarışlar. 
     Diğer yanda da atlar kadar üzerlerine oynanan jokeyler ve aprantiler Bu küçük bedenli adamlar nasıl olup da hep küçük kalıyorlar Jokey Derneği Başkanı Ahmet Atçı, "Küçük yaşta başlayanları geliştirmez at. Ezer bu meslek insanı" diyor. Yine de aprantiler bütün çocukların aksine büyümemek istiyor. 
     
Padok lordu      O, Padok Lordu’ Atların yarış öncesi dolaştırıldığı yer olan padoğun lordu Nimet Üyken, at yarışı yazarlarının 'piri' çünkü. 
     Gelen’ atlara değil, bütün atlara bakmayı seviyor. 1945'te iflas ettiğinden beri tost parasına’ oynuyor sadece. Buraların eski zerafetini anlatıyor 
     "1914'te İttihat ve Terakki iktidarda. Alman mütehhassısları İstanbul'da yarış yeri bekmek için gelip burayı müsait görmüşler. Cumhuriyet'in ilk evrelerinde jokey sıkıntısı var. Jokeyleri Harp'ten mağlup çıkmış Macaristan'dan getirmişler. O yüzden eski jokeylerin stilleri başkaydı. 
     
     Asalet öyküsü 
     İzleyicilerin de stilleri başkaydı tabii. Şimdi kumar ön planda. Gri pantolon, jaketatay giyilirdi. Eskiden buraya gelip hiç oynamayan insan vardı. 
     At dünyanın en asil hayvanı. Sen şimdi yedi sülaleni sayabilir misin Atlarınki bilinir. Bilhassa İngiliz atları. İngiliz atından daha süratli at yok. Bütün mesele bu zaten." 
     Üyken, aslında asaletle kutsanmış bu uzun hikayeyi seviyor. Bugüne kadar bekar kalmasının nedeni de bu belkide. Her at müptelası gibi... 
     
Kıyakçılık nedir      Atların çiftleştirilmesi sırasında cinsel ilişkiye yardım edenlere’ kıyakçı denir. Kıyakçılık deyimi de buradan gelir. "Kıyakçılığın sonu ayakçılıktır" atasözünün ise atlarla bir ilgisi olup olmadığı bilinmiyor. 
     
Babidibubidubu      Onurlu Hodidik, Babidibubidubu, Bana Müsaade, Pardon, İmparator Sülo... Neden hep tuhaf isimleri var atların Anlatılanlara göre, bazıları yarışları sunan TRT spikerini şaşırtmak, bazıları da bahisçilerin dikkatini çekmek için. Değiştirme şansınız da yok. Çünkü, atlarla ilgilenenler, atın adını değiştirmenin uğursuzluk getireceğine inanıyor 
     
At ile karaca      Lunaparklardaki atlıkarınca’nın asıl hali "at ile karaca" imiş aslında. Ama çocukların ağzında söylendikçe atlıkarınca’ halini alan oyuncaktaki karacalar da kızların da atlara binmek istemesi nedeniyle zaman içinde yok olmuş. 
     



 YAŞAM 























</TEXT>
</DOC>
