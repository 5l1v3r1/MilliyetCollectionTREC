<DOC>
<DOCNO> 30044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/spor/bbas.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldızlar kapış kapış 
</HEADLINE>
<TEXT>

Hüseyin Beşok, Ömer Onan, İbrahim, Mirsad, Ufuk Sarıca ve Arda’ya transfer teklifi yağıyor 
     GÖKHAN TÜRE 

     EFES Pilsen’in genç pivotu Hüseyin Beşok, Avrupa’nın gözde kulüplerinin transfer listesine girdi. İsrail’in Avrupa şampiyonu temsilcisi Maccabi Tel Aviv, Yunanistan’dan Panathinaikos, İtalya’dan PAF Bologna ve İspanya’dan Barcelona adeta yarışa giriştiler. Efesli Ömer Onan için de Ergin Ataman’ın anlaştığı Montepaschi, Maccabi Tel Aviv ve Pau Orthez’in devrede olduğu bildirildi. 
     PANATHİNAİKOS ile anlaştığı iddia edilen İbrahim Kutluay’ın, İtalya, İspanya ve Yunanistan’dan gelen teklifleri değerlendireceği öğrenildi. Fransa’nın Racing Paris takımında forma giyen Mirsad’ın Panathinaikos ile anlaşmak üzere olduğu, Ülkersporlu Ufuk Sarıca’yı CSKA Moskova’nın, Efes Pilsenli Arda’yı Yunanistan’dan Dafni’nin istediği ileri sürüldü. 
     
70 idman, 13 maçBasketbol Milli Takımı, Avrupa Şampiyonası’na 60 günlük sıkı bir programla hazırlanacak 
     BASKETBOL Milli Takımı Başantrenörü Aydın Örs, 60 günde toplam 70 idman, 13 hazırlık maçı oynayacaklarını açıkladı. İlk etap çalışmalarının 2 - 7 Temmuz’da İstanbul’da kondisyon ağırlıklı yapılacağını ifade eden Örs, 18 kişilik aday kadronun dışında, Muratcan Güler, Nedim Dal, Emre Ekin, Hakan Köseoğlu ve Cüneyt Erden’in isimlerini de FIBA’ya ilettiklerini açıkladı. 
     AYDIN Örs, toplam 24 kişi bildirme hakları olduğunu, ancak 1 kişilik kontenjan hakkını saklı tuttuklardını da belirtti. Örs şöyle devam etti "60 günlük yıpratıcı bir kamp dönemi geçireceğiz. Sakatlıklar, hastalıklar olabilir. Bu takımı rekabete sokabilmek için kadroyu geniş tuttuk. Her pozisyona en az 3 tane oyuncu var. Rekabetin, kaliteyi artıracağını düşünüyoruz." 
     
Milliler toplandı      A Milli Basketbol Takımı aday kadrosu dün İstanbul’da toplandı. 7 Ağustos’a kadar İstanbul’da kamp yapacak milliler, Ayhan Şahenk Salonu’nda kondisyon ağırlıklı idmanlar yapacak. Milli Takımımız, 8 Ağustos’ta Almanya’ya gidecek. 
     
     Kadro 
     Kerem Tunçeri, Ömer Onan, Alper Yılmaz, Mehmet Okur, Hüseyin Beşok, Kaya Peker, Arda Vekiloğlu Efes Pilsen , Harun Erdenay, Haluk Yıldırım, Ufuk Sarıca, Kerem Gönlüm, Tutku Açık Ülkerspor , Murat Evliyaoğlu, Asım Pars Fenerbahçe 
     Orhun Ene Galatasaray , İbrahim Kutluay AEK’dan ayrıldı , Mirsad Türkcan PSG Racing , Hidayet Türkoğlu Sacramento Kings . 
     
Büyük hedef      BASKETBOL Federasyonu Başkanı Turgay Demirel, A Milli Takım’ın büyük başarı elde etmesini hedeflediklerini söyledi. Demirel, "Bunu gerçekleştirmek için göreve getirdiğimiz teknik kadro, son 10 yılda, bu sezon hariç, Türkiye’deki bütün şampiyonluklara imza atmış teknik kadrodur. Onlara güveniyoruz" dedi. 
     
Haluk Harun Ülker’e imza attı      ÜLKER, Harun Erdenay ve Haluk Yıldırım ile birer yıllık sözleşme imzaladı. Genel Menajer Lütfi Arıboğan iki yıldız ile anlaştıkları için mutlu olduklarını söyledi. Fotoğraf Gökay Akın 
     
Drobnjak, Seattle’da      EFES Pilsen’in Yugoslav pivotu Predrag Drobnjak, NBA’den Seattle Supersonics ile iki yıllık sözleşme imzaladı. 26 yaşında ve 2.11 boyundaki yıldız oyuncu, Efes Pilsen’in NBA’e ihraç ettiği dördüncü oyuncu oldu. 
     



 SPOR 
























</TEXT>
</DOC>
