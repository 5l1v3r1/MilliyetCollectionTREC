<DOC>
<DOCNO> 35503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/05/guncel/agun.html </URL>
<DATE> 2001/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Daha temeli atılmayan konutlar var 
</HEADLINE>
<TEXT>
Hani söz vermiştin KORAY BEY 
17 Ağustos felaketinin üzerinden 2 yıl, Bayındırlık Bakanı Koray Aydın'ın verdiği sözün üzerinden ise 16 ay geçti ama kalıcı konutlar hala bitmedi. Bitmiş görünenlerin de ya altyapısı yok ya da neresini tutsan dökülüyor... 
     ÖMER ERBİL İstanbul 

     Marmara depreminin üzerinden iki yıl geçmesine rağmen felaket bölgesinde kalıcı konut problemi hala çözülmedi. Bayındırlık Bakanı Koray Aydın, 22 Nisan 2000'de, kalıcı konutların ihalelerini yaparken 6 ay sonra konutların hazır olacağı sözünü vermişti. Oysa bakanın sözünün üzerinden tam 16 ay geçti. Depremzedelerin hasretle beklediği konutların önemli bir bölümünün inşaatı bitmedi, tamamlananlarda ise altyapı eksik. Yol, su, elektrik yok... 
     
     Dokununca elinde kalıyor 
     Depremin büyük hasar verdiği Adapazarı ve Gölcük'te, Bayındırlık Bakanlığı'nca yaptırılan kalıcı konutlarda ilginç görüntülerle karşılaştık. Anahtarı teslim edilen binalar da, nereye dokunsanız elinizde kalıyor. Pencere kapıları kapanmıyor, banyolar yarım, mutfak dolapları eksik. Anahtarlarını teslim alan bazı depremzedeler ise dairelerinin kapısının olmadığını görünce şaşkına dönüyor. Su sorununa, taşıma yöntemiyle çözüm bulunmaya çalışılıyor. Birçok konuta eletrik bile bağlanmamış. Müteahhitler, anahtarları teslim edebilmek için, her işi yarım bırakıp gitmiş. 
     
     Gölcük'te 5 bin konut açığı 
     Elektrik, su, yol gibi altyapısı tamamlanmadan teslim edilen binalarda oturmak zorunda kalan vatandaşlar kızgın. Gölcük Belediye Başkanı İsmail Barış, vatandaşların her gün kendilerine şik yet için geldiğini belirterek şunları söyledi 
     "5 bin 190 kalıcı konut yapılıyor. Bin 622'si teslim edildi. Henüz kamulaştırma bile yapılmayan bin 200 hak sahibi var. Bunlar da tamamlandığında 5 bin konut açığımız geriye kalıyor. Bayındırlık Bakanlığı'nca yaptırılan binalardan vatandaşlar çok şik yetçi. Binaların içleri dökülüyor. Dünya Bankası'nın yaptırdıkları çok daha iyi. Kanalizasyonu tamamlayıp kollektörü çalıştırmak için 1.5 trilyon liraya ihtiyacımız var. Parayı 2001 bütçesi bitti diye vermiyorlar. Gölcük foseptik olacak." 
     
     Yarısı bile teslim edilmedi 
     Adapazarı Valisi Mustafa Cahit Kıraç'ın hak sahiplerine teslim edildiğini söylediği konutlarda bile inşaatlar sürüyor. En büyük sorun alt yapıda diyen Kıraç şöyle konuştu "8 bin 200 kalıcı konut projesinde sadece bin 600 konut teslim edildi. 5 bin 600 konut yaz sonunda teslim edilecek. Bin konutun inşaatına başlanmadı. H l 41 bin kişi 10 bin 500 prefabrik binada yaşıyor. İlde 25 bin ağır hasarlı, 20 bin orta hasarlı bina var. 12 bin hak sahibi müracaat etti. Bir kısmı 6 milyar kredi yardımı aldı. 8 bini konut bekliyor." 
     
     1806 konut temel bekliyor 
     Kalıcı konutlarda İzmit'te de durum pek farklı değil. Kocaeli Bayındırlık İl Müdürü Nafiz Bal da şu bilgileri verdi 
     "17 bin 860 toplu konut planlandı. Bayındırlık Bakanlığı'nca yapılan 7 bin 522 konut hak sahibine teslim edildi. Başbakanlık Proje Uygulama Birliği'nce yapılan 9 bin 682 konutun inşaatı devam ediyor. 800 konutun inşaatına yeni başlandı. Karamürsel ve Hisareyn'de bin 806 konutun henüz temeli atılmadı. 12 bin 795 prefabrik konutta 47 bin 258 depremzede hayatını sürdürüyor." 
     
     Yalova ve Düzce de aynı 
     Düzce ve Yalova'da da kalıcı konutlar bitirilemedi. Yalova'da 5 bin 47 konut projelendirildi. Bunlardan 2 bin 500'ünün anahtarları hak sahiplerine dağıtıldı. Ancak 2 bin 547 konutun inşaatı sürüyor. Düzce'de de toplam 7 bin 286 kalıcı konut projesi yapıldı. Bunlardan 6 bin 690 konutun kura çekimleri yapıldı ancak bir çoğunun anahtarları teslim edilmedi. 
     
     Müteahhit marifeti .. 
     Adapazarı ve Gölcük’te yapılan konutların hali içler acısı Pencereler kapanmıyor, banyo ve mutfaklar kırık dökük. Konutunu teslim almaya giden depremzedeler kapısı bile olmayan evlerle karşılaşabiliyor. Bu durumda prefabrik konutlara dönenler de sefalete mahk m hayata devam ediyor. 
     



 GÜNCEL 















</TEXT>
</DOC>
