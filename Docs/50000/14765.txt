<DOC>
<DOCNO> 14765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/son/soneko08.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş bankacılarla biraraya geldi 
</HEADLINE>
<TEXT>

     Devlet Bakanı Kemal Derviş, bankacılarla İstanbul'da biraraya geldi. 
     Derviş bazı işadamlarıyla yaptığı görüşmenin ardından, Bankalar Birliği'nin Akmerkez'deki ofisine hareket etti. 
     Devlet Bakanı Kemal Derviş ile bankacılar arasındaki görüşme, saat 10.30'da başladı. Görüşmeye katılacak büyük bankaların temsilcileri de saat 09.00'dan itibaren Bankalar Birliği'ne gelmeye başladı. Görüşmeye, Merkez Bankası Başkanı Süreyya Serdengeçti, Koçbank Genel Müdürü Halil Ergün, İş Bankası Genel Müdürü Ersin Özince, TEB Genel Müdürü Akın Akbaygil, Yapı Kredi Genel Müdürü Naci Sığın, Dışbank Genel Müdürü Faik Açıkalın, Akbank Genel Müdürü Zafer Kurtul ve Garanti Bankası Genel Müdür Yardımcısı Kubilay Cinemre katılıyor. Banka yöneticilerinin, daha sonra diğer banka temsilcileriyle biraraya gelip, toplantıyı değerlendirecekleri öğrenildi. Görüşmenin ardından Derviş'in bir açıklama yapması bekleniyor. 




</TEXT>
</DOC>
