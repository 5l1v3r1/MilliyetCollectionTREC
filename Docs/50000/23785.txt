<DOC>
<DOCNO> 23785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/magazin/mag01.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Aria formunu doldurana Ramazotti konseri bedava 
</HEADLINE>
<TEXT>

Eros Ramazotti’nin 29 Haziran konserine bilet arıyorsanız, bir Aria bayiine uğrayıp basit bir formu doldurmanız yeterli.. 
     NURDAN AKINER 

     POP müziğin romantik prensi Eros Ramazzotti’nin 29 Haziran’da Aria sponsorluğunda Ali Sami Yen Stadı’nda vereceği konsere hayranları sadece form doldurarak ücretsiz katılabilecek. Fuoco nel Fuoco’ adlı şarkısıyla haftalarca liste başından inmeyen İtalyan sanatçı Ramazzotti’nin sadece Avrupa ve ABD’de değil Türkiye’de de binlerce hayranı var. Konser için yapılması gereken tek şey ise, Aria bayilerindeki kayıt formu’nu doldurmak. 
     
     Son gün 18 Haziran.. 
     KAYIT formu üzerindeki ad, soyad, doğum tarihi, cinsiyet, açık adres, eğitim durumu, meslek, cep telefonu varsa markası ve numarasına ilişkin bilgiler sağlandıktan sonra, ücretsiz bir konser bileti veriliyor. 30 bin kişinin katılacağı konser için biletler tükenmek üzere ama, 18 Haziran’a kadar bir Aria bayiine başvuranların, bilet bulamama gibi bir sorunu olmayacak.. 
     



 MAGAZİN 














</TEXT>
</DOC>
