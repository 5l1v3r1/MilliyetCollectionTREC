<DOC>
<DOCNO> 9112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/guncel/gun05.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Nuriş yine esti gürledi 
</HEADLINE>
<TEXT>

Nuriş, Bergama Cezaevi’ni de yakında kana bulayacağını iddia etti 
     Karagümrük Çetesi elebaşısı Nuri Ergin, Uşak Cezaevi olaylarıyla ilgili ifade vermek üzere, sıkı güvenlik önlemleri altında Bergama Cumhuriyet Başsavcılığı’na götürüldü. Burada iki saat ifade veren Ergin, daha önce geçirdiği tüberküloz hastalığı nedeniyle Bergama Devlet Hastanesi’ne getirildi. Hastanenin arka kapısından içeri alınan Ergin, basın mensuplarına, "Bergama Cezaevi’nde aslanlar gibi yatıyorum. Haberi doğru yazın. Yoksa ayaklarınızı kırarım" diye seslendi. 
     
Röntgeni çekildi      Ortopedi uzmanı Dr. Halil Bulanık tarafından muayene edilen ve röntgeni çekilen Ergin’in filmini Hastane Başhekimi Dr. Cemal Arkan kontrol etti. Arkan, hastanın tüberkülozla ilgili herhangi bir durumu olmadığını söyledi. 
     Ergin, daha sonra yeniden Bergama Cezaevi’ne götürülürken, "Uşak Cezaevi’ni nasıl kana buladıysam yakında Bergama Cezaevi’ni de kana bulayacağım. Söylediklerimi doğru yazın. Ayaklarınızı kırarım" diye bağırdı. 
     


 GÜNCEL 
























</TEXT>
</DOC>
