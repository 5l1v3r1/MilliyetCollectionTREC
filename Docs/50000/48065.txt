<DOC>
<DOCNO> 48065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/son/soneko08.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
British Airways hükümetten destek istedi 
</HEADLINE>
<TEXT>

     ABD'de 11 Eylül'de yaşanan terörist saldırılardan olumsuz etkilenen şirketler arasında bulunan İngiliz havayolu şirketi British Airways, uluslararası pazarda rekabet edebilmek için hükümetten destek istedi. 
     British Aiways Başkanı Rod Eddington, BBC'ye verdiği demeçte ''yardım değil destek'' istediklerini vurgularken, 11 Eylül saldırılarından sonra getirilen ek sigorta ve güvenlik maliyetlerinin rekabet güçlerini azalttığını söyledi. 
     Terörist saldırılardan sonra havayolu sektöründe yaşanan daralma yüzünden 7 bin kişiyi işten çıkaracağını açıklayan Bristish Airways'ın başkanı, yeni işten çıkarmaların da olabileceğini ima etti. 
     Eddington bu konudaki soruya, ''hayatta kalacağız. Ama hayatta kalmamız için bazı şeyleri değiştirmek, çalışma biçimimizde değişikliğe gitmek zorunda kalacağız'' karşılığıı verdi. 
     British Airways, saldırılardan sonra ABD hükümetinin kendi havayolu şirketlerine 15 milyar dolarlık yardım paketi hazırlaması üzerine, diğer bazı Avrupa şirketleriyle birlikte Avrupa Birliği'ne başvurarak, devlet sübvansiyonlarını yasaklayan yasaların gevşetilmesini istemişti. 
     






</TEXT>
</DOC>
