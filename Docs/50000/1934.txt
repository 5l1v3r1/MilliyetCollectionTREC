<DOC>
<DOCNO> 1934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/ekonomi/eko01.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
En İyi Borçlanan Ülke Ödülü'nü bir komedyenin elinden aldık 
</HEADLINE>
<TEXT>

Hazine Müsteşarı Selçuk Demiralp, İngiltere’de yayınlanan ekonomi dergisi International Financial Review’nün Türkiye'ye verdiği ödülü dünyaca komedyen Rory Bremner'den aldı 
     NEVSAL ELEVLİ Londra 

     İngiltere'de yayınlanan International Financial Review IFR adlı ekonomi dergisi tarafından her yıl verilen "IFR 2000" ekonomi ödülleri çerçevesinde, Türkiye'ye layık görülen "En İyi Borçlanan Ülke" ödülünü, Hazine Müsteşarı Selçuk Demiralp ve Müsteşar Yardımcısı Aydın Karaöz önceki akşam Londra'da yapılan törende aldı. 
     Türkiye, törende Yılın Ülke Tahvili ve Yılın Gelişmekte Olan Ülke Tahvili ödüllerini de aldı. Grovesnor House Oteli'nde düzenlenen baloya İngiltere Kraliyet ailesinden Prenses Anne katıldı. 
     
Citibank en iyi banka      28 ödülün verildiği törende en iyi banka ödülünü Prenses Anne'in elinden Amerikan bankası Citibank aldı. 
     Diğer ödüller, dünyaca ünlü İngiliz komedyen Rory Bremner tarafından verildi. Hazine Müsteşarı Selçuk Demiralp de ödülü Komedyen Bremner'den aldı. 
     Milliyet'e konuşan Demiralp, "Gelişmekte olan piyasalarda Türkiye'nin 8.5 milyar dolara borç alması önemli. Bu, Türkiye'nin itibarını gösterir. 3.5 miyar doların 30 yıl vade ile alınması büyük başarıdır. Bu yüzden bu ödüle layık görüldük" dedi. 
     Demiralp, ödülün dünya finans çevrelerinde Türkiye'nin kredibilitesini ispat ettiğini ifade ederek, ödülün Türkiye açısından önemine dikkat çekti. 
     
8.5 milyar dolar dış borç      GEÇEN yılbaşında ilk ihracını 30 yıl vadeli yaparak tüm dikkatleri üzerine çeken Türkiye, uluslararası piyasalardan 1 milyar doları sendikasyon olmak üzere toplam 8.5 milyar dolarlık borçlanma yaptı. Türkiye, yıl içinde ağırlıklı olarak Euro cinsinden borçlandı. 
     
Borçlanmada ağırlık Euro'da İhraç tarihi İhraç türü Tutar milyon Vade Kupon Dolar karşılığı 10 Ocak Dolar 1.500 30 11.875 1.500.000.000 26 Ocak Euro 750 10 9.25 742.350.000 8 şubat Euro 250 10 9.25 247.450.000 18 şubat Yen 35.000 3 3.50 333.842.045 30 Mart Euro 600 5 7.75 573.060.000 2 Haziran Euro 500 3 Euribor 2.00 476.550.000 8 Haziran Dolar 750 10 11.75 750.000.000 15 Haziran Yen 55.000 4 3.25 513.778.608 13 Temmuz Euro 533 7 8.125 500.811.916 19 Temmuz Dolar 500 9 12.375 500.000.000 1 Eylül Euro 200 7 8.125 173.060.000 5 Eylül Dolar 750 10 11.75 750.000.000 2 Kasım Yen 50.000 3 3.00 460.999.447 Toplam     7.521.902.016      


 EKONOMİ 



















</TEXT>
</DOC>
