<DOC>
<DOCNO> 38860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/guncel/gun01.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bostancı cinayeti kafaları karıştırdı 
</HEADLINE>
<TEXT>

Katil zanlılarından Seylan Çördük, aynı cezaevinde yatan zanlı Fikret Aydın'ı suçladı "Baskı altındayım. Koğuşuma gelerek k ğıt imzalatmak istiyorlar..." 
     İSTANBUL Milliyet 

     Bostancı'daki evlerinde üç ay önce öldürülen Ebru ve Işık Balkan cinayetinde sanık olarak Fikret Aydın ve diğer zanlılar yargılanırken, iki yeni katil zanlısının yakalanması, "Suç başkasının üzerine mi yıkılmak isteniyor " kuşkusunu doğurdu. Yeni katil zanlısı olduğu iddia edilen Seylan Çördük, ifadesinde, cezaevinde Fikret Aydın'dan baskı gördüğünü bildirdi. 
     Türkiye gündemini uzun süre meşgul eden Balkan kardeşler cinayeti, 20 Mayıs'ta Bostancı'da işlendi. Ebru Balkan 26 ve Işık Balkan 22 isimli iki kardeş, el ve ayakları bağlı halde bıçakla delik deşik edilmiş olarak bulundu. Polis, Balkan kardeşlerle arkadaşlığı ve iş ilişkisi olan beş çocuk babası Fikret Aydın ile Hasan Hüseyin Akdoğan, Faruk Çiftçi, Ahmet Kaplan Tan ve Tarkan Altınoluk'u cinayetin failleri olarak adliyeye sevk etti. 
     Sanıklar Kadıköy 2. Ağır Ceza Mahkemesi'nde yargılanırken, yaklaşık üç ay sonra bu cinayetle ilgili yaşanan sürpriz gelişme kafaları karıştırdı. Ortaya iki yeni katil zanlısı çıkmıştı. İşin daha da ilginci, zanlılardan Seylan Çördük, Fikret Aydın'la aynı cezaevindeydi. Fikret Aydın mahkemede, konu daha basına yansımadan, "Asıl katille aynı cezaevinde bulunuyorum" demişti. Tüm bunlar soru işaretlerine neden oldu. 
     
Baskı altındayım’      Başka bir suçtan cezaevinde bulunan Seylan Çörtük, 21.8.2001 tarihinde Kadıköy Cumhuriyet Savcısı'na verdiği ifadesinde, "Üsküdar Paşakapısı Cezaevi'nde Fikret Aydın'ın baskısı altındayım. Bana k ğıt imzalatmak istiyorlar. Gece geç saatlerde koğuşuma gelerek bana manevi baskı yapıyorlar. Suçlamaları kabul etmiyorum" dedi. 
     
     Zanlıdan itiraf 
     Sacettin Yıldız ise ifadesinde cinayeti işlediklerini kabul ederek, "Seylan Çörtük'ün yanında işçi olarak çalışmamdan dolayı manevi baskı ve bana karşı tehdit dolayısıyla suçu anlattığım şekilde işledik.Suçlamayı kabul ediyorum" dedi. 
     

</TEXT>
</DOC>
