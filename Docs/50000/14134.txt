<DOC>
<DOCNO> 14134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/son/sontur17.html </URL>
<DATE> 2001/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Aksaray'da fırtına 2 ilköğretim okulunun çatısını uçurdu 
</HEADLINE>
<TEXT>

     Aksaray'da, şiddetli fırtına nedeniyle 2 ilköğretim okulunun çatısı uçtu. Olayda, ölen ya da yaralanan olmadı. 
     Hızı saatte yer yer 90 kilometreye varan fırtına, merkez Yavuz Sultan Mahallesi'ndeki Atatürk İlköğretim Okulu ile inşaatı devam eden ilköğretim okulunun çatısını uçurdu. 
     Yetkililer, fırtınanın devam edeceğini belirterek, vatandaşlardan dikkatli olmalarını istediler. Öte yandan, Konya'nın Bozkır İlçesi'nde saatteki hızı 80 kilometreye varan rüzgar, kent merkezinde maddi hasara yol açtı, fidanlara zarar verdi. İlçe Belediye Başkanı Lokman Ciğerci, kent merkezinde bazı işyerlerinin levhaları ile reklam panolarının uçtuğunu, evlerin çatılarında kısmi hasar meydana geldiğini bildirdi. 




</TEXT>
</DOC>
