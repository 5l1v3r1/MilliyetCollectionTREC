<DOC>
<DOCNO> 17332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/spor/aspo.html </URL>
<DATE> 2001/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
BAHTI KARA KARTAL 0 - 0 
</HEADLINE>
<TEXT>

Siyah - Beyazlı takım yeniden umutlandığı şampiyonluk yarışında şansını kullanamadı. Mehmet’in penaltı kaçırdığı maçta Samsun’la yenişemedi 
90 dakikaBilal MEŞE 

     Şampiyon olmamız engellenemez" diye gırtlak patlattılar Beşiktaş'lı taraftarlar... Ne var ki Kartal'ın uzun süreden beri kötü futbolunu galiba unuttular... Bursaspor'u uzatma dakikalarında tartışmalı bir golle geçen Beşiktaş, Samsunspor karşısında hiç bir varlık gösteremedi dersek inanın yeridir. Kanatlar adeta felçti. Karhan, "yalancı koşularla" rakip alana bindirmeler yaptı. Ya orta Sıfır... İbrahim'e ne demeli Adam çok süratli, topla hızlı ama kafasını yerden kaldırmıyor. Yeşil çimde 90 dakika süreyle ne aradığını merak ettik. Biraz kafasını kaldırsa inanın büyük yetenek... 
     Ahmet Dursun'u eleştirmekten inanın biz bıktık. O kötü oynamaktan bıkmadı. Bir de 2.5 milyon mark fiyat biçiyor kendisine. "Bu futbolunla mı" diye düşünüyorsun... 
     Daum, Mehmet’i oyuna almak için 80 dakika bekledi. Seyircinin davet ettiği kaptan, penaltıyı yaptırdı gemisini kurtarmaya ramak kaldı ama o ve umutlar direğe takıldı. 
     10. dakikada Ali Akdeniz uzaktan Kartal'ın kalesini yokladı, Fevzi tokatladı. 
     12. dakikada Müslüm sağdan indi, yerden yay üzerine kesti, "eski tüfek" Ertuğrul muhteşem vurdu, Fevzi yine mükemmel çıkardı. 
     22. dakikada Ali Eren uzun bir kafa vuruşuyla topu rakip ceza alanında Ahmet Dursun ile buluşturdu. Buluştu buluşmasına da ne varki golcü futbolcu kötü vuruşla topu auta gönderdi. 
     42. dakikada bu kez Karhan Nihat'ı sağdan kaçırdı. Ön direkte Ahmet Dursun yine topla buluştu. Ancak yine auta attı. 
     İlk yarı 0 - 0 kapanırken 65. dakikada Ahmet Dursun, "beceriksizliği" yüzünden Kartal bir golden daha oldu. 
     83. dakikada oyuna yeni giren Şifo Mehmet, Samsunsporlu Mehmet'in darbesiyle kendisini yerde buldu. Hakem penaltı noktasını gösterdi ancak Şifo Mehmet kötü bir vuruşla topu direğe nişanladı. 
     89. dakikada Ayhan da topu kaleciye atınca... 
     Kartal, yarışta yerinde saydı. 
     
MEHMET YıkıldımKARTAL YİĞİT 
     KARŞILAŞMANIN 80. dakikasında oyuna giren ve üç dakika sonra kendisine yapılan penaltıyı kaçırarak Beşiktaş'ı galibiyetten eden Şifo Mehmet, adeta kahroldu. Tecrübeli futbolcu, zirve yarışında büyük bir fırsatı teptiklerini söyledi ve "Penaltı atışı maç süresince yakaladığımız en net pozisyondu. Atsam çok şey değişecekti. Ama olmadı. Üzülmemek elde değil. Topun gol olmadığını görünce yıkıldım. İyi vurdum ama şansıma direkte patladı" diye konuştu. 
     
Elektrik rezaleti      BEŞİKTAŞ'ın Samsunspor ile oynadığı karşılaşma elektriklerin kesilmesi nedeniyle 18 dakika geç başladı. Hakem Serdar Tatlı'nın başlama vuruşundan hemen sonra stadın elektrikleri kesilince, futbolcular bir süre jenaratörün ısınmasını beklediler. Bu duruma Samsunsporlu taraftarlar tepki gösterek, "Rezalet" diye bağırdılar. 
     
Ertuğrul'un göz yaşları      SEZON başında Beşiktaş'tan Erman'ın transferi karşılığı takas olarak Samsunspor'a verilen Ertuğrul Sağlam, dün eski takımına karşı ilk kez forma giydi. Maç öncesinde ısınmak için sahaya çıkan tecrübeli futbolcu, Siyah - Beyazlı taraftarların sevgi gösterileri karşısında göz yaşlarına hakim olamadı. Minik bir kız çocuğu da Ertuğrul'a çiçek verdi. 
     


 SPOR 




























</TEXT>
</DOC>
