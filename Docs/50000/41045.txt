<DOC>
<DOCNO> 41045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/ekonomi/eko10.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlığın sitesi geriyor’ 
</HEADLINE>
<TEXT>

     EKONOMİ SERVİSİ 

     Devlet Bakanı Yılmaz Karakoyunlu devletin internet politikasını eleştirdi. Karakoyunlu, "Başbakanlığın internet sitesine bağlananınca, şakaklarınızın arasında bir gerilme ve başağrısı hissedersiniz. İnternetini sadece kendi tercihleri doğrultusunda bilgilendirme ile sınırlandıran devlet tarifine rastlayamazsınız" dedi. 
     Karakoyunlu, Türk Sanayicileri ve İşadamları Derneği TÜSİAD ve Cisco Systems tarafından Askeri Müze Kültür Sitesi’nde düzenlenen "e-devlet" forumunda yaptığı konuşmada devletin artık dünyanın hiçbir yerinde izlenmeyen internet kısıtlayıcı politikaları bırakması gerektiğini söyledi. 
     
     Koç Vasat bir ülkeyiz 
     Koç Bilgi Grubu Yürütme Komitesi Başkanı Ali Koç, Türkiye’nin, yüzde 5’lik dijitalleşme oranıyla dünya ortalamasında vasat bir ülke olduğunu, son 10 yılda yüksek tempolu değişimden ve uzun vadeli stratejilerden çok çabuk saptığını belirtti. Koç şöyle devam etti 
     "Bu durum, sürece sonradan giren ülkeler, yükselen yıldız’ sıfatımızı elimizden almasına yol açtı. Bir ülkenin gündemi, yolsuzluklarla meşgul ise rekabet gücünü kendisi baltalar" dedi. 
     TÜSİAD Yönetim Kurulu Başkanı Tuncay Özilhan da, hükümetin bugüne kadar ne yaptıysa kamuoyu baskısıyla yaptığını belirterek, "Kamuoyu baskısı olmasa koalisyon hükümetin, yolsuzlukla mücadeleye ve reformlara, ne arzusu ne de takati var" dedi. 
     



 EKONOMİ 
























</TEXT>
</DOC>
