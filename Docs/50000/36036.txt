<DOC>
<DOCNO> 36036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/son/sondun10.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Clinton'a Londra üniversitesi'nden teklif... 
</HEADLINE>
<TEXT>

     ABD'nin eski Başkanı Bill Clinton'a Londra'nın prestijli üniversitelerinden London School of Economics'ten LSE ders verme teklifi geldiği bildirildi. 
     Guardian gazetesinin haberine göre, kızı Chelsea bu yıl Oxford'da üniversite eğitimine başlayacak olan Clinton, yıl sonunda önce LSE'de bir konferans vermeyi şimdiden kabul etti. 
     LSE Rektörü Anthony Gidens'in, Clinton'a aylık 10 bin pound yaklaşık 20 milyar TL aylık maaş ve masrafları ödemeyi önerdiği belirtildi. Öte yandan eski Başkan Clinton'ın üvey erkek kardeşi Roger Clinton, alkollü araç kullanmak suçundan dün 2 yıl tecilli hapis cezası ve 1350 dolar para cezasına çarptırıldı. California'nın Torrance kentindeki duruşmada, avukatı tarafından temsil edilen Roger Clinton, alkollü araç kullandığını itiraf etmesi nedeniyle hapse girmekten kurtuldu. Roger Clinton'ın ayrıca, bir yıl bir münakaşaya karıştığı Los Angeles kentindeki Hermosa Beach isimli gece kulübüne 90 metreden fazla yaklaşması yasaklandı. 







</TEXT>
</DOC>
