<DOC>
<DOCNO> 2715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/siyaset/siy06.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa'da uzlaşıldı 
</HEADLINE>
<TEXT>
Parti kapatmak ZORLAŞIYOR 
     SALİHA ÇOLAK Ankara 

     Hükümetle FP arasında pazarlık konusu haline gelen Anayasa'nın 69. maddesinin, "parti kapatma kararının alınabilmesi için daha çok üye oy sayısının aranması ve kapatılan partiye seçim yasaklanmaması" yönünde değiştirilmesi üzerinde uzlaşıldı. FP'nin, "kapatma davalarında partinin odak olduğuna ilişkin suçlarla ilgili yerel mahkeme kararı aranması" isteğinde direnmesi üzerine tıkanan 69. maddesindeki uzlaşma arayışları, FP'nin bu isteğinden vazgeçmesiyle çözüldü. 
     FP'nin hukukçu kurmaylarından Şeref Malkoç, Adalet Bakanı Hikmet Sami Türk ile görüşerek "suç işlediği saptanan partiye, ara ve genel seçime katılmama cezası verilmesini" öngören öneriden vazgeçilmesi" ve "Anayasa Mahkemesi'nin kapatma kararını en az 3'te 2 oy çoğunluğuyla vermesi" kabul edilirse paketi destekleyebileceklerini bildirdi. Bu öneri üzerine hazırlanan yeni metne "partilerin kapatılabilmesi için suç işlendiğine ilişkin mahkeme kararı aranması" ile "kapatılan partinin Hazine'den yararlanmaması" hükümleri konulmadı. FP'nin, "kötünün iyisi" diyerek kabul ettiği yeni metin dün toplanan Anayasa Alt Komisyonu'nda da kabul edildi. 
     


 SİYASET 



















</TEXT>
</DOC>
