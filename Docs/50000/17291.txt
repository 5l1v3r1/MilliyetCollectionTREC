<DOC>
<DOCNO> 17291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/astro/index.html </URL>
<DATE> 2001/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahar olgunlaşıyor 
</HEADLINE>
<TEXT>

Güneş'in Boğa burcuna geçmesi ile birlikte Koç burcu ile gelen baharın olgunlaştığını görürüz. Eğer dikkat etmişseniz, sabit burçlar mevsim ortalarına, olgunlaşma zamanlarına denk gelir. Boğa da sabit bir burç hem de toprak elementindendir, bu bakımdan sağlamlığı, kararlılığı ama aynı zamanda hareketsizliği de çağrıştırır. Güneş'in ardından bugün Merkür'ün de Boğa burcuna geçmesi günlük hayatımızda daha pratik olmak, maddenin değerini bilmek ve sağlam şeyler inşa etmek için daha rahat hareket edebileceğimizi göstermekte. Venüs'ün düzgün hareketine dönmesi ile birlikte Boğa ve Terazi burçlarının yansıttığı güven ve uyum, sakinlik çok daha kolay gündeme gelebilecek. 

Satürn neleri etkiliyor 
İkizler burcuna geçen Satürn dünya sahnesinde de daha farklı temaları gündeme getirecek kuşkusuz. İkizler hava elementinden bir burç olduğu için öğrenme, iletişim, hareket ve pazarlama konularını içine alır. Önümüzdeki 2,5 yıllık dönemde Satürn dünyada iletişim sektöründeki firmaları, organizasyonları ayaklarını yere daha sağlam basmaya ve kaynaklarını daha iyi kullanmaya da itmekte. Bu anlamda internet ortamının da reel ekonomi ile daha iyi bütünleşmesi ve başarısız olan, kendilerine sağlam bir strateji kuramamış şirketlerin kapanması beklenebilir. Satürn önümüzdeki yaz aylarında ayrıca Yay burcundaki Pluto ve Mars'la karşı karşıya gelmekte. Bu bakımdan ağustos ve kasım ayları dünya çapında daha çok gerginlik ve özellikle dinsel anlamda çatışmalar getirebilir. Bu problemlerin Ortadoğu'da yankı bulması çok mümkün. Astrolojik açıdan incelediğimizde Satürn - Pluto gergin açılarının savaşlarla yakından ilişkili olduğunu biliyoruz. 
Bugüne gelince, Koç burcundaki Ay faal, canlı ve hevesimizi kullanarak yeni başlangıçlar yapabileceğimiz bir güne işaret etmekte. Bununla birlikte aşırı acelecilik bazı hatalar yapmamıza da neden olabilir. Merkür - Pluto gergin açısı zihinsel konsantrasyonumuzu artırıyor ama aynı zamanda düşüncelerimizi daha sert ve acımasız ifade edebileceğimizi de göstermekte. Mutlu bir hafta sonu dileğiyle. 

            Faks 287 74 37 
      





BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
