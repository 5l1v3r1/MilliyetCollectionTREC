<DOC>
<DOCNO> 22987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/son/soneko26.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada 2. seans böyle geçti... 
</HEADLINE>
<TEXT>

     İMKB Ulusal-100 Endeksi, 1. seansa göre 305.59 puan kayıpla 2. seansı 11,616.58 puandan tamamladı. Hisse senetleri ortalama yüzde 2.56 oranında değer yitirdi. 
     Borsa'da günün ikinci seansında da satışlar sürerken Endeks, 11,500 desteğinden döndü. 11,940 puandan açılan seansın ilk yarım saatinde dengeli seyreden Endeks, ardından özellikle mali sektördeki satışlarla hızla gevşemeye başladı. İlk bir saat 11,784 puanla geçildi. İkinci yarıda hızlanan satışlarla 11,600 seviyesinin de altına gerileyen Endeks, en düşük 11,525 puanı gördü. Son dakikalarda gelen alımlarla Ulusal-100 Endeks, 11,616.58 puandan kapandı. 
     Hisse senetlerinin günlük değer kaybı ise yüzde 3.62 olarak gerçekleşti. Kapanışta mali endeks 476.93 puan kayıpla 16,624.67 puana, sınai endeksi 199.83 puanlık kayıpla 8,982.73 puana, hizmet endeksi de 116.43 puanlık kayıpla 6,765.25 puana geriledi. Böylece, ilk seansa göre mali grup hisseler ortalama yüzde 2.79, sınai grubu hisseler yüzde 2.18, hizmet grubu hisseler de yüzde 1.69 oranında değer yitirdi. 2. seansta işlem gören toplam 306 hisse senedinden 231'i değer yitirdi. 34 hisse senedi değer kazanırken, 41 hissenin fiyatında ise değişiklik olmadı. Seansta, 180 trilyon 170 milyar 377 milyon liralık işlem hacmi oluştu. İki seansın işlem hacmi toplamı da 382 trilyon 864.4 milyar lira olarak gerçekleşti. 2. seansta, Yapı Kredi Bankası, Garanti Bankası, Koç Holding, Sabancı Holding ve Koç Holding en yoğun işlem gören hisseler oldular. 







</TEXT>
</DOC>
