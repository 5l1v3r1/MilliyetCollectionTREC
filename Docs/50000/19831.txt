<DOC>
<DOCNO> 19831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/06/yazar/pulur.html </URL>
<DATE> 2001/05/06/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse 
</HEADLINE>
<TEXT>

     1800'lü yılların başında, İngiliz parlamentosuna basın özgürlüğünü kısıtlayacak bir tasarı gelmiş, parlamentonun yaman hatiplerinden Sheridan kürsüye fırlamış 
     "Dejenere bir Lordlar Kamarası onların olsun, 
     Sefil bir Avam Kamarası onların olsun, 
     Müstebit bir hükümdar onların olsun, 
     Siz bana, zincire vurulmamış bir basın verin, yeter " 
     Kıssadan hisse... 
     İyi de, nerede 
     
     GAZETECİ, parlamentodaki bir papaza sormuş 
     "Muhterem peder, milletvekilleri için dua ediyor musunuz 
     Hayır, onların haline bakıp, memleket için dua ediyorum." 
     Kıssadan hisse... 
     Zaten bizim imamlar, hocalar, her duayı "Memleketin hayrına " diyerek bitirmezler mi 
     
     İŞÇİ Partisi'nin Enerji Bakanı, savaştan sonra İngiliz halkına, az yıkanarak, kömürden tasarruf etmelerini önermiş ve demiş ki 
     "Ben de sık sık yıkananlardan değilim. Sık sık yıkananlara, seyrek yıkanmanın, sağlık bakımından, olumsuz bir tarafı olmadığını söylemek isterim." 
     Bakanın bu sözlerine, gazeteciler takmış, yazılar yazılmış, karikatürler çizilmiş ve muhalefet lideri Churchill son noktayı koymuş 
     "Enerji Bakanı böyle konuştuğuna göre, halk, Başbakan ve arkadaşlarının, her geçen günü biraz daha koktuklarının ve kokuştuklarının sebebini anlamakta güçlük çekmeyecektir." 
     Kıssadan hisse... 
     Ne hikmetse, "enerji bakanları" da hep böyle oluyor. 
     
     ABDÜLHAMİT döneminde sansür pek sıkıymış, gazete ve dergiler basılmadan önce, sansür heyetine gönderilirmiş... 
     Bir gün, Servetifünun dergisinin kapağına, çeşme başında dua eden bir adamın resmini koymak istemişler, yaşlı adam şehre yeni verilen Hamidiye suyundan içiyor ve "Hamidiye suyunu getiren Sultan Hamid"e dua ediyormuş... 
     Sansür, resme izin vermemiş... 
     Çünkü bu resim "işimiz Allah'a kaldı" anlamına gelirmiş... 
     
     ABDÜLHAMİT, döneminde gazetelerde "yıldız" ve "burun" kelimeleri de sansüre takılırmış. 
     Niye 
     Zira, padişah "Yıldız Sarayı"nda otururmuş, rahmetlinin burnu da pek haşmetliymiş, "Yıldız" ve "burun" onu çağrıştırırmış. 
     Kıssadan hisse... 
     Aman ha, bugünlerde "beyaz" ve "enerji" kelimelerine dikkat 
     Başınız, Mesut Yılmaz'la derde girebilir. 
     "Mavi" ile "akım"a da dikkat edin 
     
     RÜYA bu ya 
     Atatürk Ankara'ya gelmiş, etrafa şöyle bir bakmış, "Ben İstanbul'a geçeyim " demiş... 
     "Aman paşam " demişler 
     "Daha size doyamadık " 
     "Yok, yok, ben İstanbul'a gideyim, eğer satmadıysanız, Bandırma vapuruna binip, Samsun'a çıkarım, 19 Mayıs'a şurada kaç gün kaldı " 
     Kıssadan hisse mi 
     ihtiyaç var mı 
     
     







Metin Yazır... 


Bunları bırakalım yolsuzluğa bakalım 


Jinekologlar Derviş buraya 


Dansın Sultanları... 


GS - FB - Feng Shui 


Zaman 


Bu duruma nasıl geldik 


Kan bağışı... 


Ekonomik kriz belden aşağısını da vurdu... 


Kıssadan hisse 


Futbol savaşı 


Türkiye'ler 4 oldu 


Dünyanın durumu da "kötü" 


</TEXT>
</DOC>
