<DOC>
<DOCNO> 47177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/soneko18.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
TV üreticileri anti-damping soruşturmasında aklandı 
</HEADLINE>
<TEXT>

     Avrupa Komisyonu'nun, Türk renkli televizyon üreticileri için başlattığı anti-damping soruşturmasının, herhangi bir anti-amping önlemine başvurulmadan sonuçlandırılmasına karar verdiği bildirildi. 
     Vestel Elektronik Sanayi ve Ticaret A.Ş.'den İMKB'ye gönderilen açıklamada, Türkiye'de üretilen ya da Türkiye'den ihraç edilen renkli televizyon alıcılarıyla ilgili, Avrupa Komisyonu tarafından 17 Temmuz 2000 tarihinde başlatılan anti-damping soruşturmasının sonuçlandığı 
     kaydedildi. 
     Komisyonun 28 Eylül 2001 tarihinde verdiği kararın, Avrupa Topluluğu Resmi Gazetesi'nin 13 Ekim 2001 tarihli sayısında yayımlandığı dile getirilen açıklamada, gazetede yayımlanan kararın 15 Ekim 2001 tarihinde şirkete ulaştığı belirtildi. 
     Açıklamada, kararın 'soruşturmanın sona erdirilmesi' başlıklı C bölümünün 13. maddesinde, ''Komisyon, Türkiye'den ithal edilen CTV Renkli Televizyon ile ilgili olarak sürdürülen anti-damping soruşturmasının, herhangi bir anti-damping önlemine başvurulmadan sonuçlandırılmasına karar vermiştir'' ifadesinin yer aldığı vurgulandı. 
     






</TEXT>
</DOC>
