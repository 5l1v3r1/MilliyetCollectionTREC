<DOC>
<DOCNO> 38716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/siyaset/siy06.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD İZİN VERDİ SATIŞA ENGEL OLMAYIZ 
</HEADLINE>
<TEXT>
Savaşan Şahinler Macaristan yolcusu 
     UTKU ÇAKIRÖZER Ankara 

     Türkiye'nin Macaristan'a 24 adet F -16 savaş uçağı satışı konusunda Washington'dan izin çıktı. ABD yetkilileri Macaristan'ın bazı formaliteleri tamamlamasından sonra Türkiye'nin istediği satış iznini engel çıkarmadan vereceklerini açıkladılar. Milli Savunma Bakanlığı kaynakları, eski F-16 satışından gelecek parayla yeni modellerinden alınmasının gündeme gelebileceğini belirttiler. 
     Macaristan'ın açtığı ihaleye ABD ve İsveç'le birlikte katılan Türkiye, F-6 Block C ve Block D modellerinden 24 uçağı "leasing" finansal kiralama modeliyle satmayı teklif etti. Uçaklar ABD üretimi olduğu için Ankara Washington'dan satış izni istedi. 
     Ankara'daki ABD kaynakları, kendilerinin de aynı ihalede F -16'ların daha eski versiyonlarını satmaya çalıştığını, ancak bunun Türkiye'nin izin talebine verilecek yanıtı etkilemediğini belirterek, şunları söylediler "Sizin elinizdeki uçakları satma isteğinize karşı çıkmak istemeyiz. Ancak Macaristan hükümetinden F -16'yı seçmeleri halinde uçakları bizim istemediğimiz üçüncü ülkelere satmama garantisi vermelerini istedik. O belgeyi bize gönderdikleri an ihaleye girmenize ve kazanırsanız satışı yapmanıza diyecek bir şeyimiz olamaz." 
     
     Eskileri satıp yeni alacağız 
     Macaristan'ın F -16 almak istediği için İsveç alternatifinin ortadan kalktığını, Türk teklifi daha yeni uçakları kapsadığı için de ABD'nin kazanma şansının azaldığını vurgulayan Milli Savunma Bakanlığı yetkilileri, 24 uçağın satışından kazanılacak 350 milyon dolarla yeni F -16 alımının gündeme gelebileceğini belirttiler. 
     



 SİYASET 















</TEXT>
</DOC>
