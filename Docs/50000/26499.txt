<DOC>
<DOCNO> 26499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/son/sontur12.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
BOTAŞ Genel Müdürü'ne yurt dışına çıkış yasağı kondu 
</HEADLINE>
<TEXT>

     Ankara 1 No'lu DGM yedek hakimliği, ''Mavi akım'' soruşturması kapsamında, BOTAŞ Genel Müdürü Gökhan Yardım için ''yurtdışına çıkış yasağı'' koydu. 
     ''Mavi akım'' soruşturmasını yürüten DGM Cumhuriyet Savcısı Cengiz Köksal, soruşturma çerçevesinde, BOTAŞ Genel Müdürü Gökhan Yardım hakkında ''yurtdışına çıkış yasağı'' konulmasını talep etti. 
     Savcı Köksal'ın bu talebini değerlendiren Ankara 1 No'lu DGM yedek hakimliği, talebi yerinde görerek Gökhan Yardım için ''yurtdışına çıkış yasağı'' koydu. 
     DGM Savcısı Köksal, soruşturma kapsamında, Jandarma Genel Komutanlığı Kaçakçılık ve Organize Suçlarla Mücadele Daire Başkanlığı ekipleriyle BOTAŞ Genel Müdürlüğü'ne, Ankara Emniyet Müdürlüğü Kaçakçılık ve Organize Suçlarla Mücadele Şube Müdürlüğü ekipleriyle de TEAŞ Genel Müdürlüğü'ne giderek bazı belge ve dokümanlar almıştı. 
     
     
     
     







</TEXT>
</DOC>
