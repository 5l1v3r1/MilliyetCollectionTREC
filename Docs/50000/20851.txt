<DOC>
<DOCNO> 20851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/yazar/pulur.html </URL>
<DATE> 2001/05/12/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Sigorta güvencesi 
</HEADLINE>
<TEXT>

     AĞZIMIZA "persenk" ettiğimiz laflar vardır... x 
     Bunları dilimize dolamışızdır 
     "Efendim, efendime söyleyeyim, yani, yahu..." gibi. 
     Bunlar ağzımıza persenk ettiğimiz kelimeler, bir de laflar var. 
     Randevuna geç mi kaldın 
     "Ah, bu trafik " 
     Telefon bekleyeni arayamadın mı 
     "Düşmüyor kardeşim, düşmüyor " 
     Bir yerde işler yürümüyor mu 
     Devlet dairesi kardeşim, devlet dairesine döndürmüşler " 
     Her çeşit yanlışlığın kötülüğün başı devlet ya, vur gitsin 
     Peki, anlı şanlı, özel sektörümüzde, - hadi hepsinde demeyelim,- bazılarında işler nasıl yürüyor. 
     Görelim. 
     
     ÇOK büyük bir sigorta şirketine "sağlık sigortası" yaptırdınız, ödemelerinizi kredi kartıyla yapıyorsunuz, vadesi gelince, bankadaki hesabınızdan alıyorlar. 
     
     BU ayın sekizinde sigorta şirketinizden yazı gelir. 
     "Poliçenizin size sağladığı kaliteli sağlık hizmetlerini güven içinde almaya devam edebilmeniz için prim ödemelerinizin düzenli olması gerekmektedir. 
     Aşağıda belirtilen dönemdeki ödemeniz, henüz kayıtlarımızda görünmemektedir. Ödemenin, Sağlık Giderlerini Durdurma Tarihi'ne kadar yapılmaması halinde poliçenizi durdurmak zorunda kalacağız. Ne yazık ki bu aşamadaki poliçelerin prim ödenip, poliçe tekrar yürürlülüğe girene kadar sağlık giderleri ödemelerini karşılayamıyoruz. 
     Sağlık Giderlerini Durdurma Tarihi'ni takip eden 15 gün içerisinde ödeme hala gerçekleşmediği takdirde, poliçeniz iptal edilerek işlevini tamamen yitirecektir. Bu nedenle, Son Ödeme Tarihi'ne kadar priminizi yatırmayı umuyor, geleceğinize Şirketimiz güvencesiyle devam edeceğiniz ümidiyle..." 
     Hemen telefona sarılıyorsunuz, sigortanın yetkili servisini bulup, durumu soruyorsunuz cevap 
     "Sizin, kredi kartınızın süresi dolmuş " 
     "Nasıl olur, kart elimde, 2003 yılına kadar geçerli..." 
     "Bir de ben bakayım " 
     
     BAKAR 
     "Haklısınız, kartınız geçerli..." 
     "O halde niye böyle oluyor " 
     "Herhalde sistem arızası " 
     
     VE yetkili kişiye soruyorsunuz 
     "22 Nisan 2001'de yazdığınız mektup ancak 8 Mayıs 2001'de elime geçiyor, yani 16 gün sonra, aynı şehirde ve aynı bölgedeyiz Yazdığınız mektupta belirtilen süreler içinde ben hastalansaydım, hastaneye kaldırılsaydım, hastane yetkilileri size sorup, bana poliçeniz iptal edildi, ödemeleri yapamayız, deselerdi" ne olacaktı 
     "Maalesef, aynen öyle olacaktı " 
     
     NE diyorlardı o gönderdikleri mektubun son cümlesinde 
     "... geleceğinize şirketimiz güvencesiyle devam edeceğiniz ümidiyle..." 
     Hangi güvenceyle 
     --------- 
     x "Persenk" dedik diye, kaleme kağıda, telefona sarılıp "Doğrusu pelesenk'tir" diyeceklere... Hayır, doğrusu "persenk"dir, Farsçadır, "pelesenk" ise bir ağaçtır, Kızıldeniz kıyılarında yetişir. 
     
     







Bürokrasi ve yargı 


Atış serbest 


Bence kusur değil 


Meclis TV’de asker sesi 


Ne zaman adam oluruz 


Yol kazası olmasın 


ABD'de surname 


Kriz, zam ve kolejler 


AB şartı WC 


İyi gitmiyor... 


Bu nasıl şeffaflık 


Sigorta güvencesi 


Hesap verme 


300 personelli üst kurula 350 lojman 


Yanlışlık yapılıyor 


Söyleneni yap... Yeter 


</TEXT>
</DOC>
