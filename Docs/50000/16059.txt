<DOC>
<DOCNO> 16059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/son/sondun01.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ruanda'daki soykırımcı, Kosova'da BM için çalışıyormuş 
</HEADLINE>
<TEXT>

     Kosova'daki BM polisi, Ruandalı bir BM çalışanını, 1994 Ruanda soykırım olaylarına karışmak iddiasıyla tutukladı. 
     Ruanda hükümet savcısı Emmanuel Rukangira, Kosova BM Misyonu UNMIK görevlisi Callixte Mbarushimana hakkında 1 ay önce uluslararası tutuklama emri çıkarıldığını ve adının Interpol'e bildirildiğini açıkladı. 
     Rukangira, savaş suçu sanığı olan bu kişinin yargılanmak üzere Ruanda'ya iadesini beklediklerini söyledi. Rukangira, Hutu etnik grubu üyesi Mbarushimana hakkında, insanlığa karşı suç işlemek ve soykırım iddiaları bulunduğunu ifade etti. 
     UNMIK polis sözcüsü Charlie Johnson da, Mbarushimana'nın tutuklama emri nedeniyle sorgulanmak üzere Kosova'nın güneyindeki Gilan'da tutuklandığını belirtti. 
     Mbarushimana'nın Ruanda'nın başkenti Kigali'de BM Kalkınma Programı'nda UNDP çalışırken, Tutsilerin saklandıkları yerleri yağmacı Hutulara bildirdiği öne sürülüyor. Temmuz 1994'de Tutsilerin liderliğiyle Hutu hükümetinin yıkılmasının ardından Angola'ya kaçarak burada da UNDP için çalışmaya devam eden Mbarushimana'nın, BM yetkililerinin soykırımdan kurtulanların protestoları sonucu işten atıldığı kaydediliyor. Mbarushimnana'nın önce Priştine'de bir mahkemede dinlenmesi ve gerekmesi halinde Aruşa'daki BM Savaş Suçları Mahkemesi'ne teslim edilmesi bekleniyor. 




</TEXT>
</DOC>
