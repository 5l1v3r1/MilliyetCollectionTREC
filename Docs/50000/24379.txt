<DOC>
<DOCNO> 24379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/ekonomi/eko09.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK Dedikoduya son verin 
</HEADLINE>
<TEXT>

Üst Kurul Başkanı Akçakoca, dedikoduyu virüse benzeterek, bankacılara kendi kendinizi vurmayın’ uyarısında bulundu 
     EKONOMİ SERVİSİ 

     Bankacılık Düzenleme ve Denetleme Kurulu BDDK - Üst Kurul Başkanı Engin Akçakoca, dedikodunun bankacılık sektörüne zarar verdiğini belirterek buna son verilmesini istedi. 
     Akçakoca, Bankalar Birliği’nin Olağan Genel Kurulu’nun açılışında şöyle konuştu "Bu işin artık büyüğü küçüğü kalmadı. Dedikodu virütük bir olay. Bir bakterinin içerisinde 10 bin adet virüs bulunabiliyormuş. Dedikodu bunun gibi bir şey. Cezası ağır. Bu genetik özellikten vazgeçelim. Kendi kendimizi vurmayalım. Şu banka, şu kadar faiz veriyor, onun için bilmem neye alınmalı’ bu dedikodu arkadaş. O faizleri vererek bu sektör bu kadar sene açık pozisyon taşımak suretiyle önemli yatırımlarını finanse etti. Kimse o zaman bu dedikoduyu çıkartmayı aklına getirmedi." Akçakoca, son iki haftada piyasalarda yaşanan gelişmelere ilişkin de programın gerekleri üzerinde soru işareti oluştuğunda piyasalardan günümüzdeki gibi tepkilerin gelmesinin son derece doğal olduğu değerlendirmesinde bulundu. 
     
     Vergi teşviği haziranda 
     Kur ve faiz yükselişinin geçici olduğunu belirten Akçakoca, "Ateşimiz biraz yüksek. Ama, bankacılık sektörü büyümeye başladığı andan itibaren ateşimiz düşecek" dedi. 
     Akçakoca, banka, ve banka iştiraklerinin birleşmesi önündeki her türlü vergi engelini kaldırmak için yapılan hazırlıkların haziran ayında bitebileceğini de kaydetti. 
     



 EKONOMİ 






















</TEXT>
</DOC>
