<DOC>
<DOCNO> 20269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/siyaset/siy02.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Zarbun’a veda 
</HEADLINE>
<TEXT>

Eski senatör ve Anayasa Mahkemesi eski üyesi Zarbun’un naaşı Ankara’da yapılan törenlerden sonra Gümüşhane’ye gönderildi 
     ANKARA Milliyet 

     Gümüşhane eski Milletvekili ve Anayasa Mahkemesi eski üyesi Halit Zarbun için, Anayasa Mahkemesi ve TBMM’de tören düzenlendi. Zarbun’un naaşı daha sonra, toprağa verilmek üzere, memleketi Gümüşhane’ye gönderildi. 
     Anayasa Mahkemesi’ndeki törene, Zarbun’un eşi Nesrin Zarbun ve ailesi, Doğan Holding Yönetim Kurulu Başkanı Aydın Doğan’ın da aralarında bulunduğu yakınları, Anayasa Mahkemesi Başkanı Mustafa Bumin ve üyeler, MHP Genel Başkan Yardımcısı Şevket Bülent Yahnici, eski bakanlar Oltan Sungurlu ve Namık Kemal Zeybek, Milliyet Gazetesi Genel Yayın Yönetmeni Mehmet Y. Yılmaz, Hürriyet Gazetesi Genel Yayın Yönetmeni Ertuğrul Özkök ve Zarbun’un çalışma arkadaşları katıldı. 
     
     Törende konuşan Bumin, Zarbun’un özgeçmişini okuduktan sonra şunları söyledi 
     " Zarbun’un Anayasa Mahkemesi üyesi olarak yaptığı hizmetler her zaman dikkate alınacaktır. Zarbun, Anayasa yargısına katkılarıyla unutulmayacaktır." Zarbun bugün, Gümüşhane’de Kemaliye camiinde kılınacak öğle namazının ardından toprağa verilecek. 



 SİYASET 
















</TEXT>
</DOC>
