<DOC>
<DOCNO> 39151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/magazin/mag01.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık sıradanlık moda’ 
</HEADLINE>
<TEXT>

Eski, yıpranmış giysiler şimdi yenilerine yeğ tutuluyor... Çünkü sokaktaki insanlar artık kendini böyle ifade edebiliyor... 
     Buluşmalar Ahmet Tulgar 

     Öğretim üyesi, modacı Özlem Süer giyimdeki yeni trendi sokaktaki insanın belirlediğini söylüyor "Artık markalar protesto ediliyor. Emekçi insanın giysileri revaçta." 
     
     Akademisyen modacılık nasıl gelişti 
     Gençliğimde iki tutkum oldu. Biri felsefe, bir diğeri ise görsel sanatlar. İnsanlara düşkünlüğüm gündelik hayata ilişkin bir branşı modayı seçmeme neden oldu. Üniversiteye ise tüketim toplumunun değerleri girmiyor ve bana etkisi pozitif. 
     
     Akademinin sanatı sınırladığı düşünülür. 
     Öğrencilerime "Şu rengi kullanma, bunu kullan" demiyorum ki. Oysa Dünya Renk Birliği’nin Intercolor Türkiye’deki iki üyesinden biriyim. 
     
     Dünya Renk Birliği'mi, o da nesi 
     27 ülkenin katıldığı ve iki senede bir dünyadaki rengin ve konseptin belirlendiği bir platform. 
     
Körfez Savaşı’nda petrol rengi      Tüketim toplumunun değerlerini eleştiriyorsunuz ama siz de Dünya Renk Birliği'ndeki keyfi tercihlerinizle tüketime ivme kazandırmıyor musunuz 
     Dünya Renk Birliği öyle bir yer değil, çok entelektüel bir platform. Toplantılarda sanatçılar oluyor, bilim adamları oluyor. Tartıştıklarımızın modayla hiç ilgisi yok. Tartıştığımız şu İki sene sonrasınde dünyada insanlar nasıl yaşayacak Aşk nasıl olacak Ondan sonra renkler ve konseptler belirliyoruz. Körfez Savaşı’nda petrol renginin moda olması, Lady Diana öldüğünde renklerin romantik olması bu platformda belirleniyor. 
     
     Şu anda modadaki eğilim nedir 
     Etnik kültürler ve bireysellik. Markaları reddeden protest bir durum. İkinci el bir jean yeni bir jean'den çok daha önde. Herkes kendi görünümünü, kendi üslubunu üretmeye çalışıyor. 
     
     Peki, ikinci el kullanma, markaları protesto moda endüstrisinin işine geliyor mu ki 
     Sanayiciler o kanalda da tüketim için yeni kaynaklar buluyorlar. Ama sokaktaki insan sistemden ileriye gidiyor, bu da çok güzel bir şey. Şu günlerde sokak modası vitrin ya da dükk n modasından çok daha ileride. İnsanların çok öne çıkmadığı, sıradanlığı tercih ettiği bir dünyadayız. Bir insan kendisiyle ne kadar barışıksa, o kadar güzel. 
     
     Şişmanlık sorun olmaktan çıkıyor mu, en azından görsel olarak 
     Dünya fast food'a yöneldikçe bir de spor ahl kı gelişti. Artık takım elbiselerin altına bile spor pabuçları giyiliyor. Özellikle de ofislerde. 
     
     İş hayatı da belirliyor mu trend'leri 
     Tabii iş hayatının stresi modacıları anti statik iplikle kumaş üretmeye, bilgisayarda çalışan insanların üzerlerindeki enerjiyi çeken son derece enteresan kumaşlar üretmeye itiyor. Mesela metal kökenli kumaşlar üretiliyor. Bunlar tek beden satılıyor. Kumaş oynanarak bedenin formuna sokuluyor. Çok cepli, o cepler çıkarıldığında çanta olabilen, kolları çıkarıldığında yelek olabilen, içi dışına çevrilip giyilen giysiler. 
     
Afrika’daki açlarla dayanışma      Ama işte bu çokişlevli giysiler de tüketimi azaltır. Niye bunun moda olmasına izin veriyorlar Sokak mı dayatıyor bunu 
     Şimdi tüketimde önceki yüzyılda dünyada tekstil birinci sıradayken şimdi dördüncü sırada. Birinci sırada turizm yer alıyor. Sonra ev geliyor. Entelektüel tüketim, kitap, televizyon geliyor. Dünyada trend bu. Zaten dünyada giyside tüketim azaldı. Yıpranmışlık hissi uyandıran giysiler çok moda mesela. Günlerce, aylarca kullanılmış görünümde tişörtler moda. Jean’lerdeki trend tamamen araba tamircilerinin, benzin istasyonlarında çalışanların işini bitirdikten sonra üzerine ellerini silip rengini sarıya dönüştürdükleri gibi olması. Yeni jean’ler bu hale getirilip mağazalarda satılıyor. Bu giyim tarzı bir protesto. 
     
     Bu bir döngü Yeni bir şey tüketmek istemiyor ama yıpranmış görünümlü yeni giysiler alıyor... 
     Evet, enteresan. Bu, yıpranmış giysiler giyen kişinin, çalışan insanları, emekçileri gördüğünü, onları düşündüğünü ifade ediyor. Bir insan, Afrika'daki açların fotoğrafı olan tişörtü moda olduğu için değil, o mesajı onayladığı için alıyor. 
     
Giysiler mesaj veriyor      Türkiye'de "türbanın siyasi bir sembol olduğu" türbana karşı çıkanların temel tezi. Oysa artık bütün giysiler politik anlam, sembol niteliği taşıyor. Anlattıklarınıza bakarsak, yıpranmış giysi giymek de işçi sınıfıyla dayanışma anlamına geliyor. 
     Tabii. Bir sürü ipucu alınabilir kullandığı renkten bile... Sadece politik anlamda da değil. Söylemek istediklerimizi giysilerimizle söylememiz bütün etnik kültürlerde olan bir şey. Mesela Anadolu'da evlenme çağındaki kız yemenisini başka türlü bağlar, evlenmiş kadın başka türlü. 
     



 MAGAZİN 














</TEXT>
</DOC>
