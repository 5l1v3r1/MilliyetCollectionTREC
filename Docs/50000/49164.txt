<DOC>
<DOCNO> 49164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/dunya/dun01.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistanlılar cihada gitti 
</HEADLINE>
<TEXT>

Pakistan’daki şeriat yanlılarından 10 bin kişilik bir grup, roketatar ve uçaksavarlarla Afganistan’a girdi 
     DIŞ HABERLER SERVİSİ 

     ABD'ye karşı cihada katılmak amacıyla Pakistan'dan binlerce silahlı kişi dün Afganistan'ın doğusundaki Kunar bölgesine gitti. 
     Pakistan'daki şeriat yanlısı "Tahrik Nifaz-ı Şeriat Muhammedi" örgütünün Afganistan'a gönderdiği ilk gruptaki savaşçı sayısının 10 bin dolayında olduğu belirtildi. Görgü tanıkları, çeşitli araçları dolduran binlerce kişinin ellerinde Kalaşnikof, roketatar ve uçaksavarlarla birlikte Kunar bölgesine girdiklerini söyledi. 
     Örgüt sözcüsü Gazi Ehsanullah, "Sufi Muhammed liderliğindeki ilk mücahit konvoyu Taliban'ın yanında savaşmak için bugün Afganistan'a gitti" dedi. 
     
     Taliban önce astı, sonra yalanladı 
     Bu arada, Taliban yönetimi dün Samangan Eyaleti’ndeki Dara-i Suf vadisinde muhalif Kuzey İttifakı’ndan beş komutanı asarak idam ettiğini bildirdi. Ancak haber akşam saatlerinde K bil tarafından yalanlandı. 
     



 DÜNYA 











</TEXT>
</DOC>
