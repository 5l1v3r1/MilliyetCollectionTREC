<DOC>
<DOCNO> 26058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/yazar/yilmaz.html </URL>
<DATE> 2001/06/10/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Ciner ile medya sahada buluştu 
</HEADLINE>
<TEXT>

     Sabah Grubu hisseleri ile medya patronluğu tartışma konusu olan Park Holding Yönetim Kurulu Başkanı Turgay Ciner, faaliyetlerini anlatmak için basının önüne çıktı. Özelleştirmeden aldığı Trona Madenleri ile dikkatleri üzerine çeken Ciner, medya ile buluşmayı Ankara Beypazarı ilçesindeki maden yatağında gerçekleştirdi. 
     
     Beypazarı trona madeni 
     Türkiye'de trona yatağı, 1979’da Ankara Beypazarı'nda MTA tarafından yürütülen kömür arama çalışmaları sırasında tesadüfen bulundu. Ardından ABD'de trona üreten FMC ve Solvay firmaları 1993 - 1997 arasında sahayla ilgilendi, ancak üretim aşamasına gelinemedi. 1998’de Eti Holding açtığı ihalede Park Holding'in teklifini kabul ederek anlaşma imzaladı. Park Holding'in hedeflerine göre 250 milyon dolarlık yatırım gerçekleştirilecek. Yılda 1 milyon ton soda külü üretilecek. Ekonomiye gelecek 30 yılda 4.2 milyar dolarlık katma değer yaratılacak. 
     
Çayırhan Termik Santralı      Ankara Çayırhan havzasında 400 milyon ton görünür kömür rezervi bulunuyor. Yapımı süren iki ünitenin kömür ihtiyacını karşılamak üzere rezervin 35 milyon tonluk bölümü, yılda 3 milyon ton kömür çıkartmak üzere 1995’te yapı - işlet modeliyle Park Teknik fimasına ihale edildi. Park Grubu, 200 milyon mark yatırımla yıllık 3 milyon ton üretimi 971 çalışanla sağladı. Zonguldak Havzası'nda ise devlet 25 bin çalışanla yılda 2 milyon ton kömür üretiyor. Park'a Çayırhan Termik Santrali de 185 milyon dolara devredildi. Çayırhan, Türkiye’nin yap - işlet modeli ile özel sektöre devredilen ilk santrali. Bunun nedeni de geçtiğimiz yıl yasalaşan tahkimi kabul etmeyip, Danıştay denetimine açık sözleşme imzalaması. Ciner, "İlk sekiz ayda kamuya vergiler ve SSK primleri ile 92.9 milyon dolar kaynak aktarıldı. Aynı sürede üretilen 200 milyon kwh. elektrik kamuya 1.671 cent'ten verildi" diyor. 
     
Boru nerede bulursam çıkarırım’      Etibank'ın bankacılık bölümünün özelleşmesinden sonra bor madeni arama, çıkarma ve işletme yetkisi 1998 yılında Eti Bor AŞ'ye geçen, bor madenleri ile ilgili çeşitli iddialar gündeme geldi. Bu iddialarla ilgili olarak, savunma hattına düşen bor madenlerinde sondaj ve rezerv çalışmaları yaptığı söylenen Turgay Ciner'in yanıtı merak konusuydu. 
     Ciner'in Susurluk Yıldız Köyü, Babaköy, Göbel ve Kemalpaşa çevresinde bor madeni çalışması yaptığı ihbarları askıda kalmıştı. 
     Ciner, "Evet yapıyorum, ama sadece bor için değil. Madenciliğin her alanında olmak istiyorum" diyor. Eti Holding'in özelleştirilmesi halinde, k rlı bulmadığı için teklif vermeyeceğini belirten Ciner, "Bor'u nerede bulursam çıkartırım. Yasa buna engel değil. Sondaj çalışmalarımı devam ettiriyorum" diyor. 
     Borun, Türkiye'nin uluslararası alanda en büyük yer altı zenginliklerinden birisi olduğunu söylemek için şu iki rakamı vermek yeterli olur sanırım. 
     Bor madeninin dünyada işletilen rezerv miktarı 488 milyon ton, bilinen rezerv miktarı ise 1 milyar 275 bin ton. Türkiye'de işletilen miktar 320 milyon ton, bilinen rezerv ise 803 milyon ton. Türkiye'den sonra dünyadaki en büyük bor madeni yataklarına sahip ülke ise ABD olmasına karşılık, bu ülkede bilinen rezerv 209 milyon ton, işletilen ise 60 milyon ton civarında. Türkiye'deki bor rezervlerinin değeri 1 trilyon dolar. Ancak bu paranın kasaya girmesi için 5 bin yıl gerekli. 
     
Naylon fatura Bursa’yı sallıyor      Sadettin Tantan'a yakın olduğu söylenen Bursa Emniyet Müdürü Aydın Genç'in görevden alınacağını okudum. Bursa önemli bir ilimiz. İçinden halen tam olarak aydınlatılamayan Nesim Malki cinayeti geçti. Siyaset sahnesinde önemli roller üstlenen işadamı Cavit Çağlar'ı yetiştirdi. Malki cinayetinden Erol Evcil, Nergis Holding hayali ihracat davasından da Çağlar tutuklandı. Genç demek ki operasyonun tozu dumanı ortadayken, görevden ayrılacak. Hayırlısı 
     Pek hayırlı olmayan bir gelişmeyi haber vereyim. Çağlar dosyasının anası Orhan Aslıtürk'ün ASKON firması aracılığı ile naylon fatura soruşturması geçiren BİSAŞ'ın patronu Muammer Ağım, geçtiğimiz gün Türkmenistan'a gitmiş. Gelir mi, gelmez mi bilen yok. Ağım da Bursa'nın yetiştirdiği ünlü tekstilcilerden. 
     Hesap uzmanları Ağım'ın şirketleri Bisaş Entegre, Gemtras ve Gemmak'ın, 1995 - 1996 - 1997 - 1998 yıllarında toplam 105 milyon dolar tutarında hayali ihracat yaptığını saptadılar. 
     Ağım'ın başı 1999 yılında İş Bankası ile derde girmişti. İş Bankası Bisaş'a verdiği 15 milyon dolarlık krediyi tahsil etmek için uğraşırken, Ağım Bisaş'ın içini Polteks diye kurduğu bir başka firmaya aktarmış, İş Bankası'na da kumaşları bırakmıştı. İş Bankası bu tezagaha gelmedi ve Türkiye'nin ilk özel limanı Gemport'taki Ağım hisselerini alarak, limanın yüzde 51'ine sahip oldu. 
     Ağım, aynı dönem içinde Türkmenistan'a uzandı. Sermayeyi Türkmenistan'a yükledi. Bu arada pek anlaşılamayan bir kararla, Evcil'e açtıkları krediden dolayı İş Bankası'dan ayrılmak zorunda kalan Bursa Şube Müdürü Mehmet Ertaş ve Kredilerden Sorumlu Genel Müdür Yardımcısı Berhan Civelekoğlu da Bisaş'ın yönetiminde buluştular. Bursa'nın en güçlü işadamı Çağlar'ın üzerine giden Emniyet, Ağım'ı gözden kaçırır mı Ağım işte tam da böyle düşünmüş olacak ki, Türkmenistan'a uçmuş. 
     
Gama da Yunanistan’a sordu      Türkiye'nin Batı'sından gelen Rus doğalgazını BOTAŞ'a, Turusgaz satıyor. Turusgaz'dan alınan gaz ile Gazprom'dan alınan gaz arasında 100 metreküp başına 10 dolar fiyat farkı olduğu, BOTAŞ'ın yılda 80 milyon dolar zarara uğradığı iddia edilmişti. DGM Savcısı Cengiz Köksal araştırmalarını sürdürken, Gama da Yunanistan'da bir araştırma yaptı ve Yunanistan gazından daha pahalıya alındığı iddialarını yanıtladı. Gama'nın söylediğine göre Yunanistan 2000’in ilk ilk çeyreğinde 100 metreküp gazı 93.74 dolara, 2001’in ikinci çeyreğinde ise 134 dolara alıyor. Türkiye'nin ise Rus gazını, belirtilen dönemlerde Yunanistan'dan daha ucuza aldığını öne sürüyor. Bu araştırma savcılık soruşturmasına ışık tutabilir. Örneğin karşılaştırılan dönemler, fiyat farkları üzerindeki tartışmayı netleştirebilir. 
     
     







Yarı Taliban 


RTÜK ve ekonomik demokrasi 


Hasiyetli dedikodu 


Türkiye'deki değişim kavgası... 


Tarkan... Temel... Catherine... 


NATO, ABD, AB ve Türkiye 


Eğitime faiz yükü 


Türkiye’deki uzaylılar 


Eko turizm 


Sağlıkta tek söz sahibi doktor değildir’ 


Dornbusch Ekonominizi yeniden yaratacaksınız 


Ciner ile medya sahada buluştu 


</TEXT>
</DOC>
