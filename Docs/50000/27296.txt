<DOC>
<DOCNO> 27296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/spor/yata.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük kulüpler nereye gidiyor 
</HEADLINE>
<TEXT>

     TURGAY ATASÜ 

     Toplumlardaki sosyal ve ekonomik değişiklikler veya sıçramalar o toplumun bütün sektörlerini etkiler. 
     Ülkemiz gerçek serbest ekonomi sistemine geçmeye çaba göstermektedir. Ayrıca Dünya ve özellikle Avrupa ile bütünleşme çabasındadır. 
     Bundan öte, son yıllarda iletişimde büyük bir gelişme olmuş bu da ekonomik ve yakın ilişki açısından bütün sektörlere hesapta olmayan çok büyük boyutlar getirmiştir. 
     Bu boyut değişikliklerinin yansıması, Dünya futbolu için olduğu gibi, ülkemiz futbolu için de geçerlidir. 
     Sonuçta, iyi idare edilmeyen, serbest ekonomi politikası güden ve demokratik olma çabasında olan her ülke gibi ülkemiz de krize girmiştir, bu sıkıntılar göz önüne alınırsa .. 
     Ülkemiz futbolu ne durumda olacaktır 
     Çünkü, anlaşılmaktadır ki bütün profesyonel futbol kulüpleri birer büyük ekonomik kuruluştur. 
     Şu anda büyük kulüplerimizin ekonomik durumu ülke ekonomisinden farklı değildir. Galatasaray Kulübü’nün 100 milyon dolar civarında, Beşiktaş’ın 45 milyon dolar civarında, Fenerbahçe Kulübü’nün yalnız Sayın Aziz Yıldırım’ın bildiği filanca milyon dolar civarında borcu olduğu ile sürülmektedir. Öte yandan Dünya’ya açılma konusunda TFF kolaylık getirmiş, takımlara 8 yabancı futbolcu oynatma hakkı vermiştir .. 
     Ne yazık ki büyük kulüp de olsa televizyon geliri, seyirci geliri, reklam geliri, borçlarını ve normal yıllık giderlerini karşılayacak gibi gözükmemektedir. 
     Özellikle büyük kulüpler açısından "Türk Futbolu nereye gidiyor " diye şapkayı öne koyup düşünme zamanıdır. 
     Bizce İstanbul kulüpleri dışındaki kulüplerin çoğunun lig sıralamasındaki amaçladıkları yere erişmek için çok daha akılcı programları yaptıkları görülmektedir. 
     Bundan sonra büyük kulüplerin idarecilerinin ayakları yere basan kişiler olmaması durumunda ülkemiz krizinin onlara yansıması çok daha ağır olabilir ve o zaman vah taraftarlara .. 
     



 SPOR 


























</TEXT>
</DOC>
