<DOC>
<DOCNO> 19527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/son/sondun07.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü film yıldızı Nicole Kidman'ın eşi Tom Cruise ile dramı 
</HEADLINE>
<TEXT>

     Ünlü film yıldızı Nicole Kidman hamileyken, aktör eşi Tom Cruise'dan evliliğini bitirmemesini istedi, ancak Cruise'un boşanmak için kararlı olduğunu göstermesinin ardından Kidman çocuğunu düşürdü. 
     Basındaki haberlere göre, Kidman, Cruise'un mahkemeye sunduğu boşanma dosyasına verdiği yazılı yanıtta, eşinin evliliği daha fazla uzatmak istemediğini söylemesinin kendisi için ''sürpriz'' olduğunu belirtti. 
     Kidman'ın, Cruise'un yanıtı üzerine ''şoke olduğunu'' belirten gazeteler, Kidman'ın, ''eşinin evliliklerini bitirmek istemesini protesto ettiğini ve ondan kendisini terketmek yerine, evliliklerinde var olan sorunları belirlemek için aile danışmanına gitmeyi ya da benzer adımlar atmasını istediğini'' yazdılar. 
     Gazeteler, Kidman'ın çabalarına rağmen Cruise'un kararının kesin olduğunu ve evlerini ayırdığını belirtti. ''Eyes Wide Shut'' filminde birlikte rol alan Hollywood'un ateşli çifti Kidman ve Cruise'un, 8 yaşında İsabella ve 6 yaşında Conor adlı iki evlatlık çocuğu bulunuyor. 
     
     
     







</TEXT>
</DOC>
