<DOC>
<DOCNO> 49242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/yazar/zbirand.html </URL>
<DATE> 2001/10/28/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Eğitimsizliğin cezasını çekiyoruz... 
</HEADLINE>
<TEXT>

     Şöyle bir etrafınıza bakın... 
     Gazetelere bir göz atın... 
     Çok sıkılsanız dahi, televizyonlardaki haberleri, talk showları dinleyin... 
     Ne kadar tutarsız, ne kadar bilgisiz ve ne kadar kafası karışık bir toplum olduğumuz hemen ortaya çıkıveriyor. 
     Ortak hiçbir değer yargımız yok. 
     Laik kesimin kendine göre, İslamcıların da kendilerine göre değerleri var ve onlara uygun şekilde hareket ediyorlar. Ortak nokta yok. 
     Herkes kendi dediğinin doğru olduğuna öylesine inanmış ki, bir diğerinin söylediğini "Acaba doğru olamaz mı " veya "Neresi doğru olabilir " diye dinlemiyor. 
     Hemen itiraz, hemen kavga. 
     Gazetecisi de böyle, bilimadamı, entel geçineni, askeri ve politikacısı da böyle. 
     Bu tutumun genlerle bir ilişkisi yok. 
     Tek nedeni eğitim faktörü. 
     Öylesine sığ, yanlış, hatta çarpık bir eğitim sistemimiz var ki, toplum olarak en basit doğruları dahi bulamıyoruz. 
     Küçüklüğünden itibaren ailesinden dayak yiyerek büyüyen, okulda öğretmeninden ve arkadaşlarından nasibini alan bir çocuğun ileride insan hakları ve demokrasiyi içine sindirebilmesini bekler misiniz 
     Okulunda "tartıştırılmayan" tartışmanın yerine kavgayı gören bir çocuğun, ileride başkasının söylediklerini dinlemesini ve uzlaşıya dayalı çözümler üretmesini nasıl bekleyebilirsiniz 
     Okulda ders okutulmayan ezberlettirilen, kitap merakı aşılanmayan, gazeteyi bile görmeyen çoçukların ileride devleti doğru dürüst yönlendirmesini veya bürokrasinin değerini yükseltmesini bekleyebilir misiniz 
     Unutmayın ki bugün televizyonlarda ekranları, gazetelerde de köşeleri tutan bizler de aynı hamurdan geliyoruz. Kimimiz aile ve eğitim açısından daha şanslı oluyor, ancak genelimizin düzeyi değişmiyor. 
     Eğitime el atmadıkça da bu çarpıklıklar sürüp gidecektir. 
     
Galatasaraylılar hadi hareketlenin      Galatasaray Kulübü borç aramak yerine, taraftarına dönüyor. Kulübü kurtarabilmenin yolu milyonlarca taraftarın, karınca kararınca katkıda bulunması. 
     Eğer kulübünüzü seviyorsanız, eğer sarı kırmızılı renklere gönül bağlamışsanız, eğer maça gidebilmek için milyonlarca lira harcayıp bütün gününüzü yollarda geçiriyorsanız, kulübe destek vermek için küçük dahi olsa bir katkıda bulunabilirsiniz. 
     Bulunmanız gerekir. 
     Ben Galatasaraylıyım ve gerekeni yaptım. Paramı yolladım. Üstelik, kişi başına istenen katkı da 2 milyon ile 15 milyon TL, herkesin bütçesine uyabilecek bir meblağ. Gücü daha fazlasına yetenler için de program var tabii. 
     Ayrıca çok kolay 
     Faturalı Turkcell hattı olan taraftarlar, 
     757 1905’i arayıp sesli yönlendirmeyi izleyerek 
     2 milyon, 5 milyon veya 15 milyon lira tutarında bağışta bulunabilecek. Bağış miktarları tüm vergilerden KDV, ÖİV ve diğer muaf olarak faturalarına yansıtılacak. Bağış yapan taraftarlar, Galatasaraylı ünlü futbolculardan özel bir teşekkür mesajı dinleyecekler. 
     Faturalı Turcell hattı olmayanlar, 3 milyon lira karşılığında gazete bayilerinden alabilecekleri Galatasaray Destek Kartı ile takımlarına destek olabilecek. Galatasaray Destek Kartı kesinlikle bir kontör kartı niteliği taşımıyor ve bir sefere mahsus olarak şöyle kullanılıyor. Taraftar, herhangi bir telefon hattından 0532 757 1905’i arayacak, sesli yönlendirmeleri izleyerek bağışını tescil edecek. 
     Galatasaray Destek Kampanyası’na Avrupa’dan katılacaklar ise, bulundukları ülkedeki destek hattı numarasını arayarak katkılarını telefon görüşme ücreti şeklinde yapacaklar. 
     Bu yolu Galatasaray Kulübü açtı. Aslında Fenerbahçe va Beşiktaş’ın da başka çareleri yok. Onlar da taraftarlarına dönmek zorundalar. Bankalardan dövizle borçlanma dönemi kapandı. Artık öz kaynaklarına dönmek ve taraftarına dayanmak gerekiyor. Tabii, bunların ötesinde bir de kulüpleri profesyonel yöneticilere teslim etmekten başka çare kalmıyor. 
     
KİTAP KÖŞESİ      Ateş ortasında bir muhabir 
     Eğer bir muhabir heyecanlı ise, cesur ise ve haber koklamasını biliyorsa mutlaka başarılı olur. 
     Vedat Yenerer’i bu kategoriye sokmak gerekir. İlk karşılaştığımız günden itibaren heyecan küpü idi. Haber kokusunu gayet iyi alır ve gözüpek şekilde haberin üstüne gider. 
     Hatta çoğu zaman haberi yaratır, bir olayı haberleştirir. 
     Ümit Yayıncılık tarafından çıkarılan "Ateş Ortasında" adlı kitabını okurken, hep bunları düşündüm. 
     Türk medyasının savaş muhabirlerinin en deneyimlileri arasında sayılır. Kitap, Vedat Yenerer’in başından geçen olayları anlatıyor. Hem de canlı yayındaymış gibi okunan 
     bu gelişmeler, bir savaş muhabirinin hangi koşullarda çalıştığını da çok iyi gösteriyor. Güneydoğu’daki savaştan, Kuzey Irak’taki gelişmelere, Çeçenistan’dan Bosna 
     savaşına kadar savaş meydanlarını merak edenlere 
     Vedat Yenerer’in kitabını tavsiye ederim. 
     
Enginyurt MHP’ye yakışıyor mu      Milliyetçi Hareket Partisi kendine böyle bir imaj vermek istiyorsa, söyleyecek hiç sözümüz yok. 
     Cemal Enginyurt’u tanımazdım. İkide bir gazetelerde yayınlanan kavgalı küfürlü olayları sayesinde tanıdım. 
     Yaptıkları ne bir milletvekiline yakışıyor, ne de bir MHP’liye. Dışa yansıyan görüntü, Kasımpaşa kabadayısı izlenimi veriyor. Hadi birinde yanlışlık oldu desek, ikinci ve üçüncü olaylarda da aynı manzaralarla karşılaşıyoruz. 
     Cemal Bey’in bu şekilde ünlenmek isteyebileceğine inanamayız. O zaman ortaya başka bir sorun çıkıyor. Ya sinirlerine hakim olamıyor veya her defasında ağır tahrik karşısında kalıyor. 
     Ne olursa olsun, ister MHP’li seçmenler, ister başka partililer olsun, Türk kamuoyu temsilci diye TBMM’ye gönderdiği bir kişinin bu şekilde davranmasından son derece rahatsızlık duyuyor. 
     Sayın Enginyurt’un bunu bilmesinde de çok yarar var. 
     
     







Güler yüzle... 


ECEVİT’LE DÜŞTEN GERÇEĞE KÖY-KENT 


Tarih insanlığı neden tutsak alsın ki 


Kurtuluşun rahminde 


Bir Cumhuriyet fantezisi 


Müjde Çiller eğitimle ilgileniyor 


Kıssadan Hisse... 


Ecevit Çiller'e borçlu mu 


Teşhis doğru, ama tedavi yanlış olmuş 


Mesken olarak kalsın 


"Gel de, yazma birader " 


Londra mı İstanbul mu derken iş işten geçecek 


Dağ taş bina 


Bir kriz kıl payı atlatıldı 


</TEXT>
</DOC>
