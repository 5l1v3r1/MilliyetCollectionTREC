<DOC>
<DOCNO> 42984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/son/sondun08.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban Bakan "Savaşı kaçıranlara yeni bir fırsat" 
</HEADLINE>
<TEXT>

     Afganistan'ın büyük bölümünün denetimini elinde bulunduran Taliban yönetiminin sınırlardan sorumlu bakanı Celaluddin Hakani, ''ABD'ye karşı cihadın Sovyetler Birliği'ne karşı cihada katılamayanlar için iyi bir fırsat olacağını'' söyledi. 
     Sovyetler Birliği'nin Afganistan'ı işgali sırasında komutan olan Hakani, Taliban'ın ''Şeriat'ın Sesi'' radyosuna yaptığı açıklamada, ''Cihat yoluyla ülkemizi kurtarabildik ve şimdi yararlarını biliyoruz'' dedi. 
     ABD'nin Afganistan'a saldırması halinde yurtiçi ve dışındaki tüm Afganlara cihada katılma çağrısı yapan Hakani, ''Sovyetlere karşı cihadı kaçıran Afganlar için bunun iyi bir fırsat olduğunu düşünüyorum'' diye konuştu. 
     ABD'nin kendi güvenliğinden sorumlu olduğunu belirten Hakani, ''Güvenliklerini sağlayamadıklarında Müslümanları ve Usame Bin Ladin'i suçluyorlar. Bunlar bahane ve İslam karşı siyasetten başka bir şey değil. Allah her zaman mücahitlerden memnundur'' ifadesini kullandı. 







</TEXT>
</DOC>
