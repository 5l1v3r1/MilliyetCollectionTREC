<DOC>
<DOCNO> 9258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/dunya/tur.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Dünyanın en hızlı mermi atan silahı      Bilim adamları normal mermiden on kat hızlı giden kurşun çekirdeği atabilecek yeni bir silah geliştirdi. "Z Hızlandırıcısı" adı verilen ve ABD’nin Sandia bölgesindeki bir nükleer araştırma laboratuarında geliştirilen silaha, Amerikan western filmlerine atfen "Batı’nın en hızlı silahı" adı verildi. 
     Maddenin yüksek hıza verdiği tepkilerin araştırılması sırasında geliştirilen silahtan çıkan alüminyum bilye, ulaştığı hız nedeniyle meydana gelen hava sürtünmesi sonucu 2700 dereceye kadar ısınıyor ve dolayısıyla eriyip sıvı hale geliyor. O yüzden bu silahın şimdilik kullanılması mümkün değil. Bilimadamları şimdi bu ısıya dayanacak titanyum veya bakır gibi madenlerden yeni alaşımlı çekirdekler üzerinde çalışıyor. Sistem 20 bin amperlik bir elektrik akımı aracılığıyla manyetik bir vakum alanı yaratılmasına dayanıyor. Fırlatılan çekirdek, saniyenin 200 milyarda birlik bir anı içinde, saatte 80 bin kilometrelik hıza ulaşıyor. 
     


 DÜNYA 










</TEXT>
</DOC>
