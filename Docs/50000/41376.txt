<DOC>
<DOCNO> 41376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/yasam/yas05.html </URL>
<DATE> 2001/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbolun cilvesi 
</HEADLINE>
<TEXT>

Geçen yıl 3’üncü lige çıkışlarını sahada namaz kılarak kutlayan Ladiksporlu futbolcular, bu kez iki kadının yönettiği bir maç yaptılar ancak kaybettiler 
     ERHAN KAN Kayseri DHA 

     Geçen yıl 3. lige çıkışlarını saha ortasında şükür namazı’ kılarak kutlayan Konya Ladikspor’un son maçını kadın hakemler yönetti. Saha ortasında namaz kılmaları geniş yankı uyandıran Konya Ladikspor’un yeni sezondaki bu maçına iki kadın hakem verilmesi anlamlı bulundu. 
     
     Karı koca yönettiler 
     Konya Ladikspor ile Kayseri Elektrikspor dün Kayseri Atatürk Stadı dış sahasında karşı karşıya geldiler. Maçı, Ankara bölgesi B klasmanı hakemi 28 yaşındaki Sibel Öztürk orta hakem olarak yönetirken, eşi Bülent Öztürk 34 ile Kadriye Gökçek de yan hakem olarak maçı yönetti. 
     
     Sonuç 3-2 
     Geçen sezon Konya Kompen Ladikspor adıyla Kızılcahamam’la oynadıkları 3’üncü lige yükselme maçında 2-1 galip gelip sahada namaz kılarak tartışma yaratan Ladiksporlular, centilmence geçen maçı 3-2 kaybetmekten kurtulamadı. 
     



 YAŞAM 

















</TEXT>
</DOC>
