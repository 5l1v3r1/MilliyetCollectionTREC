<DOC>
<DOCNO> 2831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/son/sontur16.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız mallarına boykot çağrısı 
</HEADLINE>
<TEXT>

     Ankara Ticaret Odası Başkanı Sinan Aygün, Fransız mallarına boykot çağrısında bulundu. 
     Aygün, yaptığı açıklamada, Fransa Parlamentosunun tarihi gerçeklere rağmen aldığı siyasi karara karşı, iş dünyasının ekonomik ceza uygulaması gerektiğini bildirdi. İtalya üzerinde etkili olan ekonomik yaptırımları hatırlatan Aygün, Türkiye'de ürütilmeyen ve ithal yoluyla Türkiye'ye giren Fransız mallarına karşı boykot çağrısında bulundu. 
     Soruna zamanında müdahale etmede hükümetin geç kaldığı konusunda ciddi şüpheleri bulunduğunu da ifade eden Aygün, ''dış politikada kan kaybediyoruz. Türkiye içe kapanmanın bedelini pahalı ödüyor'' dedi. Fransa'da alınan sözde Ermeni soykırımını tanıma kararının, AB ilişkilerinde soğuma olduğu bir döneme rastlamasının tesadüf olmadığını belirten Aygün, Türkiye'nin bilinçli bir kuşatma altında olduğunu, karara karşı iş dünyasının ekonomik ceza uygulaması gerektiğini belirtti. 
     ATO Başkanı Aygün, başka ülkelerde benzer girişimlerin önünü almak için Türkiye'nin çok ciddi tepki vermesini gerektiğini anlatırken, en etkili yolun Fransız mallarına amborgo uygulanması olacağını bildirdi. Fransa Paralamentosu'nun aldığı kararı şiddetle kınadıklarını bildiren Aygün ''görevi yasa çıkarmak olan bir parlamento, tarihi yargılamış kendi anayasasına aykırı karar almış, Türkiye gibi dost bir ülkeyi seçim malzemesi yapmıştır. Bu kabul edilemez bir durumdur'' şeklinde görüş bildirdi. 




</TEXT>
</DOC>
