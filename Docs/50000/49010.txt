<DOC>
<DOCNO> 49010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/ekonomi/eko04.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell’den yarım katrilyonluk zarar 
</HEADLINE>
<TEXT>

Doların değer kazanması Turkcell’in borç yükünü artırınca, şirketin geçen eylülde 23.7 trilyon lira olan zararı 509.5 trilyon liraya yükseldi 
     EKONOMİ SERVİSİ 

     Devalüasyon Turkcell’i de zorladı. Turkcell’in ilk dokuz aydaki zararı yarım katrilyon lirayı geçti. Şirket ilk dokuz aylık dönemini 509 trilyon 506 milyar liralık 452 milyon dolar zararla kapattı. Şirketin zararında geçen yılın aynı dönemine göre tam 20 katlık artış meydana geldi. 
     
     Zarar kur farkından 
     Turkcell Genel Müdürü Cüneyt Türktan, dördüncü çeyrekte 42 milyon dolarlık borç ödemesi bulunduğunu ve bunu herhangi bir sorunla karşılaşmadan gerçekleştirebileceklerini söyledi. Türktan, "Turkcell yıl sonunda 650 milyon dolarlık borç ve faiz ödemesi yapmış olacak" dedi. 
     Şirketin dokuz aylık bilanço dipnotlarına göre, zarar genel olarak TL’nin dolar karşısında devam eden devalüasyonundan oluşan kur farkı zararı ile düşük tüketici talebinden kaynaklandı. Dip notta, TL’nin dolar karşısında üçüncü çeyrekte yaşadığı yüzde 18 devalüasyonun 23.5 milyon dolarlık kur farkı zararına neden olduğu vurgulandı. Turkcell’in ilk dokuz ayındaki finansman gideri 877 trilyona ulaştı. 
     
     Beyaz eşyacılar olumsuz etkilendi 
     Geçen yılın ilk dokuz aylık döneminde 14.1 trilyon lira k r eden BSH Profilo, bu yılın aynı döneminde 21.4 trilyon liralık zarar açıkladı. Koç’un amiral gemisi Arçelik de geçen yılın ilk dokuz ayında 56.3 trilyon k r etmesine rağmen, bu yıl 1.4 trilyon k r edebildi. 
     Öte yandan geçen yılın ilk dokuz ayını 88.1 trilyon liralık k rla kapatan Petkim, bu yılın aynı döneminde 12.1 trilyon lira zarar etti. 
     



 EKONOMİ 























</TEXT>
</DOC>
