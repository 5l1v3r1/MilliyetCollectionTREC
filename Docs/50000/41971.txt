<DOC>
<DOCNO> 41971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/son/soneko10.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası "Saldırının piyasalar üzerinde etkisi azaldı" 
</HEADLINE>
<TEXT>

     Merkez Bankası, önceki gün ABD'de gerçekleştirilen terörist saldırıların dünden itibaren gerek uluslararası, gerekse Türkiye piyasaları üzerindeki olumsuz etkilerinin azalmaya başladığı, ödeme sistemlerinde herhangi bir sorunla karşılaşılmadığını bildirdi. 
     Merkez Bankası'ndan yapılan açıklamada, ABD'de meydana gelen terörist saldırıların uluslararası mali piyasalarda yarattığı tedirginliğin Türkiye piyasalarına olumsuz yansımalarını en aza indirmek amacıyla alınan tedbirler dün sabahdan itibaren uygulanmaya başlandığı hatırlatıldı. 
     Açıklamada, bu çerçevede, Türk Lirası TL piyasalarda yeterli likiditenin sağlanması ve döviz piyasalarındaki olası spekülatif hareketlerin önüne geçilmesinin hedeflendiği belirtildi. 
     Terörist saldırının, 12 Eylül'den itibaren, gerek uluslararası, gerekse Türkiye piyasaları üzerindeki olumsuz etkilerinin azalmaya başladığı gözlemlenirken, ödeme sistemlerinde herhangi bir sorunla karşılaşılmadı. 
     İlave likidite ihtiyacının ortaya çıkmaması sonucu, para piyasaları, faiz oranları normal seviyelerini korurken, bankalar, Merkez Bankası'nın sağladığı ilave likidite imkanını kullanmadı. 
     Açıklamada, ''Piyasa katılımcılarının soğukkanlı davranmalarının da katkısı ile, döviz piyasaları, göreceli olarak dengeli bir seyir izlemiştir'' denildi. 
     
     Türk lirası piyasası 
     Bu olumlu gelişmeler dikkate alınarak, bugünden itibaben uygulanmak üzere, Türk Lirası ve döviz piyasalarına ilişkin olarak alınan kararlar, şöyle sıralandı 
     ''Bankamız, Türk Lirası piyasalarda ihtiyaç duyulabilecek ilave likiditeyi sağlamaya devam edecektir. Diğer yandan, İMKB Tahvil ve Bono Piyasası'nda ikincil piyasa işlemlerinin 13 Eylül 2001 tarihinden itibaren tekrar başlayacak olması önemli bir gelişmedir. 
     Terörist saldırının yarattığı tedirginlik sonucu uluslararası tahvil ve bono piyasaları işlem hacimlerinde önemli düşüşler gözlemlenmiştir. 
     Bu paralelde, başlangıçta İMKB Tahvil ve Bono Piyasası işlem hacminde de azalma olmasını normal karşılamak gerekmektedir. Buna karşın, piyasalardaki tedirginliğin azalmasına paralel olarak, tahvil ve bono piyasası işlem hacminin kısa sürede tekrar eski seviyelerine çıkması beklenmektedir. 
     Bankamız, diğer piyasalarda olduğu gibi, tahvil ve bono piyasalarındaki gelişmeleri de yakından izleyecektir.'' 
     
     Döviz fiyatları 
     Merkez Bankası, döviz satışlarında, günlük 20 milyon dolarlık programlı ihalelere tekrar başlanayacak. 
     Bugünkü tarihli ihale ile satılacak döviz tutarı, dün yapılmayan döviz satış ihale tutarının ilavesi ile 40 milyon dolar olacak. 
     Açıklamanın son bölüm bölümünde, döviz piyasalarındaki hareketlerin yakından takip edileceği ifade edildi. 






</TEXT>
</DOC>
