<DOC>
<DOCNO> 22236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/yasam/yas05.html </URL>
<DATE> 2001/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Köprüde bir çılgın 
</HEADLINE>
<TEXT>

Boğaziçi Köprüsü’ne çıkan Ayşen Hanım, polisi iki saat uğraştırdı. İnince önce Atatürk’, sonra Zeki için çıktım’ dedi 
     CENNET NAR İstanbul 

     Boğaziçi Köprüsü’ne elinde bayrakla çıkan ve intihar edeceği sanılan Ayşen Boyner 35 , polisi iki saat uğraştırdıktan sonra aşağıya indirildiğinde "Bugün 19 Mayıs, Atatürk’ü anmak istedim" dedi. 
     Boyner, dün saat 16.30’da köprüyü ayaklara bağlayan ve denize 165 metre yükseklikte olan halatlara tırmandı. Boyner’in intihar edeceğini sanan ve ekiplere haber veren köprü koruma görevlisi Cem Kendirci, genç kadının yanına çıktı. Kendirci, ikna ettiği Boyner’i yarım saat sonra asansörle aşağıya indirdi. Köprü Koruma Şube Müdürlüğü’nde gözaltına alınan Boyner, çok korktuğunu belirterek, "Bugün 19 Mayıs, Atatürk’ün anısına zirveye bayrak asmak istedim. Bu en büyük hayalimdi, bunu gerçekleştirmek için yukarı tırmandım. Ölebilirdim ama bunu göze aldım" diye konuştu. 
     
     Oy toplamak için çıkmış 
     Şarkıcılık yaptığını belirten Boyner, daha sonra Ortaköy Polis Karakolu’na götürüldü. Boyner, karakolda verdiği ifadede ise, Biri Bizi Gözetliyor’ adlı programda yarışan Zeki’ye oy toplamak için köprüye tırmandığını belirtti. 
     



 YAŞAM 
















</TEXT>
</DOC>
