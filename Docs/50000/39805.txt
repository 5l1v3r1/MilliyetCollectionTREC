<DOC>
<DOCNO> 39805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/yazar/pulur.html </URL>
<DATE> 2001/08/31/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Dikiş tutmayan yama ve gündem 
</HEADLINE>
<TEXT>

          ÜZEYİR Garih, cinayetinin birinci perdesini, Doğu Anadolu'da gazete ve televizyonlardan seyrettik... 
     Katil, "Deli Fuat" namında biriydi, yaşı 18'den başlıyor ve giderek küçüle küçüle 17, 16 ve 13'e kadar iniyordu. Çevresinde "tinerci" olarak tanınıyordu. "Deli" lakabı öylesine yakıştırılıyordu ki, 13 yaşındaki gariban çocuk, sanki "Eyüpsultan"ı haraca kesen bir baş belasıydı. 
     
     TELEFONLA konuşurken İstanbul'daki bir yakınımıza "Bu iş yamamaya benziyor " dedik. 
     Hafızamız bizi yıllar öncesine götürmüştü... 
     Yeşilköy'de Albert Veksman adında bir baharatçı öldürülmüştü, katil ortada yoktu, gazeteler polisin şu kadar gün sonra katili yakalayamadığını yazıyor, cinayet haberleri pehlivan tefrikası gibi uzatıkça uzuyordu. 
     
     POLİS sonunda bir katil buldu, gece tatbikat yapıldı, cinayetin işlendiği sokak iki başından tutuldu. 
     Korkudan titreyen genç adama komut verildi 
     "Koş, cinayetten sonra nasıl kaçmışsan, öyle koş " 
     Sokağın bir başından ötekine koşan genç adam, hemen muayene ediliyor , bir polis, kalbini dinliyor ve amirine tekmil veriyordu 
     Kalbi çok hızlı atıyor amirim " 
     Tatbikatı seyreden bizler kendi aramızda dalgamızı geçiyorduk 
     "Bir de, sen koş da, bakalım kalbin nasıl atar " 
     Ertesi gün birkaç gazetenin başlığı aynı tornadan çıkmış gibiydi 
     "Polis bir katil buldu." 
     Tabii bu başlıklar birçoklarının hoşuna gitmedi, biz kim oluyorduk da pişmiş aşa su katıyorduk. Oysa nice meslektaşımız kahraman polisi övüyor, başarıyı yerden göğe koymuyordu. 
     Bulunan katil tutuklandı... 
     Bizim gazetelerin başlığı ufak bir değişiklikle aynıydı 
     "Polisin bulduğu 
     katil tutuklandı" 
     
     ORTADA bir kuru itiraftan başka delil yoktu, Allah rahmet eylesin o dönemin iyi polislerinden rahmetli Semih İmren olayı bize özetliyordu 
     "Yamadılar " 
     
     AMA yama dikiş tutmadı, iki - üç ay sonra asıl katil, ağzından laf kaçırınca yakalandı, "bulunan katil" de tahliye edildi, hapisten çıktı. 
     
     KIRK yıl önceki polisle, kırk yıl sonraki polis bir olur mu 
     Eğitimiyle, silahıyla, telsiziyle, laboratuvarıyla, her şeyiyle elbette değişti. 
     Ama değişmeyen bir şey var, o da bazı kafalar... 
     Yooo, yooo hemen itiraz etmeyin, aynı kafa bizim meslekte de var. 
     Onlar da hiç değişmiyorlar. 
     
     VE kısa bir değerlendirme... 
     Doğu Anadolu'da kaç gün dolaştık, geldik, yüzlerce kişiyle konuştuk, sorularını cevaplamaya çalıştık. Konuştuklarımızdan hiçbiri bize Üzeyir Garih cinayetiyle ilgili tek bir soru sormadı Nail Güreli'ye de sormamışlar. 
     Acaba bunu "Medyanın gündemiyle, Doğu halkının gündemi çok farklı" diye yorumlayabilir miyiz 
     
     







Komplo teorisi 


Şirketlerinin yıllık cirosu sadece 
7 trilyon 


Koray Aydın istifa ve temiz politika 


Vurgun ve siyaset 


Boşuna eğitim, yitirilen hayaller 


Solus Deus non cadere 


Köy yemeğinde sorunlar geçidi 


Herkes özür dilesin ’ 


Üzerimize yürüdü Yener de bıçakladı 


Dikiş tutmayan yama ve gündem 


Ekonomik OHAL 


Zonguldak SSK mide - bağırsak röntgeni çekmez 


Kadınların tarafında 


Sırada kim var 


Diyarbakır’da umut ve kaygı 


Eylül "harcama ayı" 


</TEXT>
</DOC>
