<DOC>
<DOCNO> 15695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/yazar/pulur.html </URL>
<DATE> 2001/04/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Faturalar... 
</HEADLINE>
<TEXT>

     BU krizi atlatabilecek miyiz, atlatabilsek bile, ne pahasına atlatabileceğiz 
     Her şeyin bir bedeli vardır eloğlu, önünde yalvar yakar olup avuç açana, karşılığını almadan, kolay kolay para verir mi 
     Hele verdiği paranın, nasıl çarçur edileceğini de bildikten sonra... 
     
     PAZARTESİ günkü MİLLİYET'in manşetini gördünüz 
     "İŞTE BÖYLE BATTIK" 
     Nasıl batmışız 
     İhsan Yılmaz'ın haberinin özeti 
     "Oy avcısı siyasilerin hemşerilerine yaranmak için trilyonlar harcayarak yaptırdığı havaalanlarında inekler otluyor... Ne uçak var, ne de yolcu." 
     
     BİR de, komik tasarruf haberleri... 
     Yüce bakanlarımız, makam arabalarını terk etmişler. 
     Bravoooooo 
     Söyler misiniz bir makam arabası, kaç hortumlanan bankaya, ya da hortumlanan Hazine'ye bedeldir 
     
     YA Halk Bankası'nın esnafa açtığı kredilerin faizinin yüzde 55'le donduruluşu... 
     Halk Bankası, yüzde kaç faizle para bulacak da, yüzde 55 faizle kredi açacak 
     Hani, devlet bankaları sırtımızdaki kamburdu, kriz onlar yüzünden patlamıştı, tez elden kamu bankaları düzenlenmeliydi... 
     Derviş'in, Amerika'dan getirdiği 15 yasa içinde, bu da yok muydu 
     Yüzde 55 faiz bir yıl için geçerli olacakmış da, karşılığı da Hazine'den ödenecekmiş... 
     Kimin hazinesi bu "Ali Baba ile Kırk Haramiler"in hazinesi mi 
     Kümesteki kazların, yolunan tüyleriyle doldurulan Hazine 
     
     YA büyük alışveriş merkezlerinin şehir dışına çıkarılması... 
     Bakkalın ağzına bir parmak bal 
     Yalnız unutmayın ki, sokaktan korkanlar, bir gün kendilerini sokakta bulurlar. 
     
     ADAM, böyle yönetilen memlekete para verir mi, verirse de hangi faturaları keser 
     Önce bir "Kıbrıs faturası" keser 
     Arkadan "Ege faturası" gelir 
     Yetmez "Ermeni faturası"nın tam zamanı... 
     Sonunda da "Kürt faturası" dayanır. 
     Öde ödeyebilirsen .. 
     
     ZATEN faturalar yavaş yavaş yazılmaya başlandı... 
     "Siyasi Partiler ve Seçim Yasası'nı" değiştirin... 
     "Savunma bütçesini kısın " 
     Siz istediğiniz kadar "Krizi bahane edip iç işlerimize kimseyi karıştırmayız " deyin, dinleyen kim 
     Savunma harcamalarının kısıtlanmasıyla ilgili haberi Yunanistan'dan alıyoruz. Yunanistan, kendi savunma harcamalarından kısıntı yapmaya zorlanınca, kulaklarına fısıldanıyor 
     "Türklerden de bunu istedik " 
     Ya Siyasi Partiler ve Seçim Kanunu'nun değiştirilmesi... 
     Bunu yaza, çize, söyleye söyleye nefes kalmadı... 
     Şimdi, "Parayı veren istiyor " diyerek değiştirmek ayıp değil mi 
     
     





Hükümet istifa 


Bu ne tesadüf Gazi Bey 


Miras siyaset yapıyor’ 


Hopdediks Serdar 


Çözüm yine Meclis çatısı altında... 


Eşref saati 


Kabahat kimin 


Eski düşman’, yeni dost’... 


Amerika’dan Derviş geldi İpsala’dan Hasan Mezarcı ... 


Genelkurmay, Fuat Miras’a ne demedi 


Faturalar... 


Kamuda resmi para birimi dolar 


Sözleşme yürürlükte 


Türkiye’nin Yeri 


Aşağısı sakal yukarısı bıyık 


Meslekten men edilen bilirkişi 


</TEXT>
</DOC>
