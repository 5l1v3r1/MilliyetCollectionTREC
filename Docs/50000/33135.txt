<DOC>
<DOCNO> 33135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/guncel/agun.html </URL>
<DATE> 2001/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Küresel dayanıştık ama kaskı kaptırdık... 
</HEADLINE>
<TEXT>

Milano'dan hareket eden trenim polis tarafından defalarca didik didik arandı. Korunmak için yanıma aldığım kaskım polisin hoşuna gitmedi 
     Milliyet Muhabiri ATEŞ HATTINDA Fotoğraflar YALÇIN ÇINAR 

     Milano Havalimanı'ndayız. Cenova'ya yapılması gereken tüm seferler iptal. Yolların bloke edildiğini, araba bile kiralayamayacağımızı ögreniyoruz. Seferi iptal edilen otobüs şoförü bizlere bakıp şöyle diyor "Oraya gidip protesto yapacağınıza, evinize dönün ve çalışıp para kazanın." 
     Şoförün bu sözleri, günün İtalyan gazetelerinde manşette yer alan, Berlusconi'nin, anti G - 8'ciler için dediklerinin benimsendiğini gösteriyor. Başbakan şöyle diyor "Kim G - 8'e karşı çıkıyorsa, o aynı zamanda dünya üzerinden fakirliğin kalkmasına da karşı çıkıyordur." 
     
     Küresel gösterici treni 
     Milano'dan Cenova'ya yakın bir yere kadar trenle gitmeye karar veriyoruz. Bilet almak için konuştuğumuz bir başka Milanolu gişe memuru tren seferlerinin de iptal edildiğini söylüyor. İstasyonda umutsuz gezinirken, sırt çantalı bir grup gence yaklaşıp G-8 diyoruz. "Ce", evet diyorlar. Cenova'ya yakın bir yer olan Arquata trenine bilet alıyoruz. Trene binmeden önce polis tarafından saatlerce aranıyoruz. Polis, grup içinde kimin çantasında kaska rastlarsa, sinirleniyor ve kasklara el koyuyor. 
     Trende, Amerikalı, İrlandalı, İsviçreli, Avustralyalı, dünyanın dört bir yanından gelen insanların içinde, en tecrübeli olanları Prag’dan gelenler. Trenimiz sürekli kontrol için durduruluyor. 
     
     60 km kaldı, ama bittik 
     Cenova'nın yakınında indiğimizde, yorgunluk ve açlıktan perişan bir durumdayız. Gitmemiz gereken yerin 60 kilometre uzağında olduğumuzu öğrendiğimizde ağlamak üzereyiz. Gruplara ayrılarak, Piazza Di Kennedy'ye doğru yürümeye başlıyoruz. Ara sokaklardan geçerek, polisin dikkatini çekmemeye çalışıyoruz. İmdadımıza, askerliğini denizci olarak yapmış Cenovalı taksi şoförü Mario yetişiyor. Bizi uluslararası delegasyonun kaldığı protesto merkezine, polisin kapadığı yolların alternatifi olanından getiriyor. 
     
Sokakları geri alalım’      Birlikte Cenova'ya geldiğimiz grup, her ne kadar başka ülkelerden gelenlerden oluşsa da herkes birbirinin ülkesindeki problemler hakkında bilgiye ve eleştirel bir bakış açısına sahip. Ben, Londra'dan geliyor. Seattle'da ve Prag'daki küreselleşme karşıtı gösterilerde bulunmuş. Türkiye'de doların kaç para olduğunu bile biliyor. "Belki de burada olması gereken asıl sizlersiniz" diyor. Çek Cumhuriyeti'nden Hagi, Sokakları Geri Alalım Sivil Organizasyonu'ndan. Türkiye'deki cezaevi problemleriyle yakından ilgileniyor. Cenova'daki zirveye karşı, birleştirdiğimiz inisiyatifler, gelecekteki en önemli direniş ve dengeleri değiştirecek etkin yol olacak" diyor. Kızlardan oluşan ekonomi ögrencileri yolculuğumuz boyunca hazırladıkları manifestoyu bağırarak okuyorlar "Yerküre halkları için eşit gelir dağılımının yolu, uluslararası şirketlerin monarşisinden geçmez". 
     
Kırdı, döktü      On binlerce protestocu Cenova'yı savaş alanına çevirdi. İşte kapitalizme başkaldıran bir eylemci, mağaza vitrinini tekmeyle böyle parçaladı... 
     
Polis acımadı      175 kişinin yaralandığı olaylar sırasında polis, demir parmaklıklarla kapatılmış bölgeye girmek isteyen göstericilere karşı cop, mermi, cop, göz yaşartıcı gaz ve tazyikli su kullandı. 
     
Eylemcinin sonu      İtalyan güvenlik güçlerinin açtığı ateş sonucu başından vurularak ölen 20 yaşındaki protestocuya arkadaşı yardım etmeye çalışıyor ama artık yapılabilecek hiçbir şey kalmamış. 
     
...Ve savaş’ başladı      G-8 başladı. On binlerce küreselleşme karşıtı yürüyüşe geçti. Kırmızı bölgeye giren göstericiler otomobilleri ateşe verdi. Polisin ateş açtığı gösterilerde bir İtalyan eylemci yaşamını yitirdi 
     İtalya, Almanya, Fransa, İngiltere, ABD, Kanada ve Japonya ile Rusya'nın katıldığı G - 8 zirvesinin başladığı saatlerde, gerginlik daha da arttı. Protestocuların yürüyüşü, Kennedy Meydanı'nda saat 11.00'de eğlenceli bir havada başladı. "Dünya sizin değildir", "Bütün bankalar hapise" gibi sloganların atıldığı yürüyüşün ilk saatleri sakindi. Ancak, göstericiler, G - 8 Zirvesi'nin gerçekleştiği Dükalık Sarayı'na yönelip tel barikatı geçmeye çalışınca çatışma çıktı. 
     Tel örgüleri ellerindeki demirlerle sökmeye çalışan yürüyüşçüleri polis, su ve gaz sıkarak, göz yaşartıcı bombayla püskürttü. 6 - 7 kortej halinde yürüyüş yapan on binlerce küreselleşme karşıtı, zaman zaman güvenlik güçleriyle çatışmayı sürdürdü. 
     Göstericiler bir ATM makinesinin camlarını kırdı, bir otomobili ters çevirdi. Çatışma sırasında bir İtalyan sağlık görevlisiyle bir İngiliz televizyon yapımcısının da polis tarafından dövüldüğü belirtildi. Cenovalı taksi şoförleri ise, "G - 8 nedeniyle gidecek yer kalmadı" deyip grev kararı aldı. 
     
     Polis ateş açtı 
     Göstericiler arasından bir grup, Marassi Hapishanesi'ne molotofkokteylleri ve taşlarla saldırırken, gruplardan dördü ise polis barikatını aşarak, girişlere kapatılan "kırmızı bölgeye" girmeyi başardı. Dükalık Sarayı çevresinde demir parmaklıklarla kapatılan bölgeye giren göstericilerin, daha sonra yakalanarak bölgeden uzaklaştırıldığı kaydedildi. Göstericilere karşı tazyikli su ve göz yaşartıcı bomba kullanan güvenlik güçleri, zaman zaman havaya ateş de açtı. Bu sırada kırmızı bölge’ye giren İtalyan gösterici Carlo Giuliani, başına isabet eden kurşunla yaşamını yitirdi. Gösteriler sırasında, 8’i gazeteci, 54’ü polis, toplam 175 kişi yaralandı. 
     Bu arada ABD Başkanı George W. Bush kente geldiğinde, iki çift iç çamaşarı sallayan bir kadın tarafından selamlandı. 
     
Neden eylem yapıyorlar      "Küreselleşme karşıtlığı" çeşitli düşünce platformlarının bir araya geldiği bir "şemsiye terim" olarak kullanılıyor. Bu platformlar, SSCB'nin dağılmasıyla ekonomilerin iç içe girmesinin sakıncalarına, çevre kirliliğine, emek sömürüsüne ve yoksullaşmaya tepki olarak bir araya geldi. 
     Başlıca hedefleri ise şöyle 

</TEXT>
</DOC>
