<DOC>
<DOCNO> 42413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/spor/ysenay.html </URL>
<DATE> 2001/09/16/ </DATE>
<TIME>  </TIME>
<AUTHOR> ERDOĞAN ŞENAY  </AUTHOR>
<HEADLINE>
Ya Rüştü olmasa 
</HEADLINE>
<TEXT>

     Yozgat önündeki Fenerbahçe, sanki "Hababam Sınıfı" na talebe yetiştiren tembelhaneyi anımsatıyordu, futbol sahalarında beyazlaşmış yorgun kafamda... 
     Bir takım hafta boyunca niçin antrenmanlarda çalışır ve bol da dinlenir maça hazırlanırken Tabii ki, maçın başlama düdüğüyle fırtına gibi oyunu sahiplenip, rakibi en erken dakikalarda bulunacak gol veya gollerle devirmek için... Ama gelin görün ki özellikle ilk yarıdaki Fenerbahçe olağanüstü bir temposuzluk kaosu içinde koşarak değil de, yürüyerek oynuyordu sanki... Evet, Serhat ilerde bir şeyler yapmak için çırpınıyor, Johnson ve Abdullah da ellerinden gelen gayrette oynuyorlar, ama gol kanalları yaratacak doğru dürüst ve bilimsel pas kurguları hiç giremiyordu oyunun gündemine... Ya Rüştü’nün olağanüstü gayretlerle önlediği sayısız Yozgat pozisyonları için ne diyelim O toplar gol olsa Fenerbahçe çıkabilecek miydi, kendi sahasındaki Yozgat yenilgisi cenderesinden 
     Doğrusu ya Lazetiç’in vızır vızır işleyip, takımını karşı defans üstüne taşıyan görüntülerini çok aradı gözlerim... Ama evlenmeye gitmiş... Acaba Fenerbahçe’nin şampiyonluk puanları mı önemli Sevgili Denizli için, yoksa Lazetiç’in fevkalede zamansız gerdek merasimi mi 
     İkinci yarıda da özel bir canlanma ve derlenip, toparlanma girmiyordu oyunun görüntü vitrinlerine... Deli dolu yan ve uzun toplarla yapılan ortalar hep Yozgatlı savunmacıların kafalarında eriyip, gidiyor hızla koşan zaman gol bekleyen tribünlerde de tedirginlik yaratıyordu... Ancak Denizli, oyundan hızla düşmekte olan Yusuf’u tam zamanında kenara alıp, sert vuruşlarıyla tanıdığımız Ceyhun’u sahaya sürüyor ve onun uzaktan savurduğu vuruşla da Fenerbahçe öne geçiyordu... 
     Sonuçta Fenerbahçe, hayati önemi olan üç puanı çok zor olsa da elde ediyor, ancak futbol olarak ne tribünleri, ne de sanırım TV başındaki Fenerbahçeliler’i mutlu kılıyordu. 
     



 SPOR 

























</TEXT>
</DOC>
