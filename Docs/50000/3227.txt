<DOC>
<DOCNO> 3227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/yazar/tamer.html </URL>
<DATE> 2001/01/21/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Vakıfbank'ın gücü emeklilere yetti 
</HEADLINE>
<TEXT>

Maaşları Vakıfbank aracılığıyla ödenen hesap sahiplerinden yapılan yıl sonu kesintileri geri ödenirken, emeklilere iade yok 
     Vakıfbank'ta yılbaşına birkaç gün kala tüm hesaplardan yapılan 5'er milyon liralık kesintilerle ilgili gelişmeler, neredeyse kendi çapında bir skandala dönüşüyor. Gazetelerde çıkan haberlere bakıp da emekli maaşlarından yapılan kesintilerin geri ödeneceğini sanan okurlarımız varsa, boşuna umutlanmasınlar. Çünkü emeklilerin paraları kesinlikle geri " - den - me - ye - cek. 
     Kesintileri geri alacak olan şanslı Vakıfbank müşterileri ise bankanın protokol anlaşması yaptığı firma ya da kurumlarda çalışıp, maaşlarını Vakıfbank'tan alanlar 
     Bu konudaki sorularımızı yanıtlayan Vakıfbank Genel Müdür Yardımcısı Hüseyin Durmaz son derece net bir şekilde dedi ki 
     "İlk kez böyle bir kesinti yaptık. Emeklilerden 2'şer milyon lira, bankada hesabı bulunan diğer mevduat sahiplerinden ise 5'er milyon lira kesmiştik. Bankamızda 7 milyon civarında mevduat hesabı var. Bunlardan 400 - 500 bin kadarı SSK ve Bağ - Kur'lular. Bazı özel şirketlerin ya da bakanlık çalışanlarının maaşlarını da, yaptığımız protokol anlaşmalarıyla biz ödüyoruz. Bunlar ikili anlaşmalar olduğu için kesinti yapmamız mümkün değil. Onların paralarını tabii ki geri ödedik." 
     Anlayacağınız, kabak emeklilerin başına patlamış durumda. Ne de olsa onlar adına kimsenin protokol anlaşması filan yaptığı yok 
     Ancak Durmaz böyle düşünmüyor. "Biz bunu yaparken İşçi Emeklileri Sendikası'na da bildirdik. İtiraz ettiler tabii ama, biz de hayır kurumu değiliz. Bugüne kadar kimseden tek kuruş almamışız. Zaman bunu gerektirdi. Ondan alma, bundan alma, kimden alalım " 
     Oysa Vakıfbank yetkilileri 10 Ocak'ta bu sütunlarda konuya ilk kez yer verdiğimizde "ticari hesaplar hariç, herkesin parasının istisnasız iade edeceklerini" açıklamışlardı. 
     Vakıfbank'ta yöneticilerin birbirlerinden haberleri mi yok, yoksa kamuoyunu birkaç gün daha kandırabilir miyiz diye düşünüyorlar anlayamadık. Bu sorunun yanıtını alabilirsek mutlu oluruz. 
     
     7 milyon hesaptan 5'er milyon lira 
     Emekli, dul ya da yetim maaşlarını Vakıfbank'tan alan çok sayıda okurumuz, yılbaşında yapılan 5'er milyon liralık kesintiyle ilgili olarak hala bize başvurmaya devam ediyorlar. Vakıfbank Genel Müdür Yardımcısı Hüseyin Durmaz'ın üstteki sütunlardaki açıklamalarının aksine üstelik hepsinden de 2'şer değil, 5'er milyon lira kesilmiş. 
     Burdurlu Rıza Doğan, İstanbullu Gönül Doğu, Süleyman Tükenmez, Gülay Ketenci, Dilek Besler, Gülben Putengin, Nuran Topa, Sait Ali Işık, dul maaşı alan Rebia Demet Sağlam, yetim maaşı alan Aslı Sağlam, Eskişehirli Tuğay Pekcan ile Mersinli Mustafa Kılıç bu durumdaki Vakıfbank müşterilerinden sadece birkaçı. 
     Sizlerle küçük bir hesap yapalım. Vakıfbank'ta 7 milyon hesap var. Yıl sonunda her birinden kesilen 5'er milyon lira 35 trilyon lira ediveriyor. Bu paranın yılbaşı tatili süresince 12 gün repoda durması bile yeter. İstersen sonra özür dileyip iade et. Ancak bunu da yapmıyorlar. 
     Vakıfbank Genel Müdür Yardımcısı Durmaz'ın verdiği bilgiye göre emeklilerden alınan 5'er milyon liranın 3'er milyon lirasının iade yapılması gerekiyor. Vakıfbank bari bu iadeleri fazla geciktirmese... 
     
Universal'de primlerin akibeti belli değil      Batık sigorta şirketine MHP Sivas milletvekili Mehmet Ceylan mı alıyor 
     Hazine Müsteşarlığı, Aydın Bolak'ın sahibi olduğu Universal Hayat ve Universal Sigorta'ya el koyunca, bu şirketlere poliçe kestiren sigortalılar için de belirsizliklerle dolu bir süreç başladı. Özellikle emeklilik sigortası için para yatıranlar, şimdi bu paralarının ne olacağı konusunda kaygılılar. 
     Universal'a dövize endeksli hayat sigortası için 1500 dolar yatıran İstanbullu okurumuz Çiçek Durkal, şirket çalışanlarından bilgi alamamaktan şikayetçi. "Yoksa bu paranın üzerine bir bardak su mu içeceğiz " diyerek endişesini dile getiriyor. 
     Biz paraların akibetini öğrenmeye çalışırken ilginç bir gelişme çıktı karşımıza. Universal çalışanları, sigortalıları rahatlatacak bir bilgi veremiyorlar maalesef. Ancak dediklerine göre son günlerde MHP Sivas milletvekili Mehmet Ceylan'ın şirketi satın alacağına ilişkin söylentiler dolaşıyormuş. 
     Arkadaşımız İlkay Özcan'ın sorularını yanıtlayan MHP Sivas milletvekili Mehmet Ceylan, kendisinin bizzat Hazine yetkilileriyle bu konuda görüşmeler yaptıklarını doğruladı. Ancak dediğine göre bu görüşmeleri kendisi için değil, kardeşi ve kardeşinin ortakları için yapmış. 
     Siyasete girdikten sonra ticari ilişkilerini dondurduğunu savunan Ceylan, "Ne de olsa batmış bir şirket. Kardeşimin batmış bir şirketin altında kalmasını istemediğim için dikkatli olması konusunda destek veriyorum. 2 - 3 aydan beri Hazine'yle görüşmelerimiz devam ediyor," dedi. MHP milletvekili Ceylan, daha sonra "Bilançosunu uygun görmedikleri için yüzde 99 almaktan vazgeçeceklerini" ekledi. 
     
     





Bir Çin öyküsü... 


Beyaz memur... 


Sıra İsmet Abi’nin damadına geldi mi 


Hoyratlık, acı ve sevgi üzerine... 


Kramponlu Jön Türk 


Hepimizin romanı 


Kütüphane kültürü 


Bilimsel korku 


Gazeteci-yazar Deniz Alkaya Tibet’in başşehri Hakkari’den bildiriyor 


"İnsan gibi insan"... 


Çöpler köyünden salma... 


Thilda'nın adası 


Sünnetçinin saati 


Vakıfbank'ın gücü emeklilere yetti 


Orman ve Ağaçlar 


Dersaadet hamal bölükleri 


Mesut Bey yetim gibi mi dolaşsın ’ 


</TEXT>
</DOC>
