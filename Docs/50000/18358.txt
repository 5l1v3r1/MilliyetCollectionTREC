<DOC>
<DOCNO> 18358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/son/sondun12.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da 4 Türk vatandaşına Kraliyet Nişanı 
</HEADLINE>
<TEXT>

     Hollanda'da yaşayan 4 Türk vatandaşı, topluma yönelik başarılı çalışmalarından dolayı Kraliyet Nişanı'yla ödüllendirildi. 
     Kraliçe'nin doğum günü kutlamaları çerçevesinde her yıl dağıtılan Kraliyet Nişanı'na, Amsterdam'dan Hollanda Türkiyeli İşçiler Birliği Başkanı Mustafa Ayrancı ile Türk İslam Kültür Cemiyeti Başkanı Mustafa Dokudur, Zwijndrecht kentinden Nilgün Tatoğlu ve Rotterdam'dan Bankacı Bülent Türker layık görüldü. 
     Kraliyet Nişanı'na layık görülen Türk vatandaşlarına nişan ödülleri, bağlı oldukları belediyelerde bugün düzenlenen törenlerle verildi. Hollanda'da bu yıl Kraliçe Günü dolayısıyla, tüm ülkede toplam 2600 kişiye başarı çalışmalarından dolayı nişan verildi. Bu sayının geçen yıla göre 383 daha fazla olduğu bildirildi.Hollanda'da 1996 yılından bu yana, Kraliyet Nişanıyla ilgili kurallarda yapılan değişiklik sonucu, her yıl daha fazla sayıda kişiye bu ödül veriliyor. Ödül verilmesinde, gönüllülük temelinde yapılan toplumsal çalışmalar ağırlıklı olarak dikkate alınıyor. Bu yıl dağıtılan Kraliyet Nişanları'nın 687'si kadınlara, 1317'si de erkeklere verildi. 







</TEXT>
</DOC>
