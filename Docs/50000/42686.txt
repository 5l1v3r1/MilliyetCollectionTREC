<DOC>
<DOCNO> 42686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/dunya/dun01.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖZEL TİMLER PAKİSTAN’DA 
</HEADLINE>
<TEXT>

Gazetelere göre Usame bin Ladin'e nokta operasyonu yapacak ABD'li 50 komando Pakistan topraklarına indi 
     YASEMİN ÇONGAR Washington 

     ABD'nin Afganistan'a yönelik bir harek tta yararlanacağı en önemli askeri unsurlardan birinin, gerilla savaşı ve terörle mücadele için özel eğitilmiş, karada, havada ve denizde operasyon yeteneğine sahip özel timler olması bekleniyor. Bir kısmı "gizli" statü taşıyan birliklerin başlıcaları şunlar 
     Donanma Fokları Navy Seals Donanma'ya bağlı bu timler, deniz, hava ve karada operasyon yapma yeteneğinde. Bu grup, paraşütle indirme yapma ve karada komando mücadelesi yürütme özelliğine sahip. 
     Karacı Muhafızlar Army Rangers Kara Kuvvetleri'ne bağlı bu güçte toplam üç taburda 3 bin asker görev yapıyor. Uzmanlık alanları Amerikan paraşütçülerinin ve helikopterlerinin güvenle karaya inmesini garantilemek. 
     Hava Filoları Air Force Squadrons Hava Kuvvetleri'nin özel operasyonlarda kullandığı uçak filolarından oluşuyor. 
     Yeşil Bereliler Green Berets Kara Kuvvetleri'ne bağlı bu gücün uzmanlığı, gerilla eğitimi yaptırmak. Bir ülkede ayaklanma çıkartmak, görev alacak gerilla ve partizanları yetiştirmek. 
     Delta Gücü Delta Force Kırsal ve kentsel alanda etkinlik gösterebilen, sayıları ve eğitimleri çok gizli tutulan anti - terör timlerinden oluşuyor. 
     Özel Tekne Birimleri Special Boat Units Nehirlerde devriye görevi üstlenen bu tekneler daha önce Vietnam'da kullanılmıştı. Kolombiya'da uyuşturucu şebekelerine karşı kullanılıyorlar. 
     
     Yeşil bereliler Çakala’da 
     Pakistan'da yayımlanan gazeteler Amerikan komandolarının ülkeye geldiğini öne sürdü. The Nation gazetesinin haberine göre 20'ye yakın yabancıyı taşıyan bir uçak önceki gün Çakala kentine indi. The News gazetesi de bu uçaklardan inen 50'nin üzerinde yeşil bereli komandonun Çakala'ya konuşlandığını yazdı. ABD güçlerinin Usame bin Ladin için "nokta operasyonu" yapacağı yorumları yapılmaya başlandı. 
     



 DÜNYA 














</TEXT>
</DOC>
