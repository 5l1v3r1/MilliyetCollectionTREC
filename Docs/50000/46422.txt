<DOC>
<DOCNO> 46422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/guncel/gun03.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel, korumadı’ 
</HEADLINE>
<TEXT>

Murat Demirel, koruma’ davasında, eski Korumalar Şubesi Müdürü Yiğit’e çattı. Koruması alınmasın diye rüşvet vermediğini belirten Demirel, "Yiğit gibi 4. sınıf müdürü aramam. Ararsam valiyi ararım" dedi... 
     CENNET NAR İstanbul 

     İstanbul Emniyet Müdürlüğü Korumalar Şubesi eski Müdürü Dursun Yiğit’e koruması alınmasın diye rüşvet vermekle suçlanan Egebank’ın eski sahibi Yahya Murat Demirel, suçlamaları reddetti. Demirel, "Yapılamayacak bir şeyin yapılmasını istesem, 4. sınıf bir emniyet müdürünü aramak yerine valiyi ya da il emniyet müdürünü ararım" dedi. 
     İstanbul 1. Ağır Ceza Mahkemesi’ndeki davaya başka suçtan tutuklu sanık Demirel ve tutuksuz sanıklar Selahattin Özkan ile Dursun Şahin katıldı. 
     Hayatı boyunca kimseye rüşvet vermediğini savunan Demirel, bir dönem DHKP-C ve TİKKO örgütlerince tehdit edildiğini ve bu nedenle dönemin emniyet müdürü Mehmet Ağar tarafından kendisine bir koruma tahsis edildiğini anlattı. Demirel, "Bu korumanın benden alınmaması için birine rüşvet vermeme imk n yok. Çünkü bu koruma benden alınmadı, alınmaya bile teşebbüs edilmedi. Bu akla ve bilime aykırı" dedi. 
     
     Taze taze para vermem 
     Şube yenilenirken kamu kuruluşlarına yardım ettiğini belirten Demirel, "Ekonomik ve sosyal olarak belli bir statünüz varsa yakın olduğunuz karakol üç top k ğıt ister, başka bir karakol tuvalet yaptıracaktır, 'Fayansını şu işadamı aldı, siz de lavabosunu alın’ der. Eğer bankanın şubesini yeniliyorsak 'Eski halılarınızı, kullanma-dığınız bilgisayarlarınızı bize verin’ derler. Ben de rüşvet mahiyetinde değil, hayır olsun diye veririm ama cebimden çıkarıp da taze para vermem" diye konuştu. 
     
     Destursuz gelemezler 
     Demirel, korumalarının kendisiyle aynı masada oturamadığını, konuşamadığını hatta destursuz’ yanına bile yaklaşamadığını belirterek, "Yapılamayacak bir şeyin yapılmasını istesem Dursun Yiğit gibi 4. sınıf bir emniyet müdürünü aramam. Küçümsemek için söylemiyorum ama bu insanlarla muhatap olmam. Onun yerine valiyi ya da il emniyet müdürünü ararım" dedi. 
     Beraatini talep eden Demirel, "Kamuoyu önünde yaratılmaya çalışılan bir Murat Demirel canavarı var. Bu yüz kızartıcı suçla karşınıza gelip gitmekten bıktım. Bu suçtan bir daha karşınıza çıkmak istemiyorum" ifadesini kullandı. 
     Diğer sanıklar da suçlamaları kabul etmedi. Duruşma eksiklerin tamamlanması için ertelendi. 
     



 GÜNCEL 





















</TEXT>
</DOC>
