<DOC>
<DOCNO> 35424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/son/sondun08.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk bilim adamı Dr. Ali Erdemir'e onur ödülü 
</HEADLINE>
<TEXT>

     Tribology biliminin dünyadaki ''bir numaralı ismi'' sayılan Dr. Ali Erdemir, 100 ülkeden 40 bin üyesi bulunan ASM International kuruluşunun onur ödülüne layık görüldü. 
     Dr. Erdemir'e ödülü, 5-8 Kasım'da ABD'nin Indianapolis kentinde yapılacak genel kurul toplantısında verilecek. 
     ASM International, cisimlerin nitelikleriyle ilgili bilim dalında çalışan tüm dünya mühendislerinin üye olduğu bir kuruluş olarak biliniyor. 
     Ultra sertlikte karbon bir film kaplama geliştiren Dr. Erdemir, 1998 yılından bu yana bu konuda sayısız ödüller aldı. 
     Daha önce bilimin ''Oscar''ı sayılan Discover ödülünü alan Erdemir, dünyada iki kez R D ödülünü alan ender bilim adamlarından biri olarak biliniyor. 
     Dr. Erdemir, 1991 yılında R D ödülünü, borik asidin motor ve makinelerde sürtünme ve aşınmayı yok eden özelliğini bulduğu için, aynı ödülü ikinci kez ise ultra sert karbon film kaplama buluşu ile almıştı. 
     Motor ve makinelerde enerji harcamasını azalttığı, motorların sessiz çalışmasını sağladığı ve dişlilerin ömrünü birkaç kez artırdığı bilinen film kaplama buluşuyla NASA, otomobil fabrikaları, silah sanayii yakından ilgileniyor. 
     Türk bilim adamı, şu sıralarda elmas kaplamalarla ilgili yeni araştırma yapıyor. 







</TEXT>
</DOC>
