<DOC>
<DOCNO> 5133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/yazar/cankat.html </URL>
<DATE> 2001/02/02/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Sezer, savcıları harekete geçirecek 
</HEADLINE>
<TEXT>

     Asıl şimdi düğmeye basılacak, diye yazdım geçenlerde. Siz benim dediklerimi ciddiye alın. Almadıysanız hatırlatayım. Cumhurbaşkanı Devlet Denetleme Kurulu’nu yeniden yapılandırdı, yolsuzlukların üzerine gitmeye hazırlanıyor, demiştim. 
     Tecrübeli bir hukukçu geçenlerde, Çankaya ziyaretinden çıkmıştı. "Dikkatinizi çekerim, DDK yeniden yapılandı, dedi. Özellikle yolsuzluklar konusunda yaptıkları çalışmalar ve dikkatleriyle tanınan arkadaşlar yani hukukçular seçildi Kurul’a. En kısa sürede Çankaya’da bekleyen önemli dosyaları ele alıp incelemeye başlayacaklar, diyecek oldu. 
     Biri atıldı 
     Zaten Kurul’un görevi, bu dosyaları araştırmak değil mi 
     Evet, ama eskiden DDK raporunu ilgili merciye gönderir, ama arkası aranmaz, o da kovalamazdı. Bu sefer iş farklı Cumhurbaşkanı saptanan yolsuzluğu, usulsüzlüğü doğrudan savcılığa intikal ettirecek. Yani Cumhurbaşkanı bugüne kadar yapılmayanı yapacak, savcıları harekete geçirme yetkisini de kullanacak. 
     Yolsuzluklarla mücadelede bu yeni ve çok önemli bir hamledir. Göreceksiniz çok da ses getirecek. 
     
FRİKİK DEĞİL KASITLI PENALTI      Hülya Avşar’ın televizyon şovuna katılan Ayşegül Aldinç’in, ortadaki su oluğuna bastığını, ev sahibesinin de misafirinin ardından güldüğünü yazmıştım. Hatırlar mısınız, bir de Bir Kış Öyküsü müzikaline, sırf Nilgün Belgün’ün "potansiyel frikiğini" görmeye gelen seyirciden bahsetmiştim. 
     Dün, gazetelerde bir haber vardı Nilgün Belgün de aynı havuza düşmüş, hem de beline kadar ıslanmış. Ev sahibesi de yine kahkahalarla gülmüş. Bizim frikikçi, Avşar’ın o programdaki kıyafetini gördüyse, artık adres değiştirecek demektir. 
     
Şimdi maçları kim verecek      Oğlum Aziz’le futbol konuşuruz. Sema o bahse girmeyi kesinlikle reddettiği için. 
     Lig maçlarını hangi kanal verecek konusuyla ilgiliydim. Haberi Akşam gazetesinde okudum. "465 milyon dolarlık rekor bedelle" kim almış yayın hakkını Söyleyeyim "Dünya Devi büyük harflerle Turkcell’in iştirakçilerinden Digitürk’ün taşıyıcılığını üstlendiği Atlas Yayıncılık’a ait Işık TV". 
     Çok girdili çıktılı bir adres değil mi Kısa söylersek Karamehmet Grubu. 
     465 milyon dolar, onlar için bile çok para değil mi, diye soracak oldum 
     Mehmet Emin Bey’in mutemet adamı Osman Berkmen ile Cem Uzan yani Teleon şu saatlerde, lig maçlarının ortak yayımlanması konusunu görüşüyorlar, cevabını aldım 
     Henüz dijital yayın hakkı verilmedi ya, ne olur ne olmaz diyedir. 
     
Erozyon      1997’de Datça’da bir sohbetti kulak verdiğim. Türkiye’nin yeterince teşekkür etmeyi bilemediği ve asla bilemeyeceği bir misyoner, TEMA Vakfı Başkanı Hayrettin Karaca yine büyük aşkından, topraktan bahsediyor. Sabırla, hoşgörüyle soruları cevaplandırıyor ve bizi tehdit eden felaketi haber veriyor. Laf nasıl döndü dolaştı da buraya nasıl geldi bilemiyorum siyasete bulaşmamaya hep itina eden Hayrettin Bey dertlendi "Türkiye’yi ne sel, ne erozyon, ne deprem bitirir Türkiye’yi parlamenter felaket bitirecek" dedi. 
     Hiç unutmadığım bir sözüydü. Meclis’teki acı hadiseyi seyrederken, yanımdakilere de söylemekten kendimi alamadım. 
     
Barış’ın sahibi var      Lale Belkıs Türkiye’nin ilk mankenidir, çok yönlü bir sanatçı, heyecanlı, duygusal bir insandır. 31 Ocak, yani çarşamba günü, Barış Manço’nun ikinci ölüm yıldönümüydü. Lale Hanım, Manço’ların evinin önünden geçerken, bir köşede toplanmış gençleri fark etti. Okullar da tatil ya, kızlı erkekli gençler, ellerinde gitarları, tefleri, sırtlarını Barış’ın duvarına yaslamışlar, şarkılarını çalıp, söylüyorlar. Lale Belkıs bir kenarda durdu, mırıldanarak, hüzünlenerek onlara bir süre eşlik etti "Çocuklar, ne iyi ediyorsunuz da Barış Manço’yu, şarkılarıyla anıyorsunuz ben de çok severdim" diyerek teşekkür edecek oldu. Gençler sözünü kestiler "Asıl biz size teşekkür ederiz " 
     Gözleri sulandı Lale Hanım’ın diyordu, bu sahneyi bana anlatan. 
     
     





'Fetret' devri 


Çeviri hatası 


'Ağzımdan işgal sözü çıkmadı ' 


Sezer, savcıları harekete geçirecek 


Tansiyonu düşürmek hükümetin işidir 


Nükhet öneriyor 


"Devletimiz sağolsindir .." 


Ambargo çare değil 


Bilgi merkezleri 


Ali devam et 


Koçaryan'ın fikri ve zikri 


Kafkasya stratejisi 


Herkes "şeffaf" olmalı 


Yine hakkımızı yemişler 


Eski Meclis 


Şaşkın bir yazı 


Davos'tan tortular... 


Bu ne cehalet 


Kuru gıdada "aracı" gitti, "yabancı" geldi 


Doğalgazın yüzde 4'üne kim ortak 


</TEXT>
</DOC>
