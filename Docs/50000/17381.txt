<DOC>
<DOCNO> 17381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/son/sondun02.html </URL>
<DATE> 2001/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Peru savaş uçağı yanlışlıkla özel uçağı düşürdü. "2 ölü" 
</HEADLINE>
<TEXT>

     Peru Hava Kuvvetlerine bağlı bir savaş uçağının, Amerikalı misyonerleri taşıyan bir özel uçağı yanlışlıkla düşürmesi sonucu, biri yedi aylık bir bebek 2 Amerikalının öldüğü, diğer iki kişinin ise yaralandığı bildirildi. 
     Radioprogramas radyosu, uçağın Peru'nun kuzeyinde bulunan Loreto eyaletindeki Pebas adlı bir bölgeye düştüğünü duyurdu. Radyo, olaydan yaralı olarak kurtulan pilotun, isabet alan uçağın kontrolünü kaybettiğini ve uçağın ormanlık alana düştüğünü belirtti. 
     Bu arada ABD Dışişleri Bakanlığı'nın bildirisinde, olay doğrulanarak, ''Peru Hava Kuvvetleri'ne bağlı bir savaş uçağı, Amerikalı misyonerleri taşıyan bir özel uçağı düşürmüştür. Perulu pilot, bu küçük uçağın uyuşturucu kaçakçılarına ait olabileceği yanılgısına düşmüştür. Olaydan dolayı üzgünüz'' denildi. 
     Olayla ilgili olarak Peru Hava Kuvvetleri'nden açıklama yapılmadı. 
     




</TEXT>
</DOC>
