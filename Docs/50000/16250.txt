<DOC>
<DOCNO> 16250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/yazar/pulur.html </URL>
<DATE> 2001/04/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
İktisat ve mizah 
</HEADLINE>
<TEXT>

     ERCİYES Üniversitesi, İktisat Bölümü öğretim görevlisi Hakan Kum gönderdiği "e - mail"in "konu" bölümüne "Bizi üzdünüz" diye yazmış... 
     Mektubu okuyunca gerçekten üzüldük bu memlekette şaka yapmanın, mizahın, olanaksız hale gelmek üzere olduğuna, üzüldük. 
     
     HATIRLAYACAKSINIZ, "İktisat bilim midir " diye, ekonomik kriz patlayınca bir - iki yazı yazmıştık. 
     Meğer Hakan Kum'un öğrencileri bu yazılara çok alınmışlar, hocalarına göstermişler, o da şaşırmış, her ne kadar öğrencilerine, bunun mizah olduğunu anlatmaya çalışmışsa da anlatamamış . 
     Lakin Hakan Kum'un mektubunun bundan sonrası pek öyle düşünmediğini gösteriyor zira, biz bu yazıyı, gerçekten düşünerek taşınarak yazmışsak, yazarlığımızdan ciddi ciddi şüphe etmek gerekirmiş 
     Ama mizah olsun diye yazıp dozunu kaçırmışsak, bu hatamızı dürüst, özeleştiriye açık bir gazeteci olarak telafi etmemiz gerekirmiş... 
     Hayhay, derhal 
     
     SAYIN Kum mektubunun bir bölümünde şöyle diyor 
     "Bunu söylemek için, birincisi iktisat literatüründen haberiniz olması gerekir. İkincisi dünyanın kaynaklarını en verimli şekilde kullanan ABD'de iktisat biliminin ne kadar önemli olduğunu ve birçok birimin yöneticilerinin iktisatçı olduğunu bilmeniz gerekir. Üçüncüsü bilimin tanımından ve sosyal bilim pozitif bilim ayrımından haberiniz olmaması gerekir. Dördüncüsü belki en önemlisi eğer ülkenin içine düştüğü bunalım için mutlaka bir günah keçisi arıyorsanız, bunu yıllardır bu ülkeye başbakanlık yapmış insanların mesleğine bakarak yapabilirdiniz. Mühendislerin ne kadar ağırlıkta olduğunu görürdünüz belki. Hatta bu durum bile, mühendisliğin bir bilim olmasını nasıl engeller, o artık sizin kendi yorumunuz. Yoksa televizyonda program yapan üç kişinin yanlış tahminlerine bakarak, bir bilim dalı hakkında böylesi hafif bir yorum yapmak, ne rasyonel, ne de aydın bir insanın sergileyeceği bir tavır değildir. O zaman biz de, ülkenin en kötü döneminin Başbakan'ı olan Sayın Ecevit'in mesleğine bakıp "gazetecilik bir meslek midir " diye mi soralım Sayın Pulur Böyle bir mantık yürütülebilir mi " 
     Acaba dürüstlüğümüzü, böylece, ispat etmiş olduk mu 
     
     GELELİM Aziz Nesin'le, Erdoğan Alkin hocaya... 
     Hatırlayacaksınız, bizim, bu, mahut yazımızın ilham kaynağı Aziz Nesin'in "Okuduğum Kitaplar" adlı kitabıydı şöyle diyordu 
     "Son aylarda okuduğum üç iktisat yazarının kitaplarına bakıyorum, eskiden gözümde çok büyüttüğüm iktisatın, neredeyse bilim olmadığını söyleyeceğim " 
     Mümkün olsa da Aziz Nesin'in mezarının yerini bulsak da, gidip Hakan Kum'un mektubunu okuyup, iktisatın bilim olduğunu anlatabilsek... 
     Ve Erdoğan Alkin hoca 
     Başımıza bu işleri biraz da o açtı 
     Hem iktisatçıdır, hem de balondaki iki adamın, iktisatçıya "Söylediğin doğru ama, bir şeye yaramıyor " dedikleri fıkrayı bize anlatır .. 
     Ne dersiniz Erdoğan Hoca, bundan böyle iktisat fakültelerinde "mizah, şaka, latife" kavramlarını anlatan dersler de okutulmalı mı 
     
     





Sistemin iflası 


Kimyasal durum 


Yılmaz Revizyonu erteledik 


Tilki Nuri 


Bir öğrenci sordu 'Değişim bu kadar zor mu ' 


Fillerin son yemeği 


Bakan körler 


2. üç ay başladı 


Söylemle eylem 


Moral için iyi... 


Yatırımcıya adres... 


İktisat ve mizah 


Reform dalgası 


Ziraat'te görev zararı nasıl oluştu 


Suçlar önlenemez 


Beyaz, "kuzu" oldu 


</TEXT>
</DOC>
