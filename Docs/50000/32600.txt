<DOC>
<DOCNO> 32600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/magazin/amag.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dramdan doğan star 
</HEADLINE>
<TEXT>

Burcu Güneş, şimdi Türk Pop Müziği’nin en güçlü seslerinden biri. Ve o güçlü ses, henüz çocukken yaşanan acılarla çelikleşti 
     FERİDE ÇIKIT 

     KISA sürede Türkiye’nin en güçlü ve sevilen sesleri arasına giren Burcu Güneş’in hayatı acılarla geçti. Burcu, daha 7 yaşındayken annesi Bige Özkan ile gitarist babası Ali Güneş boşanınca ilk şoku yaşadı. Velayeti babasına verildiği gün de, küçük Burcu’nun dramı başladı. Babası ve babaannesiyle yaşamaya başlayan Burcu’nun yaşamı, İzmir’den Antalya’ya taşınma kararıyla iyice altüst oldu. 
     
18’ine bastı ve kaçtı      GÜNEŞ, gerisini şöyle anlatıyor "Taşındıktan sonra, babamla aramdaki sorunlar yüzünden 13’ümden 18 yaşıma annemle telefonla bile görüşemedim. Sonradan annemin de uğraşıp, bana ulaşamadığını öğrendim. Babamın ikinci kez kez evlenmesi ve beni önemsememesi ilişkimiz de eksilmelere yol açtı. Ve bir şekilde adresine ulaşıp, 18 yaşını doldurduğum gün annemin yanına kaçtım." 
     
Annem beni tanıyamadı’      VE annesinin yanına İzmir’e giden Burcu, o müthiş buluşmayı şöyle anlatıyor "Annem beni tanıyamadı ve gözyaşlarına boğuldu. O zaman gerçeği öğrendim. Annem yıllarca tek başına ayakta durmaya çalışmış ve bana kavuşma mücadelesi hep engellenmiş..." Burcu, şimdi çok sevdiği annesiyle Etiler’de oturuyor. Kendisini annesiz bırakan babasıyla da ara sıra görüşüyor. 
     



 MAGAZİN 











</TEXT>
</DOC>
