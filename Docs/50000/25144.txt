<DOC>
<DOCNO> 25144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/son/sondun16.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamas, İsrail'e saldırıya 'Devam' dedi 
</HEADLINE>
<TEXT>

     Aşırı dinci Hamas örgütü, Filistin ve İsral arasındaki ateşkese uymayacağını ve İsraillilere yönelik saldırıların ''her yerde'' devam edeceğini belirtti. 
     Gazze'deki Hamas yetkilisi Mahmud El-Zahar, Reuters ajansına yaptığı açıklamada, ''Politikamız intifadayı devam ettirmek ve direnmektir. Politikamızı değiştirmiyoruz. Direnişimiz her anlamda, her yerde İsraillilere saldırmak demektir. Ateşkes önermiyoruz'' dedi. 
     Hamas'ın Ramallah temsilcisi Hasan Yusuf, daha önce İsrail'e koşullu ateşkes ilan edebileceği mesajını vermişti. Yusuf, intifadanın devam edeceğini, Batı Şeria ve Gazze'deki Yahudi yerleşimcileri ve İsrail askerlerini hedef almayı sürdüreceklerini belirterek, ancak işgal altındaki Filistin'deki İsrail eylemlerini erteleyebileceklerini belirtmişti. 






</TEXT>
</DOC>
