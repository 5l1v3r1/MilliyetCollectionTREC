<DOC>
<DOCNO> 5198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/son/sontur03.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP’li Kundakçı ve Tekelioğlu ifade vermek için Adliye'de 
</HEADLINE>
<TEXT>

     Ankara Cumhuriyet Başsavcılığı'nca, DYP Şanlıurfa Milletvekili Fevzi Şıhanlıoğlu'nun ölümü ile ilgili yürütülen soruşturma kapsamında, dün haklarında ''yakalama emri'' çıkarılan ve teslim olduktan sonra verdikleri güvence dolayısıyla serbest bırakılan MHP İçel Miletvekili Cahit Tekelioğlu ile MHP Osmaniye Milletvekili Mehmet Kundakcı, ifade vermek için adliyeye geldi. 
     Kundakcı, bir grup partiliyle Ankara Adliye Sarayı'na saat 09.00'da gelerek, soruşturmayı yürüten Başsavcı Vekili Bekir Selçuk'un makamına çıktı. Kundakcı'nın ardından da saat 09.10'da Cahit Tekelioğlu adliye geldi. Başsavcı Vekili Bekir Selçuk, Anayasa'nın ''yasama dokunulmazlığı'' başlığını taşıyan 83. maddesinin ''ağır cezayı gerektiren suç üstü hali'' hükmünü içeren 2. fıkrası uyarınca yürüttüğü soruşturma kapsamında, Kundakcı ve Tekelioğlu'nun ifadelerini aldıktan sonra, MHP milletvekilleri hakkında iddianame düzenleyecek. 



</TEXT>
</DOC>
