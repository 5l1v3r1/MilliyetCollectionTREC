<DOC>
<DOCNO> 23417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/son/sontur11.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik kazaları 2 can aldı 
</HEADLINE>
<TEXT>

     Kayseri ve Adana'da meydana gelen trafik kazalarında 2 kişi öldü, 6 kişi yaralandı. 
     Alınan bilgiye göre, Öztürk Tanrıverdi'nin kullandığı 38 KZ 134 plakalı otomobil, Kayseri Çevreyolu fuar kavşağında, Ahmet Büyükçekiç yönetimindeki 06 ERT 43 plakalı otomobille çarpıştı. Işık ihlali sonucu meydana geldiği bildirilen kazada yaralanan Öztürk Tanrıverdi 30 , kaldırıldığı Kayseri Devlet Hastanesi'nde müdahaleye rağmen kurtarılamadı. Yaralılar Ahmet Büyükçekiç, Arif Coşkun, Ali Tuncay, Uğur Şahan, Avni Pirinç ve Reyhan Pirinç, Erciyes Üniversitesi Tıp Fakültesi Hastanesi'nde tedavi altına alındı. 
     Adana-Kozan yolunda Kamil Yıldızhan yönetimindeki 27 TU 480 plakalı kamyon, ani manevra yapınca aynı yönde giden Ahmet Yılmazer yönetimindeki 42 FF 162 plakalı kamyonla çarpıştı. Kazada, Ahmet Yılmazer'in yanında bulunan babası Halil Yılmazer 52 , ağır yaralandı. Halil Yılmazer, hastaneye kaldırılırken öldü. 







</TEXT>
</DOC>
