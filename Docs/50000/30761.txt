<DOC>
<DOCNO> 30761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/ekonomi/eko06a.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Euro en düşük seviyesinde 
</HEADLINE>
<TEXT>

     Avrupa Merkez Bankası’nın ECB faizleri indirmeme kararı almasının ardından Euro, dolar karşısında değer yitirdi ve son üç yılın en düşük seviyesine geriledi. Euro - dolar paritesi 0.8479’dan 0.8357’ye düştü. Piyasaya çıktığı 1999 Ocak’ında Euro 1.17 dolar seviyesindeydi. ECB Başkanı Wim Duisenberg, Euro’nun değer yitirmesi ve güçsüzlüğü nedeniyle şaşkınlığa uğradı. Duisenberg önceki günkü basın toplantısında "Euro’nun seviyesinin niye gerilediğini açıklayamıyorum, bütün faktörler Euro’nun yükselmesi gerektiğini gösteriyor, bu durumun geçici olduğunu düşünüyorum" dedi. Duisenberg "Euro’nun çok güçlü bir potansiyel taşıdığına inanıyorum" diye ekledi. Basın toplantısında enflasyonla mücadele ettiklerini ve büyümeyi ikinci planda düşündüklerini söyleyen Duisenberg, bankanın enflasyon korkusu nedeniyle, ekonomi üzerinde oluşan baskıları dengelemeye çalıştığını kaydetti. 
     



 EKONOMİ 




















</TEXT>
</DOC>
