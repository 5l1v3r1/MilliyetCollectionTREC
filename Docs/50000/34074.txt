<DOC>
<DOCNO> 34074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/spor/spo01.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
"Ronaldo'yu aratmam" 
</HEADLINE>
<TEXT>

Beşiktaş’ın Brezilyalı yeni transferi, İnter’deki adaşını Dünya’nın tanıdığını, ancak kendisini de Türkiye’de rakip forvetlerin çok iyi tanıyacağını söyledi 
     KARTAL YİĞİT 

     DAUM’UN isteğiyle Benfica’dan transfer edilen Ronaldo, MİLLİYET kanalıyla iddialı mesajlar verdi. Türkiye Ligi hakkında, Taffarel ve Jardel sayesinde bilgi edindiğini söyleyen Brezilyalı oyuncu "İnter’deki adaşım Ronaldo’yu Dünya tanıyor. Beni de Türkiye’deki rakip forvetler iyi tanıyacak. Çünkü hiçbirine geçit vermeyeceğim. Ayrıca İstanbul’daki insanların sıcakkanlılığı ülkemdeki ortamı bana aratmayacak" diye konuştu. 
     
     Jardel’i isterdim’ 
     FENERBAHÇE’NİN şampiyonluğunu geçen sezon Portekiz’de öğrendiğini belirten Ronaldo sözlerini şöyle noktaladı "Rakibimizin orta saha ve forvetinde çok tehlikeli oyuncular var. Ama benim için bu sorun değil. Antrenman eksiğimi kapattığım zaman, beni herkes görecek. Jardel’le karşı karşıya oynamayı çok isterdim. Ancak bu sezon Galatasaray’dan ayrılmış. Kendisini Porto’dan tanırım. Çok iyi bir golcüdür." 
     
Sifo’nun üzüntüsü Jübilesini çocuklar için yapacak yıldız oyuncu, "İnönü Stadı keşke 60 bin kişilik olsa ve hasılat daha da artsaydı" dedi 
     BEŞİKTAŞ’TAKİ aktif futbol yaşantısını 4 Ağustos’daki Milan maçıyla noktalayacak Şifo Mehmet, Türkiye Eğitim Gönülleri Vakfı’nın davetlisi olarak Doğu ve Güneydoğu’dan gelen 35 öğrenciyle Hasköy’deki Rahmi Koç müzesini gezdi. Vakıf Başkanı İbrahim Betil ve Doktor Bülent Bulgurlu ile basın toplantısı düzenleyen Mehmet, şu ana kadar 22 bin bilet satıldığını belirtti. 
     ŞİFO Mehmet, çocukları işaret ederek "Onların gözlerinden aldığım ışık, ne derece doğru karar verdiğimi ortaya koyuyor" dedi. Tecrübeli oyuncu, "Gönül isterdi ki, İnönü Stadı’nın kapasitesi 60 bin kişi olsun ve hasılat daha da artsın. Yaklaşık bin biletimiz daha kaldı. Sokaktaki simitçiden, taksiciye ve bütün medyaya kadar, tüm Türkiye’ye teşekkür ediyorum" ifadesini kullandı. 
     
Beşiktaş’ta matem      SİYAH - Beyazlı ekibin 13 yıllık malzeme sorumlusu Nazif Erdem dün vefat etti. Yakalandığı amansız hastalıktan kurtulamayan Erdem’in ölüm haberini alan Daum, antrenmana kırmızı tişörtlerle çıkan futbolcularını soyunma odasına geri çağırarak, siyah tişört giydirdi. Alman hoca, çalışma öncesi de bir dakikalık saygı duruşunda bulundurdu. Erdem’in cenazesi bugün ikindi namazından sonra Sinan Paşa Camii’nden kaldırılarak toprağa verilecek. 
     
Sarıyer’le maç      ALMANYA kampını tamamlayan ve Trabzonspor maçı öncesi en ciddi sınavını Milan karşısında verecek olan Beşiktaş’ta, Teknik Direktör Daum takımını bir kez daha görmek istiyor. Alman hocanın bu isteğinden sonra harekete geçen Menajer Sinan Engin ve tercüman Murat Kuş, İkinci Lig B Grubu ekiplerinden Sarıyer’e hazırlık maçı teklif götürdüler. Boğaz ekibinin, bu öneriyi kabul etmesi üzerine, karşılaşma yarın İnönü Stadı’nda oynanacak. 
     
Ali Eren Cenova’yı terketti      BEŞİKTAŞ ile yollarını ayırıp İtalyan ikinci lig ekiplerinden Cenova ile anlaşan Ali Eren peşinatını alamadığı gerekçesiyle takımının kampından ayrılıp dün gece İstanbul’a döndü. Daha önce dört seneliğine dört milyon dolara anlaştığını açıklayan Ali Eren’in sözleşmesini feshetmek için FIFA’ya başvuracağı öğrenildi. 
     



 SPOR 
























</TEXT>
</DOC>
