<DOC>
<DOCNO> 1765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/guncel/gun03.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Murat Bey’in Volvo’su Susurluk’tan çıktı 
</HEADLINE>
<TEXT>

Susurluk sanığı Özel Harekat Dairesi eski Başkanvekili İbrahim Şahin’in geçen hafta adliyeye gelirken kullandığı lüks otomobil, Yahya Murat Demirel’in şirketine kayıtlı... 
     TOLGA ŞARDAN Ankara 

     Susurluk sanıklarından Özel Harekat Dairesi eski Başkanvekili İbrahim Şahin’in kullandığı Volvo marka otomobilin, Murat Demirel’in şirketi Universal’e ait olduğu anlaşıldı. 1992’de Çiftehavuzlar’daki yasadışı örgüt operasyonu nedeniyle yargılanan Şahin, ifade vermek üzere pazartesi günü Kadıköy Adliyesi’ne geldi. 
     
İki saat ifade verdi      Geçen yıl geçirdiği trafik kazasında ağır yaralanan ve geçici olarak hafızasını yitiren Şahin, iki saatlik ifadesinin ardından, avukatı Ömer Yeşilyurt ile, kendisini bekleyen özel araca binerek binadan ayrıldı. 
     Şahin Adliye’den ayrılırken, özel bir şoförün kullandığı lüks araç dikkat çekti. 
     Şahin’in, Yeşilyurt’un kolunda arka koltuğuna bindiği 34 TE 6907 plakalı gümüş rengi son model araç üzerinde yapılan tescil kayıt incelemesindeyse, sürpriz bir isim ortaya çıktı Yahya Murat Demirel. Şahin ve avukatının özel şoförüyle kullandığı 1999 model lüks araç, Kasırga operasyonunun kilit ismi ve Egebank’ın eski sahibi Demirel’in, Esentepe Büyükdere Caddesi üzerindeki Universal Servis Turizm ve Ticaret A.Ş. üzerine kayıtlı çıktı. 
     
Bağlantı Yeşilyurt mu      Bu gelişme üzerine gündeme gelen Şahin - Demirel bağlantısının Yeşilyurt aracılığıyla kurulduğu öne sürüldü. Yeşilyurt, aynı zamanda, işkenceden yargılanan bazı polislerle PKK lideri Abdullah Öcalan’ın İmralı’da yargılanması sırasında müdahil olan şehit ailelerinden bir grubun avukatlığını yaptı ve İmralı Adası’ndaki duruşmalardan bazılarına katıldı. 
     


 GÜNCEL 





















</TEXT>
</DOC>
