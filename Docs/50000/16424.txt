<DOC>
<DOCNO> 16424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/son/sonspo06.html </URL>
<DATE> 2001/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor, Gençlerbirliği'ni 4-1 yendi 
</HEADLINE>
<TEXT>

     Birinci Futbol Ligi'nde Kocaelispor, Gençlerbirliği'ni 4-1 yendi. 
     49. dakikada Gençlerbirliği'nden Mustafa'nın yerine Phiri oyuna girdi. 
     50. dakikada Alex'in pasıyla topla buluşan Pazin, ceza alanında sert vurdu. Top, yandan auta çıktı. 
     53. dakikada Phiri'nin kullandığı köşe atışında, topla uygun durumda buluşan Ümit Karan, kafayla topu üstten auta attı. 59. dakikada Kocaelisporlu Pazin, rakibini ittiği gerekçesiyle sarı kart gördü. 
     62. dakikada Kocaelispor'da, Faruk'un yerine Ahmet Arslaner, Gençlerbirliği'nde de 68. dakikada Nihat'ın yerine Ersan oyuna dahil oldu. 69. dakikada Ümit Karan'ın kullandığı serbest vuruşta, top üstten auta çıktı. 
     74. dakikada Kocaelispor'un 2. golü geldi. Kaan Dobra, orta alandan kaptığı topla sağ taraftan ceza alanına girdi. Bu futbolcunun yerden sert vuruşunda, topu filelere göndererek farkı 2'ye çıkardı 2-0. 
     Aynı dakikada sakatlanarak çıkan Ersan'ın yerine Gençlerbirliği'nde İsmail Doğan oyuna dahil edildi. 75. dakikada Gençlerbirliği farkı 1'e indirdi. Soldan gelişen atakta, Phiri'nin ortaladığı topla buluşan Ferdi, kafayla topu filelere gönderdi 2-1. 
     80. dakikada Kocaelispor'da, Serdar'ın yerine Lazarov girdi 81. dakikada Kocaelispor'un kazandığı serbest atışta, Pazin sert vurdu ve top yan direkten döndü. Dönen topla buluşan Lazarov, topu filelere gönderek durumu 3-1 yaptı. 84. dakikada Kocaelispor'da Engin'in yerine Cem Sinan girdi. 90. dakikada Kocaelispor durumu 4-1 yaptı. Nuri, soldan ceza alanına girdi ve topu Lazarov'a aktardı. Bu futbolcunun vuruşunda top kaleciden döndü ve Nuri tamamladı. Çarpan top Ayman'ın önüne düştü bu futbolcu da düzgün vuruşla topu filelere gönderdi. Maç da Kocaelispor'un 4-1'lik üstünlüğüyle sona erdi. 




</TEXT>
</DOC>
