<DOC>
<DOCNO> 15818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/guncel/gun08.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Estetikli kraliçe olur mu 
</HEADLINE>
<TEXT>

ÇAPRAZ ATEŞ 
     SERKAN DUYGU 

     Lütfü Kırdar Uluslararası Kongre ve Sergi Sarayı’nda gerçekleştirilen Miss Turkey 2001 - Türkiye Güzellik Yarışması’nda kraliçe seçilen Tuğçe Kazaz’ın 50 gün önce burnuna estetik yaptırdığının ortaya çıkması ve bunu yapan doktorun juride yer alması yeni bir tartışmayı beraberinde getirdi. Estetik yaptırarak, güzellik yarışmasına girmek, doğru mudur Ünlüler bu konuda farklı görüşler dile getirdiler.. 
     
     Çağla Şikel 1977 Türkiye Güzeli 
Adil bulmuyorum      Bunun yanlış olduğunu düşünüyorum. Önceden, böyle birşey bilinseydi, kararlar daha farklı olurdu. Bence yarışmaya katılan genç kızların doğal güzelliklerini yansıtmaları gerekir. O zaman ben de kendime kusursuz bir vücut yaptırır ve yarışmaya katılırdım. Bu da bir kandırmaca olurdu. Bunu adil bulmuyorum. Artık yapılacak bir şey yok. Ama kendisi için iyi olmayacak, uzun bir süre bu konu konuşulacak. Tuğçe üzerinde iyi bir iz bırakmayacak. 
     
     Özcan Sandıkçıoğlu Organizatör 
Estetikli olabilir      Benim düzenlediğim yarışmalarda iltimas denen bir şey olmaz. Tuğçe Kazaz, 11 jüri üyesinden de en yüksek puanı aldı. Şunu da belirtmekte fayda var. Bizim yarışmamızın 3 temel kuralı var Bunlar, Türk vatandaşı olmak, 18 - 27 yaş arasında olmak ve hiç evlenmemiş olmak. Bunun dışında, kızlarımız, estetik ya da benzeri operasyonlar yaptırarak yarışmaya katılabilir. 
     
     Nefise Karatay 1977 - 2. Güzeli 
Doğal seçilmeli      Estetiğe karşı olan bir insan değilim. Fakat, insanların, doğal güzellikleriyle seçilmesi daha doğru. Önceden güzeller kraliçe seçildikten sonra estetik yaptırırlardı. Şimdi bu kavram değişiyor. Artık yarışmadan öncede estetik yapılmaya başlandı. 
     
     Yüksel Ak 2000 Türkiye Güzeli 
Sakıncası yok      Bence bir sakıncası yok. Onun katılacağı Mıss World yarışmasında yer alan Venezuellalı güzellerin vücutlarının neredeyse tamamı estetik ameliyatlıydı. Ben de Tuğçe’yi seçen jüride yer aldığım için, kesinlikle doğru kararın verildiğine inanıyorum. 
     


 GÜNCEL 














</TEXT>
</DOC>
