<DOC>
<DOCNO> 20806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/spor/aspo.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel Haber 
</HEADLINE>
<TEXT>
İŞTE G.SARAY’DAKİ SIR 
Yönetimin, İnter ile sözleşme imzalayan Emre-Okan ikilisini kadro dışı bırakmak istediği, ancak Şampiyonlar ve Türkiye Ligi’ndeki kritik maçlar nedeniyle vazgeçtiği ortaya çıktı 
     ERHAN TELLİ 

     G.SARAY yönetiminin, Şampiyonlar Ligi’nde oynanan Deportivo maçından hemen sonra İstanbul’da, İnter’le gizlice sözleşme imzalayan Emre ve Okan için kadro dışı kararı aldıkları ortaya çıktı. Sarı - Kırmızılı yöneticilerin, iki oyuncuya duydukları öfke nedeniyle uygulamaya koymak istedikleri bu karara, Teknik Direktör Lucescu’nun engel olduğu, Şampiyonlar Ligi çeyrek finali ve ligdeki kritik maçlar yüzünden de vazgeçildiği öğrenildi. 
     YÖNETİMİN, Emre - Okan ikilisinin attığı imzaların, bugünlerde açığa çıkan sonuçları getireceğini bildiği, ancak camiadan gelecek tepkiler nedeniyle, kamuoyuna açıklamadığı ileri sürüldü. İki futbolcu üzerinde bu yüzden baskı kurdukları iddia edilen yöneticilerin, imza olayından sonra yaptıkları ilk toplantıda kadro dışı kararını ittifakla aldıkları, ancak Lucescu’nun "Onlara ihtiyacım var" demesiyle uygulamaya geçiremedikleri bildirildi. 
     SARI - Kırmızılı yöneticilerin, Real Madrid karşısında alınan 3 - 2’lik galibiyetle Şampiyonlar Ligi’nde yarı final umudunun artması üzerine, kadro dışı konusunu sümen altına aldıkları da ifade edildi. Fenerbahçe derbisinden galibiyet bekleyen ve puan farkının altıya çıkacağını uman yönetimin, kadro dışını yeniden gündemine almasına rağmen, derbinin beklenen skorla bitmemesi üzerine çark ettiği de kaydedildi. 
     
30 trilyonluk temlik dahaSarı-Kırmızılılar’ın yayın gelirlerine iki bankadan haciz talebi geldi 
     CEMAL ERSEN 

     G.SARAY’A bir temlik darbesi daha geldi. Sarı - Kırmızılı kulübün, naklen yayınlar karşılığı 2.5 yıl içinde alacağı 26 milyon dolar yaklaşık 30 trilyon lira için iki bankadan haciz işlemi talep edildiği belirlendi. Futbol Federasyonu’na yapılan resmi başvuruya göre, naklen yayın girdilerinin yanı sıra Spor - Toto isim hakkı ve futbolcu satışından yapılacak transfer ücretleri için de temlik konuldu. 
     DİGİTÜRK’TEN bu sezon 7, gelecek sezon 15 milyon dolar para alacak olan Galatasaray’ın, 26 milyon dolarlık temliği üçüncü yılın yarısında sona erecek. Söz konusu temliğin konulmasıyla Arif’in transferi nedeniyle Real Sociedad’a ödenmesi gereken 3.5 milyon doları da bugüne dek belirlenen program çerçevesinde veremeyen, futbolcu alacaklarında sıkıntı yaşayan Sarı - Kırmızılı kulüp büyük maddi kaos içine girdi. 
     



 SPOR 




























</TEXT>
</DOC>
