<DOC>
<DOCNO> 28498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/guncel/gun09.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın Doğan Karikatür Yarışması'na büyük ilgi 
</HEADLINE>
<TEXT>
94 ülkeden 4301 ESER 
Ödüller 8 Kasım’da Ankara Devlet Resim Heykel Müzesi’nde verilecek 
     İSTANBUL Milliyet 

     18. Aydın Doğan Uluslararası Karikatür Yarışması'na 94 ülkeden 1436 sanatçı, 4301 karikatürle katıldı. 
     Aydın Doğan Vakfı Yarışmalar Koordinatörü Işın Saygun, bu yılki yarışmada Ön Seçiciler Kurulu'nun seçtiği 248 sanatçının 306 karikatürünün 26 Haziran 2001 günü Antalya Falez Hotel'de toplanacak Seçiciler Kurulu'nun değerlendirmesine sunulacağını belirtti. Seçiciler Kurulu Hollandalı sanatçı Willem Holtrop'un başkanlığında Bidjan Assadipour İran , Laure Barbizet Fransa , Vladimir Borojevic Makedonya , Latif Demirci, Gürbüz Doğan Ekşioğlu, Prof. Hüsamettin Koçan, Alphonse Mendy Senegal , Tan Oral ve Turhan Selçuk'tan oluşuyor. 
     
Üç sanatçıya büyük ödül      Aydın Doğan Vakfı Yarışmalar Koordinatörü Işın Saygun, yarışmada ödül kazanan ve sergilenmeye değer görülen karikatürlerin 28 Haziran - 7 Temmuz 2001 tarihleri arasında Antalya Falez Hotel'de sergileneceğini, derece alan sanatçıların ödüllerinin ise 8 Kasım 2001 günü Ankara Devlet Resim Heykel Müzesi'nde yapılacak törenle verileceğini bildirdi. 
     Yarışmada birinciliği elde eden sanatçıya 8 bin ABD doları, ikinciye 5 bin ABD doları, üçüncüye de 3 bin 500 ABD doları verilecek. Başarı ödülü kazanan sanatçılara ise 300'er ABD doları takdim edilecek. Ayrıca, dereceye girenlere başarılarını simgeleyen heykel ve plaket verilecek. 
     



 GÜNCEL 





















</TEXT>
</DOC>
