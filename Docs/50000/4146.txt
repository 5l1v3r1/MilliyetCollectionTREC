<DOC>
<DOCNO> 4146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/guncel/gun03.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Cehennem gibiydi’ 
</HEADLINE>
<TEXT>

     Diyarbakır’daki suikasttan yaralı kurtulan dört polis memuru, olay anını anlatırken, "Teröristler önce silahla taradı, sonra da bomba attı. Ortalık cehenneme dönmüştü" dedi. 
     Dicle Üniversitesi Tıp Fakültesi Hastanesi’nde tedavileri süren yaralı polisler Fatih Gökçek, Mustafa Dinçer, Nuri Bozkurt ve Veli Göztepe, saldırı anını şöyle anlattı "Emniyet Müdürlüğü’nden Valiliğe seyir halindeydik. Birden arkadan silah sesleri duyduk. Biz de hemen döndük. Üç kişi gördük, ancak, her taraftan ateş açılıyordu. Biz de yere yatıp ateş etmeye başladık. Ateş açanlar en az 10-15 kişiydi. Ortalık cehenneme dönmüştü. Yerimizden kalkıp yanlarına yaklaşmaya çalıştık. Bu sırada bomba attılar, biz yaralandık." 
     Suikastta elinden yaralanan asayiş ekibinde görevli Veli Göztepe, saldırıyı şöyle anlattı "Silah sesleri gelince saldırıya uğradığımızı anladım. Üç kişiyi gördük, ama üç kişi değillerdi. Birisi şalvarlıydı. Üç noktada pusu kurulmuştu. Saldırganlar 5 dakika boyunca taradılar. Soğukkanlı ve profesyoneldiler. En fazla da müdürümüzün aracına ateş ettiler. 150 metre boyunca konuşlanmışlar. En az 15 kişiydiler." 
     
Yerine kim gelecek      Okkan'ın şehit olmasıyla birlikte Diyarbakır Emniyet Müdürlüğü'ne yapılacak atama gündeme geldi. Emniyet Müdür Yardımcısı Serdar Irmak,düşünülen ilk isim. Sonraki isimlerse Bayburt Emniyet Müdürü Ercüment Yılmaz, Polis Başmüfettişi Ahmet Köse ve APK uzmanı Reşat Altay. 
     


 GÜNCEL 























</TEXT>
</DOC>
