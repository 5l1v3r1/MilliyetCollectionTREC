<DOC>
<DOCNO> 34627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/ekonomi/eko07.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
FINANCIAL TIMES Stan güven getirdi 
</HEADLINE>
<TEXT>

     EKONOMİ SERVİSİ 

     Financial Times gazetesi, IMF Başkan Yardımcısı Stanley Fischer’in Türkiye ziyaretinin, Türk ekonomisine yeniden özgüven kazandırdığını yazdı. Gazetenin dünkü sayısında yer alan analizde, Türkiye’nin ekonomik yapısına ve programa yapılan son düzenlemelere Fischer’in iki günlük ziyareti ile güvenin geldiği ifade edildi. 
     Gazete Fischer’in, IMF İcra Kurulu’nun Türkiye’ye verilecek 1.5 milyar dolarlık kredi diliminin serbest bırakılmasını görüşmek üzere önümüzdeki cumartesi günü toplanabileceğini açıkladığını yazdı. 
     Gazetede, hükümetin geçen hafta dövize talebi azaltmak ve yatırımcıları Türk Lirası’na yöneltmek amacıyla yeni kararlar almasının iş çevreleri ve piyasada olumlu etki yaptığı aktarıldı. 
     TÜSİAD Başkan Yardımcısı ve Türk-Fransız İş Konseyi Başkanı Aldo Kaslowski, gazetenin sorularını yanıtlarken, hükümet ortaklarının son dönemde aralarında daha iyi işbirliği yaptığına ilişkin görüşlerin arttığını söyledi. 
     



 EKONOMİ 



















</TEXT>
</DOC>
