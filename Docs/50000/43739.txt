<DOC>
<DOCNO> 43739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/25/ekonomi/eko07.html </URL>
<DATE> 2001/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş Körfez Savaşı’nda 45 milyar dolar kaybettik 
</HEADLINE>
<TEXT>

     ANKARA ANKA 

     Devlet Bakanı Kemal Derviş, Körfez krizi nedeniyle Irak’a uygulanan ambargo yüzünden Türkiye’nin uğradığı kaybın 40 - 45 milyar dolar civarında olduğunu belirtti. Derviş, SP Ankara Milletvekili Zeki Çelik’in soru önergesine verdiği yanıtta, Türkiye’nin Körfez savaşında en çok zarara uğrayan ülkelerin başında geldiğini vurguladı. 
     Türkiye’nin dış ticaretinde çok önemli bir yere sahip olan Irak’a uygulanan BM ambargosu sonucunda, ihracat gelirlerinde büyük düşüş yaşandığını belirten Derviş, şöyle dedi 
     "Kerkük - Yumurtalık Petrol Boru hattının işletilememesi, bazı bankalarımızın Irak’tan alacaklarını tahsil edememesi, müteahhitlik ve turizm gelirleri kayıpları, Irak’a yönelik ihracat ve taşıma faaliyetlerimizin durması sonucu ortaya çıkan sosyo ekonomik sorunlar nedeniyle maruz kalınan zararlar da dikkate alındığında, Türkiye en çok zarara uğrayan ülkelerin başında gelmektedir. Ambargo kararı dolayısıyla Türkiye’nin uğradığı kayıpların 40 - 45 milyar dolara ulaştığı tahmin edilmektedir." 
     
     



 EKONOMİ 





















</TEXT>
</DOC>
