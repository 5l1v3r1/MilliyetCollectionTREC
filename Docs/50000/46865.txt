<DOC>
<DOCNO> 46865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/son/sontur10.html </URL>
<DATE> 2001/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızına tecavüz etti diye gözaltına alınan baba dehşet saçtı... 
</HEADLINE>
<TEXT>

     Kayseri'de bir baba, kızına tecavüz girişiminde bulunduğu iddiası üzerine, gözaltına alınıp serbest bırakılmasının ardından, 1,5 yıllık evli kızını, av tüfeğiyle vurarak öldürdü. 
     Devlet K., 55 yaklaşık 10 gün önce öz kızı Elmas Yusufoğlu'nun 18 kendisine tecavüz girişiminde bulunduğu iddiası üzerine jandarma tarafından gözaltına alındı ve yapılan sorgusunun ardından serbest bırakıldı. 
     Şikayet edilmesine kızan Devlet K, bugün kızının Anbar mahallesi Gökova sokaktaki evine geldi. Bahçede bulunan Elmas Yusufoğlu'nu başına tüfek dayayarak birinci kattaki odaya çıkaran baba, evde bulunan damadı ve eşi Gülten K.'yi de rehin aldı. Devlet K, burada herkesin gözü önünde kızını başından vurarak öldürdü. 
     Devlet K, olay sonrası jandarma tarafından gözaltına alındı. 
     Gülten K, eşinin sürekli içki içtiğini ve kendisini de dövdüğünü belirterek, ''Devlet, daha önce de Elmas'a tecavüz etmek istemiş. Kızımın şikayeti üzerine jandarma yakaladı ama daha sonra serbest bıraktı. Kendisini şikayet ettiği için Elmas'a kin beslemiş. Jandarmaya da kızımı bu nedenle öldürdüğünü söylemiş'' dedi. 
     Gülten K, kızının 5 aylık erkek bebeğinin de bir süre önce ishal nedeniyle öldüğünü belirtti. 
     






</TEXT>
</DOC>
