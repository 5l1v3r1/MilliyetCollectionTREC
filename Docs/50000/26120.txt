<DOC>
<DOCNO> 26120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/son/sontur14.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortaöğretim sınavı sona erdi 
</HEADLINE>
<TEXT>

     Milli Eğitim Bakanlığı'nca düzenlenen 2001-Orta"ğretim Kurumları Öğrenci Seçme ve Yerleştirme Sınavı OKÖSYS , saat 12.00'de sona erdi. 
     İlköğretim okullarının son sınıfında okuyan 568 bin 473 adayın katıldığı sınav, Türkiye'de tüm il merkezleri ile Lefkoşa, Trablus, Riyad, Medine ve Cidde'de gerçekleştirildi. 2 saat süren sınavda öğrencilere akademik yeteneği ölçme niteliğinde Türkçe, Matematik, Fen Bilimleri ve Sosyal Bilimler alanlarında test usulü toplam 100 soru yöneltildi. Sınav soruları ve yanıt anahtarı, bugün öğleden sonra basına verilecek. 2001-OKÖSYS sonuçlarına göre, Fen, Anadolu, Anadolu Teknik ve Meslek, Anadolu Öğretmen, Anadolu İmam Hatip, MEB'e bağlı sağlık meslek liseleri ile diğer bakanlıklara ait meslek liselerine toplam 94 bin 355 öğrenci yerleştirilecek. 
     Sınav sonuçlarının Temmuz ayının son haftasında açıklanması bekleniyor. Sınavı kazanan ve kayıt şartlarını taşıyan öğrencilerin kayıtları 20-24 Ağustos 2001 tarihleri arasında yapılacak. Okul müdürlükleri kesin kayıtlar yapıldıktan sonra açık kontenjanları ilan edecekler. Açık kontenjanlar için ön kayıt başvuruları 27-31 Ağustos 2001 tarihleri arasında alınacak. 







</TEXT>
</DOC>
