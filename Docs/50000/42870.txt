<DOC>
<DOCNO> 42870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/son/sontur15.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yazık bu çocuklara...Sınıfı geçemediğini öğrenince intihar etti... 
</HEADLINE>
<TEXT>

     Bursa'da, geçtiğini sanarak tatile giden lise 1. sınıf öğrencisi, 3 dersten kaldığını öğrenince intihar etti. 
     Hürriyet Endüstri Meslek Lisesi 1. sınıf öğrencisi Mehmet Sait Kaya 16 , derslerini geçtiğini düşünerek çıktığı yaz tatilinin dönüşünde kötü bir süprizle karşılaştı. Okulların açılmasından 1 hafta sonra, yaz tatilini geçirmek için gittiği Erzurum'dan dönen Mehmet Sait Kaya, dün 2. sınıfa başlamak üzere gittiği okulunda, ''biyoloji'', ''kimya'' ve ''meslek hesapları'' derslerinden sınıfta kaldığını öğrendi. Bunun üzerine bunalıma girdiği öğrenilen öğrenci, bu sabah evinin merdiven boşluğuna elektrik kablosuyla kendini asarak intihar etti. Olayla ilgili soruşturma başlatıldığı bildirildi. 







</TEXT>
</DOC>
