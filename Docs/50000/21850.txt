<DOC>
<DOCNO> 21850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/guncel/gun03.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ESKİ PİLOTLAR KAZA İÇİN NE DİYOR 
</HEADLINE>
<TEXT>
Sorun kumandada 
"Uçakta kumanda kilitlenmiş ya da kopmuşsa döne döne düşer" diyen pilotlar motor arızasının uçağı düşürmeyeceğini, ancak buzlanmada kontrol kaybı olacağını söyledi 
     İHSAN YILMAZ İstanbul 

     Eski askeri pilotlar, CASA'nın büyük bir olasılıkla "kumanda problemi" nedeniyle düştüğünü söylerken, bir askeri pilot "Pilotun uçağı kontrol edemediği belli" dedi. Görgü tanıklarına göre, uçağın fırıldak gibi dönerek tepe üstü yere çakıldığına dikkat çeken emekli bir askeri pilot, şu değerlendirmede bulundu 
     
Pilotun işi zordu’      "Uçakta kumanda sorunu varsa bu 'viril' denen hareketle düşer. Pilot uçağı kumanda edememiş. Kumandalarda kilitlenme ya da kopma var. Dönerek düşmesi ve tepe üstü vurması kumandalarda kesinlikle bir sıkıntı olduğunu gösteriyor. Uçakta kumandada sorun çıktığında, minicik de olsa direksiyon hangi tarafa yönelik kalmışsa o tarafa doğru devamlı dönüş olur. O yüzden viril şeklinde düşme kumanda kaybının işareti. Pilot uçağa kumanda edebilse, zaten virilden çıkardı." 
     
Motor arızası düşürmez      "Motor arızası uçağı düşürmez" diyen aynı pilot şöyle devam etti "Diğer bir motorla uçağı çok rahatlıkla bir alana indirir. Ancak ben motor arızası olacağını sanmıyorum. Uçaklar, tek motorla da harekatına devam edecek şekilde performanslandırılır. Eğer iki motor birden dursa da uçak virile girmez. Yine süzülerek gider ve bir yere vurur." 
     Eski savaş uçağı pilotu da şu tahminde bulundu "Motor arızası ihtimali yok. Buz çözücüler çalışmıyorsa, buzlanma olabilir. Buzlanmayla birlikte kumanda kilitlenmesi de meydana gelebilir. Bu durumda kontrol kaybolur. Malatya bölgesnde türbülans da vardır ." Hava Kuvvetleri'nden tümgeneral rütbesiyle 1977'de emekli olan, ANAP'lı eski Devlet Bakanı Abdullah Tenekeci, Genelkurmay Başkanlığı'nın CASA uçaklarının uçuşlarını durdurmasının teknik arızadan kaynaklanmış olabileceğini söyleyerek, şu yorumu yaptı 
     
Düşerken gaz verilmiş’      "Kumanda sistemi kilitlenmiş olabilir, otomatik pilotta arıza çıkmış olabilir. Otomatik pilotta arıza çıktıysa, pilot devre dışı bırakmayı, kumandayı kendine almayı denemiş olabilir. Bu arada motorlara gaz vermiş olabilir. Pilot alternatifleri denemiştir. Kumanda sisteminde arıza olduysa pilotun da yapacağı bir şey yok." 
     



 GÜNCEL 




















</TEXT>
</DOC>
