<DOC>
<DOCNO> 23581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/son/sontur18.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Keçeciler "Çağlar'ın Ziraat Bankası'na olan borcunu alacağız" 
</HEADLINE>
<TEXT>

     Devlet Bakanı Mehmet Keçeciler, ''Bütün hortumcuları biz yakalattık'' dedi. 
     Konya'nın Akşehir ilçesinde, partisinin ilçe teşkilatı kongresine katılan Devlet Bakanı Mehmet Keçeciler, ''Türkiye'nin gelmişini ve geçmişini iyi tahlil etmemiz lazım. Bunu Anavatan Partisi ANAP yapıyor. ANAP nerede, diğer partiler nerede Gelin aradaki farklılıkları, bir olup hep beraber tahlil edelim'' diye konuştu. 
     Keçeciler, Türkiye'nin içinde bulunduğu ekonomik krizin mutlaka aşılacağını da ifade ederek şunları söyledi 
     ''Ekonomiden sorumlu Devlet Bakanı Kemal Derviş'in uyguladığı program, ANAP'ın taahhüt ettiği programın aynısıdır. Ama o bir sosyal demokrattır. Buna karşın hergün onunla biraraya geliyoruz. Beraberce yaşanan krize çareler üretiyoruz.'' 
     9. Cumhurbaşkanı Süleyman Demirel'in, Cavit Çağlar'ı bankaların başına getirdiğini de ifade eden Keçeciler, ''Çağlar'ın bugün Ziraat Bankası'na 58 milyon dolar borcu var. Şimdi o parayı alacağız. Bunun için kanun çıkardık. Bütün hortumcuları da yakalatan biziz'' şeklinde konuştu. Buğday taban fiyatına da değinen Bakan Keçeciler, çiftçilerin yüzünü güldürmek için her türlü çabayı sarfedeceklerini sözlerine ekledi. 







</TEXT>
</DOC>
