<DOC>
<DOCNO> 37977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/dunya/dun02.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Moskova’ Akdeniz’e iniyor 
</HEADLINE>
<TEXT>

     Cenk BAŞLAMIŞ - MOSKOVA 

     Rusya’ya ait Karadeniz donanmasının amiral gemisi Moskova, Akdeniz’e yapacağı sefer için büyük bir törenle uğurlandı. 
     Sivastopol’de düzenlenen törende konuşan Karadeniz donanması komutanı Vladimir Komoyedov, Moskova kruvazörünün 10 yıllık aradan sonra Akdeniz’e açılmasının filonun gücünü gösterdiğini söyledi. Moskova Belediye Başkanı Yardımcısı Oleg Tolkaçov da, Rus donanmasının bundan sonra bölgedeki varlığını sürdüreceğini bildirdi. Sovyetler’in dağılmasından bu yana ilk kez bu sınıfta bir Rus savaş gemisi Akdeniz’e açılıyor. Moskova, İstanbul ve Çanakkale boğazları yoluyla Akdeniz’e ulaşacak. Moskova belediyesinin finanse ettiği seferde kruvazör Fransa, İtalya ve Tunus limanlarına da uğrayacak. 
     



 DÜNYA 












</TEXT>
</DOC>
