<DOC>
<DOCNO> 37528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/siyaset/siy05.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhurbaşkanı rahatsız oldu 
</HEADLINE>
<TEXT>

     HABER MERKEZİ 

     Ankara'nın tanınmış ve saygın tenis öğretmenlerinden Asur Bayram'dan tenis dersleri aldığı haberinin yayınlanması Cumhurbaşkanı Ahmet Necdet Sezer'i rahatsız etti. 
     Uzun yıllardır bu sporla uğraşan ve halen çok sayıda üst düzey asker ve politikacıya tenis dersleri veren Asur Bayram, Cumhurbaşkanı'na haftada üç gün Köşk'te ders verdiğini ve öğrencisini "gayretli, disiplinli, dakik" bulduğunu açıklamıştı. 
     Cumhurbaşkanı Sezer ise, akşam saatlerinde yaptığı açıklamada tenis dersleri almadığını ifade etti. 
     
     Asur Bayram kimdir 
     Asur Bayram 1980 yılında tenise başladı. Uzun yıllar Almanyada tenis oynadı. 16 yaşında Berlin Tenis Turnuvası'nda 1982 yılında ise Türkiye birincisi oldu. 2000 yılı içerisinde Türkiye'de toplam 18 tane tenis kortu yaptırdı. Bayram, aralarında Hikmet Sami Türk, Metin Bostancıoğlu ve Hikmet Çetin'in de yeraldığı çok sayıda politikacıya tenis dersi verdi. 
     



 SİYASET 















</TEXT>
</DOC>
