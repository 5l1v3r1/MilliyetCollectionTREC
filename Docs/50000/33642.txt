<DOC>
<DOCNO> 33642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/son/soneko16.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin 3 ay vadeli bono ihalesinde 908.6 trilyon lira borçlandı 
</HEADLINE>
<TEXT>

     Hazine'nin 3 ay vadeli bono ihalesinde nominal 908.6 trilyon liralık satış gerçekleştirildi. Bu ihaledeki net satış ise 772 trilyon lira oldu. 
     Hazine'nin 3 aylık 91 gün vadeli bono ihalesine toplam 2 katrilyon 626.6 trilyon liralık teklif gelirken, ihalede nominal 908.6 trilyon liralık satış gerçekleşti. 
     İhaledeki net satış miktarı da 772 trilyon lira olarak gerçekleşti. 
     Bu arada, bonolar, tek fiyat ihale sistemi ile ihraç edildi. 3 aylık bono ihalesinde bu sistemde gerçekleşen bileşik faiz yüzde 91.88, basit faiz ise yüzde 70.78 oldu. 
     Bonoların geri ödemesi, 24 Ekim 2001'de yapılacak. 
     İhalede oluşan faiz, 24 Ekim 2001 tarihinde ödenecek olan 2 ve 3 yıl vadeli devlet tahvili kupon ödemelerine baz teşkil edecek. 
     Hazine'nin yarın 775.5 trilyon lira tutarında, 27 ve 30 Temmuz tarihleri de dikkate alındığında toplam 1 katrilyon 582.1 trilyon lira iç borç geri ödemesi bulunuyor. 
     Hazine, en son 17 Temmuz'da düzenlediği 203 gün vadeli bono ihalesine toplam 222.7 trilyon liralık teklif gelirken, ihalede nominal 68.4 trilyon liralık satış gerçekleştirmişti. İhaledeki net satış miktarı 45.8 trilyon lira olarak gerçekleşirken, bileşik faiz yüzde 104.89, basit faiz ise yüzde 88.20 olmuştu. 






</TEXT>
</DOC>
