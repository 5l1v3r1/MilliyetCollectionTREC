<DOC>
<DOCNO> 1951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/guncel/gun07.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Şehit eşi ilaçla yatıştırıldı 
</HEADLINE>
<TEXT>

     İstanbul Şirinevler’de devriye görevi sırasında ekip aracına yönelik silahlı saldırıda şehit düşen Asayiş Şube Müdürlüğü Yıldırım Ekipler Amirliği’nde görevli polis memuru Haşim Kayık 25 , Zonguldak’ta toprağa verildi. Baştarla mahallesindeki babasının evinden alınan altı aylık evli Kayık’ın cenazesi, konvoy eşliğinde sirenlerle Merkez Ulucami’ye götürüldü. Cenaze namazından sonra şehit polisin naaşı, tekbirlerle cenaze arabasına konuldu. Cenaze namazının ardından baygınlık geçiren şehit polis memurunun eşi, annesi, babası ve kardeşlerine sakinleştirici iğne yapıldı. İl Emniyet Müdürü Mümtaz Karaduman, telsizden sık sık şüpheli kişiler ve paketlere dikkat edilmesi ve kalabalık nedeniyle hırsızlık olaylarına karşı duyarlı olunmasını istedi. Şehit polisin cenazesi, daha sonra Şehitler Mezarlığı’nda defnedildi. 
     


 GÜNCEL 





















</TEXT>
</DOC>
