<DOC>
<DOCNO> 24062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/sondun11.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın olmak isteyen erkek testislerini satışa çıkardı 
</HEADLINE>
<TEXT>

     ABD'nin Oregon eyaletinde yaşayan Jerald DeRossett adlı erkek, kadın olmayı kafasına koyduktan sonra, geçireceği ameliyatın masraflarını karşılamak için "artık ihtiyaç duymayacağı'' gerekçesiyle testislerini satışa çıkarttığını açıkladı. 
     ABD'de cinsiyet değiştirme ameliyatları yaklaşık 20.000 dolara mal oluyor. 
     Adını da Sherri LeAnn Rossett olarak değiştiren Amerikalı, "56 yıldır, erkek vücudunun içine hapsedilmiş bir kadın ruhuyla yaşadığını'' söyledi. Rossett, "geçireceği ameliyattan sonra, cinselliğine yönelik işkencenin de sona ereceğine inandığını'' ifade etti. 
     Rossett'in organlarının, Alzheimer ve Parkinson gibi hastalıkların tedavisinde kullanılabileceği bildiriliyor. Doktorların halen bu amaçla hayvanların testislerinden alınan dokuları kullandıkları belirtildi. 
     Rossett'in bir yıldır kendisini kadınlığa hazırlamak için psikoterapi gördüğü, kadın gibi giyindiği ve kadın eşyaları kullandığı ifade ediliyor. Ailesi tarafından da desteklenen Rossett'in önümüzdeki yıl ameliyat olacağı belirtildi. 







</TEXT>
</DOC>
