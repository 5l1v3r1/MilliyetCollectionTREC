<DOC>
<DOCNO> 44430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/ekonomi/eko07.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Dokuz ayın şampiyonu altın 
</HEADLINE>
<TEXT>

İlk dokuz ayda altın yüzde 147, dolar yüzde 127 ve mark da yatırımcısına yüzde 125 getiri sağladı 
     EKONOMİ SERVİSİ 

     Altın ve döviz yatırımcısı ilk dokuz ay sonunda kazancına kazanç kattı. Dalgalı kura geçilmesinin ardından gelen hareketlilik sonucunda altın ve dövizdeki artışlar yüzde 125 - 147 aralığında gerçekleşti. Külçe altın ve Cumhuriyet altınındaki artışlar yüzde 147 düzeyinde gerçekleşti. İstanbul Altın Borsası’nda İAB işlem gören külçe altının gram fiyatı ise yüzde 143.14 artış göstererek, 14 milyon 260 bin liraya ulaştı. 
     Doların dokuz aylık artışı yüzde 127.56, markın da yüzde 125 oldu. Yatırım fonlarına katılma belgeleri ortalama yüzde 62.62 değer kazandı. İMKB’de işlem gören hisse senetleri ise bu sürede ortalama yüzde 19.19 değer yitirdi. 
     
     Faizin getirisi düşük 
     Bono yatırımcısının kazancı yüzde 45 dolayında oldu. Parasını aylık faizde değerlendirenlerin kazancı yüzde 40’ın biraz üzerinde gerçekleşti. Aylık repo yatırımcısının kazancı yüzde 59.52’ye ulaştı. Mevduat faizlerindeki çok iniş çıkışlı seyri dikkate alarak, dokuz ay boyunca parasını sürekli bir ay vadeli mevduatta değerlendirenler ortalama yüzde 40’ın biraz üzerinde getiri elde ettiler. 
     



 EKONOMİ 
















</TEXT>
</DOC>
