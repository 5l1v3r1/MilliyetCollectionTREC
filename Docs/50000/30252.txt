<DOC>
<DOCNO> 30252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/yazar/cankat.html </URL>
<DATE> 2001/07/04/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Dalkavuk tarifesi 
</HEADLINE>
<TEXT>

     Deprem gecelerinden kalma bir alışkanlık yer etti bizim apartmanda. 
     Geceleri hava sıcak, boğucu oldu mu, biraz da deprem korkusuyla apartmanın emeklileriyle yalnız hanımları, ortancaların dibine plastik koltukları atıyor, çay da sıraya koyulmuş, alçak sesle muhabbet ediliyor. "Batırdılar efendim memleketi..." nevinden... 
     Bir hastanenin döner sermayesinde muhasebecilikten emekli yöneticimiz, nereden duymuşsa, anlatıyor eski Demokrat Partilidir. Çiller’e rağmen h l "Meclis kapandığında DYP’liler çok sinirliymiş Ne biçim milletvekili bunlar. Hükümetten ne gelirse, ellerini kaldırıp onaylıyorlar. Eskiden buna dalkavukluk denirdi’ diye gürlemişler". Kendileri olsa bir halt edeceklermiş gibi... Aykırı Haber adlı internet sitesinde www.aykirihaber.com okuduklarımı anlattım Sadi Bey’e 
     Eskiden k hyaları, nizamnameleri ve narhları olan bir esnaf sınıfıymış dalkavuklar. Kendilerine yapılan her türlü hakarete eyvallah demeleri kuralmış da, buna karşılık, tarifeye göre, paralarını alırlarmış. 
     Mesela, dalkavuğa bir Osmanlı tokadı 30 para, merdivenden yuvarlama 180 paraymış. Sakatlananı, "latife sahibi" tedavi ettirirmiş. Dalkavuk tarifesinde daha neler varmış neler 
     Bostan dolabına bağlayıp bir tur 600 para. 
     Elini ayağını domuz topu bağlamak 40 para. 
     Buruna bir fiske 20 para. 
     "5-10 sakal kılı yolmak ve dişlerini leylek gibi takırdatmak" kaydıyla "sakal zelzelesi" 60 para... 
     Şimdikiler bu işi "götürü" yapıyorlar halbuki... 
     
Bill Clinton geliyor mu      Başlığın birçok hanım okurumun yüreğini hoplattığını biliyorum. Hoş adamdı... Birçok erkek de savunmaya geçecektir muhtemelen. 
     Clinton eylül başıyla yılbaşı arasında bir tarihte, Türkiye’ye gelmek için programını ayarlamaya çalışıyor şu sıralarda. 
     Radyo ve Televizyon Gazetecileri Derneği ile Diplomasi Muhabirleri Derneği’nin Bill’i Türkiye’ye davet ettikleri gibi bir müjde çalındı kulağıma. Parası mukabilinde tabii... 
     RTGD’nin "Televizyon Oskarları Ödül Töreni"nde saksofon konseri verecek, ardından da Ankara İletişim Lisesi’ne adının verilmesi törenine katılacak. 
     İki dernek, 100 bin dolar artı masrafları karşılayacak sponsor bulursa. 
     
Kadir İnanır’ın aydın kimliği      Kadir İnanır’a çok bozuldum" diyen Okan Bayülgen"e "ünlü jön" fena cevap vermiş, dün Hürriyet’te okudum 
     Ülkenin bin tane sorunu varken, insanlar açlıktan kıvranırken, herkes terbiyeli olmayı öğrenecek. 
     İşte toplumsal bilinci olan, sorumlu-aydın-sanatçı diye buna derim. Ülkenin sorunlarıyla terbiyeli olmak arasındaki bağı tam çözemedim, ama olsun. Muhakkak bir bildiği vardır... 
     
Alanya sahili      Türkiye Cumhuriyeti bir demokratik hukuk devletidir, derken, mafyalaşıyor muyuz, neyiz Yazıya bir şekilde girmek lazım, yoksa çoktan mafyalaştığımızı ben de biliyorum. 
     Okurum Z. Bey şik yetçi. "Türkiye bütün umutlarını turizme bağlamışken, Alanya Mahmutlar ilçesinin sahilini görseniz, ağlarsınız" diyor. "Sahildeki oteller atıklarını denize basıyorlar, güya arıtmadan geçirdikten sonra. Fakat bastıkları pislik, yağlı bir köpük şeklinde sahile yayılıyor" diyor. 
     Vatandaşlık bilinci olan insanlar bu durumda ne yapar Belediyeye şik yet eder. Ediyorlar da. MHP’li belediye de onlara "Yazılı şik yette bulunun ki konuyu Turizm Bakanlığı’na aktaralım" diyor. 
     Sonra Sonrasıyla ilgili şik yetler daha vahim. Böyle yazılı şik yette bulunanlardan üç dört kişi fena halde dövülmüş. Mahmutlar sakinleri "Dövenler otellerin adamı" diyorlar. Bunun anlamı "Belediye şik yetçilerin isimlerini otellere verdi..." Böyle bir iddiayı ispat etmenin imk nı yok tabii. Belediye nasılsa yalanlayacaktır da, belki Kaymakamlık bir şeyler yapar diye yazıyorum... 
     
     







Kahrolsun IMF 


Özal'a gönderi 


Zirve ve IMF 


Dalkavuk tarifesi 


IMF ile de ip, inceldiği yerden kopsun mu .. 


Sürdürülebilir siyaset 


Kriz kolejleri de vurdu 


Kim suçlu 


"Akıllı politika" zamanı 


Sultans of the Diplomasi... 


Yönetim krizi... 


Kamu bankaları nasıl bitirildi 


Parti kapatmak insan yakmak 


Gümrüklerde ilk kez yap - işlet - devret 


Kardeşiniz malları istiyor 


CHP "ötekiler" gibi değildir 


Köşeye sıkışmış durumdayız 


</TEXT>
</DOC>
