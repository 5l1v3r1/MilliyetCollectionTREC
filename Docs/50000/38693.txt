<DOC>
<DOCNO> 38693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/guncel/gun02.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’nin Ankara Büyükelçiliği’nin çevresi dün çok hareketliydi... 
</HEADLINE>
<TEXT>
Bavul alarmı 
Büyükelçiliğin duvarının yanına bırakılan bavul fünyeyle patlatıldı. İçinden sadece giysi çıktı... 
     ABD’nin Ankara Büyükelçiliği’nin bahçe duvarının kenarında unutulan bir bavul, başkentin göbeğinde büyük bir heyecana neden oldu. Uluslararası terörist Usame Bin Ladin’in, ABD’nin Türkiye’deki binalarına yönelik bombalama eylemi yapacağı istihbaratından dolayı, bir süre önce ABD Büyükelçiliği çevresinde güvenlik önlemleri artırıldı. Öğle saatlerinde büyükelçilik duvarının Atatürk Bulvarı kenarında unutulan gri renkteki bavulun fark edilmesi üzerine, önce çevre güvenliği sağlandı. Bavulun renginin duvar rengine yakın olması şüpheleri iyice artırdı. 
     
     Bavulun sahibi aranıyor 
     Önce yol kapatıldı, sonra büyükelçiliğin çevresindeki alan boşaltıldı. Bomba uzmanı, bavula fünye yerleştirerek patlattı. Bavulun içinden gömlek, iç çamaşırı gibi özel eşyalar çıktı. Polis, bavulu unutan kişiyi tespit etmek için araştırma başlattı. 
     



 GÜNCEL 















</TEXT>
</DOC>
