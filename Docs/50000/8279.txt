<DOC>
<DOCNO> 8279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/siyaset/siy04.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer, Ecevit’i bir gün sonra yanıtladı 
</HEADLINE>
<TEXT>
Uzlaşma adımı 
Cumhurbaşkanı Sezer "uzlaşmaya yönelik olarak" da değerlendirilebilecek yazılı açıklamasında "Hükümetimizin programını destekliyorum" dedi 
     ANKARA Milliyet 

     Cumhurbaşkanı Ahmet Necdet Sezer, Başbakan Bülent Ecevit’in dün sabah saatlerinde yaptığı "Ekonomik programın başarıyla sürdüğünü açıklamasını istedim, olumsuz yanıt verdi" açıklamasının ardından, "hükümetin ekonomik programın uygulanması yönünde attığı adımları desteklediğini" bildirdi. 
     Ecevit’in açıklamasıyla piyasalarda başlayan dalgalanma sürerken, Köşk’ten yaklaşık 4 saat sonra "uzlaşmaya yönelik adım" olarak da değerlendirilebilecek bir açıklama geldi. 
     Cumhurbaşkanlığı Basın Merkezi’nin yazılı açıklamasında şöyle denildi 
     "Bugün dün Cumhurbaşkanlığı’nda bir Büyükelçi’nin güven mektubunu takdim töreninde hükümetin uygulamakta olduğu ekonomik programa ilişkin olarak basın mensuplarınca yöneltilen soruları Sayın Cumhurbaşkanımız, tören düzenine uymaması nedeniyle orada yanıtlamamıştır. 
     Sayın Cumhurbaşkanımız, bu konudaki görüşlerini esasen bundan önce çeşitli vesilelerle açıklamıştı. Sayın Cumhurbaşkanımız, hükümetimiz tarafından kararlılıkla uygulanan ekonomik programın ekonomimizin sağlıklı temeller üzerinde işlemesini sağlayacağına ilişkin umudunu korumakta olup, ekonomik programın uygulanması yönünde atılan adımları desteklemektedir." 
     


 SİYASET 
























</TEXT>
</DOC>
