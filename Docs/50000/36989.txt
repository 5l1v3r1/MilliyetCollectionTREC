<DOC>
<DOCNO> 36989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/spor/aspo.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Oktay bilmecesi 
</HEADLINE>
<TEXT>

Federasyon cephesi Oynamasında sakınca olmadığını bildirdi, "Ancak bonservisi Fener ödeyecek" dedi 
     Las Palmas cephesi 
FIFA’ya resmen başvurdu, Fenerbahçe’de oynamasının yasa dışı olduğunu savundu. 
     Fenerbahçe cephesi 
Lisansı Futbol Federasyonu’ndan FIFA’nın verdiği onay ile aldığını açıkladı 
     FIFA cephesi 
İzni UEFA’nın verdiğini belirtti, davayı ise FIFA’nın çözeceğini ifade etti 
     MEHMET ÇİFTÇİ 

     Yine karıştı 
     İSPANYA’nın Las Palmas Kulübü, Fenerbahçe’ye geçen Oktay’ın uluslararası maçlarda forma giyememesi için dün FIFA’ya başvurdu. Kulüp Genel Direktörü Sabino Lopez, Oktay’ın halen kendi futbolcuları olduğunu FIFA nezdinde tescil ettiklerini ileri sürdü ve "Trabzonspor’a transferinden doğan 2.5 milyon doları hala alamadık. Bu nedenle FIFA’da Trabzonspor’la mahkemeliğiz. Dava sürerken geçici lisansın Fenerbahçe’ye devredilmesi yasa dışıdır. Eğer uluslararası maçlarda oynarsa Türk federasyonu zor durumda kalır" dedi. 
     
     Sorun olmaz’ 
     FENERBAHÇE Dış İlişkiler Sorumlusu Sadettin Saran ise, Oktay’ı transfer ederken FIFA’nın Futbol Federasyonu’na gereken onayı verdiğini söyledi. Saran, "Bizden Oktay’ın bonservis bedelini ödemeyi taahhüt edip etmeyeceğimizi sordular. Biz de FIFA’ya bu taahhütü verdik. Bunun üzerine FIFA da lisans için izin verdi. Oktay’ı Şampiyonlar Lig’inde oynatamama gibi bir sorunumuz olmayacak. Çarşamba günü yeniden FIFA’ya gidecek ve Murat Yakın için görüşeceğiz. FIFA’nın yaptırım gücü bu tip olaylarda düşük" diye konuştu. 
     
     Fener ödeyecek’ 
     FUTBOL Federasyonu’nun bir üst düzey yetkilisi de, "Dava sürerken Oktay’ın futbol oynama hakkının elinden alınmaması için geçici izin verilmiştir. Las Palmas’ın itirazı önümüzdeki günlerde sonuçlanacak. Belirlenecek bonservis parasını Fenerbahçe ödeyecek" dedi. FIFA Medya Direktörü Andrea Herren ise, UEFA’nın izni verdiğini, FIFA’nın bir yaptırımının sözkonusu olamayacağını ifade etti. Herren, Fenerbahçe ile Las Palmas kulüpleri arasındaki halen çözüme kavuşturulamayan davanın muhatabının ise FIFA olduğunu söyledi. 
     



 SPOR 


























</TEXT>
</DOC>
