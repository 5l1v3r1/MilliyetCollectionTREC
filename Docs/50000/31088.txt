<DOC>
<DOCNO> 31088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/spor/spo02.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
RAPAJIÇ ALARMI 
</HEADLINE>
<TEXT>

F.Bahçe’nin Hırvat yıldızı dün apar topar İstanbul’a döndü. Aziz Yıldırım bu futbolcuya son kararını soracak, kalmak istemezse, "10 milyon doları getir, git" teklifini yineleyecek 
     YUSUF KOBAL 

     Mirkoviç karşıladı 
     SARI-LACİVERTLİ kulüpte yeni sezonda takımda kalıp, kalmayacağı netleşmeyen Rapajiç, nihayet İstanbul’a döndü. Antrenman sevmezliğiyle tanınan Hırvat futbolcu, Teknik Direktör Denizli ve Başkan Yıldırım’ın bir hafta daha izin isteğine sert şekilde karşı çıkması üzerine apar topar geri geldi. Mirkoviç’in karşıladığı Rapajiç, soruları yanıtlamadı ve havaalanından ayrıldı. 
     
     Sorguya çekilecek 
     HIRVAT futbolcunun yanında ailesini getirmemesi soru işareti yarattı. Özel işlerini gerekçe gösterip, Almanya kampına katılmak isteyen bu oyuncuya ceza da geliyor. Mustafa Denizli, Rapajiç’i sorguya çekip, kalması halinde disipline uyması gerektiğini söyleyecek. Başkan Yıldırım da, ayrılmak istemesi halinde, 10 milyon dolar bonservis bedeli getirmesi gerektiğini hatırlatacak. 
     
     Huzuru bozamaz’ 
     YILDIRIM’IN "Kimse takımın huzurunu bozamaz. Gitmek istiyorsa, parayı getirsin" dediği öğrenildi. Türkiye’de rahat olmadığını ileri süren Rapajiç hakkında eski kulüp başkanı ilginç açıklamalar yaptı. Peruggia başkanı, "Büyük oyuncudur. Ancak canı isterse oynar. Tıpkı bizi tek başına önceki yıl kümede bıraktığı gibi, müthiş performans yakalayabilir" dedi. 
     
Ümit sabırsızF.Bahçe’nin yeni yıldızı maçların bir an önce başlamasını istiyor 
     GENÇLERBİRLİĞİ’NDEN transfer edilen milli futbolcu, bir an önce Şükrü Saracoğlu Stadı’nda taraftarlarla buluşmak için gün sayıyor. Maçların başlamasını sabırsızlıkla beklediğini söyleyen Ümit Özat, "Şimdiye kadar burada hep rakip takımın oyuncusu olarak mücadele ettim. Şükrü Saracoğlu’nun atmosferi muhteşem. O zaman cehennemde oynardım. Şimdi cennette mücadele edeceğim" dedi. 
     TEKNİK Direktör Mustafa Denizli, dün çalışma yaptırmayıp, bir hafta boyunca yoğun tempo nedeniyle yorulan oyuncularını dinlendirdi. Bu arada Yusuf, Serkan, Ceyhun, Ümit Özat, Ali Akdeniz, Recep, Serhat ve Ali Güneş Acıbadem Hastanesi’nde sağlık kontrolünden geçti. Bu oyuncularda önemli rahatsızlığa rastlanmadı. Sarı - Lacivertliler, bugün çift antrenmanla çalışmalarını sürdürecek. 
     
Andersson yorgunluk attı      Fenerbahçe’nin İsveçli golcüsü Andersson, bir günlük izinden yararlanıp Dalyan’a kaçamak yaptı. Beş gündür süren yorucu bir çalışma temposunun ardından izin gününü iyi değerlendirmek istediğini söyleyen Andersson, sürat teknesiyle gezip, bol bol yüzdü. Bu sezon üç cephede birden mücadele edeceklerini söyleyen İsveçli futbolcu, sezon başına kadar hazır olacaklarını belirtti. Kristal Mağara’ya da hayran kalan Andersson, "Dalyan’a ilk fırsatta yine geleceğim" dedi. 
     



 SPOR 






















</TEXT>
</DOC>
