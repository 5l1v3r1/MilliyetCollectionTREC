<DOC>
<DOCNO> 47374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/son/sonspo08.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkerspor deplasmanda kayıp... 
</HEADLINE>
<TEXT>

     Basketbolda Erkekler Avrupa Ligi B 
     Grubu'nda yarın Litvanya'da BC Zalgiris Kaunas takımıyla karşılaşacak olan Ülkerspor, Avrupa kupalarında deplasmanda pek başarılı olamıyor. 
     Turuncu-yeşilliler, 8 yıllık Avrupa serüveninde deplasmanda yaptığı 62 maçın 46'sında salondan yenilgiyle ayrıldı. 
     1993-94 sezonundan itibaren her yıl Avrupa kupalarında mücadele 
     eden Ülkerspor, ilk yıl Avrupa Radivoj Koraç Kupası'nda 1, 1994-95 sezonunda aynı kupada 2, 1995-96 sezonunda Avrupa Şampiyon Kulüpler Kupası'nda ve 1996-97'de de Avrupa Ligi'nde 1'er, 1998-99 Avrupa Ligi'nde 3, 1999-2000 sezonunda Avrupa Ligi'nde ve geçen sezon Suprolig'de 4'er galibiyet elde etti. Deplasmanda en başarısız sezonunu 1997-98 sezonunda Avrupa Ligi'nde yaşayan turuncu-yeşilliler, bu sezon yaptığı 8 deplasman maçını da yitirdi. 
     
     En farklı galibiyet 
     Litvanya'nın BC Zalgiris Kaunas takımıyla karşılaşacak olan Ülkerspor, deplasmanda en farklı skorlu galibiyetini bir başka Litvanya ekibi BC Lietuvos Rytas Vilnius takımına karşı aldı. 
     Geçen sezon Suprolig adıyla düzenlenen ''Kupa 1'' de grup maçlarında Ülkerspor, bu rakibi 18 sayı farkla 97-79 yendi. 
     
     En farklı yenilgi 
     Turuncu-yeşilliler, deplasmandaki en farklı skorlu yenilgiyi ise İspanya'nın Estudiantes SAD Madrid takımı karşısında aldı. 
     FIBA tarafından ilk kez 1996-97 sezonunda düzenlenen Avrupa Ligi'nde Ülkerspor, 2. tur maçında Erakibine İspanya'da tam 34 sayı farkla 97-63 yenildi. 
     






</TEXT>
</DOC>
