<DOC>
<DOCNO> 30365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/ekonomi/eko07.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Memura sadece yüzde 5 
</HEADLINE>
<TEXT>

IMF’ye verilen niyet mektubu çerçevesinde memur maaşlarının 15 Temmuz’da yüzde 5 artması öngörülüyor. En düşük memur maaşı 203 milyon lira olacak 
     ATİLLA ÖZSEVER 

     Memur maaşlarına ikinci yarı yıl artışı olarak 15 Temmuz’da yüzde 5 oranında zam yapılacak. Memur maaş bordrolarının bu şekilde hazırlandığı öğrenildi. Mayıs ayında IMF’ye verilen niyet mektubunda da kamu görevlilerine ikinci yarı yıl zammı olarak yüzde 5 oranında zam yapılacağı bildirilmişti. Bu durumda en düşük memur maaşı 203 milyon 574 bin liraya çıkacak. 
     Haziran ayında yüzde 3.1 çıkan enflasyon oranının maaşlara yansıtılıp yansıtılmayacağı, yansıtılırsa yüzde 5’in için de mi dışında mı olacağı kesinlik kazanmadı. 
     
     Enflasyon farkı belirsiz 
     Öte yandan ikinci altı ayda enflasyonun yüzde 5’i aşması halinde enflasyon farkının ne zaman ödeneceği de belirsizlik taşıyor. IMF’ye verilen niyet mektubunda bu farkın 2001 yılı sonundan önce verileceği taahhüt edilmişti. Şimdiye kadarki uygulamada ise enflasyon farkı, zam oranının aşıldığı ayı takiben ödeniyordu. 
     Memur maaşlarına Ocak 2001’de yüzde 10 oranında zam yapıldı. Daha sonra şubat krizi nedeniyle enflasyon yüzde 10’u aştığı için nisan ayında yüzde 2.5, mayısda yüzde 10.1 ve haziranda da yüzde 5 oranında enflasyon farkı ödendi. Maliye Bakanlığı’nın tesbitine göre, ocak - haziran döneminde memur maaşlarına kümülatif olarak yüzde 30.3 oranında zam yapılmış oldu. 
     
     Enflasyon farkı 
     IMF’ye verilen son mektupta, TÜFE enflasyonunun verilen maaş artışlarını geçmesi halinde "maaşların 2001 yılı sonundan önce bu fark kadar ayarlanacağı" belirtiliyordu. İkinci altı aylık dönemi kapsayan yüzde 5’lik oranın ağustos ayında geçilmesi halinde aradaki farkın, eylül ve takip eden aylardan itibaren mi verileceği ya da yıl sonunda mı ödeneceği henüz kesinlik kazanmadı. 
     
Kim ne maaş alacak Bin TL Kamu Görevlileri Mevcut Aylığı Temmuz Maaşı Genel Müdür 1 4 1.184.910 1.244.156 Şube Müdürü 1 4 412.500 433.125 Memur 9 1 203.930 214.127 Hizmetli 15 1 193.880 203.574 Öğretmen 9 1 281.030 295.082 İl Valisi 1 4 1.400.050 1.470.053 Kaymakam 7 1 507.290 532.655 Hakim 8 1 504.750 529.988 Polis Memuru 11 1 392.190 411.800 Doktor 8 3 407.700 428.085 Hemşire 12 3 252.280 264.894 Mühendis 1 4 455.550 478.328 Profesör 1 4 833.900 875.595 Araş. Görev. 7 1 349.400 366.870 Avukat 1 4 447.980 470.379 Bşk. Vaizi 1 4 319.060 335.013      
     Not Yukarıdaki maaşlar net aylıktır. Ek ders, aile yardımı, lojman ve yabancı dil tazminatı hariçtir. Veriler, Maliye Bakanlığı'na aittir. 
     
     



 EKONOMİ 


































</TEXT>
</DOC>
