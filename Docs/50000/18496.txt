<DOC>
<DOCNO> 18496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/yasam/ayas.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadersiz’i cereyan çarptı’ 
</HEADLINE>
<TEXT>

Erzurum Yıldıztepeliler, köylerine 'Kadersiz' ismini takmış.. Çünkü köy, daha 8 ay önce elektrikle tanışmış.. Ve elektrikle birlikte, ne tadları kalmış ne tuzları... Şimdi Yıldıztepeliler, 'Keşke Kadersiz kalsaydık' diyor... 
     İspir'e 40 kilometre uzaklıkta, bin 500 metre yükseklikte sarp kayalara kurulu 30 haneli, 110 nüfuslu bir köy Yıldıztepe... En büyük özelliği ise, Türkiye'nin elektrik ulaştırılan en son köylerinden biri olması.. Bundan sadece 8 ay kadar önce elektrikle tanışan sakinleri, köylerine kendi aralarında 'Kadersiz' diyor. Ve bu 'kadersizlik', köylülere göre 'yol' hik yesi ile başlıyor. İlçeye ulaşan en yakın yol köye 4 kilometre uzakta olduğu için, Yıldıztepe'ye 2000 yılının Eylül'üne kadar ne elektrik uğruyor, ne de telefon.. Köylülerin 'medeniyete ulaşma savaşı' da, böyle alevleniyor. Önce yol için mücadele veriyor Yıldıztepe köylüleri. 
     
     13 yılda 3 km. yol 
     Bu noktada sözü Köy Muhtarı Selim Kacir alıyor ve "Mücadelemizin ardından 1988'de yolun yapımına başlandı. 13 yıl sonra yolun 3 kilometresi açıldı. Son 1 kilometre kaldı. Onun da yapılacağını umuyoruz" diyor. Yolun 'büyük kısmı' yapıldıktan sonra, köylüler bu sefer de elektriğin peşine düşüyor. TBMM dahil her kapı çalınıyor. Alınan cevabı, yine Muhtar Kacir anlatıyor "Elektrik sözünü aldık. Bize verilen belgelerde, Türkiye'nin elektrik verilecek 75 bin 541 köyden en sonuncusu olduğumuzu öğrendik." Bundan sonrası ise, tam anlamıyla Yılmaz Erdoğan'ın izlenme rekoru kıran 'Vizontele' filminin hik yesi gibi.. 
     
     Ve Vizontele’ başlıyor 
     Sonunda 2000 yılının 9'uncu ayında, gaz lambalı Yıldıztepe'ye elektrik geliyor. Yıldıztepe ahalisi, lambalarının anahtar düğmesi ile önceden hazır bulundurdukları televizyonlarının açma düğmesine aynı anda basıyor. Ancak bu 'değişim', köylünün hiç de beklediği gibi bir sonuç vermiyor. Köyün bazı yaşlı kadın ve çocuklarının hayatlarında ilk kez gördükleri beyaz ekran, Yıldıztepe sakinlerinin yaşam tarzını da allak bullak ediyor. Elektriğin verilmesini izleyen son 8 ayda, köy sakinleri arasındaki ilişkiler, konuşmalar ve davranışlar hızla değişiyor. Televizyonlarının başına 'mıhlanan' Yıldıztepeliler, evden çıkmamaya başlıyor. 
     
     Önce dizi, sonra iş’ 
     Sabah dizilerini kaçırmayan kadınlar, televizyonda en çok kadın yaşamı ile ilgili tartışma programlarına takılınca, kadınla erkeğin eşit olduğunu, kadının da haklarının bulunduğunu öğreniyor. Eşleri ve kızları kendilerine bazı konularda karşı çıkmaya başlayınca, erkeklerin tedirginliği de giderek artıyor. Değişim bununla da sınırlı kalmıyor. Köyde 8 ay öncesine, yani elektrik ve televizyona kadar her sabah erken saatlerde önce hayvanların bakımını yapan sonra evdeki günlük işlerle ilgilenen kadınlar, işlerini aksatmaya başlıyor. Günlük işler televizyon program saatlerine göre ayarlanıyor. Hatta sabah dizilerini kaçırmamak için, nöbetleşe iş yapıp, kaçırılan filmleri birbirlerine anlatmak gibi çözümler üretiyorlar. 
     
     İşler aksıyor’ 
     Muhtar Kacir, köyün tarihini 'Televizyondan önce ve sonra' olarak ikiye ayırıyor ve gelinen noktayı şöyle anlatıyor "Eskiden köy odamız her akşam aynı saatte dolardı. Odada köy, yaşamlar, yapılması gerekenler konuşulurdu. Geç saatlere kadar sohbetlerle herkes eğlenirdi. Televizyonun kurulduğu günden beri kimse köy odasına gelmiyor. Herkes aceleyle işini bitirip evine kapanıyor. Herkesin bütün gün birbirini gördüğü küçücük köyde, artık insanlar ancak iş zamanında karşılaşıyor..." Köyde işlerin aksadığını, köylülerin artık geç saatlerde kalktığını anlatan Kacir, her şeye rağmen televizyonun hayatlarına olumlu gelişmeler getirdiğini ve onu sevdiklerini söylemeden edemiyor... 
     
İlk Alo’, ilk yanlış fatura      Elektriğin Yıldıztepe'ye getirdiği yeniliklerden biri de telefon. Ama h l alışamadıkları telefon faturaları, onlara ilk 'azizliği' yapmış bile.. Köylülerden Muhsine Aktaş, gelen ikinci telefon faturasında 75 milyon lirayı görünce şaşakalmış.. İtirazı sonucu faturanın ayrıntısında '13 kez İsrail' görüşmesi çıktığını anlatan Aktaş, "Ne benim ne de köydekilerin bırakın İsrail'i yabancı ülkede kimsemiz yok. Bütün paramızı telefona yatırıyoruz. Yapmadığımız görüşmelerin ücretini ödüyoruz" diyor.. 
     
Kötü adamlara 'kapama' cezası      Önce tek çanak antenle televizyon izleyen Yıldıztepe Köyü'nde, şimdi bazı evlerde çift çanak anten var. Türk dizilerini kaçırmayan köy sakinleri, izledikleri filmlerde 'kötü adamların' mutlu olduğu dizileri protesto ediyor ve sinirlenip bir kaç gün diziyi izlemiyor. Filmlerde her zaman 'iyilerin' mutlu olmasını isteyen Yıldıztepeliler, günlük işlerde karşılaştıklarında kendi aralarında izledikleri filmlerin yorumlarını yapıyor. 
     



 YAŞAM 

















</TEXT>
</DOC>
