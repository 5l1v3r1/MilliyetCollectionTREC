<DOC>
<DOCNO> 3084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/yazar/akyol.html </URL>
<DATE> 2001/01/20/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Türban vs... 
</HEADLINE>
<TEXT>

     YIL 1983 sonları... Özal "Türk Parasının Kıymetini Koruma Kanunu"nu kaldırmak istiyor. 1930'dan beri "6 Ok"un "devletçilik" ilkesinin temel dayanaklarından biri olan yasa Yarım asırlık tabu 
     Bürokratlar itiraz eder 
     - Bu kanun kalkarsa herkes döviz alıp yurtdışına gider, döviz tükenir, ekonomi çöker 
     Bu görüşte olanlara göre, "döviz"i getiren ya da götüren ekonominin 'kendiliğinden' kuralları değil, devletin emir ve yasaklarıdır 
     Özal, aksine, "hayır, döviz gelir" diyerek bu tabuyu yıktı. Turizm ve ihracat gelirlerimiz patladı, döviz, tarihimizde ilk defa sorun olmaktan çıktı, aksine, gücümüz haline geldi 
     İşte Başbakan Ecevit, krize karşı "döviz rezervlerimiz çok zengin" diye konuşuyor Fransa'ya karşı en önemli kozumuz ekonomik ilişkilerimizdir 
     
     NEREDEN bakacağımıza bağlı. Devletin kumanda mekanizmaları açısından bakınca başka, sosyo ekonomik dinamikler açısından bakınca başka görünür 
     Prof. Şerif Mardin, Prof. Binnaz Toprak, Prof. Metin Heper gibi saygın sosyal bilimcilerimizin de belirttiği gibi, Osmanlıdan beri, tepeden bakan "devlet" toplumsal dinamiklere akıl erdirememektedir 
     Devlet, itaatkar köylü toplumu özlemi içindedir Halbuki piyasa ekonomisi kişileri devlete bağımlılıktan kurtarıyor, eğitim hem bireyleşmeyi geliştiriyor hem dünyada ne varsa onları istememize yol açıyor. 
     Dil, din, mezhep ve düşünce özgürlerine ilişkin olarak, "kenarda" tutulanlar "merkez"e katılmak istiyorlar artık 
     Büyük sosyolog Max Weber'in belirttiği gibi, modernleşme sürecinde merkez - kenar ayrımının aşılması ve karmaşıklaşması yönünde toplumsal dinamikler güçlenir. 
     Eski ilerici gerici ayırımı işlevini kaybeder. 
     "Milli birlik" de artık tek ideolojililik yerine çoğulcu bir sosyolojik entegrasyona dönüşür. 
     
     ÇEVİK Bir Paşa "sosyologlar kafamızı karıştırır" derken haklıydı modernleşmenin toplumsal süreçleri çok karmaşıktır gerçekten. Sosyoloji Derneği Başkanı Prof. Birsen Gökçe diyor ki 
     "Artık ak - kara, görünümünde geleneksel - modern ayırımı ortadan kalkıyor. Geleceğin sosyolojisi klasik sosyolojinin ikili sınıflarına karşı çıkıyor. Saflığın yerini melezleşme alıyor." 
     Yani değerlerin karmaşıklaşması... 
     Mesela, "İkinci Sosyoloji Kongresi"ne sunulan bilimsel tebliğe göre, türban, bırakın irticayı, tam tersine, "geleneksellikten emansipasyonun" ve "modernleşmeye kendi usulünce katılımın" bir işaretidir, bir "feminen şıklık unsuru"dur Cilt 2, sf. 619 - 622 
     Tepeden bakan devlete göre ise, "irtica simgesi " Ama devletin gerekçesi bilimsel araştırmalar değil, resmi hurafelerin eski ak - kara retoriğidir. 
     Kıyafet yüzünden modern eğitim hakkını yasaklamak sadece haksızlık değildir, akla da aykırıdır. Hele din eğitimi kurumlarındaki türban yasağı, ceberrut bir "linç" uygulamasıdır 
     Çağı yakalamak için, döviz gibi, kültür ve hayat tarzı konularında da Türkiye eski tabuları aşmalıdır. 
     Yüksek Öğretim Komiserliği bu karmaşık sosyolojik olguyu anlamayabilir ama Ecevit'ler, Bahçeli'ler, Yılmaz'lar niye susuyor En azından sosyologların "brifing" vermesini sağlayamazlar mı 
     
     





Türban vs... 


Büyütmeyelim 


"Bor"un pazarı .. 


Ulusal Program ve Kürtçe 


TÜSİAD silkiniyor 


Fransız Meclisi'nin kararı aptallık abidesi ama... 


Sesini aramak 


Savaşı kaybetmeyin 


Y'nin kuyruğunda yarışma sefaleti 


Fransız mantığı 


Pierre Loti'nin Fransa'sı hep aynı 


Bir dizi soru... 


"Gözünüz aydın, af çıktı af" 


19. yüzyıldan kalan film 


Neden Fransa 


Şöyleyiz ama böyleyiz 


ANAP'ta hiç kimse yolsuzluk yapmaz 


"Mama" olmazsa Ankara'ya giden de olmuyor 


</TEXT>
</DOC>
