<DOC>
<DOCNO> 2116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/spor/spo01.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Nouma kaptanlığı reddetti 
</HEADLINE>
<TEXT>

Yönetimin teklifini kabul etmedi, "Mehmet ile Tayfur bu görevi başarıyla yürütüyorlar" dedi 
     KARTAL YİĞİT 

     "Huzursuzluk olur" 
     BEŞİKTAŞ’ın Fransız futbolcusu Nouma yönetiminin kaptanlık teklifini reddetti. Yöneticilerin "Kaptan ol" ısrarlarına olumsuz yanıt veren Nouma, "Nereden çıktı bu Kaldı ki takımda iki kaptan var. Mehmet ve Tayfur. Görevlerini başarıyla yürütüyorlar. Benim kaptanlığa getirilmem takımda hem gruplaşmalara, hem de huzursuzluğa neden olur. Böyle bir şeyi kabul etmem mümkün olamaz" diyerek tepki gösterdi. 
     
     Pamuk eller cebe 
     BEŞİKTAŞ Başkanı Serdar Bilgili, aylardır verilmeyen ve takımda huzursuzluk yaratan prim krizine çözüm bulmak için kolları sıvadı. Yöneticilerden bugüne kadar para istemeyen Bilgili prim konusunu masaya yatırdı, "Ekonomik kriz, herkes gibi bizi de vurdu. Futbolcularımızın ikinci yarıya mantalite olarak rahat girebilmeleri için biriken paralarını vermeliyiz. Bunun için hepinizden fedak rlık yapmanızı istiyorum" diye konuştu. 
     
     Tarih netleşmedi 
     BAŞKAN Serdar Bilgili’nin bu isteğinden sonra yöneticilerin para toplamaya başladığı ve ödemeye hazırlanıldığı belirtildi. Bu arada kongreden şirketleşme ve halka arz için onay alan yönetim, halka açılma tarihini henüz netleştiremedi. Geçtiğimiz hafta SPK’ya başvuran Başkan Bilgili’nin, ekonomik koşulların kötülüğü ve borsanın dengesizliği nedeniyle hisse senetlerinin çıkış tarihinde kararsız olduğu kaydedildi. 
     
Kartal geç açıldı 2 - 0      Beşiktaş, Antalya kampının ilk hazırlık maçında Tokat’ı 2 - 0 yendi. Teknik Direktör Scala, ilk yarı sahaya kafasındaki onbiri sürerken, ikinci yarıda yedeklere görev verdi. 90 dakika forma giyen Tayfur ise uzun bir aradan sonra ön libero oynadı. Tutuk bir oyun ortaya koyan Beşiktaş’ın golleri 68. dakikada Engin ve 72. dakikada Mehmet’ten geldi. Tokat ilk yarıda bir penaltı kaçırdı. Bu arada Nouma yine agresif hareketleriyle dikkat çekti. Siyahi oyuncu oynadığı ilk yarı boyunca hakeme itiraz etti ve hazırlık maçında bile sarı kart gördü. Tokat başkanı Scala’ya şarap hediye etti. 
     


 SPOR 



































</TEXT>
</DOC>
