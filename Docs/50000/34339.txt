<DOC>
<DOCNO> 34339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/dunya/adun.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
AB’yi ne kadar tanıyorsunuz 
</HEADLINE>
<TEXT>

Nice zamandır Avrupa Birliği’yle yatıp Avrupa Birliği’yle kalkıyoruz. İşimize gelince "İşte AB’lilik böyle olur", gelmeyince "Ama AB ne der " diyoruz. Peki ama, AB’ye girmemizin şimdilik bir hayal olduğundan öte, birlik hakkında ne biliyoruz 
     Avrupa Birliği ülkelerinde yapılan araştırmalar, AB vatandaşlarının, kahvaltı masalarındaki peynirin delik ebatlarından okul sıralarının yüksekliğinin tespitine kadar yaşamlarını doğrudan etkileyen birliği hiç de öyle fazla merak etmediğini gösteriyor. Hatta yüzde 70’inin AB’nin kaç ülkeden oluştuğunu bile bilmediği bir gerçek. Zaten bunu bilmeye ihtiyaçları da yok. Çünkü nasıl olsa onlar bilse de bilmese de işler tıkırında gidiyor. Ama Türkiye için öyle değil. Her sabah AB üyeliğiyle kalkıp, her akşam AB üyeliğiyle yatıyoruz. Peki ama, üyeliği için onca çırpındığımız bu AB ne yapar, nasıl yapar, kim yapar İşte BBC AB vatandaşları için böyle bir test hazırlamış. Kendi vatandaşlarına sormuş. "AB IQ’nuzu ölçün" demiş. Biz de bu soruları aldık, bir iki küçük uyarlamayla size yönelttik. Bakalım sizin AB IQ’nuz kaç çıkacak. 
     
1 AB iğneden ipliğe bir yığın saçmasapan standartlar getirmesiyle ünlüdür. Aşağıdakilerden hangisi bu standartlardan biridir 
     a Piyasada satılacak salatalıklar mümkün olduğunca düz olmalıdır. Eğrilik varsa, bu, her bir santimetrede 10 milimetreyi aşmamalıdır. 
     b İngiltere’deki bütün yeni plakalarda AB bayrağı bulunmalıdır. 
     c Şarap şişeleri içindekini göstermeyecek renkte olmalıdır. 
     
2 Liranın alt biriminin kuruş olduğunu biliriz. Peki, önümüzdeki Ocak ayından itibaren AB ülkelerinin tek para birimi olacak olan euronun alt para birimi nedir 
     a Eurine 
     b Cent 
     c Santim 
     
3 Avrupa Birliği’nin tohumları ilk kez 1957’de 6 ülke tarafından atıldı. Bunlardan 5’i Fransa, Almanya, Belçika, Hollanda ve İtalya idi. Altıncısı hangisi 
     a Lüksemburg 
     b Lichtenstein 
     c Avusturya 
     
4 Aşağıdakilerden hangisi AB marşı olarak kabul edilmiştir 
     a Vivaldi’nin Dört Mevsim’i 
     b Beethoven’ın Ode de Joy’u 
     c Handel’in Havai Fişek Müziği 
     
5 Avrupa Komisyonu’nda çalışan personel, maaşına ek olarak hangi olanaktan yararlanır 
     a Sekreterlere yılda 1200 sterlinlik daktilo tazminatı 
     b Brüksel ve banliyölerinde geçerli tramvay ve otobüs pasosu 
     c 18 yaşın altındaki her çocuk için 134 sterlin tutarında yan ödeme 
     
6 Brüksel’deki AB bürokratları mesai saatleri dışında yıllarca Berlaymont adlı bir binaya takılmıştı. Bu binanın özelliği nedir 
     a Duvarlarında bulunan asbestin kaldırılması için tam on yıl süreyle kapatılan yıldız şekilli, 13 katlı bir merkezdir. 
     b Çeşitli AB ülkelerinden bürokratların, kendi ülkelerinden gelen malları gümrüksüz alabileceği bir alışveriş merkezidir. 
     c AB Komisyonu bürokratlarının iş çıkışı takıldığı, bir yandan süt kotalarını tartışırken, bir yandan da içebildiği bir bardır. 
     
7 Bilindiği gibi, AB ortak para birimi euronun temelleri Maastrich Anlaşması’yla atıldı. Peki, Maastrich nerede 
     a Hollanda 
     b Belçika 
     c Lüksemburg 
     
8 Paul Van Buitenen’i AB bürokrasisi içinde tanımayan yoktur. peki, Buitenen ne yapmıştı da bu kadar ünlü olmuştu 
     a Eskiden AB Komisyonu Başkanı olan Jacques Delors’un suratına pasta fırlattı. 
     b Halk AB konusunda o kadar ilgisiz ki, Komisyon üyesi numarasına yatsam bile nasıl olsa tanımazlar" deyip televizyona çıktı. Ama... 
     c AB Komisyonu’nda dönen dolaplarla bir rüşvet olayını basına sızdırarak komisyon üyelerinin toptan istifa etmelerine yol açtı. 
     
9 Euro önümüzdeki Ocak ayından itibaren yürürlüğe girince Paris metrosuna kaç euroya binilecek 
     a 0,90 euro 
     b 1,2 euro 
     c 1,5 euro 
     
10 Aşağıdakilerden hangisi AB kurumlarından biri değildir 
     a. Avrupa Adalet Mahkemesi 
     b Avrupa Denetçiler Mahkemesi 
     c Avrupa İnsan Hakları Mahkemesi 
     
     CEVAPLAR 1.c 2.b 3.a 4.b 5.b 6.a 7.a 8.c 9.b 10.c 

</TEXT>
</DOC>
