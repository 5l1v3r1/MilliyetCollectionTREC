<DOC>
<DOCNO> 45991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/son/sonspo13.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşitaş yöneticisi Karaca "Beşiktaş için kötü günler geride kaldı" 
</HEADLINE>
<TEXT>

     Beşiktaş Kulübü Yönetim Kurulu Üyesi Seyfi Karaca, galibiyet serilerini yarın Ankara'da Samsunspor ile yapacakları maçta da sürdüreceklerini söyledi. 
     Karaca, özellikle son 2 haftada Beşiktaş'ın iyi futbol oynayarak kazandığını belirterek, ''Sistem değişikliği takıma olumlu yönde yansıdı. Özellikle son oynadığımız Kocaelispor maçında oldukça iyi bir futbol ortaya koyduk. Bu oyunumuzu sürdürersek, Samsunspor karşısında da galip geleceğimize inanıyorum'' diye konuştu. 
     Beşiktaş için artık kötü günlerin geride kaldığını ifade eden Karaca, bundan sonra ligde tırmanışa geçeceklerini ve taraftarlarına özledikleri Beşiktaş'ı izlettireceklerini de vurguladı. 
     Sezon başında Samsunspor'dan transfer ettikleri İlhan Mansız ve Tümer Metin için rakip takım taraftarlarının protestoda bulunmalarına da değinen Karaca, şunları söyledi 
     ''Bunu anlamsız buluyorum. Geçmişle ilgili yorum yapmak da doğru değil. İlhan ve Tümer, transfer sonucunda eski kulüplerine büyük miktarda para kazandırmışlardır. Sporun barış, dostluk ve sevgi olduğunu unutmayalım.'' 
     






</TEXT>
</DOC>
