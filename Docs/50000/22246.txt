<DOC>
<DOCNO> 22246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/yazar/guclu.html </URL>
<DATE> 2001/05/20/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Dünya Süt Günü 
</HEADLINE>
<TEXT>

     Birleşmiş Milletler Gıda Tarım Teşkilatı'nın aldığı karar çerçevesinde her yıl 21 Mayıs günü bütün ülkelerde Dünya Süt Günü olarak kutlanıyor. Amaç sütün insan sağlığı üzerindeki önemini anlatmak... 
     Süt deyip geçmeyin, yeni doğan bebekler için olduğu kadar, gelişme çağındaki gençler ve yaşlılar için de çok önemli bir gıda o. 
     Sütün meğerse bildiğimiz faydaların yanı sıra bilmediğimiz daha pek çok marifeti varmış. Sağlıklı bir yaşam için günde en az üç bardak süt ya da bunun eşdeğeri sütlü ürün tüketmek gerekiyormuş... 
     Yaş gruplarına göre, süt ve sütlü ürünlerin tüketim oranı değişse de, sütün insan yaşamındaki önemi hiç azalmıyor. Anlayacağınız yaşınız, cinsiniz, bulunduğunuz ortam ve konumunuz ne olursa olsun süt içmeye devam .. 
     Prof. Dr. Mehmet Demirci ve Prof. Dr. Mustafa Üçüncü'ye göre işte sütün bize sağladığı faydalardan bazıları 
     Sütteki temel besin maddeleri protein, yağ, süt şekeri, mineral maddeler ve vitaminlerdir. Bir litre süt, çocuk ve yetişkinlerin günlük mineral ihtiyacının tamamını karşılayabilmektedir. 
     Sütte bulunan süt şekeri laktoz , enerji kaynağı olduğu gibi, laktozdaki galaktoz, beyin ve sinir dokularının oluşumu ve gelişimi için gereklidir. 
     Sütün içerisinde vücut organizmasının gelişimi açısından gerekli olan tüm mineral maddeler bulunmaktadır. Özellikle kalsiyum, fosfor ve magnezyum, kemik ve dişlerin oluşumunda önemli rol oynar. 
     İki bardak sütteki kalsiyum oranına ulaşmak için 5 kg et, 2.6 ekmek, 6.3 kg patates, 8.5 kg elma, 1.6 kg marul, 1.7 kg havuç veya 0.2 kg peynir tüketilmektedir. 
     Sütteki B grubu vitaminleri özellikle çocukların gelişimi açısından oldukça gereklidir. 
     C vitamini süt dışında hiçbir hayvansal gıdada bulunmamaktadır ve bir litre sütle ihtiyacın yüzde 30'u karşılanabilir. 
     Bir litre süt 12 yaşına kadar çocukların günlük protein ihtiyacını fazlasıyla, daha yaşlı grupların ise en azından yarı yarıya karşılayabilmektedir. 
     Gelişmiş ülkelerde süt tüketimi kişi başına 150 200 litre iken bu miktar ülkemizde sadece 25 litredir. 
     
Nasıl tarım ülkesiyiz      Her şeye rağmen Türkiye hala bir tarım ülkesi ve biz et süt tüketiminde AB ortalamasının çok altında yer alıyoruz. Bu işte bir yanlışlık olduğu kesin. Ülke nüfusunun yarısı hala kırsalda yaşadığı ve tarımla uğraştığı halde tarımın, dolayısıyla et, süt, sebze, meyve tüketiminin hiç gündeme geldiğini gördünüz mü .. 
     Göremezsiniz çünkü, at gözlü siyasetçilerimiz ve tabii at gözlüklü medyamız bu konuyu da hiç gündemine almadı .. 
     Gelin bugün bir değişiklik yapın ve aslan sütü yerine inek sütü için .. 
     
     







Ayşe balkonda 


CASA ve rapor 


Nilüfer de sayılı çapkınlardandır 


Değişim iddiasıyla 'Bu adam yapar ' havası... 


Amatörce heyecan... 


Atatürk nasıl bir gençti 


Programın karakteri 


Dünya Süt Günü 


Ateş Hattı bacayı sardı 


Kıssadan hisse 


CASA rüşveti 


Yalıkavak Marinası 


</TEXT>
</DOC>
