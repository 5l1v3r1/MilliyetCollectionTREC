<DOC>
<DOCNO> 30542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/son/sontur08.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Gelenekçiler de vites büyüttü...Yeni parti önümüzdeki haftaya... 
</HEADLINE>
<TEXT>

     Kapatılan FP'nin Grup Başkanvekili, Çorum Bağımsız Milletvekili Yasin Hatiboğlu, ''yeni partinin gelecek hafta sonuna kadar kurulabileceğini'' söyledi. 
     Hatiboğlu, TBMM'de düzenlediği basın toplantısında, bir gazetecinin sorusu üzerine, kapatılan FP'nin Genel Başkanı Recai Kutan'ın da söylediği gibi yeni partinin en kısa sürede kurulacağını bildirdi. Yeni partinin önümüzdeki haftanın sonuna kadar kurulabileceğini ifade eden Hatiboğlu, ''Biz, Şu da bize gelebilir mi, onu da alabilir miyiz diye düşünmüyoruz. FP'nin 100 milletvekili hazırdır. Siyasi Partiler Yasası'nın öngördüğü hazırlıklar tamamlandıktan sonra parti kurulur'' dedi. 
     Hatiboğlu, bir gazetecinin DYP Kocaeli Milletvekili Meral Akşener'in yenilikçilerle birlikte hareket etmek için partisinden istifa ettiğini anımsatması üzerine, ''Kendilerinin de söylediği gibi Meral Hanım parti değil bir oluşum içinde yer alacağını ifade etmiştir. Bu de demektir ki kuracağımız partinin Kurucular Kurulu'nda 100 değil, 101 milletvekili olacaktır, öyle ümit ediyorum'' görüşünü dile getirdi. 
     Yasin Hatiboğlu, 5-10 günlük süre içinde yeni partinin kurulacağını, bu partinin yine anamuhalefet olacağını ve ''jet hızıyla millet aleyhine çıkartılan yasaların iptali için Anayasa Mahkemesi'ne gideceklerini'' söyledi. 
     
     






</TEXT>
</DOC>
