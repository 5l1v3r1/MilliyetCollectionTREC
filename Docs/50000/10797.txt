<DOC>
<DOCNO> 10797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/ekonomi/eko08.html </URL>
<DATE> 2001/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Nasdaq, tarihi zirvesinin yıldönümünde üç yılı geri gitti 
</HEADLINE>
<TEXT>

     EKONOMİ SERVİSİ 

     Teknoloji hisselerinin merkezi Nasdaq’da endeks, cuma günü yüzde 5.35 oranıda değer kaybederek 2052.78 puana geriledi. Nasdaq, geçtiğimiz yıl aynı gün 5048.62 puanı görerek tarihinin en yüksek seviyesine ulaşmıştı. 
     Endeks, geçtiğimiz yılki tarihi zirveye göre yüzde 59 oranında değer kaybederken, 2000 yılına oranla da yüzde 16 geriledi. Geçtiğimiz yıl yüzde 39.2 oranında değer kaybeden Nasdaq, 1999 yılında ise yatırımcısına yüzde 86 kazandırmıştı. 
     
Teknolojiden kaçıyorlar      Nasdaq’da önceki gün yaşanan düşüşün nedeni ABD’nin yeni ekonomi devleri Cisco ve Intel’in kayıplarının artacağı yönündeki açıklamaları oldu. Ancak, ABD ekonomisinde görülen yavaşlama yatırımcı desteği ile ayakta durabilen teknoloji şirketlerinde finansal sorunlara neden olmaya başladı. Borsa yatırımcıları ise geçmişte para makinası’ olarak baktıkları teknoloji şirketlerini portföylerinden çıkarmaya başladı. Öte yandan ABD’li ekonomistlerin teknoloji harcamaları üzerine yaptıkları tahminlerin Nasdaq’ın çökmesiyle beraber yanlış olduğu ortaya çıktı. Ekonomistler geçtiğimiz yıl, ekonomide durgunluk yaşansa bile teknoloji yatırımlarının devam edeceğini öngörüyordu. Ülke ekonomisinin durgunluğu girmesiyle beraber büyük şirketlerin teknoloji harcamalarını kesmeleri, teknolji şirketlerinin k r oranlarının düşmesine neden oldu. 
     


 EKONOMİ 
















</TEXT>
</DOC>
