<DOC>
<DOCNO> 22033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/ekonomi/eko03a.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Marketten alıp bakkala verelim 
</HEADLINE>
<TEXT>

DSP kurmayları Ecevit’e şehir içinde kalacak marketlerden bakkallar için kaynak yaratılmasını önerdi 
     GÜNSELİ ÖNAL Ankara 

     Ekonominin makro sorunlarını Devlet Bakanı Kemal Derviş’e devreden Başbakan Bülent Ecevit, mikro sorunlara çözüm önerileri için DSP’in ekonomi kurmaylarıyla toplantı yaptı. 
     Hipermarketlerin yasa zoruyla kent dışına çıkarılmasına karşı çıkan kurmaylar, "Gönüllü gidenlere yatırımlarının vergiden düşürülmesi teşviği getirilsin, kent içinde kalmak isteyenlerden bir miktar pay alınarak bakkallara ucuz kredi verilsin" önerisi getirdi. Ecevit, DSP Grup Başkanvekili Emrehan Halıcı’nın da katılımıyla Necdet Tekin, Hikmet Uluğbay, Masum Türker, Ertuğrul Kumcuoğlu ile önceki gün TBMM’deki makamında yaptığı toplantıda reel ekonominin canlandırılmasına yönelik önerilerini sordu. 
     
Aman fabrikalar kaçmasın’      Öneriler arasında, şehirdışına çıkan hipermarketlerin vergiden muaf tutulması, kentte kalmayı tercih edenlerden, yarattıkları haksız rekabete karşılık olarak KDV veya vergilerinden belli bir pay alarak bunun bakkallara, esnaf sanatkara kredi olarak aktarılması yer aldı. DSP kurmayları, "Böylece bakkallara ve küçük esnafa yapılacak sübvansiyonu finanse etsinler" dedi. 
     Milletvekilleri şu anda vergilerin ve sigorta primlerinin çok yüksek olması nedeniyle işverenin kayıt dışılığa itildiğini ya da fabrikalarını Bulgaristan veya Romanya’ya taşıdıklarına dikkat çekerek, "İşsizliğin önlenmesi için bunların oranlarının düşürülmesi lazım" dediler. 
     



 EKONOMİ 

















</TEXT>
</DOC>
