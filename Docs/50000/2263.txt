<DOC>
<DOCNO> 2263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/yazar/bila.html </URL>
<DATE> 2001/01/15/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Bakan'dan siyasetçi iması 
</HEADLINE>
<TEXT>
'Daha neler çıkacak neler ' 
İstifa etmeyi düşünmediğini söyleyen Enerji Bakanı Ersümer, "Organizasyonun iki ayağı işadamları ve bürokrasi. Üçüncü ayak siyasetçiler mi göreceğiz" diyor 
     Enerji Bakanı Cumhur Ersümer'in istifa etmesi gerektiği yolundaki yorumlar, "bakanlığının dinlendiğini öğrendiği anda bırakmalıydı" düşüncesine dayandırılıyor. 
     Ersümer, istifa etmeyi hiç aklından geçirdi mi 
     Enerji Bakanı'yla dün görüşme olanağı bulduk ve bu soruyu yönelttik. 
     Yanıtı şu oldu 
     
"Hiç rahatsız olmadım"      Başlangıçta da söylediğim gibi istifamı gerektirecek bir rahatsızlık hiç duymadım. Elbette üzüldüm ama istifayı düşünmedim. Nedeni de gayet basit Yapılan izleme ve soruşturma gösterdi ki, asıl hedef benim bakanlıktan uzaklaştırılmam. Bunun için bir organizasyon kurulmuş. Yarın ses bantları mahkemede açıklanınca gerçekler ortaya çıkacak. Zaten benim bakanlıktan uzaklaşmam için çaba gösterilip bir organizasyona gidildiğine göre istifa etmem onların işine gelir. Bantlar açıklanınca görülecektir ki, tam aksine ben bu insanların oyununu bozmuşum ve ayaklarına basmışım. 
     
"Tantan gerçeği gördü"      Telefonların dinlenmesi ve soruşturmanın başlatıldığı konusunda size bilgi verilmemesi karşısında bir tepki olarak istifa etmeniz gerektiği yorumları yapılıyor. Size haber verilmemesinden dolayı bir alınganlık içine girdiniz mi 
     Hayır, girmedim. Sanıyorum işin başında soruşturmayı yürütenler acaba bu iş bakana da ulaşır mı, bu işlerle bakanın da ilgisi var mıdır, diye düşünerek bana haber vermemişler. Ancak izleme sonucunda benim bu işlerle ilgili olmadığım, aksine bu insanların işlerini bozduğum anlaşılınca gelip bana haber verdiler. İçişleri Bakanı Sayın Tantan'ın bana söylediği aynen şöyledir 
     'Sayın bakan siz buraya ağır gelmişsiniz. Birilerinin ayağına basmışsınız. Oyunlarını bozmuşsunuz. Onlar da sizi bakanlıktan götürebilmek için bir organizasyona girmişler.' 
     
Aklama çabalarını bozmuş      Telefonları dinlemelerine tepkiniz oldu mu 
     Hayır, olmadı. Olamazdı da. 4422 sayılı yasa açık. Mahkeme kararıyla yapılan bir uygulama. Kaldı ki, eğer yasal zorunluluk olarak benim iznimi almaları gerekseydi ve bana sunulan bu bilgilerden sonra telefon dinlemek için iznimi isteselerdi ben de bu izni verirdim. Telefon dinlemesi konusunda bir yetkim olsaydı ben de aynısını yapardım. 
     Size karşı nasıl bir organizasyon kurulmuş 
     Soruşturma aşamasında tabii ki bazı şeyleri söyleyemiyorum. Ama şu kadarını söyleyeyim ki yapılan izlemelerde, adamların beni devre dışı bırakmak için Yüksek Denetleme'den kendilerini aklayan denetim raporları alıp sonra da Meclis KİT Komisyonu'nda aklanmayı planladıkları anlaşılıyor. Bu yönde girişimleri olduğu anlaşılıyor. 
     
İşadamları da karışmış      Bu organizasyonda kimler var 
     Birçok kişiyle ilgili soruşturma zaten sürüyor. Şunu söyleyebilirim, beni bakanlıktan uzaklaştırmak ve istedikleri çıkar organizasyonunu yürütmek için yapılan organizasyonun iki ayağı ortaya çıkmış durumda. Bunların biri işadamları biri de bürokrasi. Üçüncü ayağında siyasetçi var mı, yok mu onu da iddianame ve fezlekeler ortaya çıktığında göreceksiniz. Göreceksiniz ki, benim bakanlıktan uzaklaştırılmam için yapılan organizasyonun bir ucunda siyasetçi var mıymış, yok muymuş... 
     
"Benden çok korkuyorlar"      Enerji ihalelerini alan işadamları mı bürokratlarla size karşı işbirliği içine girmişler 
     Ben bu işadamlarını o kadar korkutmuşum ki, kendi ifadelerinde birbirlerini benim üzerimden tehdit ettikleri anlaşılıyor. Örneğin, biri diğerine, 'bir imza atarsam bu adam hepimizi götürür ona göre' diyerek, tehditte bulunuyorlar. Bu adam dedikleri benim. Bir işadamı bana vereceği bir imza ile diğerlerini tehdit ediyor. Demek ki benim bu tür işlere giren işadamlarına karşı nasıl davranacağımı iyi biliyorlar. Rahatsızlıkları bundan kaynaklanıyor. Beni işbaşından götürmek istemeleri bundan kaynaklanıyor. Yargılama başlayınca her şey ortaya çıkacak. 
     
Yönetimden kuşkulanmadı çünkü...      TEAŞ Genel müdürü ve üst yönetimi hakkında siz hiç kuşku taşımadınız mı 
     Şimdi soruşturulan olay genel olarak rüşvet alıp vermek biçiminde nitelenebilir. Benim bakanlığımda 22 tane genel müdür 200 bin personel var. Bana ulaşan ilk müfettiş raporlarında da ceza kovuşturması gerektirecek bir durum olmadığı, sadece Hazine kaybının tahsil edilmesi gerektiği yazılı. Ben her genel müdürün her personelin ne yaptığını, nasıl bir kişilik ve karakter taşıdığını bilemem. Ben önüme gelen denetim raporlarının gereğini yaptım. 
     Enerji Bakanı Ersümer'in bu açıklamaları, işin içinde "fezleke" gerektirecek kadar önemli organizasyonlar olduğunu gösteriyor. Bakan Ersümer, bu işin bir ayağında siyasetçi bulunduğunu da belirgin ifadelerle ima ediyor. Beyaz Enerji operasyonunun yargı aşaması daha büyük gürültü koparacak gibi görünüyor. 
     
     





Siyasal yozlaşma 


'Daha neler çıkacak neler ' 


Kim seçiyor bunları 


'Yalnız kalırsınız ' 


Abdülhamid'in başfotoğrafçısı 


Türkiye'ye nasıl bakıyorlar 


Fransa'nın kara lekesi 


Fischer ve Sezer 


Bozuk benzin ve tatil 


İhlas Finans'ta ödemeler aksıyor 


Önemli bir uyarı var 


Asıl krize ortam mı hazırlanıyor 


Faizcilere vergi yok 


</TEXT>
</DOC>
