<DOC>
<DOCNO> 46872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/astro/index.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Denge ve barış için 
</HEADLINE>
<TEXT>

Bugün gökyüzünde denge, barış ve toleransı anlatan Terazi burcunda hareketlilik var. Ay sabah saatlerinde bu burca geçmiş olacak. Venüs de 14.42 kendi burcu Terazi’ye geçiyor. Venüs aktif bir güç değildir ama yaratacağı atmosferle dengeleri değiştirebilir. Bu burçtaki hareketlilik düşüncelerimizi daha açık anlatmak ve paylaşmak, karşımızdakini dinlemek için olumlu bir atmosfer yaratmakta. Kuşkusuz Koç’lar bu enerji altında uzlaşıyı öğrenmek zorunda. Yeni öneriler söz konusu. Boğa’lar sağlık, diyet ve günlük düzenleri ile ilişkili konularda yeni kararlar alabilirler. İkizler için olumlu günler söz konusu. Hem aşk hayatında hem de sosyal konularda çok daha umutlular. İyimserliklerini korumalılar. Yengeç yakın çevresinde olup bitenlerle uğraşıyor. Yeni harcamalar mümkün. Aslan’lar aldıkları haberlerle kısa yolculuklara çıkabilirler. Kardeşleri ve yakın çevrelerinde daha ılımlı bir hava esebilir. Başak maddi konularda şanslı. Bu arada harcamalarını da artırabilir. 
Öğleden sonra Terazi burcuna geçen Venüs, etkisini daha fazla hissettirebilir. Gezegenin olumlu yönleri kullanılabilirse, ilişkilerimizi düzene koyabilme şansına sahibiz. Terazi’ler özellikle bu enerjiyi çok daha iyi kullanabilirler. Bugün istediklerini elde etmek için daha aktif olarak harekete geçebilirler. Akrep’ler bugün gizli kapaklı konularla daha fazla ilgilenebilirler ama dedikodu ya da söylentilere inanmamalarında fayda var. Yay’lar yeni enerjiler alıyorlar ve arkadaşları, sosyal çevreleri ile daha yakınlar. Oğlak’lar için kararlar günü. Duygusal konularda başkalarına da özen göstermeliler. Bugün Kova’lara pozitif enerjiler ve yeni hevesler getirmekte. Öğrenim ve eğitim konularında olumlu adımlar atabilirler. Balık’lar parasal konularda yeni kararların eşiğindeler. Ekonomik davranmalarında fayda var. 

            Faks 287 74 37 
      







</TEXT>
</DOC>
