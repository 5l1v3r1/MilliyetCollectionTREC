<DOC>
<DOCNO> 32478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/yazar/okur.html </URL>
<DATE> 2001/07/17/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Siyaset ve ekonomi 
</HEADLINE>
<TEXT>

     Milliyetçi Hareket Partisi Genel Başkanı ve Başbakan Yardımcısı Devlet Bahçeli, Türk Sanayici ve İş Adamları Derneği'nin İstanbul'da ikinci kez konuğu olacak. Tarih belli değil... Bahçeli, programına bakıp tarihi TÜSİAD'a bildirecek, ama genel kanı bu ay içinde bu toplantının gerçekleşeceği yönünde... 472 üyeli TÜSİAD, koalisyonun büyük ortağı Devlet Bahçeli'yi dinleyecek... 
     TÜSİAD ağırlıklı olarak "merkez sağ" partilere yakın bir dernek. Büyük patronlar kulübü, özel sektör imalat sanayii üretiminin yüzde 44'ünü, gayrisafi milli hasılanın yüzde 27'sini gerçekleştiren bir organizma... 
     Gündeminde Avrupa Birliği ile entegrasyon, Kopenhag kriterlerine uyum, IMF ile yürütülen 18'inci programın devamı ve her şeyden önemlisi Siyasi Partiler Kanunu'nun ve Seçim Yasası'nın değişmesine ilişkin zengin bir program var. Ve bugün gelinen noktada kamuoyu teknokrat hükümeti mi Yoksa bu koalisyonla devam mı tartışması yapıyor. Siyasetçi ise eylül ayına hazırlanıyor, siyasetin sonbaharla birlikte farklılaşacağını biliyor. 
     İşte bu noktada MHP Genel Başkanı'nın TÜSİAD ziyareti çok önemli geliyor bize... Bayram değil seyran değil, Bahçeli'nin TÜSİAD çıkarması niye Üstelik liderlerin TÜSİAD ile görüşmesine bozulan, TÜSİAD üyelerinin Ankara ziyaretlerinde onlara zor randevu veren Bahçeli'den başkası değil ki 
     Öncelikle şunu belirtelim ki Fazilet'in kapatılması nedeniyle sıkışan parti MHP... 
     MHP, erken seçimle ilgili kararını belki de kendi var oluşu açısından çok önem taşıyan HADEP ve Apo'yla ilgili kararlarla birlikte verecek. Çünkü MHP, başta İç Anadolu olmak üzere örgütlenmesini Anadolu üzerine kurmuş. Anadolu "popülizm" demek, TÜSİAD ise artık "popülizm" istemiyor. 19 Şubat'tan bu yana "Siyasi Partiler Kanunu ve Seçim Yasası" değişmeli diye ayak diriyor. Ve Ekonomik ve Sosyal Konsey'in hukuki altyapısı üzerinde duruyor. Ve memurların yargılanmasının kısıtlanmasını istiyor. 
     İşte TÜSİAD'ın gündemi ve yaklaşımı. 
     MHP ise farklı düşüncede. Kurul tipi örgütlenmelere karşı. İdamlar konusunda tavrı açık. 
     Ve TÜSİAD'ın "siyasal merkezli bürokrat, teknokrat yaklaşımında" olduğunu düşünüyor. Bu noktada MHP, "IMF üzerinden Türk siyasetinin kurgulandığı" savıyla ortaya çıkıyor. Gecikmeli tepkisel siyasetini sürdürüyor. 
     Sizin anlayacağınız, üzerinde durulması gereken en önemli gösterge, son günlerin en tartışmalı konusu, Devlet Bakanı Kemal Derviş ve ekonomik programla ilgili tartışmalar. 
     MHP, Derviş'i TÜSİAD'la ve TOBB'la kol kola görmek istemiyor. Derviş teknokrat olarak kalırsa sorun yok ama ya siyasete girmeye kalkışırsa 
     İşin rengi, piyasaların nabzı bu noktada değişiyor ve hükümete güven konusu birinci gündem maddesi olmaya devam ediyor. 
     Ve Telekom sorunuyla başlayan tartışma dönemi, MHP Genel Başkanı Bahçeli'nin görüşlerini de apaçık ortaya koyuyor. Bunca yazıyı yazmamızın nedeni, bıçak sırtında olan piyasaların bu gelişmeleri yorumlama şekli... Piyasa, koalisyonun büyük ortaklarından birinin her tavrını çözmeye, anlamaya çalışıyor. Programdaki kararlılığını görmek istiyor. Ama taşların yerinden oynadığı kesin... Bu yüzden dün Merkez Bankası'nın gecelik faizleri 4 puan artırması da hemen "bu iş olmayacak mı acaba " kaygısını büyütüverdi. Merkez Bankası "enflasyonla mücadele etmek için faiz silahını" istediği gibi kullanırken, iş gelip dayanıp siyasetçi ve güven meselesine oturuveriyor. 
     
     







Ara dönem ve MHP 


Tezek terazi 


'Karıştırmak istiyorlar' 


Hayata Dönüş Operasyonu'nun hesabını vermek zorunda devlet 


Psikiyatr... Psikolog... 


İffet Bey 


Ecevit'e teşekkür erken mi oldu 


Konuşmak daha iyi... 


Siyaset ve ekonomi 


Dünya Bankası ile BDDK nasıl ortak oldu 


ANAP'ın geleceği 


Çağlar ve Hacı Ali Demirel'in Malki'leri 


Yargıtay'ın anlattığı şey farklı 2 


Döviz 100 lira artınca fiyatlar 57 lira artıyor 


Bayındır'ın gelirine el kondu 


</TEXT>
</DOC>
