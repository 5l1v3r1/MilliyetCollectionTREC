<DOC>
<DOCNO> 38964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/son/sonspo18.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursasporlu Murat "Hami'nin sakatlanmasına yenilgiden çok üzüldüm" 
</HEADLINE>
<TEXT>

     Bursasporlu futbolcu Murat Hacıoğlu, Trabzonsporlu Hami ile çıktıkları hava topu mücadelesi sonrası Hami'nin kolunu kırmasına, farklı skorlu yenilgiden daha fazla üzüldüğünü söyledi. 
     Murat Hacıoğlu, maçın son bölümünde kendi ceza alanı içine gelen topu kafayla uzaklaştırmak için Hami ile birlikte yükseldiklerini, bu arada deneyimli futbolcunun dengesiz bir biçimde yere düştüğünü bildirdi. 
     Karşılaşmanın ardından hastaneye giderek Hami'yi ziyaret ettiğini anlatan genç futbolcu, ''İstemeyerek de olsa önemli bir sakatlığa neden olduğum için üzgünüm. Hastaneye giderek Hami ağabeyden özür diledim. O da bana, futbolda böyle şeyler olur, üzülme dedi. Hami'nin sakatlanmasına farklı skorlu yenilgiden daha fazla üzüldüm'' diye konuştu. 






</TEXT>
</DOC>
