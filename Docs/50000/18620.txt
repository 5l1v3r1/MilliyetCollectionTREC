<DOC>
<DOCNO> 18620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/spor/spo01.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal ateşle oynuyor 1 - 1 
</HEADLINE>
<TEXT>

Kocaelispor karşısında yenilgiden kurtuldu, beraberliğe razı oldu. Siyah - Beyazlı takım, bu sonuçla Gaziantep’in 4 puan gerisine düştü, Avrupa Kupaları şansını tehlikeye attı 
     BİLAL MEŞE 

     KARTAL için Avrupa bitti mi Bize göre bitti... Ama geride kalan dört maç var. Şimdiden dört maçın sonucu kestirmek zor. Yine de bir gerçek var ki, o da bu kötü futboluyla Beşiktaş’ın bu işi başarması çok zor. Avrupa "mucizeye" kaldı. Kartal’ın elle tutulur bir yanı yok. Körfez’de "şeker" gibi rakip buldu Beşiktaş. Kocaelispor durgun, Beşiktaş biraz istekliydi, hepsi o kadar. 
     Özellikle ilk yarıda öyle fırsatlar kaçırdı ki Beşiktaş, kelimelerle anlatamayız. Suskun golcü Ahmet Dursun, çok pozisyona girdi, ancak dağınık futbolundan birini gole çevirebildi. Nouma’nın maşallahı var Sahada yürürken, sanki birilerini protesto ediyordu. Gol atmasını bilmiyor, ama kavgayı mükemmel yapıyor. Maç bitti, rakibine saldırdı. 
     Yazık, bu Beşiktaş’a çok yazık...O güzelim formanın içi boşalmış. Hepsi birer hayalet gibi. Taraftar utancından sokakta yürüyemez hale geldi. Kim bu suçlular Tabi ki, bir numara futbolcular. Pazarlıklarda "kartal" kesilen futbolcular bu sezon hangi yüzle para isteyecekler merak ediyoruz Yönetimsel hatalar da var. Siz sadece Scala ve Nouma’ya para ödeyip, diğerlerini pas geçerseniz sonuç buraya varır. Eserinizle övünebilirsiniz . Bu sözümüzü hak eden herkes üzerine alınabilir... 
     
     Karşılaşmaya Beşiktaş, "hızlı", Kocaelispor ise, "durgun" başladı. 25. dakikada Nouma sağdan ceza alanına indi, ön direğe kesti. Ahmet Dursun kötü vurdu ve top yandan az farkla auta gitti. 28. dakikada Erman, sağdan Ahmet Dursun’u kaçırdı. Golcü futbolcu, fileler yerine topu savunmaya teslim etti. 46. dakikada Serdar, topu altı pasa indirdi. Faruk, müsait pozisyonda topu üstten auta gönderdi. 53. dakikada Nuri’nin soldan kullandığı korner atışında Faruk topu kafayla penaltı noktasına indirdi. Serdar, kötü vurunca, ev sahibi mutlak bir golden oldu. 
     55. dakikada "eski tüfek" Serdar bu kez affetmedi. Serdar, sağdan Kaan Dobra’yı kaçırdı. Bu futbolcu ceza alanına girdi, topu yerden altı pasa kesti. Serdar’a sadece dokunmak kaldı 1 - 0 
     57. dakikada Tayfur, yaklaşık 25 metreden sert vurdu, Metin Mert aynı güzellikle üst köşeden topu tokatlayarak kurtardı. 
     60. dakikada Beşiktaş’ın beraberlik sayısı geldi. Tayfur, soldan İbrahim’i hareketlendirdi. Bu futbolcu, yerden topu kesti. Nouma kaleci Metin Mert’i perdeledi, topla buluşan Ahmet Dursun, önce düzeltti, sonra sert vurdu 1 - 1. 
     68. dakikada Yordanov’un soldan kullandığı korner atışında top arka direkte bekleyen Timko’nun önüne düştü. Bu futbolcu, kaleci Shorunmu ile karşı karşıya kalmasına rağmen topu üstten auta gönderdi. 
     
"Boğaz’ın suları gibi"Siyah - Beyazlı ekibin teknik patronu Daum, Kocaeli beraberliği sonrası takımını dalgalara benzetti, "Bir inip, bir çıkıyoruz" dedi 
     BEŞİKTAŞ Teknik Direktörü Daum, takımını boğazın sularına benzetti. Maç boyunca yerinden duramayan Alman hoca, "Boğazın suları gibiyiz. Dalga gibi bir inip, bir çıkıyorlar. Üç hafta öncesinde bana şampiyonlukla ilgili sorular soruyordunuz. Şimdi geldiğimiz noktaya bakın" dedi. 
     DAUM, Gaziantep’in iyi hava yakaladığını vurgulayıp, "Böyle giderse, UEFA’ya onlar katılır" ifadesini kullandı. Ünlü hoca "Bazı futbolcular isteksiz göründü" değerlendirmesine, "Hava sıcaktı. Ancak bazı şeyler aramızda kalmalı. Zaten kimin nasıl oynadığını siz de gördünüz" yanıtını verdi. 
     
Nouma çıldırdı      MAÇIN sonlarına doğru Kocaelisporlu yedeklerin laf atmasına sinirlenen Nouma, 90 dakika bitiminde bu oyuncuların üzerine yürüdü. Fransız futbolcuyu, arkadaşları güçlükle sakinleştirdi. Ali Eren de oyundan çıkarken, kendisine küfür eden ev sahibi taraftarlarına aynı şekilde karşılık verdi. Maçtan önce de Beşiktaşlı oyuncular, Kocaeli taraftarları arasında tartışma yaşandı. 
     
Gündüz yaramıyor      HAFTA başında maçın gündüz oluşundan tedirgin olan futbolcuların korkusu gerçekleşti. Siyah - Beyazlılar, bu sezon gündüz oynadıkları Yimpaş Yozgat ve Siirt Jetpa deplasmanlarından sonra, dün de Kocaelispor’a puan verdiler. Bu arada Beşiktaş kafilesini taşıyan otobüsün, İzmit’e giderken, lastiği patladı. 
     
"Dervis lazım"      OLAĞAN Divan Kurulu toplantısında, Başkan Serdar Bilgili ve yönetim ağır eleştiriler alırken, eski yönetici Fahrettin Curoğlu, olağanüstü kongre çağrısı yaptı. Curoğlu, şimdiki yönetime 6.5 milyon dolar banka borcu bıraktıklarını belirterek, "Maalesef banka borcu 26 milyon dolara çıkarılmış" açıklamasını yaptı. 
     SAMİ Albayrak "40 trilyon borcumuz var. Bize de, Kemal Derviş lazım" diye konuştu. Ferdi Vardarman, "M.United olacağız dedik. Bırakın Manchester’ı, G.Saray olun yeterödedi. Bilgili "Bu kadar düşman varken, medya önünde eleştiri yapmayalım" dedi. Öte yandan borcun 37, alacağın 5.1 trilyon olduğu açıklandı. 
     



 SPOR 



























</TEXT>
</DOC>
