<DOC>
<DOCNO> 49946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/yazar/akyol.html </URL>
<DATE> 2001/11/01/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kara harekatı 
</HEADLINE>
<TEXT>

     AMERİKA'NIN Afganistan'daki kara harekatının nasıl olacağına ilişkin bilgiler Ankara'ya akmaya başladı. 
     Bilgileri bir araya getirince şöyle bir harekat tablosu ortaya çıkıyor 
     65 bin asker Amerika 65 bin askerin katılacağı bir kara harekatı planlıyor. Bu sayıdaki Amerikan askerleri Suudi Arabistan, Katar ve Oman'daki Amerikan üslerinden ve Hint Okyanusu'ndaki uçak gemisinden sağlanacak. 
     Üç cephe Üç cepheden kara harekatı ile Taliban diktatörlüğü kuşatılacak Kuzey, batı ve güney cepheleri... Üç cephede de asıl Amerikan askerleri ve Afgan yardımcı birlikler çarpışmalara girecek. Doğudan yani Pakistan sınırından bir harekat planlanmıyor, amaç Pakistan'ı sıkıntıya sokmamak... 
     Gerekirse beş yıl Amerikalılar, gerekirse beş yıl sürecek bir kara harekatı için gereken lojistiği planlıyorlar. 
     Yardımcı ülkeler Türkiye'nin göndereceği eğitim ve insani yardım birlikleri Kuzey İttifakı bölgesinde cephe gerisinde görev yapacak, çarpışmalara girmeyecek. Harekata aynı şekilde sembolik destek veren diğer yardımcı ülkelerin birlikleri batı ve güney cephelerinde görev yapacak. 
     
     EDİNİLEN bilgilere göre, 65 bin asker bir anda değil, harekat ihtiyaçlarına göre Afganistan'a sevk edilecek. Şimdiki hava taarruzları, kara harekatına karşı Taliban'ın direncini kırmak ve zayiatı önlemek için düzenleniyor. 
     Kuzeye indirilmiş olan Amerikan ve İngiliz komando birliklerinin sayısı net değil ama henüz kara harekatının başladığı anlamına gelmeyecek kadar az olduğu belirtiliyor. 
     Taliban'ın askeri direnişi kırıldıktan sonra El Kaide'nin terör altyapısını ve Taliban'ın gerilla savaşı yapabilecek kuvvetlerini "süpürmek" için yürütülecek kara harekatında 65 bine kadar askere ihtiyaç olacağı hesaplanmış. 
     ABD bunun lojistik hazırlığını yapıyor. 
     Taliban ve El Kaide çökertildikten sonra "barış gücü"nün devreye gireceği ve yeni Afgan rejimi kurulacağı belirtiliyor. Bu askeri amaca ulaşmadan önce kuzey bölgesinde bir "geçici hükümet" kurulması düşünülüyor. Zahir Şah'la temaslar ve Ankara'da toplanacak olan Afgan muhaliflerinin zirvesi bu amaca dönük... 
     
     ÇOK kalın hatlarıyla belirlenen ve askeri detayları elbette sır olarak korunan bu harekat tablosu gösteriyor ki, ABD "bu işi bitirmek" kararında... 
     Terör böylesine sert, kararlı ve kapsamlı bir tepki almazsa, tırmanabilir çünkü... 
     Keşke Afganistan, Sovyet işgali ve mücahitlerin iç savaşından sonra bir de böyle dram yaşayacak olmasaydı... Bu çok da kolaydı Bin Ladin ve terör örgütünü Afganistan'dan çıkarmak yeterdi bunun için... 
     Ankara'da bir umut var Kara harekatı gerçek anlamda başladıktan kısa bir süre sonra, Afganistan, Bin Ladin'le örgütünü gözden çıkarabilir. 
     Türkiye açısından bakınca... Türkiye teröre karşı bir harekatı desteksiz bırakamaz... Türkiye hem destek vermekte hem de çatışmaya katılmamaktadır bu da doğru bir politikadır... 
     Dünyanın her yerinde terörist eğilimler görmelidir ki, bu çağın özelliklerinden biri terörle mücadele olacaktır olmalıdır da... 
     
     







Kara harekatı 


Mayın tarlası 


Zirvede anket rüzgarları 


Askerin Başbakan Ecevit'le ilgili mesajları mı 


Polis otosuna 5 litre benzin 


Pençe 


Yeni neslin başucu kitabı çıktı 


2002 bütçesine girerken 


Risk çok ama... 


Bu dayak hepimize atıldı 


Hutbeli tur 


Türkiye'ye AB ordusu ve Afganistan'a gidecek asker karşılığı yeni krediler verilecek 


"Mavi Yolculuk"a çıkamayanlar için 


Çiller, Demirel, seçim 


Zararda Türkiye rekoru TEAŞ'ın 


Biraz da vatandaşı koruyalım 1 


Çek - senet mafyasına gün doğdu 


İşçi de şirket kurtaracak 


</TEXT>
</DOC>
