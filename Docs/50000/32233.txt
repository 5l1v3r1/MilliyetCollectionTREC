<DOC>
<DOCNO> 32233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/magazin/amag.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdemle kırbaçlanan magazin 
</HEADLINE>
<TEXT>

Halktan daha namuslu’ magazin taassubu, ahlak müsabakaları’ ile halkımıza zarfın değil, mazrufun ehemmiyetini gösteriyor .. 
     ECE TEMELKURAN 

     Muhtemelen şöyle oldu "Çok yüzeysel takılıyoruz, daha manevi bir şey yapalım, bir puan öne geçelim" şeklinde son derece derin’ bir icat atıldı ortaya. Krizin de yarattığı "vur patlasın çal oynasın hayata karşı nefret" trend’i ile birlikte bir magazin programında Haftanın Erdemlisi’ yarışmasına start’ verildi. Artık ünlüler bir tür ahlak müsabakasına’ tabii tutulacak, ak ünlü, kara ünlü meydana çıkacaktı... 
     Magazin kahramanları artık sadece esvabı ile değil, karakteriyle de değerlendirilecek, böylece halkımıza zarfın değil mazrufun ehemmiyeti gösterilecekti. Çok geçmeden yarışma çerçevesinde seçilen magazin kahramanları için gerekçeli hükümler yayınlanmaya başlandı. Düşük ahlaklılar kenara dursun, halkımız ahlaklı ünlüleri alkışlasındı 
     "Sevda Demirel’e reklam için frikik verdiğinden dolayı bir puan veriyoruz ve sınıfta bırakıyoruz." 
     "Ünlüler içkili gecelerde bünyeyi yorarken, Mahzun Kırmızıgül ve arkadaşlarına halı sahada ter attıkları için 9 puan veriyoruz." 
     "Nefise Karatay’a, kendisine uzatılan her mikrofona ilişkisiyle ilgili konuştuğu için sadece bir puan veriyoruz." 
     
     Kadın kalır erkek geçer 
     İşin enteresan yanı 3 haftadır süren yarışmada birinciliği hep erkekler kapıyordu. Zira büyük bir olasılıkla Konya eşrafından bir ahlak danışmanı’ tutulmuştu. Ortalama bir taassubun cümleleri magazin programında ardarda patlatılıyordu. Hanım kızlarımıza Ev Kızının Namusu’, oğlanlarımıza da Delikanlılığın Altın Kuralları’ uygulanıyor, sonuç turnusol deneyi şeklinde net verilerle ortaya çıkıyordu. 
     Magazin dünyasında varolan kadınlar da istisnalar haricinde hafif kadın’ olduğu için bir türlü erdemin birinci ligine’ giremiyor, hep amatör kümede debeleniyorlardı. Böylece yarışmada, herhangi bir kıraathanede kurulacak halk mahkemesinden daha cinsiyetçi ve güdük paslaşmalar gerçekleşiyor, ortalamanın sultası’ anlamına gelen medya ahlakı biraz daha pekleşiyordu. 
     
     Puantaj sistemi 
     Nedir bu 
     Magazin basını Çankırı-Çorum yörelerindeki ahlak anlayışına biat ederek kendisinin oluşturduğu "Bas bas paraları Leyla’ya" dünyasını mı aklıyor 
     Yoksa beslendiği ortalamanın ahlakı’ sultasını okşayarak kendisini bu magazin dünyasının dışında mı tutmaya çalışıyor 
     Magazin basını elinde tuttuğu, yaratmaya ve yok etmeye muktedir kırbacını şaklatıyor yine. Bu kez erdemle kırbaçlıyor magazin mitlerini. Ve öyle görünüyor ki, ünlüler’ de Magazin Standartları Enstitüsü’nün onay damgasını vurdurmak için ruhlarını ortalamanın ahlak tezg hına sürmekten kaçamıyor. 
     



 MAGAZİN 














</TEXT>
</DOC>
