<DOC>
<DOCNO> 33303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/yasam/ayas.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sırada daha büyüğü var 
</HEADLINE>
<TEXT>

Mavi Akım borularını döşeyecek iki platformdan 191 metrelik küçüğü’ dün kazasız belasız Boğaz’dan geçti 
     GÜLAY FIRAT, BARIŞ ERGİN 

     Karadeniz’in sığ sularına Mavi Akım Projesi kapsamında boru hattı döşeyecek Castro Otto’ adlı platform, İstanbul Boğazı’ndan geçişini dün yaptı. 
     Tam 191 metre uzunluğundaki, 33 bin 862 grostonluk dev platformun üç saat süren geçişi nedeniyle, Boğaz beş saat trafiğe kapatıldı. Liberya bayraklı platform, İstanbul Boğazı’na saat 09.30 sıralarında giriş yaptı. Ve Boğaz köprüleri açısından tehlike yaratmaması amacıyla, Marmara Denizi’nde platforma su basılarak, 60 metre olan yüksekliği 57.8 metreye düşürüldü. 
     Hızını sabit tutmak için, dev platformu İngiliz bayraklı 192 metrelik Porto Solvo ve Danimarka bandıralı 40 metrelik Stevens Power adlı römorkörler çekti. 
     
     Büyüğü ağustosta geliyor 
     Kıyı Emniyeti ve Gemi Kurtarma İşletmeleri Genel Müdürlüğü’ne ait iki römorkör de eskortluk yaptı. 
     Castro Otto’nun geçişi sırasında Çırağan Sarayı’nda projeye imzasını atan ENI grubu bir basın toplantısı gerçekleştirdi. Platform sarayın önünden geçerken, Türk römorkörler su sıkarak gösteride bulundu. Castro Otto’dan daha büyük olan ve boru hattının döşenmesinde kullanılacak ikinci platform Saipem 7000’, Türk boğazlarına ağustosta gelecek. Mavi Akım Projesi, Nisan 2002’de tamamlanacak. 
     



 YAŞAM 
















</TEXT>
</DOC>
