<DOC>
<DOCNO> 19026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/son/sontur06.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da işçiler Toros sokakta toplanmaya başladı 
</HEADLINE>
<TEXT>

     1 Mayıs İşçi Bayramı dolayısıyla Tandoğan Meydanı'nda düzenlenecek mitinge katılacaklar, Toros Sokak'ta toplanmaya başladılar. 
     Gruplar halinde Toros Sokak'a açılan yollardan ellerinde taşıdıkları pankartlarla yürüyerek gelenlerin ellerinde çok sayıda Türk bayrağı taşıdıkları görüldü. Katılımcılar, ''Yolsuzluğa karşı alanlardayız, kaçak işçiliğin önlenmesi, Türkiye'nin bütünlüğü ve bağımsızlığı için alanlardayız'' ''Yaşasın 1 Mayıs'', ''Ne ABD, Ne Avrupa, bağımsız Türkiye'' yazılı pankartlar taşıyorlar. 
     Toplanmanın tamamlanmasının ardından, katılımcılar Tandoğan Meydanı'na yürüyerek burada düzenlenecek mitinge iştirak edecekler. Bu arada, mitingin yapılacağı Tandoğan Meydanı'nda emniyet güçlerinin yoğun güvenlik önlemleri aldıkları görüldü. Miting nedeniyle Tandoğan Meydanı'na çıkan yollar da trafiğe kapatıldı. 
     







</TEXT>
</DOC>
