<DOC>
<DOCNO> 8229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/son/sontur16.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Manukyan toprağa verildi 
</HEADLINE>
<TEXT>

     İstanbul’da ölen, 1993 yılı vergi rekortmeni Matild Manukyan 84 toprağa verildi. Şişli’deki evinde geçen Cumartesi günü vefat eden ve "Pera kızı" olarak da tanınan Manukyan için bugün Beyoğlu Balıkpazarı Üç Horan Ermeni Kilisesi’nde dini tören düzenlendi. 
     Törende konuşma yapan Ermeni Patrik Vekili Aram Ateşyan, insanların arkasında neler bıraktığının önemine dikkat çekerek, Manukyan’ın ne eserler bıraktığına törende bulunanların şahit olduğunu söyledi. Ölenlerin arkasından günahlarının değil sevaplarının konuşulduğunu kaydeden Ateşyan, tanrıdan, bilerek, isteyerek, bilmeyerek ve istemeyerek işlediği günahlar için Manukyan’ı affetmesini diledi. 
     Manukyan, dini törenin ardından Şişli Ermeni Mezarlığı’nda, tabut içinde, evinde sürekli giydiği eşofmanlarıyla, 6 yıl önce 18 yaşında beyin kanaması sonucu ölen torunu Linda Çilingir’in yanında toprağa verildi. 
     Törene, Manukyan’ın ailesi, dostları, İTO’yu temsilen Meclis Üyesi Ahmet Bozkurt katılırken, İTO Başkanı Mehmet Yıldırım ve Şişli Cumhuriyet Başsavcılığı’nın da olmak üzere çok sayıda çelenk gönderildi. 
     Cenaze törenine, Manukyan’ın sahibi olduğu genelevde çalışanlardan bazılarının da katıldıkları görüldü. 
     




</TEXT>
</DOC>
