<DOC>
<DOCNO> 30274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/son/sondun09.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika Basını "Dışişleri Bakanı Michel'i Ecevit kurtardı" 
</HEADLINE>
<TEXT>

     Belçika'nın Flaman ''Het Laatste Nieuws'' gazetesi, Türkiye ziyareti sırasında uçağı arızalanan Belçika Dışişleri Bakanı Louis Michel'i, zor duruma düşmekten Başbakan Bülent Ecevit'in kurtardığını yazdı. 
     Gazete, Türkiye mahreçli haberinde, dün Ankara'da temaslarda bulunan AB Dönem Başkanı Belçika'nın Dışişleri Bakanı ve Başbakan Yardımcısı Michel'in Avrupa turunda kullandığı ''Embrear'' tipi özel uçağın, muhtemelen motora giren bir kuş nedeniyle arızalandığını bildirdi. 
     ''Het Laatste Nieuws'', bugün Strasbourg'da Avrupa Parlamentosu'nda, Başbakan Guy Verhofstady ile birlikte Belçika'nın dönem başkanlığı programını sunacak Michel'in, Başbakan Ecevit'in uçağını vermesi üzerine Fransa'ya geçebildiğini kaydetti. 






</TEXT>
</DOC>
