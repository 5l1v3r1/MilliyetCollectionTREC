<DOC>
<DOCNO> 35829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/yasam/yas01.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Karakolda can pazarı 
</HEADLINE>
<TEXT>

Polisle kavga edip gözaltına alınan Nedim Kuleber, karakola girdikten yarım saat sonra gömleğiyle kendini asmaya çalıştığı iddiasıyla hastaneye kaldırıldı 
     ŞÜKRAN ÖZÇAKMAK İstanbul 

     Sokakta arkadaşlarıyla bira içerken polisle tartıştıktan sonra karakola götürülen Nedim Kuleber 33 , nezarette intihara kalkıştığı gerekçesiyle hastaneye kaldırıldı. 
     Dört gün boyunca yoğun bakımda kalan Kuleber hayati tehlikeyi atlatırken, oğullarının işkence gördüğünü öne süren aile savcılığa başvurdu. 
     İddialara göre, Merter Ahmet Kutsi Tecer Caddesi'nde meydana gelen olay şöyle gelişti Ayakkabı atölyesinde çalışırken ayağı kırıldığı için bir süredir işe gidemeyen Nedim Kuleber, arkadaşlarıyla apartmanlarının bahçesinde bira içiyordu. Saat 21.00 sıralarında yanlarına gelen polisler kimlik sorduktan sonra bira içmemeleri için onları uyardı. 
     Bu sırada polislerle gençler arasında başlayan sözlü tartışma itişmeye kadar varınca, bir polis yere düştü. 
     Kavga yatıştırıldı ama bu kez saat 01.30 sıralarında ekip otosuyla eve gelen kalabalık bir polis grubu Nedim Kuleber'i gözaltına aldı. 
     
     Oğlum kendini asmaz’ 
     Olaydan yarım saat sonra Kuleber'in kardeşi ve ağabeyi Tozkoparan Karakolu'na gitti. 
     Polisler önce, "Gürültü yapıyordu, onu nezarete koyduk. Üşümesin diye de gömleğini verdik" dediler. Ancak iki dakika sonra "Nezarette kendisini gömlekle astı" diyerek, karga tulumba polis otosuna bindirilen Kuleber, Bakırköy Devlet Hastanesi'ne kaldırıldı. 
     
     İşkence yapmadık’ 
     Güngören İlçe Emniyet Müdürlüğü yetkilileri ise işkence iddialarının asılsız olduğunu söylerken, Nedim Kuleber'in daha önce de iki kez intihara teşebbüs ettiğini iddia ettiler. 
     Polis yetkilileri ise olayın şöyle geliştiğini iddia etti 
     "Söz konusu şahıs çevreyi rahatsız edip arkadaşlarımıza saldırdığı için gözaltına aldık. Sağlık kontrolünden geçirilmek için gerekli yazı yazılırken, nezarethanede gömleğiyle kendisini asmak istedi. Ancak durumu son anda fark eden arkadaşlarımız, kendisini kurtarmayı başardı. İşkence iddiaları asılsızdır." 
     
     Savcı gerçeği bulsun’ 
     Nedim’in annesi Mükerrem ve babası Mehmet Kuleber, olanlara inanamıyor ve diyorlar ki "Boğazında kalın bir iz varmış. Giderken üstünde sadece kısa kollu bir gömlek vardı. Oğlumuz kendini asacak biri değil." Gerçeği öğrenmek isteyen aile, savcılığa suç duyurusunda bulunurken, İnsan Hakları İzleme Kurulu'na da başvurdu. 
     



 YAŞAM 















</TEXT>
</DOC>
