<DOC>
<DOCNO> 47612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/ekonomi/eko02.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan Grubu’nun riski yok 
</HEADLINE>
<TEXT>

Ziraat Bankası’ndan yapılan açıklamada, Vural Akışık yönetimindeki kamu bankalarının Doğan Grubu’ndan hiçbir alacağı ve riski bulunmadığı bildirildi 
     EKONOMİ SERVİSİ 

     Kamu Bankaları Yönetim Kurulu Başkanı Vural Akışık’ın yönetimindeki bankaların Doğan Şirketler Grubu’ndan hiçbir alacağı veya riskinin bulunmadığı açıklandı. 
     Ziraat Bankası’ndan yapılan açıklamada, Akışık’ın göreve başladığında Doğan Grubu şirketlerinin Ziraat ve Halk Bankası’na kredi borcu bulunmadığı ve yeni kredi açılmadığı bildirildi. 
     Ayrıca, grubun Emlak Bankası’na olan 33 bin dolarlık nakit kredisinin vadesinden önce ödendiği, 2.2 milyon dolarlık teminat mektubu kredisinin ise 30 bin dolara indirildiği kaydedildi. 
     
     İftiralara yanıt 
     Ziraat Bankası, Uzan Grubu’na ait gazete ve televizyonlarda Vural Akışık’la ilgili olarak öne sürülen iftiraları yazılı bir açıklama ile yanıtladı. Açıklamada, kamu bankalarının menkul kıymet şubelerinin Doğan Şirketler Grubu hisse senedi hareketlerinin, yönettikleri yatırım fonlarının hareketleri içerisindeki payının on binde birle ifade edelebilecek kadar küçük olduğu da vurgulandı. 
     Kamu bankaları menkul kıymetler fon yönetimlerinin 2001 yılı içinde Doğan Şirketler Grubu hisse senedi alım satımları nedeniyle yaklaşık 90 milyar lira k r ettiği kaydedildi. Vural Akışık’ın kamu bankalarından aldığı aylık ücretin toplam tutarının net 2.2 milyar lira olduğunun da belirtildiği açıklamada, bunun dışında bağlı şirketler veya yurtiçi ve yurtdışı iştiraklerdeki yönetim görevleri nedeniyle herhangi bir ad altında ücret almadığı vurgulandı. Kamu bankalarındaki genel müdür yardımcılığı sayısının bankanın ana sözleşmesiyle belirlendiği ve bu sayının aynı boyuttaki bankalardan farklı olmadığının kaydedildiği açıklamada, özel hukuka geçiş süresinde anlaşma imzalayan çalışanların ücretlerinin de eş görev yapan İş Bankası, Akbank ve Yapı ve Kredi Bankası çalışanlarının ortalamasına uyarlandığı bildirildi. 
     
Kemal Derviş’ten Akışık’a tam destek      Ziraat ve Halk Bankası’dan yapılan yazılı açıklamaların yanı sıra Devlet Bakanı Kemal Derviş de dün yaptığı yazılı açıklama ile Vural Akışık’a tam destek verdi. Açıklamada şöyle denildi 
     "25 Kasım 2000’de yürürlüğe giren 4603 sayılı kanun ile Ziraat, Halk ve Emlak Bankası, Kamu İktisadi Teşebbüslerine ilişkin 233 sayılı Kanun Hükmünde Kararname kapsamından çıkarılıp anonim şirket unvanına kavuşturulmuş ve Bankalar Kanunu’na ve özel hukuk hükümlerine tabi kılınmışlardır. Bu kapsamda kamu bankalarına ilişkin yapısal reformun profesyonel bir bankacılık kadrosuyla gerçekleştirilebilmesi amacıyla üç bankayı kapsayan ortak bir yönetim kurulu oluşturulmuştur. Kamu bankalarının ortak yönetim kurulu başkanlığına da çeşitli banka ve şirketlerde üst düzey yöneticilik yapan, akademisyen olarak görev alan ve dolayısıyla gerekli profesyonel nitelikleri haiz olan Dr. A. Akışık getirilmiştir. 
     Konuya Dr. A. Vural Akışık’ın ve ortak yönetime atanan kadroların profesyonel performansı bağlamında bakıldığında eskiden kamu bankalarında bilanço ve k r - zarar tabloları takip eden ayın 20’inci gününe kadar alınamazken, şimdi banka aktif ve pasiflerinin getiri - maliyet oranları haftalık olarak izlenebilmekte ve yönetim kurulu toplantılarında bankanın bir önceki hafta ne durumda olduğu tartışılabilmektedir. Eskiden kamu banka şubelerinin bilanço ve k r - zarar durumları yıl sonundan önce bilinemezken, bugün şube bilançoları ve k r - zarar raporları günlük olarak izlenebilmektedir. Mart sonu itibariyle çeşitli gider karşılıkları ve reeskontlar yapılmadığı halde kamu bankalarının k rlılığı olumsuz durumda iken bugün gelir - gider dengesi sağlanmış ve pozitif bakiye veren bir hale gelmiştir. Yine önceki dönemde kamu bankaları sorunlu krediler için yeterince karşılık ayırmazken, şimdiki bilançolar daha şeffaf hale getirilmiştir. Kamu bankaları mevcut durum itibariyle kamuya yük oluşturmadan reel sektöre yeniden kaynak sağlayabilme işlevine kavuşmuşlardır." 
     
     



 EKONOMİ 
















</TEXT>
</DOC>
