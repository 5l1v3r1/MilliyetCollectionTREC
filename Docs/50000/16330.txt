<DOC>
<DOCNO> 16330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/guncel/agun.html </URL>
<DATE> 2001/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçiden esnafa sağduyu dersi 
</HEADLINE>
<TEXT>

Emek Platformu'nun düzenlediği eylemde ne taş, ne sopa, ne de cop vardı. Disiplin içinde hareket eden gruplar olaysız dağıldı 
     Emek Platformu İstanbul Bileşenleri tarafından düzenlenen "Yolsuzluk ve Yoksulluğa Hayır" mitingi beklenenden sönük geçti. Abide - i Hürriyet meydanında gerçekleşen ve Ankara'daki olayların etkisiyle geniş güvenlik altında başlayan miting, sahne olduğu ilginç görüntülerin ardından olaysız sona erdi. 
     
Sendikalar ve partiler      Kağıthane Caddesi üzerinde Türk - İş, Hak - İş, Kamu - Sen, Memur - Sen, CHP ve İP ile Gazeteciler Meclisi üyeleri, Piyalepaşa Bulvarı üzerinde oluşturulan kortejde de DİSK, KESK, HADEP, EMEP ve demokratik kitle örgütleri yer aldı. Her iki kortej, saat 11.40 sıralarında yürüyüşe geçerek, Abide - i Hürriyet meydanında toplandı. 
     Emek Platformu İstanbul Bileşenleri dönem sözcüsü Münir Aydın, Türkiye'nin son 50 yıldır krizlerle yaşadığını belirterek, "Son dört aydaki iki büyük kriz ülkeyi yoksullaştırdı. Türkiye ödeyemeyeceği bir borç yükünün altına girdi. Şu anda 115 milyar dolar dış, 75 milyar dolar iç borç yükü altında. Bu borcun sorumlusu çalışanlar değil, yönetenlerdir" dedi. 
     
Meral konuşmadı      Gazeteciler Meclisi Girişimi adına konuşan Oral Çalışlar da, Türkiye'nin tarihinin en büyük krizlerden birini yaşadığını belirtti. Ülkeyi yönetenlerin iflas ettirdiklerini savundu. 
     Mitinge katılanlar, Türk - İş Başkanı Bayram Meral'i konuşma için kürsüye davet etti. Meral ise, mitingi organize eden komitenin konuşmasını öngörmediğini hatırlatarak bu talebi kabul etmedi. Bunun üzerine Meral ıslıklandı. 
     
Pankartlar tek tek okundu      Yaklaşık yedi bin polis görev aldı. Tüm yolları kesen polis, sıkı arama yaptı. Şemsiye, sopa gibi sert cisimler miting alanına sokulmadı. Bütün pankartlar tek tek okundu, yasadışı ilgili pankartlar içeri alınmadı. 
     
Eylem polis tarafından kaydedildi.      İTÜ öğrencileriyle liseli öğrenciler düzenli sıralar halinde yürüyerek eski 1 Mayıs görüntülerini hatırlattı. 
     Gazeteciler, "Basına özgürlüğü" simgeleyen mavi kurdeleler taktı. 
     


 GÜNCEL 

































</TEXT>
</DOC>
