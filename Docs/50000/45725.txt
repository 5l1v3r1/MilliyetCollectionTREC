<DOC>
<DOCNO> 45725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/son/sondun20.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey İttifakı "Kabil 1-2 günde düşebilir" 
</HEADLINE>
<TEXT>

     Taliban'a yönelik harekattan faydalanan Kuzey İttifakı, bugün Kabil'in kuzeyine bir taarruz başlattı. 
     Basın mensupları, başkent Kabil'e kadar uzanan geniş düzlüklere hakim Tobdara köyünden, Kuzey İttifakı'nın yaklaşık 10 dakikada bir attığı roketlerin gürültülerinin duyulduğunu belirtiyorlar. 
     Kuzey İttifakı'nın sözcülerinden Muhammed Eşref Nedim, komutanları Abdülkasım Fehim'in, Taliban'ın elindeki kentlerin ele geçirilmesi için bir piyade saldırısına hazırlanılması emrini verdiğini belirtti. 
     Nedim, ''General Fehim'in emirlerini bekliyoruz. Birleşik Cephe Kuzey İttifakı'nın diğer adı tüm cephelerde Taliban'a yolları kesmeye çalışacak'' dedi. 
     Kuzey İttifakı'nın ''Dışişleri Bakanı'' Abdullah Abdullah da, 1996'tan bu yana Taliban kontrolündeki başkent Kabil'in kısa sürede 
     düşebileceğini söyleyerek, ''1-2 günde başkente girebileceklerini'' kaydetti. 
     Abdullah Abdullah, CNN'e yapıtğı açıklamada, ''Taliban Kabil'in kuzeyindeki cephelerde birkaç günden fazla dayanamaz'' dedi. 
     






</TEXT>
</DOC>
