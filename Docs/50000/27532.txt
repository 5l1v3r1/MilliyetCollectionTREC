<DOC>
<DOCNO> 27532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/son/sontur04.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Şeriat isteyen İmam Hatipliler okuldan atıldı 
</HEADLINE>
<TEXT>

     Keçi"ren İmam Hatip Lisesi'nden 1'i kız 3 öğrenci, ''izinsiz gösteri yaptıkları'' gerekçesiyle okuldan atıldı. 
     Alınan bilgiye göre, 2 ay önce Keçi"ren İmam Hatip Lisesi'nden bir grup öğrenci, başörtüsüyle Milli Güvenlik Bilgisi dersine giremedikleri gerekçesiyle, Ankara Valiliği'ne gitti. 
     Grubu temsil ettiklerini söyleyen Keçi"ren İmam Hatip Lisesi 2. sınıf öğrencileri E.A, M.G ve C.K, sorunlarını anlatmak amacıyla Ankara Vali Yardımcılarından biri tarafından kabul edildi. 
     
     'Şeriat istiyoruz' 
     Vali yardımcısı ile görüşürken öğrencilerden M.G'nin, kız arkadaşlarının başörtüsüyle Milli Güvenlik Bilgisi dersine giremedikleri için bu dersten not alamadıklarını, bu nedenle mezun olamayacaklarını belirttiği kaydedildi. M.G'nin, görüşme sırasında şunları söylediği bildirildi 
     ''Şeriat devleti istiyoruz. Dinimizin kurallarına göre yaşamak istiyoruz, siz bizi engellemek istiyorsunuz. Devleti yaratan Allah'tır. O nedenle Allah'ın emirlerine göre yaşayacağız. Gerekirse bu yolda şehit oluruz. Allah bize elçilik görevi vermiştir. Çevremizi uyarmak bizim görevimizdir.'' 
     M.G'nin bu sözleri üzerine tutanak tutuldu ve öğrenciler uyarıldı. 
     Daha sonra durum öğrencilerin okullarına bildirildi ve öğrenciler hakkında disiplin soruşturması başlatıldı. 
     Soruşturma sonucunda hazırlanan raporda, öğrencilerin ''izinsiz gösteride bulundukları'' gerekçesiyle ''örgün öğretimden çıkarma cezası verilmesinin uygun görüldüğü'' belirtildi. 
     Bu arada, öğrencilerden M.G'nin, olay günü kayıtlı bulunduğu Keçi"ren İmam Hatip Lisesi'nden tasdiknamesini alarak, Altındağ Hacıbayram İmam Hatip Lisesi'ne kayıt olduğunun tespit edildiği ve disiplin soruşturmasını yeni okulunun yaptığı belirtildi. 
     
     Velilerden itiraz 
     Okuldan atılan E.A ile C.K'nın velileri, itiraz etti. Mevzuat gereğince konu, Milli Eğitim Bakanlığı'na iletildi. Öğrencilerin okuldan atılmasına ilişkin son kararı Milli Eğitim Bakanlığı Öğrenci Disiplin Kurulu verecek. 






</TEXT>
</DOC>
