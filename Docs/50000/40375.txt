<DOC>
<DOCNO> 40375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/spor/spo04.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
"Resmimi indirsinler" 
</HEADLINE>
<TEXT>

     BORDO-MAVİLİ kulübün eski başkanı Mehmet Ali Yılmaz, Trabzon’da birçok kişiye kırgın olduğunu belirtip, "Onursal başkanlığıma yakışmayacak tavır ve davranışlarla karşılaştım" dedi. Yerel bir televizyon kanalında açıklamalar yapan Yılmaz, "Artık yalvarsalar Trabzonspor’a başkan olmam. Oyuncak değilim. 18 yıl boyunca başkanlık yaptım. Hep aday olmadan seçildim" diye konuştu. 
     YÖNETİMİ zor durumda bıraktığı eleştirilerine de yanıt veren Yılmaz, "Başarılı olmaları için duacıyım. Başarılarını alkışlamayanların elleri kırılsın" ifadesini kullandı. Taraf olarak gösterilmeye çalışıldığını vurgulayan Mehmet Ali Yılmaz şöyle devam etti "Eğer taraf olarak gösteriliyorsam, onursal başkanlığımı tartışmaya açsınlar. Bir takım levhalar, resimler var. Onları indirsinler." 
     
     Hami’den uyarılar 
     TRABZONSPOR’DA tedavisi süren kaptan Hami, başta Gökdeniz olmak üzere genç futbolculara uyarılarda bulundu. Tecrübeli futbolcu, "Gökdeniz çok yetenekli, gelecekte yıldız olacak bir isim. Ama onun da herkes gibi mevki seçme lüksü yok. Metin Aktaş uzaktan atılan şutlarda biraz zayıf. Kendisini geliştirmesi gerekiyor" dedi. Bordo - Mavili ekip, Diyarbakır maçının hazırlıklarını Kızılcahamam’da sürdürüyor. 
     



 SPOR 






















</TEXT>
</DOC>
