<DOC>
<DOCNO> 9102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/ekonomi/eko06.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Birlik, yönetimini belirliyor 
</HEADLINE>
<TEXT>

Statüsü yürürlüğe giren Aracı Kuruluşlar Birliği, 12 Mart 2001 tarihinde ilk genel kurulunu yaparak yedi kişiden oluşan yönetim kurulunu seçecek. Başkanın da 15 gün içinde seçilmesi bekleniyor 
     SONGÜL HATISARU 

     Ay başında statüsü yayınlanan Aracı Kuruluşlar Birliği, 12 Mart’ta yapacağı Genel Kurul’da yedi kişiden oluşan Yönetim Kurulu’nu seçecek. 
     Birlik’in 200 üyenin katılımıyla yapılacak Genel Kurul’dan sonra bir ay içinde faaliyetlerine başlaması bekleniyor. Statünün 16’ıncı maddesine göre yedi kişilik yönetim kurulunun oluşumunda üç kompartıman var. 
     Yedi üyeden ikisi, geçen yıl en fazla işlem hacmi yapan 25 üye arasından, diğer ikisi Takasbank’ta en fazla bakiyeli müşterisi olan 25 üye arasından, diğer üçü de bu elli üye dışında kalanlardan seçilecek. Mart ayı içinde yönetim kurulunun seçeceği nın Yönetim Kurulu Başkanı’nın ise kurulun oluşumu itibariyle banka veya banka kökenli aracı kurumlardan olması bekleniyor. Kurul beş oyla karar alacağı için kararlar ittifakla alınacak. Merkezi İstanbul’da bulanacak kurumun hangi binada faaliyete başlayacağı henüz belli değil. 
     Önemli kamusal görevler yüklenecek olan Birlik’le sermaye piyasası çalışanları mesleki örgütlerine kavuşacak. Birlik, mesleki ahlak kurallarını oluşturacak. Borsa Aracı Kurumları Yöneticileri Derneği Başkanı Bedii Ensari ise yönetimin oluşumunda banka ve banka kökenli aracı kurumlara ağırlık verilerek eşitsizliğe yol açıldığını savundu. 
     


 EKONOMİ 

















</TEXT>
</DOC>
