<DOC>
<DOCNO> 22555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/yazar/theper.html </URL>
<DATE> 2001/05/22/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Keşke anlaşabilseniz 
</HEADLINE>
<TEXT>

     Apartmanımız üç katlı ve 12 daireli. Çevremizdeki binalar 12 katlı. İmar durumunu sorduk bizim de 12 katlı bina yapmamız mümkünmüş. Toplandık 11 daire binanın yıkılarak yeniden yapılmasına muvafakat ediyor, biri etmiyor. Bunu dava etsek kazanabilir miyiz A. E. - Ankara 
     Sorunuz kat mülkiyetine tabi bir binada Kat Mülkiyeti Kanunu'na göre alınması gereken kararlarla ilgili değil. Tamamen mülkiyet hakkı ile ilgili. Yani sizin yapmak istediğiniz önce binanızı tümü ile yıkmak. Sonra alacağınız imar durumuna göre yeniden inşa etmek. Dolayısı ile buna katılmayan daire sahibinin de dairesini yıkacaksınız, ortak mahallerini yok edeceksiniz. Yani birinin malını arzusu hilafına elinden alacaksınız. Tabii ki bu mümkün değil. Ancak sizin başınıza gelen de yaygın bir durum. Çünkü böyle sona kalan kişi pazarlık payını artırıp yeni yapılacak binadan daha fazla pay almayı amaçlar, onun için önce muvafakat etmez, sonra pazarlığa oturur ve elde edebileceği kadar menfaati elde ettikten sonra izin verir. Sizinki de öyle. Ancak kat mülkiyetinde mevcut binaya kat ilavesi veya ortak mahallere inşaat yapılması için dahi tüm bağımsız bölüm maliklerinin oybirliği aranmakta, oybirliği sağlanmaması halinde hakimin izni kabul edilmemektedir. Burada da muvafakat etmeyen kimsenin pazarlık payını artırmak için böyle davrandığı dolayısı ile iyi niyetli olmadığı durumlar çoktur ama konu mülkiyet hakkını ilgilendirdiği için mesele kat maliklerinin anlaşmasına kadar çözümsüz kalmaktadır. Sizin için de böyle olacak, ya anlaşacaksınız veya bu şartlara razı olup binanızda oturacaksınız, komşunuzu razı etmek için mahkemeden bir karar alamayacaksınız. 
     
     







Tartışmak.... 


Halki ve Halk 


FP kapatılırsa buradayız, HAZIRIZ 


Bakanlık kuğuları kesmeye kalktı 


Siyasette yenilenme dalgası ve Derviş... 


Şeffaflık 


Eşiniz sizi ele verir 


Derviş gençlere özür borçlu 


AB ile yeni sürtüşmeler 


Gümüşsuyu baronları 


RTÜK yasısı neden değişmeli 


CHP'de değişim 


Keşke anlaşabilseniz 


Fiyat artışı, enflasyon, pahalılık, fakirleşme farklı şeyler 


</TEXT>
</DOC>
