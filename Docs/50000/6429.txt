<DOC>
<DOCNO> 6429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/yazar/civaoglu.html </URL>
<DATE> 2001/02/10/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Gölgeler 
</HEADLINE>
<TEXT>

     "Gölge, doğuşunu ışığa borçludur. 
     John Gay" 
     
     Türkiye'de görüntüler net değil. 
     Ardarda gölgeler var... 
     Örneğin, bir casusluk romanı kadar heyecan verici olan "Ermeni soykırımı" iddialarının arkasında, matruşka bebekleri gibi birbirinin içindeki gölgeler... 
     Hadisenin bazı aşamalarını daha önce yazmıştım. 
     Ama... Yeni bilgilerle giderek daha ilginç bir hal alıyor. 
     Şöyle ki... 
     
Baskının anatomisi      Türkiye'nin Ermenistan'la ilişkilerini düzelterek, dünyadaki Ermeni Diasporası'nı etkisiz hale getirme yolunun üzerindeki engel Azerbaycan'dı... 
     Azerbaycan ile köken bağımız var... 
     Ayrıca... Azeri petrollerinin Bakü - Ceyhan Hattıyla Akıtılma Projesi ve bu hattı stratejik olarak Rusya'dan geçirtmek istemeyen Washington yönetimi de ağırlıklı etkenlerdi... 
     Kilidin açılması için Azerbaycan'la Ermenistan arasında çok gizli görüşmeler başlatılmıştı. 
     Ancak... Koçaryan'ın Cumhurbaşkanı olmasından sonra bir grup tarafından Parlamento basıldı... Başbakan öldürüldü. 
     Yeni Cumhurbaşkanı Koçaryan, baskını yapanlarla başbaşa konuştu ve isyanı kırdı. 
     "Meclis'e baskının, gizli görüşmelerin öğrenilmesi sebebiyle yapıldığı ve Koçaryan'ın da onlara, Azerbaycan'la diyaloğu kesme sözü verdiği" yolunda yaygın bir kanaat vardır. 
     "Daha sonra Koçaryan'ın düğmeye bastığı ve Ermeni Diasporası'nı ABD, İtalya, Fransa, Belçika ve İngiltere'de 'kıyım' iddiaları için harekete geçirdiği" izlenimleri hiç yalanlanmadı. 
     
Gölgenin gölgesi      Dahası... 
     Türkiye'nin istihbaratına göre "Koçaryan, büyük bir olasılıkla bu baskını el altından kendisi düzenletmiştir." 
     Böylece, ABD'ye karşı "Azerbaycan'la gizli görüşmeleri kesen ve Bakü - Ceyhan stratejik boru hattını sabote eden adam" görüntüsünü vermemiştir. 
     Bitmedi... 
     Ya Koçaryan'ın da arkasında bir gölge varsa 
     "Bu baskını, Koçaryan'ı kullanarak ya da doğrudan Taşnak militanlarını harekete geçirerek Rusya Gizli Servisi'nin yaptırdığı" iddiaları da Türkiye'ye ulaşan bir diğer istihbarattır. 
     Böylece Rusya, Kafkasya'da Türkiye - Ermenistan - Azerbaycan petrol yolunun açılmasını ve Ermenistan'ın da kendi etki alanından çıkmasını önlemiştir. 
     
Diyarbakır'da suikast      Şimdi de başka görüntülere ışık tutalım ki... Geri plandaki gölgeler belirsin. 
     Örneğin, Diyarbakır Emniyet Müdürü Gaffar Okkan'a yapılan suikast... 
     Değerli bir Emekli General'in yorumunu yansıtayım. 
     "Bu, öyle bir terör örgütü işi değil. 
     Arkasında kurmay kafası olan büyük bir organizasyon. 
     30'a yakın adam... Birinci kademede 'perdeleme'... Ardından eylemi silahla gerçekleştirenler... Sonra 'baraj grubu'... 
     Yani, eylem koyarken perdeleme grubu herhangi bir gözlem ve müdahaleyi gizliyor, caydırıyor. 
     Diğer uçtaki baraj grubu da aynı işlev için hazırlanmış olmanın ötesinde, suikastten kurtulabilecek olanlara operasyonu tamamlayacak ateş hattını oluşturuyor. 
     Ve gene bu iki kanattaki gruplar, silahlıların olay yerinden uzaklaşmalarını güvenceye alıyorlar." 
     Uluslararası düzeyde bir suikast... 
     Bu kadar çok sayıda kişinin yer aldığı bir saldırıdan sonra hiçbirinin yakalanmamış olması, daha da düşündürücü değil mi 
     Arkalarında hangi amaç ve gölgeler var 
     Ve Yunan soykırımı .. 
     Dün, Yunan Hükümeti'nin ani bir kararıyla "14 Eylül Türklerin Anadolu'da Rum Soykırımını Anma Günü" ilan edildi. 
     Yakında "1 milyon Rum'un kıyıldığı"nı öne süren bu iddia, Avrupa Parlamentoları'na ve ABD Kongresi'ne de taşınır. 
     Gölge oyunu sürüyor. 
     Adeta... Bir senaryonun sayfaları sahnelenmekte. 
     





Eşitlik, laiklik 


Haklı uyarı 


Piyano zamanı 2 


Ekonomiye ince ayar 


Büyükelçi, bakan ve güzel kadın 


Ramallah'ta bir cuma Şiddetle barış... 


Gölgeler 


Alo karne sendromu 


"Kara Kasım" rüşveti 


Öğretmenin feryadı 


İktidar pahalı "çözüm"e teslim 


Ortadoğu'da belirsizlik 


Gündemin adını siz koyun 


Kılavuzu Fransız olanın... 


Çankaya 


Maruzatımız var 


ABD üzerinden borç tasfiyesi 


"Porgy ile Bess" İstanbul'da 


</TEXT>
</DOC>
