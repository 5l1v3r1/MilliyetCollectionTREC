<DOC>
<DOCNO> 14533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/spor/spo02.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
BALIC’LE DEVAM 
</HEADLINE>
<TEXT>

Fenerbahçe Teknik Direktörü Mustafa Denizli, Boşnak futboluya yeşil ışık yaktı, "İstemesi halinde gelecek sezon da takımda kalabilir" ifadesini kullandı 
     YUSUF KOBAL 

     SARI - Lacivertli takımın patronu, uzun zamandır yedek kulübesine mahkum ettiği Balic’in yeni sezonda da Fenerbahçe’de kalabileceğini söyledi. Mustafa Denizli, bugünkü kadroyu korumak için çaba göstereceklerini kaydetti ve "Eğer kendisi de istiyorsa gelecek yıl yine birarada olabiliriz" dedi. Tecrübeli hoca, Balic’e Adanaspor maçında gösterilen davranışlara da tepki verdi. 
     FENERBAHÇE taraftarının hata yaptığını belirten Denizli, "Futbolcular takımın başarısı için emek veriyorlar. Başarısız günleri de olabilir. Böyle bir tepkiye gerek yoktu. Biraz anlayış istiyorum" diye konuştu. Sarı - Lacivertli ekibin teknik direktörü, önlerindeki iki deplasmandan da korkmadıklarını, kazanmak için herşeylerini ortaya koyacaklarını sözlerine ekledi. 
     MUSTAFA Denizli, deplasman fobileri olmadığını da ifade etti, "Ben ve takımım korkular ile yaşayamayız. Zaten korkunun ecele faydası yok. Ama çıkıp her maçı kazanırız diye bir şey söylemek de mümkün değil" dedi. Hiçbir maçın kolay olmadığına değinen Denizli, "Her takım lideri yenmek için çaba sarfeder. Bu doğaldır. Ümit ediyorum ki yara almayız. Çünkü buna mecburuz" yorumunu yaptı. 
     
Kiralama yöntemi      HÜSEYİN YAVUZ 

     FENERBAHÇE önümüzdeki yıl da Balic’i kiralama yöntemiyle takımda tutacak. Sarı - Lacivertliler böylece hem yüksek bonservis ücreti ödemeyecek, hem de Boşnak futbolcunun gönlünü hoş tutacak. Balic’in de Real Madrid ile olan dört yıllık sözleşmesini feshetmeyi düşünmediği belirtildi. 
     BOŞNAK oyuncunun menajeri Suat Karalic, "Balic, önümüzdeki sezon da kalmak istiyor. Bonservisinin satın alınması mümkün değil. Zaten gönlümüz de o kadar paranın verilmesine razı değil" dedi. Balic’in yakın çevresine "Real’de oynamayacaksam şampiyon Fenerbahçe’den ayrılmam" yorumunu yaptığı öğrenildi. 
     
Müthiş tempo      LİGDE Denizlispor deplasmanına hazırlanan Fenerbahçe’de Teknik Direktör Denizli dünkü çalışmada oyuncularının adeta pestilini çıkardı. Antrenman temposunu yüksek tutan Denizli, dayanıklılığa dönük koşuların ardından iddialı çift kale maçlarıyla futbolcularını bir hayli yordu. Antrenmana cezalı Abdullah ile sakat olan Ogün ve Serhat katılmadı. 
     
Stada inceleme      FENERBAHÇE Şükrü Saraçoğlu Stadı’na bugün Avrupa’dan bir heyetin geleceği ve yenileme çalışmaları için incelemede bulunacağı bildirildi. Firma yetkilileri, devam eden açık tribünü kontrol edecek, stadın üzerinin kapatılması yönündeki planları gözden geçirecek. Bu arada UEFA’dan da bugün bazı gözlemcilerin geleceği ve Şükrü Saraçoğlu Stadı’nın Şampiyonlar Ligi’ne hazır olup olmadığına bakacakları belirtildi. 
     
Özaydın toprağa veriliyor      GEÇTİĞİMİZ gün vefat eden eski başkanlardan Hasan Özaydın için bugün saat 11.30’da kulüp binasında bir tören düzenlenecek. 1994 yılında altı ay Fenerbahçe Kulübü’nde başkanlık görevi yapan Özaydın, ardından Söğütlüçeşme Camii’nde kılınacak öğle namazının ardından Çengelköy Mezarlığı’nda toprağa verilecek. 
     


 SPOR 




























</TEXT>
</DOC>
