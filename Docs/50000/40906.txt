<DOC>
<DOCNO> 40906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/yasam/yas00.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Estetik’ bakışlar 
</HEADLINE>
<TEXT>

Gözlerinizden, bakışlarınızdan memnun değilseniz, bunun da çaresi var. Estetik cerrahi ile, çok daha çekici gözlere sahip olabilirsiniz... 
     Doktor Beni Baştan Yarat 
Leyla Ataman Dilek - 3 

     Kadınların güzel görünmesi için yoğun çaba gösterdiği bölgelerinden biri de şüphesiz göz bölgeleri. 
     Oftalmolojik plastik cerrahi, düşük gözlüler, kaş yapısı düzensiz olanlar için mükemmel bir çözüm olarak tanımlanıyor. Dünya Göz Hastanesi’den Op. Dr. Şafak Karslıoğlu, her türlü göz estetiğindeki gelişmeleri şöyle anlatıyor 
     Trafik kazası sonrası gözü kapanmış veya doğuştan göz kapağı kapalı hastaların gözünü açıyoruz. Veya göz kapağı torbalarını alıp, göz düşüklüğü gibi fonksiyonel bozuklukları da giderebiliyoruz. Eskiden sadece göz altındaki yağ dokuları alınabiliyordu, şimdilerde ise dışarı doğru fıtıklaşma önleniyor, göz kapağı çıkıklığı rahatlıkla gideriliyor. İsteğe göre göz şeklini de değiştirebiliyoruz, daha çekik göz yapılabildiği gibi göz kapaklarının pozisyonu da ayarlamak mümkün.’ 
     
     Botox yine devrede 
     Kırışık tedavisinde kullanılan Botox’ yöntemini göz çevresinde oldukça yoğun kullandıklarını belirten Op. Dr. Zafer Atakan da şu bilgileri veriyor 
     Göz çevresinde kaz ayağı denilen kırışıkların en yoğun olduğu bölgeye ve iki kaş arasına yapılan Botox’ iğnesi, kaşların çok biçimli ve belirgin şekilde yukarı kalkmasını sağlar. Hem kırışıklıklardan kurtulmuş hem de kaşlarınıza anlamlı bir şekil kazandırmış olursunuz. Ancak 6 ayda bir tekrarı gerekir.’ 
     
     Lekelere lazerli çözüm 
     Estetik cerrahlar, çilleri yüzünden büyük sıkıntı yaşayan özellikle açık tenli kadınların da imdadına yetişiyor. 
     International Hospital Estetik Cerrahı, Op. Dr. Nuri Soysal, lekelerin lazerle nasıl tedavi edildiğini şöyle anlatıyor 
     Deriye yanma etkisi vermeden, lazer ışınının etkisi ile lekeler uçuruluyor. Çiller, lekeler, yaşlılık lekeleri, yüzeysel pigment hücreleri parçalanarak gideriliyor. Düşük volümlü lazer ışını kullanıldığı için, damar ve dokular zarar görmüyor. İşlem başlatılmadan 1-2 hafta önce cilt özel kremlerle nemlendirilir. Soyma işlemi ise 1 saat kadar sürer.’ 
     
     Deriye mekanik traş’ 
     Op. Dr. Soysal, lazerin gözdeki kullanımını da şöyle anlatıyor 
     Lazeri sivilce izinde artık kullanmıyoruz. Akne izleri için en ideal tedavi, deriyi mekanik traşlama yöntemi. Lazer ise göz torbaları ameliyatında da çok iyi sonuç veriyor. Alt torbaları göz kapağı içinden alıp, üstteki bollaşmış deriyi lazer ile sıkıştırıp toparlıyoruz. Şeklini bozmadan gözün kendi yapısı ve şekli korunarak mükemmel sonuçlar elde etmiş oluyoruz. Altı şişmiş gözlerde göz kapağının iç tarafından özel bir yöntemle yağ fıtıklarını alıyoruz...’ 
     
     Hangi estetik kaça malolur 

</TEXT>
</DOC>
