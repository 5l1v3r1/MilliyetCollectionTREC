<DOC>
<DOCNO> 3765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/dunya/dun01.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Aliyev Chirac’a sert çıktı 
</HEADLINE>
<TEXT>

     MİNE G.KIRIKKANAT Paris 

     Fransa’nın resmi davetlisi olarak Paris’e gelen Azerbaycan Cumhurbaşkanı Haydar Aliyev, dün öğle yemeğini birlikte yediği Fransız Cumhurbaşkanı Jacques Chirac’a, Fransız parlamentosunun çıkardığı Ermeni soykırımı yasası konusunda sert eleştiri yöneltti. 
     Elysee Sarayı’ndan çıkışta basın temsilcilerinin sorularını yanıtlayan Chirac, Ermeni yasasını imzalayıp imzalamayacağı sorusuna "Yorum yok " yanıtını verirken, Fransız parlamentosunun Ermeni soykırım yasası hakkında ne düşündüğü konusunda "Cumhurbaşkanı Aliyev, bana Fransız parlamentosunun kararına ilişkin hissiyatını iletti. 
     Azerbaycan halkı, bu karara sert eleştiri yöneltiyor. Mesajı çok iyi anladım. Gereken notu aldım. Ama ilave etmek isterim ki bu konu, Fransa Azerbaycan dostluğunu etkilemez" dedi. 
     
Chirac not etti      Elysee Sarayı’ndan sonra Bristol oteline dönen Aliyev ise, otele girerken sorularını yanıtladığı basın temsilcilerine, Chirac’la Ermeni yasası hakkında yaptığı konuşmaya ilişkin bilgi verdi ve "İtirazımı bildirdim onlara. Dedim ki Azerbaycan, böyle bir kanunun çıkarılmasına itiraz ediyor. Azerbaycan rahatsızdır buna. Ne için böyle bir karar çıkarmışsınızdır O da Chirac bana dedi ki, Benden değil, baş nazırdandır Jospin . Yakında seçimler olacaktır. Oy toplamak için yapmışlardır. Politiktir. Ama ben bunu desteklemiyorum.’ Dedi ki Chirac Ben Türkiye’nin en yakın dostuyum. Yirmi yıldır Fransa ve Türkiye arasındaki dostluk için çok çalışmışımdır.’ Ama imzalayıp imzalamamak konusunda, bir şey konuşmadık." 
     Yarın Avrupa Konseyi’ne giriş törenine katılacak olan Aliyev, Chirac’a kendisine Koçaryan’la biraraya getirecek buluşmayı sağladığı için de teşekkür etti. 
     


 DÜNYA 












</TEXT>
</DOC>
