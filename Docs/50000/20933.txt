<DOC>
<DOCNO> 20933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/guncel/gun05.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
EN ÜNLÜ TAZE ANNELER 
</HEADLINE>
<TEXT>

     Podyumların, film setlerinin ve sahnelerin ünlüleri de ilk ve asıl işleri olan anneliğin tadını bugün çocuklarıyla birlikte çıkaracak. People dergisi, internet sitesinde "Anneler Günü" dolayısıyla ünlü ve güzel anneleri tanıttı. Müziğin altın sesi Celine Dion Anneler Günü'nde 25 Ocak doğumlu bebeği Rene - Charles ile birlikte olacak. "Titanic" filminin yıldızı Kate Winslet de "taze" annelerden. Winslet, 5 aylık kızı Mia ile geçireceği ilk Anneler Günü'nün heyecanını yaşıyor. 
     
Filme "hayır" dedirten bebek      Sinemanın güzel yıldızı Catherine Zeta-Jones ile ünlü aktör Michael Douglas'ın küçük oğlu Dylan'ın doğumundan bu yana 7 ay geçti. Annesi, bebeği için gelen film tekliflerini bile geri çeviriyor. Pop müziğin "çılgın kızı" Madonna'yı biri 5 yaşında, diğeri henüz 6 aylık olan iki minik uslandırdı. Madonna, Anneler Günü'nü kızı Maria Lourdes, 6 aylık oğlu Rocco ile kutlayacak. 
     



 GÜNCEL 






















</TEXT>
</DOC>
