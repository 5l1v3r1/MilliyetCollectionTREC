<DOC>
<DOCNO> 13217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/guncel/gun08.html </URL>
<DATE> 2001/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Oscar’ı hak ettiler mi 
</HEADLINE>
<TEXT>

ÇAPRAZ ATEŞ 
     ELİF KORAP 

     Merakla beklenen "73. Oscar Ödülleri" sahiplerini buldu. Sonuçları açıklanır açıklanmaz da ödül alanların Oscar’ı hak edip etmedikleri tartışılmaya başlandı. Özellikle, Julia Roberts’ın "En İyi Kadın Oyuncu" ve "Gladyatör"ün "En İyi Film" seçilmesinde, sinema eleştirmenleri anlaşamadı. 
     
     Alin Taşçıyan 
Roberts hak etmedi      Gladyatör", gayet iyi çekilmiş bir film. Bu adayların arasından seçilmesi olağan. Ancak, "Kaplan ve Ejderha" ya da "Trafik" de olabilirdi. Bu adaylar arasında olabilecek bir seçimdi. Bunlar, iyi filmler. Julia Roberts’e gelince, o hiçbir şey hak etmedi. Filmi bir şeye benzemiyor. Roberts’ın performansı da önemsiz. Oyunculuğu iyi değil. Filmden aklımda kalan tek şey, mini eteğiyle topuklu terlikleri üstünde durmaya çalışan bir kadın. Soderbergh, En İyi Yönetmen Ödülü’nü, "Trafiköle hak etti. Filmin sağlam, özgün bir mizanseni var. İç içe geçmiş dört öykü ve çok sayıda karakteri çok iyi yönetmiş. 
     
     Necati Sönmez 
Reklam kampanyası      Oscar ödülleri Hollywood’un, üstelik "Beyaz Hollywood"un geleneksel reklam kampanyasıdır. Ödül mekanizmasının asıl işlevi, yeni isimleri, genç sinemacıları motive etmektir. Oscar’lar ise tersine, süper yapımların gişe hasılatını daha da arttırmak için var ve sektörün ayrılmaz bir parçası. O yüzden, Julia Roberts ultra yüksek maaşını ne kadar hak ediyorsa, Oscar’ı da o kadar hak edebilir. Gerisi ancak züğürdün çenesini yorar. 
     
     Atilla Dorsay 
Julia Roberts’ı beğeniyorum      Kabul edilebilir ödüller verildi. Pek tepki doğuracak sonuçlar değil. Her dalda beklenen isimler ödülleri aldı. Ödüller, nasıl olursa olsun, tepki oluşuyor. Ancak, doğru kararlar verildiğini düşünüyorum. "O olmasaydı, bu olsaydı" diyebileceğim hiçbir film olmadı. Julia Roberts’ı çok beğeniyorum. Hak ettiği bir ödülü aldı. Son derece güzel ve yetenekli bir oyuncu. Filmdeki performansıyla da, ödülü alacağı belliydi. Bunu başından beri bekliyordum. 
     
     Sevin Okyay 
Roberts yetenekli      Her şeyin beklendiği gibi çıkması sinir bozucu. Kardeş payı yapmışlar gibi geliyor bana. 12 aday çıktığında, herkes "Gladyatör"ün her şeyi götüreceğini sanıyordu. Meslek gruplarının Soderbergh’i yalnız bırakmayacakları belli oluyordu. "Bu adama bir ödül vermedik, verelim" dediklerini düşünüyorum. Julia Roberts bence kötü bir oyuncu değil. Komedi yeteneği olan bir oyuncu. Bu ödülü hak etti. Akademi, biraz abartı seviyor. Bu Hollywood yaklaşımına uygun bir seçim olmuş. 
     
     Mehmet Açar 
En iyisi Trafik’ti      Beş aday arasında en iyi ferformansı gösterenin Julia Roberts olduğunu düşünüyorum. Çok iyi oynadı, ödülü hak etti. Ancak, ilk beşte "Gladyatöröden daha iyi filmler vardı. Akademi üyeleri, "Gladyatör" gibi filmleri severler. Ben olsaydım onu değil, "Trafik"i seçerdim. Bence En İyi Film Ödülü’nü hak eden "Trafiköti. 
     


 GÜNCEL 




















</TEXT>
</DOC>
