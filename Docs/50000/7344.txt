<DOC>
<DOCNO> 7344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/yasam/yas02.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayıba son verin 
</HEADLINE>
<TEXT>

AB’ye girmeye çalışan Türkiye’de, Uluslararası sözleşmelere ve Adalet Bakanlığı genelgesine rağmen çocuklara h l kelepçe vuruluyor... 
     SONER KILINÇ İzmir 

     Henüz 14 yaşında E.U. Epeydir sokaklarda yaşıyor. Önceki gün mesken tuttuğu sokaklar soğuyan havaya teslim olunca, gidecek bir yeri olmayan E.U. Bornova 550 Sokak’ta gördüğü bir kamyonetin kasasına sığındı. 
     Ancak bir süre sonra kamyonetten dumanlar yükselmeye başladı. Çünkü E. U., ısınabilmek için bir teneke kutu içinde ateş yakmıştı. Yangın çıktığını düşünen vatandaşlar itfaiyeye arayıp yardım istediler. 
     
     Kim takar genelgeyi .. 
     Olay yerine gelen itfaiye teneke içindeki yangın’ı söndürürken polis de E.U.’yu gözaltına aldı. Aldı almasına da, Adalet Bakanlığı’nın üç yıl önce yayınladığı bir genelge vardı. Ve genelge diyordu ki Çocuk suçlularla kelepçelenerek gözaltına alınamaz.’ 
     Ancak polis bu genelgeyi hatırlamamış olacak ki, E.U,’yu ellerini arkadan kelepçeleyerek gözaltına aldı. Önce kelepçeli olarak Bornova Merkez Karakolu’na götürülen E.U., daha sonra yine elleri kelepçeli olarak sağlık kontrolü için Bornova Devlet Hastanesi’ne götürüldü. 
     Hastane girişinde gazetecileri gördü, elleri tıpkı azılı mahkumlar gibi arkadan kelepçelenen E.U... Sadece "Üşüyordum. Isınmak için ateş yaktım yaktım" diyebildi. Kontrole girdi, kelepçelerden kurtuldu... 
     
     Olmaz böyle şey 
     Fotoğrafları gören hukuk çevreleri olayı skandal olarak niteliyor. İşte İzmir Barosu Kadın ve Çocuk Hakları Komisyonu Başkanı Avukat Ayşen Erdoğan’ın söyledikleri "15 yaşından küçüklere kesinlikle kelepçe takılamaz. Bu genelgeyle sabit ayrıca Uluslararası Çocuk Hakları Sözleşmesi’ne de aykırı." 
     
     Önemle duyurulur 
     Adalet ve İçişleri bakanlıklarının 1 Ekim 1998’de ortak yayınladığı Gözaltı Yönetmeliği’nce çocuk suçlulara kelepçe takılması yasaklandı. 
     


 YAŞAM 
























</TEXT>
</DOC>
