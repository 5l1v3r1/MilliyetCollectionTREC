<DOC>
<DOCNO> 18588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/ekonomi/eko06.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin, borç takasına hazırlanıyor 
</HEADLINE>
<TEXT>

     Arjantin, 10 ila 20 milyar dolarlık borç takası planlıyor. Maliye Bakanı Daniel Marx’ın açıklamasına göre, 19.7 milyar dolarlık dış borç yükümlülüğü ve 2001’de kısa vadeli borçların vadesinin ertelenmesi gereği karşısında, Hazine tahvilleriyle borçlanmalarda faizler normal düzeyine indirilip, eski borçlanmalar yenisiyle değiştirilecek. 
     
KDV indirildi      Arjantin’in süper Ekonomi Bakanı Domingo Cavallo da bütçe ve kamu gelirlerini artırıcı ve 33 aydır süren ekonomik durgunluktan çıkıp, rekabet artışı yoluyla canlanma sağlayıcı tedbirleri açıkladı. Yatırım mallarında katma değer vergisi oranı yüzde 21’den yüzde 10.5’e indirildi. Vergiden muaf olan menkul kıymet satışlarına yüzde 15 vergi konuldu, mali işlemlerden alınan vergi oranı binde 2.5’den binde 4’e yükseltildi. 
     Kamu harcamalarındaki kesinti ise 700 milyon dolardan 900 milyon dolara yükseltilecek. Harcamalardaki kesintinin yarısı sosyal güvenlikten gelecek. 
     



 EKONOMİ 

















</TEXT>
</DOC>
