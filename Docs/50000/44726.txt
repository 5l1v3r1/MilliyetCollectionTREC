<DOC>
<DOCNO> 44726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/son/sonspo07.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor'da, Tevfik Lav dönemi bitti... 
</HEADLINE>
<TEXT>

     Sahasında Antalyaspor'a 3-2 yenildikten sonra karışan Gaziantepspor'da, Tevfik Lav dönemi sona erdi. 
     Antalyaspor yenilgisi sonrasında, kulüp başkanı Celal Doğan'ın istifa ettiğini açıklaması ve dün yönetim kurulunun Doğan'ı kararından vazgeçirmesi sonrasında, teknik direktör Teyfik Lav'ın istifasını sunduğu öğrenildi. 
     Teknik direktörlük için, Gençlerbirliği'nin eski çalıştırıcısı Samet Aybaba ile görüşmeler başladı. Gaziantep'e gelen Aybaba, kulüp başkanı Celal Doğan ile büyükşehir belediyesinde yarım saat görüştükten sonra, profesyonel futbol şube sorumlusu Asım Atmaz ile görüşmek için belediyeden ayrıldı. 
     Aybaba ile organize sanayi bölgesi yakınındaki bir lokantada öğle yemeği yiyen Atmaz, detayları görüştüklerini, pürüzleri gidermeye çalıştıklarını ve durumun en geç yarına kadar netleşeceğini söyledi. 
     Atmaz'ın görüşleri doğrultusunda açıklama yapan Aybaba da iyi bir takım olan Gaziantepspor'un, gücü ile orantılı bir yerde bulunmadığını kaydetti. 
     Aybaba, ''Hayırlısı ise olsun, kısmetse olur'' demekle yetindi. 
     






</TEXT>
</DOC>
