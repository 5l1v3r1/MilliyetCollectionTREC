<DOC>
<DOCNO> 23943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/son/sontur20.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Köpeği beslemek isteyen 7 yaşındaki çocuk kolundan oldu 
</HEADLINE>
<TEXT>

     Samsun'da, sokakta bulduğu köpeğe et almak için gittiği kasapta kolunu kıyma makinesine kaptıran bir ilköğretim okulu öğrencisinin, kolu koptu. 
     Belediyeevleri Mahallesi'nde oturan Gülsüm Sami Kefeli İlköğretim Okulu birinci sınıf öğrencisi Furkan Arslan 7 , arkadaşlarıyla sokakta bulduğu köpeğe et almak için mahalledeki kasaba gitti. İşyerinde kimsenin bulunmadığını gören Arslan, kıyma makinesinden kıyma almak isterken sol kolunu makineye kaptırınca, dirseğinin altından kolu koptu. 
     Küçük çocuk, çevrede bulunanlar tarafından Samsun Devlet Hastanesi'nde tedavi altına alındı. 
     Oğlunun bir sokak köpeği yüzünden kolundan olmasından dolayı büyük üzüntü duyduğunu belirten baba Ahmet Arslan, ''Görülmemiş bir olay. Oğlum bir sokak köpeğini mutlu etmek için kolundan oldu. Yetkililerin, sokak köpekleriyle gereken mücadeleyi yapması gerekir'' dedi. 
     







</TEXT>
</DOC>
