<DOC>
<DOCNO> 27983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/siyaset/siy09.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
BP Başkanı John Browne’dan destek Bakü - Ceyhan gerçekleşecek 
</HEADLINE>
<TEXT>

     İSTANBUL Milliyet 

     BP Grubu Başkanı Sir John Browne, Bakü -Tiflis -Ceyhan boru hattının Boğazlar’ın yükünü azaltacağını ve Şah Deniz Gazı projesinin Türkiye ve Avrupa ülkelerinin enerji ihtiyacını karşılayacağını bildirdi. 
     Browne, çeşitli ülkelerin yetkililerini ve enerji sektöründe faaliyet gösteren şirketlerin üst düzey yöneticilerini bir araya getiren "Üç Denizin Öyküsü" adlı konferans çerçevesinde özel bir konuşma yapmak üzere İstanbul’a geldi. Browne, CERA, DEiK ve KEiK’in düzenlediği konferansta dünyada fosil yakıtlara talebin artmasının doğal gazın önem kazanmasına yol açtığını, teknolojik ve politik değişimlerin yeni kaynak ve ikmal tarzları arayışını gündeme getirdiğini söyledi. 
     2004 yılı sonunda tamamlanması hedeflenen Bakü -Tiflis -Ceyhan projesinde, detay mühendislik aşamasına gelindiğini kaydeden Browne, Azerbaycan’da geliştirilmeye başlanan sahalardan çıkarılacak petrolün hattı ekonomik kılacağından emin olduğunu açıkladı. Browne, Boğazlar’ın yükünü azaltmak amacıyla bu miktarların da üzerinde petrol taşıyabilecek kapasitede bir boru hattı inşa etmek istediklerini de belirtti. 
     



 SİYASET 
















</TEXT>
</DOC>
