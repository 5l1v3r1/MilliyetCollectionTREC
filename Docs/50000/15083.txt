<DOC>
<DOCNO> 15083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/yasam/yas01.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kopan kol soyut’ çıktı 
</HEADLINE>
<TEXT>

Burdur Cezaevi operasyonu soruşturmasına izin vermeyen valiye göre, Veli Saçılık’ın kopan koluna rağmen operasyonla ilgili somut delile ulaşılamadı. Haliyle kimsenin yargılanmasına da gerek kalmadı 
     GÖKÇER TAHİNCİOĞLU Ankara 

     Geçen yıl Burdur Cezaevi'ne jandarmanın düzenlediği operasyonda Veli Saçılık adlı mahkumun kolu kopmuş, çok sayıda mahkum da yaralanmıştı. Bu operasyonla ilgili olarak 404 jandarma hakkında mahkumların yaptığı suç duyurusu üzerine başlatılan soruşturma Burdur Valisi Kadir Koçdemir'e takıldı. 
     Jandarma hakkında soruşturma açılmasına engel olan vali, 'İnsan haklarına duyarlı' olarak nitelediği operasyonla 'devlet otoritesi ve kanun hakimiyetinin korunduğunu' dile getirdi. 
     
İddiaların hepsi soyut söz      Vali Koçdemir, operasyonun ardından cezaevindeki tüm mahkumların başka cezaevlerine nakledildiğini de unutarak, 'sükunun sağlandığını' ifade etti. 
     Koçdemir, basına 'insan hakları skandalı' olarak yansıyan operasyonun "insan haklarına duyarlı" olduğunu da iddia ettiği yazısında şu görüşlere yer verdi 
     "Tamamen hukuki mevzuat içinde ve insan haklarına duyarlı biçimde başarıyla gerçekleştirildiği, operasyon sırasında hükümlülere kötü muamele ve işkence yapıldığı ve bunlara göz yumulduğu iddiasının tamamen gerçek dışı olduğu, iddiaların soyut sözden ibaret olduğu ve kanıtlayıcı herhangi bir belge ve bilgiye rastlanmadığı anlaşıldığından, adı geçenler hakkında soruşturma izni verilmemiştir." 
     


 YAŞAM 



















</TEXT>
</DOC>
