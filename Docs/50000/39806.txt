<DOC>
<DOCNO> 39806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/yazar/sazak.html </URL>
<DATE> 2001/08/31/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Ekonomik OHAL 
</HEADLINE>
<TEXT>

Bir grup HADEP’liyle tanıştık. 1 Eylül Barış Günü için Ankara’ya gitmeye kararlı olduklarını anlattılar. Mitingin yasaklanmış olmasını eleştiriyorlardı 
     Servan 19 yaşında konservatuvara girmeye hazırlanan Diyarbakırlı bir genç. Babası esnaf... Milliyet TIR’ının çekildiği eski surlara bakan Darkapı Meydanı’nda konuşuyoruz. Masada iki kişi daha var Şengül Hanım, avukatmış ve terörle mücadeleden bir sivil polis. Geçerken uğramışlar 
     Servan liseyi bitirmiş ama üniversiteyi henüz kazanamamış. Kendini tanıtıyor, isminin ne anlama geldiğini sorunca, "Kürtçe’dir lider, önde gelen" diye açıklıyor. Gitar çalıyormuş. Bir kafede müzik mi yapıyorsun, diye sorunca gülüyor 
     "Yok, ben klasik müzik çaldığım için dinleyen yok " 
     Kendi arkadaş grubu varmış, onlarla birlikte müzikten siyasete, ekonomiden geleceğe her konuda "chat" yapıyorlarmış. Bazen "geyiğe kaçtıkları" oluyormuş. Metallica yazılı siyah tişört giymekten vazgeçmişler. Bunları anlattı, başka konukları dinledi ve kalkarken "e - mail"imi istedi, ben kartımı bulmaya çalışırken, o erken davrandı Ben de vereyim 
     "Paganini81. hotmail" 
     Servan gitti, Hüseyin Akan yanıma oturdu, Adana’dan gelmiş, Mardin’de imam hatipte okuyan kardeşi dört yıldır kayıpmış. Hizbullah kaçırmış Derken bir grup HADEP’liyle tanıştık. 1 Eylül Barış Günü için Ankara’ya gitmeye kararlı olduklarını anlattılar. Mitingin yasaklanmış olmasını eleştiriyorlardı. Baraj inşaatında çalışan ve iki yıldır işsiz olan bir vatandaş, öğretmen olan eşi ve çocuğuyla derdini anlattı. Bir banka memuru, kamu bankalarından tasfiye olup olmayacağını sordu. Diyarbakır Esnaf ve Sanatkarlar Birliği’ndan Eşref Tanrıverdi, "Terör nedeniyle yıllarca kepenk kapatan esnafın şimdi de ekonomik kriz nedeniyle dükkanına kilit vurduğunu" anlattı. 3’üncü Oto Tamircileri Sanayi Sitesi İkinci Başkanı Suphi Uygur, Sanayi Bakanlığı ile Vakıflar Bankası arasındaki ipotek anlaşmazlığı yüzünden 380 üyeli kooperatifte inşaat keşmekeşinden yakındı. 
     Akşam üzeri yazıları yetiştirmek üzere TIR’dan ayrılırken, konvoy sorumlusu Semih Bey’den anons yapmasını isteyecektik "Çilesiz, sorunsuz tek bir vatandaş varsa lütfen gelsin, haber yapacağız " 
     Güneydoğu’da aylarca dolaşsanız, dertler dinlemekle bitmez. 
     Örneğin Habur’daki mazot trafiğine hükmeden "TİPİC" diye bir havuz sistemi var ki, bölgede "Yeşilöden daha fazla ün salmış, deniyor ki, "4 - 5 kişiye rant sağlayan bu sisteme son verilse, Türkiye’nin yarısı doyar, Güneydoğu kurtulur " 
     Diyarbakır’da, Vali Cemil Serhatlı, Belediye Başkanı Feridun Çelik’le görüştük. Gazeteciler Cemiyeti’ndeki buluşmada, Dicle Üniversitesi Rektörü Fikri Canoruç, Ticaret ve Sanayi Odası Başkanı Kutbettin Arzu, Gaffar Okkan’dan sonra Emniyet Müdürü olan Atilla Çınar ve Diyarbakırspor Başkanı Mücahit Can da vardı. 
     Diyarbakır’ın bu yıl Süper Lig’e çıkması kente başka bir hava vermiş, yöneticileri birleştirmiş. Vali Serhatlı, futbolun, kentin tanıtımı ve yatırım teşviki açısından önemine dikkat çekiyor. Turizmde de canlanma var. 
     HADEP’li Belediye Başkanı Feridun Çelik ise "Diyarbakır’da artık ekonomik OHAL’e geçilmesinin" zamanının geldiğini söylüyor. 
     Gerçekten Türkiye’deki genel kriz gerekçesine sığınılmadan Güneydoğu için bir şeyler yapılmalı. Çünkü bu bölge 15 yıl iç savaş ortamında yaşadıktan sonra yaşam normale dönüyor. Terörden bunalan insanlar, giderek daha olağan koşullarda yaşama umudunu taşırken bu kez de, kriz nedeniyle ekonomik bunalıma sürüklenme noktasındalar. 
     2 - 3 yıl önce Ankara’nın havası şuydu "Önce terör bitsin, sıra yatırımlara gelecek " Terör geride kaldı ama sözler tutulmadı. İşsizlik ve geçim sorunu, düş kırıklığı yaratıyor. Gençliği yeniden kazanmak için istihdam yaratmak şart. Demokratikleşme konusunda da adımlar atılmalı ve Kürt kimliği üzerindeki tartışma bitmeli. 
     Ekonomik mücadelede de kazanılmalı... 
     Keşke Bakanlar Kurulu Diyarbakır’da toplanıp bölgenin ekonomik sıkıntılarını yerinde görebilse... Geçmişte Özal ve Demirel’in kabineyi Güneydoğu’da topladıklarını biliyoruz. Keşke Sezer de bunu yapsa. 
     
     







Komplo teorisi 


Şirketlerinin yıllık cirosu sadece 
7 trilyon 


Koray Aydın istifa ve temiz politika 


Vurgun ve siyaset 


Boşuna eğitim, yitirilen hayaller 


Solus Deus non cadere 


Köy yemeğinde sorunlar geçidi 


Herkes özür dilesin ’ 


Üzerimize yürüdü Yener de bıçakladı 


Dikiş tutmayan yama ve gündem 


Ekonomik OHAL 


Zonguldak SSK mide - bağırsak röntgeni çekmez 


Kadınların tarafında 


Sırada kim var 


Diyarbakır’da umut ve kaygı 


Eylül "harcama ayı" 


</TEXT>
</DOC>
