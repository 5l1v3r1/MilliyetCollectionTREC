<DOC>
<DOCNO> 7891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/son/sontur11.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP Grup Başkanvekili Aslan "Krizin üzerine benzinle yaklaşmak yerine kriz soğutulmalıdır" 
</HEADLINE>
<TEXT>

     ANAP Grup Başkanvekili Beyhan Aslan, MGK toplantısında yaşanan krizi değerlendirirken, "İktidar makul yaklaşımda bulunmalıdır" dedi. 
     ANAP Grup Başkanvekili Beyhan Aslan, Genel Başkan Mesut Yılmaz'ın Başkanlık Divanı'nı saat 17.00'da toplayarak olayla ilgili bilgi vereceğini bildirdi. Aslan, devletin tepesinde sürekli kavga olamayacağını belirterek, "Bu krizin üzerine benzinle yaklaşmak yerine kriz soğutulmalıdır. İktidar makul yaklaşımda bulunmalıdır. Bu olay bizim için de sürpriz oldu. Devlet şahıslardan oluşmaz. Devletin devamlılığı vardır. Bana göre bunlar olmaması gereken çatışmalardır." dedi. ANAP Grup Başkanvekili İbrahim Yaşar Dedelek, devlet geleneğinde ilk defa yaşanan bu olaydan büyük bir üzüntü duyduklarını belirterek, "Olmaması gereken bir olaydı, halkın siyasetçiye güven duymadığı böyle bir ortamda en üst düzey kişiler arasında gerçekleşen bu olay bizleri üzmüştür. Bu olayın kısa sürede huzura kavuşturulmalıdır" diye konuştu. Dedelek, Türkiye'nin içinde bulunduğu durumda böyle bir kirizin olumsuz etkilerinin olacağını da vurgulayarak, devletin üst düzeyinde bulunanların sorumluluklarını unutmamaları gerektiğin dikkat çekti. 




</TEXT>
</DOC>
