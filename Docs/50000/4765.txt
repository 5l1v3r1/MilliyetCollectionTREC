<DOC>
<DOCNO> 4765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/yasam/ayas.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Affın galibi bile af mağduru oldu 
</HEADLINE>
<TEXT>

Çoşkun Ö. afla çıktı. Kızına başka bir afçı’ cinsel tacizde bulundu Kızgın baba şimdi "Af çok kötü oldu" diyor 
     TAYLAN YILDIRIM İzmir 

     İzmir’de önceki gün ilginç bir olay yaşandı... Af yasasıyla cezaevinden çıkan 17 yaşındaki C.E., 11 yaşındaki G.Ö’yü kaçırarak, cinsel tacizde bulundu. Sonuçta yakalandı. İlginç olan şuydu ki tacize uğrayan küçük kızın babası Çoşkun ö. de afla dışarı çıkmıştı. Ancak bu durum Çoşkun Bey’in affa verip veriştirmesine engel olmadı. Küçük kızın, gasp suçundan cezaevine giren ve şartla salıverme yasasından yararlanarak tahliye olan babası, "Af yasası çıktı. Başımıza bu işler geldi. Suçluların cezalarını çekmeleri lazım" diye konuştu. 
     
     Bıçakla tehdit etti’ 
     Olay, önceki gece Halkapınar semtindeki Metro Reis Spor Tesisleri yakınında meydana geldi. Yaralama ve hırsızlık suçlarından 2 yıl kaldığı Buca Kapalı Cezaevi’nden, cezasının bitmesine 6 ay kala şartla tahliye edilen C.E., 11 yaşındaki G.Ö.’yü bıçakla tehdit ederek kaçırdı. 
     
     Kazma-kürekle saldırdılar 
     C.E.’nin cinsel tacizde bulunduğu küçük kız, gittikleri metro istasyonunda bağırınca kurtuldu. Bu sırada olayı duyarak metroya gelen küçük kızın ailesi ve yakınları kazma, kürek ve taşlarla zanlıyı linç etmek istedi. 
     Polis ekiplerinin, öfkeli kalabalık arasından güçlükle kurtardığı C.E., hastaneye kaldırıldı. C.E., "Sadece geziyorduk. Yan yana görünce yanlış anladılar" dedi. Minik kız ise "Ses çıkarırsam ailemi öldüreceğini söyledi. Canımı acıtınca bağırdım" diye konuştu. 
     
     Polis linçten zor kurtardı 
     Daha önce yaralama ve hırsızlık’ suçlarından 2 yıl cezaevinde kalan 17 yaşındaki C.E. üstte , 11 yaşındaki G.Ö.’yü sağda kaçırdı. Cinsel tacizde de bulunan C.E, küçük kızın ailesi ve yakınları tarafından linç edilmek istendi. C.E. kanlar içinde hastaneye kaldırıldı. Kızgın baba Çoşkun ö. ise "Suçluların cezalarını çekmeleri lazım" diye konuştu. 
     
     


 YAŞAM 




















</TEXT>
</DOC>
