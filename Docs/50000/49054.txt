<DOC>
<DOCNO> 49054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/spor/spo06.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Rasim Kara’nın takımı Kanada ligini zirvede bitirdi 
</HEADLINE>
<TEXT>
Son şampiyon 
     BİLAL MEŞE 

     TERİM - Kara ikilisi, birlikte çalıştılar, Milli Takım’ı 1996’da ilk kez Avrupa Şampiyonası’na taşıdılar. Terim İtalya’da Milan’ın başında şampiyonluk kovalıyor, Kara ise Kanada’da yeni bir ilke daha imza atmanın mutluluğunu yaşıyor. Kanada Birinci Lig takımlarından Ottowa Wizards’ın teknik direktörlüğünü yapan Rasim Kara, ligi 48 puanla şampiyon olarak noktaladı. 
     OTTAWA Wizards, 21 maçta 15 galibiyet, üç beraberlik ve üç mağlubiyet alırken, rakip filelere toplam 50 gol bıraktı. Kanada Ligi’nde şampiyon olduktan sonra sessiz bir şekilde Türkiye’ye dönen Rasim Kara’ya Kanada Futbol Federasyonu, Milli Takım’ı çalıştırması için teklif yaptı. Rasim Kara’nın bu öneriye önümüzdeki günlerde yanıt vereceği de kaydedildi. 
     1996 - 97 sezonunda Beşiktaş’ı çalıştıran Rasim Kara, bu dönemde bir çok ilke imza attı. Kara, UEFA’da üç tur geçerek büyük bir başarı yakaladı. Aynı sezonda hiç bir derbi maçını kaybetmeyen Kara, 88 gol ve 62 averajla Beşiktaş’ın tarihinde zirveye oturdu. Kara, "17 yıl aradan sonra Beşiktaş Avrupa Kupaları’nda yok. Biz yapsak kulübün kapısından geçirmezler" dedi. 
     



 SPOR 

























</TEXT>
</DOC>
