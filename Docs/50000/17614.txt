<DOC>
<DOCNO> 17614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/yasam/yas05a.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm orucuna 3 can daha 
</HEADLINE>
<TEXT>

     İSTANBUL, ANKARA Milliyet 

     Ölüm orucunda ölü sayısı dün de üç kişinin ölümüyle 17’ye yükseldi. TKEP L örgütü adına faaliyette bulunduğu gerekçesiyle İstanbul DGM’de idam istemiyle yargılanan Sibel Sürücü 24 , kaldırıldığı Sağmalcılar Devlet Hastanesi’nde 29 kiloya düşmesine rağmen tedaviyi kabul etmemesi üzerine hayatını kaybetti. Sürücü’nün kız kardeşi Zuhal Sürücü’nün de Kartal Cezaevi’nde tutuklu olduğu ve aynı davada yargılandığı bildirildi. 
     Küçükarmutlu’daki gecekonduda 159 gündür ölüm orucu tutan Şenay Kanoğlu da 31 dün hayatını kaybetti. Kanoğlu’nun yardım ve yataklıktan tutuklanan ve cezasını dolduran eşi Yücel Kanoğlu’nun Hayata Dönüş Operasyonu’nda polise karşılık vermesi üzerine hakkında dava açıldığı ve tahliye edilmediği belirtildi. Aynı evde, ölüm orucu tutan Gülsüman Ada Dönmez ve Canan Kulaksız da hayatını kaybetmişti. 17. ölüm haberi dün akşam Ankara’dan geldi. Numune Hastanesi’ne kaldırılan Hatice Yürekli isimli tutuklu da yaşamını yitirdi. 
     


 YAŞAM 



















</TEXT>
</DOC>
