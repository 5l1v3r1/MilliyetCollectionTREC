<DOC>
<DOCNO> 31219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/ekonomi/eko14.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Düşük ücretliye yüksek zam 
</HEADLINE>
<TEXT>

     HARUN GÜREK Ankara 

     Memur maaşlarındaki dengesizliğin giderilmesini öngören kanun hükmünde kararname tamamlanarak, Köşk’e sunuldu. Maaşlardaki dengesizlik beş yıllık bir süre içinde giderilecek. 
     Düşük ücretli memurlara, önümüzdeki yıldan itibaren daha yüksek oranlarda zam yapılacak. Yüksek maaşlı memurlara ise ya hiç zam yapılmayacak ya da zam oranı düşük tutulacak. Yüksek maaş alan memurlara zam verilip verilmeyeceğini, düşük maaşlılara ne kadar zam yapılacağını Bakanlar Kurulu belirleyecek. 
     Düzenleme için gerekli kaynak, kamu arazilerinin satışıyla, yurtdışına uçuşlarda alınacak 50 dolarlık harç ve mevduat hesaplarından alınması planlanan 1’er milyon liralık vergiyle karşılanacak. Kamu arazilerinin satışından hedeflenen gelir sağlanırsa, maaş zam oranları daha yüksek tutulacak. 
     



 EKONOMİ 
























</TEXT>
</DOC>
