<DOC>
<DOCNO> 48912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/yazar/guclu.html </URL>
<DATE> 2001/10/26/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Sınavsız üniversite kandırmacası 
</HEADLINE>
<TEXT>

     YÖK ve Milli Eğitim Bakanlığı daha da doğrusu Kemal Gürüz Bener Cordan ikilisi, Fen Edebiyat fakülteleri ile meslek liselerini bitirmek için ellerinden geleni yapıyor. 
     El birliği ile Fen Edebiyat'ları gençlerin kaçtıkları fakülte haline getirdiler. Şimdi sırada meslek liseleri var. Aslında onları da çökerttiler. Ama hala belki yanlıştan dönülür diye azıcık da olsa umut kırıntıları vardı. Onlar da sınavsız üniversite balonuyla yok olup gitti. 
     Sınavsız üniversite balonu, ilk önce Çiller'in başbakanlığı döneminde ortaya atıldı. Çiller isteyen herkesin üniversiteye girebileceğini ilan etti. Ama aynı günün akşamında çark etmek zorunda kaldı. Herkese üniversite diyerek meğerse isteyen herkesin Açıköğretim Fakültesi'ne girebileceğini kast etmiş. Oysa gençlerin istediği açıköğretim değil, örgün öğretimdi. Arkası gelmedi. Bu olaydan ders aldılar ki, politikacılar bir daha sınavsız üniversiteyi ağızlarına almadılar. 
     Ama kendilerini bakanın, cumhurbaşkanının üzerinde gören Gürüz Cordan ikilisi için hiçbir sınır söz konusu değil. Yıllardır ağızlarında sakız ettikleri sınavsız üniversite modelini nihayet açıkladılar. 
     Projeye göre meslek liselerinden mezun olanlar, kendi bölgelerindeki meslek yüksekokullarına sınavsız olarak girebileceklermiş. Yerleştirmede ÖSS puanı yerine orta"ğretim başarı puanı esas alınacakmış. Kontenjan fazlalığı olduğu takdirde, lise son sınıflara öncelik verilecekmiş. Aday eğer kendi bölgesindeki meslek okullarına girememişse, başka bölgelerdeki okulları da tercih edebilecekmiş... 
     Miş, miş diyorum çünkü projenin uygulanabilirliği konusunda ciddi tereddütlerim var. Tıpkı üniversiteye girişte olduğu gibi ortalığı daha da karıştırmanın ötesinde hiçbir işe yaramayacak. Nedenlerini tek tek ele alalım 
     Orta"ğretim başarı puanı uygulaması yıllardır tartışılan bir konu. Türkiye genelinde standart bir eğitim olmadığı gibi öğretmenler tarafından verilen notlar da adilane değil. Nitekim her yıl dört lise birincisinden birinin açıkta kalması tesadüfi değil. Şişirilmiş notların bir kanıtıdır. 
     Gürüz Cordan ikilisi meslek lisesi mezunlarına bırakın mühendisliği, gidin tekniker olun diyor. Buna onlar değil öğrenciler karar vermeli. Üstelik zoraki değil, özendirici olmalı ki ilgi görsün. 
     Yerleştirmede öncelik, yeni mezunlar ve teknik liselilerinmiş. Peki eski mezunlar ne olacak 600 bine yakın eski mezun ağzıyla kuş tutsa bu projeden yararlanamayacak. Ayrıca teknik lise mezunlarına öncelik tanınacakmış. O zaman yeni mezun da olsalar meslek lisesi mezunlarının pek şansı yok 
     Bölge esası da yanlış. Önceki yıllarda üniversiteye girişte uygulanmak istendi ve yargıdan döndü. Gençleri bulundukları çevreye mahkum etmenin bir anlamı yok. Üniversite yılları vizyon kazanma dönemi. Hep aynı yerde kalarak bunu nasıl başarabilirler ki .. 
     Mühendislerin işsiz gezdiği ve meslek lisesi mezunlarının yapacağı işlere bile razı oldukları bir dönemde meslek yüksekokulu mezunlarını kim istihdam eder 
     Özetin özeti Ham bir proje laf olsun diye uygulamaya konuldu. Ama nedense Türkiye, Gürüz Cordan ikilisinin oldu bittisine karşı yine sessiz. Yok mu bu ülkenin politikacıları, eğitim uzmanları, meslek odaları, velileri Neredeler Şimdi değil de ne zaman konuşacaklar .. 
     
     







Tehlikeli virajda külüstür araba 


Savaş gazisi 


İhale... 


Kaynayan Kafkas kazanında istikrar arayışı... 


Mavi Roma 


Sınavsız üniversite kandırmacası 


Sandık hüsran olacak 


Kafkasya'da 11 Eylül etkisi 


Kurullarla yaşamak 


İspatlayamayan hem şerefsiz hem onursuz 


Silah ruhsatı Bektaşi hikayesi 


Siyaset çürüten ihale düzeni 


Ferhan Şensoy "Kriz dediğin anlık olur " 


Üçüncü taraf Pek insanca 


KDV’yi bizim yerimize yabancılar ödemez 


</TEXT>
</DOC>
