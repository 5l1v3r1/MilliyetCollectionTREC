<DOC>
<DOCNO> 30800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/spor/bnba.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet izin istiyor 
</HEADLINE>
<TEXT>

Detroit Pistons tarafından seçilen genç basketbolcu, NBA’de oynamak için Efes Pilsen ile masaya oturacak 
     NBA’DE Detroit Pistons tarafından draft edilen Mehmet Okur dün Türkiye’ye dönerken, Efes Pilsen’den izin isteyeceğini açıkladı. Genç oyuncu, Mirsad ve Hidayet’ten sonra, Türkiye’yi NBA’de temsil eden üçüncü oyuncu olmak istediğini ekledi ve "Efesli yöneticilerden, NBA iznini koparacağıma inanıyorum. Bu konuda onlardan anlayış bekliyorum. Seneye Detroit Pistons forması ile mücadele etmek istiyorum" dedi. 
     MEHMET Okur, seçilmemeyi hiç aklına getirmediğini de ifade etti. 2.11’lik yıldız oyuncu şöyle devam etti "Potansiyelimi biliyordum. Hatta 38. sıradan daha önce seçileceğimi düşünmüştüm. Ancak NBA’de oynamak çok güç. Titiz davranıyorlar. Ben pekçok adayı geride bırakarak, bu şerefi yakaladım. Bundan sonraki hedefim Hidayet’in başarısını yakalayıp, sonraki senelerde ise NBA’de kalıcı olmak istiyorum." 
     



 SPOR 



























</TEXT>
</DOC>
