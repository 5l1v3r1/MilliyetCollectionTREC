<DOC>
<DOCNO> 28793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/ekonomi/eko02.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Türkiye’ye borcumuz var 
</HEADLINE>
<TEXT>

Türk firmalarının rekabette rüştünü ispat ettiğini belirten AB Temsilcisi Fogg, buna karşın AB’nin dış yatırım konusunda gerekeni yapmadığını söyledi 
     EKONOMİ SERVİSİ 

     Avrupa Birliği AB Türkiye Temsilcisi Büyükelçi Karen Fogg, Gümrük Birliği sonrasında Türkiye’nin ithalat ve ihracat olarak AB ile ticaretindeki payının eşit biçimde geliştiğini belirterek, "Türk girişimi, zorluklara rağmen AB’den gelecek rekabetçi baskılara dayanıklı" dedi. 
     Türk endüstrisinin direncini ve adaptasyon yeteneneğini ispatlandığını belirten Fogg, "Dış yatırım konusunda ise AB gerekeni yapmamıştır. Politik hayattaki istikrar, buradaki kilit noktadır" diye konuştu. 
     
     Destek katılım için 
     İktisadi Kalkınma Vakfı İKV ile İtalyan Mondimpresa tarafından düzenlenen ve 120 Avrupalı işadamanın katıldığı "Türkiye - AB İş Ortakları’’ programında konuşan Fogg, Türkiye ile AB arasındaki mali işbirliğinin farklı bir aşamada olduğunu vurguladı. 
     Fogg, "Stratejik bir yaklaşımla bütün desteklerimiz, katılımı gerçekleştirmeye yönelik destekler olacaktır. Türkiye’deki çalışmamızı hızlandırarak, diğer aday ülkeler ile olan yönetim anlaşmaları düzeyine getirmek istiyoruz" dedi. Türkiye’nin uyum sürecine performansının sorulması üzerine de Fogg, "Yıl sonuna kadar yapısal değişikliklerin tamamlanmasını bekliyoruz’’ dedi. Desteğin hacmini artırmayı amaçladıklarını kaydeden Fogg, 450 milyon Euro’luk kesinleşen yardımın da verilmesine başlanacağını duyurdu. 
     
     KOBİ iş merkezleri 
     Türkiye’deki KOBİ’lere yönelik iş merkezleri açacaklarını da belirten Fogg, şöyle konuştu "Bu iş merkezleri Kocaeli, Gaziantep ve İzmir’de olacak. Bunlar yıl sonuna kadar açılacak. Bu 18 milyon Euro’luk bir program." 
     
Gümrük Birliği sınavını geçtik      Avrupa Birliği Türkiye Temsilcisi Karen Fogg, Türkiye’de her ne kadar ekonomik ve politik bazı iniş ve çıkışlar olmuşsa da Gümrük Birliği’nin etkisinin olumlu olduğunu söyledi. 
     Türkiye’nin ihracatında Avrupa Birliği’nin payının 1995 yılında yüzde 51.1 ve 2000 yılında yüzde 52.5 olduğunu belirten Fogg, Avrupa Birliği’nin Türkiye’nin toplam ithalatındaki payının ise 1995’de yüzde 47.5 ve 2000’de yüzde 48.5 olduğunu vurguladı. 
     Fogg, Türkiye’nin Avrupa Birliği’yle en çok ihracat yapan 13’üncü ülke olduğunu, eskiden ise 70’inci sırada bulunduğunu kaydetti. 
     



 EKONOMİ 


























</TEXT>
</DOC>
