<DOC>
<DOCNO> 6999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/yazar/cemal.html </URL>
<DATE> 2001/02/14/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Susurluk'tan Silopi'ye karanlığı aydınlatmak... 
</HEADLINE>
<TEXT>

     Susurluk davası bitmiş Sahi mi .. Ben heyecanlanmadım. Çeşitli hapis cezalarına çarptırılmış bazı sanıklar... Hak yerini bulmuş mu .. 
     Susurluk aydınlandı mı yani 
     Karanlıktan beslenenleri öğrendik mi 
     Hukuk yolunda mesafe alındı mı 
     Sanmıyorum. 
     Yanıtlar olumsuz. 
     Arşivime bakıyorum. Ne çok yazım var Susurluk için. Beş yıl öncesinin tarihini taşıyan birinin başlığı çok klasik "Temiz politika, temiz devlet istiyoruz " 
     Giriş satırları şöyle 
     "Susurluk Kazası gündemden düşmüyor. Hemen herkesin dilinde. Bu konuda sokaktaki adamın sesine kulak verin. Sade vatandaşın söylediklerini dinleyin. Çünkü sağduyuyu yansıtıyorlar. 
     En yalın deyişle 
     Temiz bir devlet istiyorlar. 
     Temiz bir politika istiyorlar. 
     Çünkü her ikisine de kir bulaştığını görüyorlar. Susurluk kazasını bunun yeni bir işareti olarak değerlendiriyorlar." 
     1996'nın kasım ayıydı. 
     Susurluk kazası patladı. Böylece doluştuk umut otobüsüne. Bir süre için heyecanlı bir yolculuğa çıktık. Her akşam ışıklar söndürüldü açıldı. 
     Neydi umudumuz 
     Devletle politikanın mafyayla temas noktalarının aydınlanması... Devlet içinde hukukun dışına çıkanların yakasına yapışılması... Terörle mücadele adına hukuku hiçe sayanların yola getirilmesi... 
     Bir başka deyişle 
     Susurluk kazası acaba ülkemizi hukuk devleti yolunda, hukukun üstünlüğü yolunda reformcu bir raya oturtabilir mi diye düşündük. Yargı bağımsızlığı için hareketlenebilir mi siyaset kurumu diye heyecanlandık. 
     Ama hiçbiri olmadı. 
     Umutlar bir süre sonra tükenmeye yüz tuttu. Umutlar bir süre sonra devletin derinliklerinde yitip gitti. 
     O günlerde devletin derinliklerinden kulaklara çalınan "Susurluk'tan hiçbir şey çıkmaz " sözünün sahibi bazı devlet büyükleri haklı çıktı. O günlerde "Devletin ağzı süt kokmaz " diyerek derin devleti savunanlar haklı çıktı. 
     Ama bir de şu var 
     Gerçekte Susurluk aydınlandı 
     Özü artık biliniyor Susurluk'un. 
     Şöyle özetlenebilir 
     PKK ile, PKK'nın terör ve şiddetiyle mücadelede derin devlet özellikle 1990'ların başında devreye girdi. Suçlular, kanun kaçakları, yeraltı dünyası da terörle mücadelenin bazı kaynaklarına karşı kullanıldı. 
     Derin devlet onları kullandı, onlar da devleti Karşılıklı olarak birbirlerinin kuvvetinden yararlandılar. 
     Bu arada hukuk güme gitti. 
     Faili meçhuller yaşandı. 
     Artık bu devir kapandı mı 
     Yoksa Güneydoğu'da hala yaşanıyor mu Örneğin Silopi'de 25 Ocak'tan beri iki kişiden haber yok HADEP İlçe Başkanı Serdar Tanış ile İlçe Sekreteri Ebubekir Deniz... 
     O gün istek üzerine Silopi Jandarma Komutanlığı'na geliyorlar, sonra ortadan kayboluyorlar. Kendilerinden hiçbir haber alınamıyor. 
     Konu medyaya yansıyor. 
     Beş gün süreyle bu ortadan kaybolma konusunda yayın yapılıyor. Ama beş gün boyunca jandarmadan herhangi bir açıklama çıkmıyor. Beşinci günün sonunda yetkililer, Tanış'la Deniz'in jandarmada yarım saat kaldıktan sonra gittiklerine dair bir açıklama yapıyorlar. 
     Ayrıntıya girmiyorum. 
     Ama Tanış'la Deniz kayıp 
     Neredeler 
     Kimseleri suçlamıyorum. 
     Ama bir devrin kapanmış olmasını içtenlikle dilediğim için bu iki kaybın akıbetini öğrenmek istiyorum. 
     
     





İran nereye 


GAP devredildi 


Yargıç Metin Çetinbaş 


Sisi, şimdi Emniyet Müdürü olabilirdi 


Susurluk'tan Silopi'ye karanlığı aydınlatmak... 


CHP "içbükey - dışbükey" 


"Saldım suyu çayıra"... SON 


Yunan harp tazminatı Karaağaç 


Sevgilin var mı 


Nezih Demirkent 


Neden şimdi 


Allah olmayanlara da versin’ günü 


İşte Yaşarbank dosyası 


Üç ayrı konu... 


CHP'nin rotası 


Hep kandırılıyorsun 


"7 saatimi çalmaya kimsenin hakkı yok" 


Hırsızlık sektörü 


"Aman, mahalleye zarar vermesin " 


Faizsiz bankacılıkta "bile bile lades" 


İlk genel yayın yönetmenim 


</TEXT>
</DOC>
