<DOC>
<DOCNO> 16746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/ekonomi/eko06.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine ihaleyle moral buldu 
</HEADLINE>
<TEXT>

Programın açıklanmasından sonra açılan ilk bono ihalesine gelen talep faizi yüzde 120’nin altına çekti 
     EKONOMİ SERVİSİ 

     Hazine, Devlet Bakanı Kemal Derviş’in programı açıklamasından sonra açtığı ilk ihalede faizi yüzde 120’nin altına indirmeyi başardı. 
     Beyannamenin kaldırılacağına ilişkin beklenti nedeniyle bankaların müşterilerine satış yapmak için ihaleye ilgi göstermesi, 8 ay gibi uzun sayılabilecek vadedeki bononun bileşik faizini yüzde 119.89’a çekti. İhalede yıllık basit faiz yüzde 102.24, 8 aylık getiri yüzde 64.88 olarak hesaplandı. 
     Bu bononun getirisinin daha önce satılan bonoların getirilerine göre daha düşük olduğunu kaydeden bankacılar, "Dün satılan bononun getirisi 8 ay boyunca parasını yüzde 80’le gecelik faize yatıranın getirisiyle eşit. Ancak şu anda bankalar net yüzde 60 düzeyinden repo yapıyor. Dolayısıyla bankaların bu bonoyu müşterilerine satma olasılığı çok yüksek" dediler. 
     İhalede faizlerin düşmesi ikinci el bono piyasasına da olumlu yansıdı. En yoğun işlem gören 10 Ekim 2001 vadeli bononun yıllık bileşiği bir puan düşüşle yüzde 125’e, yarın bugün valörlü işlemler yüzde 122’ye kadar kadar geriledi. 
     
8 aylık getiri 65 İhale tarihi 17 Nisan 2001 İtfa tarihi 5 Aralık 2001 Gelen teklif tutarı 1.971 trilyon Nominal satış 1.113 trilyon Net satış 675 trilyon Kamuya satış 55 trilyon Faiz yükü 438 trilyon Basit faiz 102.24 Bileşik faiz 119.89 Dört ay sonunda elde edeceği faiz 64.88 1 milyar yatıranın parası 8 ay sonra ne olacak 1.648.800.000      
     


 EKONOMİ 

























</TEXT>
</DOC>
