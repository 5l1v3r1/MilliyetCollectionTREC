<DOC>
<DOCNO> 10137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/guncel/agun.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Adım başı mezbaha 
</HEADLINE>
<TEXT>

Bayram öncesinde yapılan tüm uyarılara rağmen dün kaldırımlar kızıla boyandı, kesik kafalar ve artıklar sorumsuzca sağa sola atıldı 
     Haber Merkezİ 

     Bayramda kurbanlıkların kesim yöntemleri ve kesildikleri yerler yine tartışma yarattı. "Deli dana" ve "şap" salgınları nedeniyle bu yılki kesimleri takibe alan yabancı haber ajanslarının tüm dünyaya geçtiği mezbaha görüntüleri arasına, Türkiye’yi Avrupa’ya bağlayan TEM Trans Europe Motorways Otoyolu da girdi. Yurdun pekçok yerinde hem Diyanet İşleri Bakanlığı’nın hem de sağlık görevlilerinin yaptığı uyarılara kulak asılmadı. 
     
Cezalar caydırıcı olmadı      İstanbul TEM otoyolu bariyerlerinin kenarlarında, gökdelenlerin gölgesinde kalan alanlar mezbahaya çevrildi. Üsküdar Kirazlıtepe Mahallesi’nde yatırılmak istenen boğa dört kişinin elinden kurtularak bir çukura düştü. İtfaiyenin vinçle çıkardığı boğa burada parçalandı. 
     İzmİr Kurbanlıklar sokaklardaki ağaçlara, hatta sinyalizasyon direklerine asılarak yüzüldü. Karşıyaka’da oto yıkama - yağlama yerleri kesim yerine dönüştürüldü, hayvanlar liftlere asıldı. Zabıta, 120 kişiye yasaklara uymadıkları için 35 milyon 580’er bin lira ceza yazdı. 
     
Salıncaklara astılar      Kayserİ Cırgalan köyünde azgın tosunlarla baş edemeyen kurban sahipleri, hayvanları sol arka bacağından traktöre monte edilmiş vinçe asarak kesim yaptılar. Vinç sahibi kurban başına 5 milyon lira aldı. 
     ŞanlIurfa Apartman önleri ve parklarda kurban kesildi. Sağlık Müdürlüğü arkasındaki boş alan mezbahaya döndü. Küçük çocuklar kesik başlarla oynadılar. Köy Hizmetleri lojmanlarının bahçesinde kasaplar, hayvanları salıncaklara asarak kestiler. 
     
Kanalizasyonlar tıkandı      Adana Özellikle hayvanların bağırsaklarının çöplere atılması çevreye pis koku saçtı. Bu pisliklerin akıtıldığı kanalizasyonlar tıkandı. Geri tepen pis ve kanlı sular sokak ve caddelerde gölcükler oluşturdu. 
     Sİvas Sivas’ın işlek yeri Hikmetışık Caddesi kesimhaneye dönüştü. Trafiğin işlediği, çocukların yoğun olarak dolaştığı caddede, çok sayıda küçükbaş hayvan kesildi. 
     
Darülaceze’ye 1500 kurban      Kurban Bayramı’nın ilk günü, çok sayıda vatandaş, Okmeydanı’ndaki Darülaceze Müessesesi yanında kurulan satış yerlerinden aldıkları kurbanlıkları kuruma bağışladı. 3 ayrı bölümde 80 kasap tarafından kesilen kurbanlıklar, 550 yardıma muhtaç yaşlı, özürlü ve çocuğun yemek ihtiyaçlarını gidermede kullanılacak. 
     


 GÜNCEL 





















</TEXT>
</DOC>
