<DOC>
<DOCNO> 30179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/ekonomi/eko04.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haziran ihracatı yüzde 9.2 arttı 
</HEADLINE>
<TEXT>

Otomotiv ihracatında 42.6’lık artış olurken, hazır giyim ve konfeksiyon ihracatındaki azalma dikkat çekti 
     EKONOMİ SERVİSİ 

     Türkiye İhracatçılar Meclisi’nin TİM kayıt rakamlarına göre, haziran ayında ihracat bir önceki yılın aynı dönemine göre yüzde 9.2 oranında artarak 2 milyar 629 milyon dolara yükseldi. İlk altı ayda kayda alınan ihracat toplamı da yüzde 12.9’luk artışla 15 milyar 258 milyon dolara çıktı. 
     Haziran ayında tarım ürünleri ihracatında yüzde 30.5, sanayi ürünlerinde yüzde 6.8 artış kaydedildi. Madencilik sektörünün ihracatı ise bir önceki yılın aynı döneminin yüzde 10.2 gerisinde kaldı. TİM Başkanı Okan Oğuz, lokomotif sektörlerdeki artışın genel ihracat artışının gerisinde kalmasının dikkatle izlenmesi gerektiğini söyledi. İhracatın lokomotifi durumundaki hazır giyim ve konfeksiyon ihracatında yüzde 2.8 düzeyinde gerileme yaşanırken, otomotiv ve yan sanayii ürünleri ihracatında yüzde 42.6 oranında artış sağlandı. 
     
     Finans sorunu çözülsün’ 
     Oğuz, "Kur etkisi ve iç talebin önemli ölçüde kısılması gibi etkenlerden dolayı ihracatta belirli bir artış sağlandı. Ancak bu artışın yıl boyunca ve önümüzdeki yıl da aynı hızla sürebilmesi için ihracatın ciddiyetle ele alınması gerekiyor" dedi. 
     Oğuz, başta finansman sorunu olmak üzere, istihdam üzerindeki yüklerin hafifletilmesi ve ABD kotalarının artırılmasına yönelik girişimlere, hükümet düzeyinde hız verilmesini istedi. 
     
     Konfeksiyon ihracatı yüzde 2.8 geriledi 
Sektörler bin dolar 2000 Haziran 2001 Haziran Değişim Tekstil ve hammedeleri 240.710 245.652 2.1 Deri ve deri mamulleri 50.946 53.355 4.7 Halı 27.675 21.394 -22.7 İşlenmiş petrol ürünleri 155.394 174.429 12.2 Hazır giyim ve konfeksiyon 710.495 690.614 -2.8 Demir ve demir dışı metaller 296.516 334.180 12.7 Taşıt araçları ve yan sanayi 232.478 331.526 42.6 Elektrik - elektronik, makine 260.331 260.470 0.1 Çimento ve toprak ürünleri 80.051 83.485 4.3 Madencilik 58.259 52.308 -10.2 Zeytin ve zeytinyağı 1.636 10.810 560.8 Ağaç ve orman ürünleri 38.604 47.371 Hayvansal ürünler 13.609 16.495      
     



 EKONOMİ 



























</TEXT>
</DOC>
