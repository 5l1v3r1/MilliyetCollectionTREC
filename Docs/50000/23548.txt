<DOC>
<DOCNO> 23548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/son/sonspo06.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin en istikrarlı oyuncusu Rüştü 
</HEADLINE>
<TEXT>

     Birinci Futbol Ligi'nde 2000-2001 sezonunu şampiyon kapatan Fenerbahçe'nin en istikrarlı futbolcusu kaleci Rüştü Reçber oldu. Milli kaleci, takımının 34 maçından 33'ünde de ilk 11'de oynayarak, toplam 2880 dakika sahada kalma başarısı gösterdi. Rüştü, bu maçların 31'inde 90 dakika sahada kalırken, sadece 18. hafta da oynanan Kocaelispor maçının 85. dakikasında oyundan çıktı. 27. hafta sakatlığı nedeniyle Denizlispor maçında oynayamayan Rüştü, 31. haftadaki Galatasaray maçının 77. dakikasında sakatlanarak, yerine genç kaleci Oğuz'a bıraktı. 
     
     Büyük fedakarlık yaptı 
     Ciddi sakatlığı nedeniyle özellikle son dönemde idmanlara dahi çıkamayan Rüştü, buna rağmen takımını maçlarda yalnız bırakmadı. Ligin son haftalarında sakat sakat forma giyen Rüştü, büyük fedakarlık göstererek, yaptığı kurtarışlarla takımını şampiyonluğa taşıyan futbolcuların başında geldi. Sarı-lacivertlilerde Rüştü'nün ardından Mustafa Doğan, 32 maçta toplam 2719 dakika sahada kalarak, bir değer istikrarlı oyuncu oldu. 30 maçta maçta 2570 dakika ile Lazetiç 3. sırada yer aldı. 
     Sezon başında büyük umutlarla İspanya'nın Real Madrid takımından transfer edilen Boşnak forvet oyuncusu Elvir Baliç ise bu sezon 34 lig maçının 27'sinde görev alarak, toplam 1153 dakika sahada kaldı. Baliç bu sezon ligin ilk yarısında 18 maçın 17'sinde forma giyme şansı bulurken, ikinci yarıda aynı başarıyı gösteremedi. 
     
     Performans tablosu 
     Fenerbahçe'de 34 maçlık lig maratonunda oynayan futbolcuların sahada kalış süreleri şöyle 
Futbolcu Maç 90 Dk. Süre Rüştü Reçber 33 31 2880 Mustafa Doğan 32 31 2719 Nikola Lazetiç 30 25 2570 Zoran Mirkoviç 29 26 2511 Abdullah Ercan 29 24 2474 Misko Mirkoviç 27 24 2295 Michael Haim Revivo 33 11 2147 Ogün Temizkanoğlu 26 20 2140 Milan Rapaiç 30 13 2043 Kennet Andersson 27 11 1896 Yusuf Şimşek 31 9 1653 Samuel Johnson 21 14 1559 Ali Güneş 27 11 1489 Uche Alozia Okechukwu 16 12 1243 Serhat Akın 25 3 1186 Elvir Baliç 27 7 1153 Celil Sağır 8 2 257 Oğuz Dağlaroğlu 3 1 108 Serkan Özsoy 2 - 67 Semih Şentürk 1 - 14 Erhan Uyaroğlu 1 - 4      






</TEXT>
</DOC>
