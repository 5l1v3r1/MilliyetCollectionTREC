<DOC>
<DOCNO> 9894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/ekonomi/eko02.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni dönemde ek vergi yok 
</HEADLINE>
<TEXT>

     Maliye Bakanı Sümer Oral, önümüzdeki dönem ek bir vergi yükü yaratılmasının söz konusu olmadığını bildirdi. Karşılaşılan sıkıntının ekonomik programdan değil, mali sektördeki likidite sıkıntısından kaynaklandığını anlatan Oral, "Türkiye, güçlü bir ülkedir. Bu tür sıkıntıları da aşacak güce sahiptir" dedi. 
     Oral, "Yaşanan olayların 2001 yılı vergi hedeflerini saptıracağı değerlendirmesi de çok erkendir. Ben buna katılmıyorum. Vergi hedeflerine ulaşmada en ufak bir tereddüdüm dahi yoktur" diye konuştu. Vergi tahminlerini gerçekçi yaptıklarını belirten Oral, "Bu itibarla önümüzdeki dönem için ek bir vergi yükü de söz konusu değildir. Türkiye’nin ilave bir vergi yüküne ihtiyacı yok" dedi. 
     
     İhracatta bürokrasi azalacak 
     Oral, yeni dönemde ihracatçının önünü açmak için de gerekli her türlü çabayı gösterdiklerini ifade etti. 
     İhracatta katma değer vergisi iadelerinde mahsup sisteminin hayata geçirilmesinin sektör açısından önemli bir rahatlık sağladığını anlatan Oral, "Bunun yanında Maliye olarak ihracatla ilgili bürokratik işlemleri azaltmaya dönük tedbirler üzerinde de çalışıyoruz" dedi. 
     


 EKONOMİ 















</TEXT>
</DOC>
