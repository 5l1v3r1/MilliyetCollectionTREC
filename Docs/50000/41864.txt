<DOC>
<DOCNO> 41864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/guncel/gun05a.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya tedirgin 
</HEADLINE>
<TEXT>

     DIŞ HABERLER SERVİSİ 

     ABD'deki felaketin ardından bütün dünyayı da terör korkusu kapladı. Dünyanın bir bölümü terör korkusu yaşarken teröre destek veren İran, Irak, Kuzey Kore, Afganistan, Sudan ve Libya Amerikan misillemesi endişesiyle yatıp kalkmaya başladı. Japonya'da ise dünyanın en büyük borsalarından Tokyo Borsası dün faaliyetlerini askıya aldı. 
     1995'te Tokyo Metrosu faciasını yaşayan Japonlar, aynı korkuyu bir kez daha duyarak mümkün olduğunca evlerinden çıkmazken, polis ve askeri birlikler kilit noktaları denetim altına aldılar. Alman Dışişleri Bakanlığı dün bir bomba ihbarı üzerine boşaltıldı. Fransa, Belçika ve Almanya'da büyük şirketler ve hükümet binalarında önlem alındı. 
     
     Esad’tan başsağlığı 
     Suriye Devlet Başkanı Dr. Beşşar Esad, ABD Başkanı George W. Bush’a gönderdiği başsağlığı mesajında, dünyada terörizmin "kökünün kazınması" için ortak çaba harcanması çağrısında bulundu. 
     
     Arafat da kan verdi 
     Filistin Devlet Başkanı Yaser Arafat, bir dayanışma jesti yaparak, dün Gazze’deki bir hastaneye giderek yaralı Amerikalılar için kan verdi. Çok sayıda Filistinli’nin de liderlerini izleyerek ABD’ye gönderilmek üzere kan verdiği görüldü. 
     
Malezya’da bomba paniği      Malezya’da bulunan ve dünyanın en yüksek binaları olan Petronas İkiz Kuleleri, ABD’deki saldırıdan 12 saat sonra gelen bomba ihbarı nedeniyle hemen boşaltıldı. 
     



 GÜNCEL 























</TEXT>
</DOC>
