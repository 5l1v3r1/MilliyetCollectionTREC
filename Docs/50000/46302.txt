<DOC>
<DOCNO> 46302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/yazar/pulur.html </URL>
<DATE> 2001/10/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
İbretle sunulur... 
</HEADLINE>
<TEXT>

     "KARAKÖSE'den İstanbul Üniversitesi'ne..." 
     Bu, 79 yıllık bir hayatın özet cümlesidir. 
     Tıp doktoru, Prof. Rükneddin Tözüm'ün hayat hikayesidir. 
     1922'de, Karaköse'de dünyaya gözlerini açan, bir memur çocuğunun, Cumhuriyet'in ilk yıllarında başlayan yaşama mücadelesini anlatır. 
     
     AÇLIK, yokluk, "Rükneddin Hoca'nın deyimiyle "Hitler'in azgınlığı'yla başlayan 2. Cihan Savaşı... 
     Ve bu koşullarda tıp öğrenimi... 
     O günlerden birkaç satır 
     "Memur, işçi, emekli gibi dar gelirliler, geçim sıkıntısında başa güreşiyorlardı. 150 gram ekmek o günlerde altın gibi değerliydi. Parası olanlar, karaborsadan aldıkları ekmekle karınlarını doyuruyor, bizim gibi, öğrenci, işçi ve memurlar 150 gram ekmekle yetinmek zorunda kalıyordu. ... Şeker bulunmayışı daha bir başka facia oluşturuyordu. Şekerli serumlar, glikoz, hipertonik serum glikoze yapılamıyor, hastalar ve hastaneler bu bakımdan çok zor günler yaşıyorlardı." 
     
     BİZ o günlerin uzun uzun anlatılıp "Bakın biz ne şartlar altında yaşadık " diye gençlerin başlarına kakılmasından hoşlanmayız. 
     Lakin, o günleri yaşayanlardan alınacak "ibret" de yok mudur 
     Elbette vardır 
     Bir koltuk, bir unvan ve doymayan kör nefis uğruna nice zillete katlananların, ibretle okuyacağı bir olayı, size takdim ederiz. 
     
     YIL 1979, Ecevit, "Süleyman Bey'den, AP'den aparttığı 11 milletvekilini bakan yaparak, hükümet kurmuş, Sağlık Bakanı da bunlardan biri Mete Tan... 
     Bakan'ın ilk icraatı "full - time" kanunu... 
     Hesabı, kitabı yapılmadan "Ben yaptım, oldu " diye başlatılan bu uygulamaya, "Prof. Rükneddin Tözüm karşıdır. 
     "Bakan, sağlık işlerini, sihirbaz gibi düzelteceğini sanıyor " diyerek hem, Kadın Doğum Kürsüsü Başkanlığı'ndan, hem de Cerrahpaşa Tıp Fakültesi'nden istifa eder. 
     
     "RÜKNEDDİN Hoca" anılarında bunu şöyle anlatır 
     "Henüz 57 yaşımdayken görevimden istifa ettim. Mesleğimi serbest hekim olarak sürdürdüm. 
     Tıp fakültelerinde ve devlet hastanelerinde çalışan doktorların, şef, doçent ve profesörlerin yüzde 80'i Mete Tan'ın full - time kanununa karşı oldukları halde, koltuklarından ayrılmadılar, özel hastanelerde çalışmalarını gizli gizli sürdürdüler. 
     Yanlış hesap Bağdat'tan dönermiş, bir yıl sonra full - time kanunu değişti. Yapılan bütün ısrarlara rağmen fakülteye dönmedim. Prensiplerime bağlı kalmamın huzur ve gururu içinde serbest çalışmamı zevkle sürdürdüm." 
     İbret alınacak bir davranış değil midir bu davranış 
     
     BUGÜN "Rükneddin Hoca" Bodrum'da Adabükü'ndeki "Doktorlar Sitesi"nde emekliliğin keyfini, huzur ve gururla çıkarıyor, "Ömrüm vefa ederse anılarımın ikinci cildini yayımlayacağım" diyor. 
     
     







Geçici hükümet 


Tezkere tamam 


Sınırsız ve süresiz yetkinin nedeni Irak 


Yeni dönemde yeni politika 


Milliyet, Bülent Bey ve anılar... 


Iskalanmasın 


"Asker gönderelim" diyenler önden gitsinler 


İKÖ'den mesajlar 


Kapıldım gidiyorum, bahtımın rüzg rına 


Üretimi Sevenler Derneği’ 


Vur vur inlesin 


İbretle sunulur... 


Asker, tezkere, riskler 


Fazıl’ın Nazım’ını yurtdışında hayal ederken... 


Belirsizlikten banka sistemi kilitlendi 


İTO’da Yıldırım’lar çakıyor .. 


</TEXT>
</DOC>
