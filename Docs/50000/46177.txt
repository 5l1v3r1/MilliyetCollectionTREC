<DOC>
<DOCNO> 46177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/son/sonspo06.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Kocaelispor karşılaşmasına dönüş maçı olarak bakıyor 
</HEADLINE>
<TEXT>

     Birinci Süper Futbol Ligi'nde zor günler geçiren Trabzonspor'da hedef, hafta sonunda deplasmanda Kocaelispor ile yapılacak lig maçından galibiyetle ayrılmak. 
     Futbol Şubesi Sorumlusu Serdar Bali, ligde beklemedik puan kayıpları yaşadıklarını belirterek, ''Kocaelispor maçına lige dönüş maçı olarak bakıyoruz'' dedi. 
     Kocaelispor'un ligin güçlü ekiplerinden biri olduğunu da kaydeden Bali, ''Bizim de galibiyete ihtiyacımız var. Zor bir deplasman maçı oynayacağımızı biliyoruz. Ancak Trabzonspor'un hedefi her maçta olduğu gibi bu maçtan da 3 puan ile ayrılmaktır'' diye konuştu. 
     Bu arada, Trabzonspor'da kadro dışı bırakılan ve ''kendine kulüp bul'' denilen Salazar'ın dün gece yönetim kurulunun yaptığı toplantıda affedilmediği, Eduardo'nun ise bordo-mavili takımla tekrar idmanlara çıkabileceği bildirildi. 
     






</TEXT>
</DOC>
