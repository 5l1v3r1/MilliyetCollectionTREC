<DOC>
<DOCNO> 18153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/yazar/cemal.html </URL>
<DATE> 2001/04/26/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Ersümer'in istifası ve hükümette revizyon... 
</HEADLINE>
<TEXT>

     Bir bakanın adı, savcı iddianamesinde geçiyor. Bakanın ismi ile ihaleye fesat karıştırmak, görevi suiistimal etmek ve kamuyu zarara uğratmak suçları yan yana anılıyor. 
     Yine bu bakan, iddianamede yer alan tanık ve sanık ifadeleriyle suçlanıyor. Ayrıca, iddianamenin tarafı olan başsavcının şu ifadesine muhatap oluyor 
     "Eğer anayasal engel olmasaydı, hakkında gerekeni yapardık." 
     Yani topu TBMM'ye bırakıyor. 
     Kim bu bakan 
     Enerji Bakanı Cumhur Ersümer. 
     İstifa ediyor mu 
     Hayır. 
     İddianame gerçeği şu 
     Enerji ve Tabii Kaynaklar Bakanlığı bünyesinde, siyasetçi - bürokrat - işadamı üçgeninde bir soygun çarkı oluşturulmuş. Bu üçgende kamu ihaleleri yoluyla halkın parası hortumlanmış. Devlet 5 milyar dolar zarara uğratılmış... 
     Veyahut 
     Bakanın altında bir yerde, eski bakanın da taraf olduğu bir rüşvet çetesi kurulmuş... 
     Ama yine de istifa etmiyor bakan. 
     Olacak iş mi 
     Oysa, Enerji Bakanı Cumhur Ersümer'in daha geçen ocak ayında, Beyaz Enerji Operasyonu patladığı zaman istifası şarttı. Soruşturmanın selameti adına bu ince davranışı sergilemiş olmalıydı. 
     Yapmadı. 
     Şimdi ise haydi haydi istifa etmesi lazım. 
     Ama yine etmiyor. 
     Hukuken istifası gerekmeyebilir. 
     Kendisi de öyle diyor. 
     Ama bir de siyasal etik konusu var. Söyler misiniz, bu hiç kaale alınmayacak mı Türk siyasi hayatında 
     İddianame orta yerde. 
     Savcıların açıklamaları da öyle. 
     Daha ne lazım bir bakanın koltuğunu bırakması için .. Yoksa kendisi bırakmak istiyor da, ANAP lideri Yılmaz mı engelliyor .. Surda delik açtırmam zihniyetinin bir ürünü mü bu tavır da .. 
     Ya yarın öbür gün Meclis'te Cumhur Ersümer hakkında bir soruşturma önergesi verilirse ne olacak Bu kez hükümet mi gidecek 
     Soruları çoğaltmak yersiz. 
     Çünkü sorun apaçık sırıtıyor. 
     Koalisyon hükümeti son krizle birlikte güvenilirlik açısından zaten dibe vurdu. Bu gerçek herkesin malumu. Bu hükümetle işlerin yürüyeceğine içte ve dışta inananların sayısı çok azınlıkta. 
     Krizden çıkış için gereken dış destek, yani taze para bu yüzden geciktikçe gecikiyor. Washington'u, Londra'sı, G - 7'leri hükümete güvensizlik nedeniyle kredi konusunda hala top çeviriyorlar. 
     Buna Rusya sendromu da denebilir. "Ya Türkiye'ye vereceğimiz paralar, Rusya'daki gibi dipsiz kuyuda kaybolursa, ya Türkiye borcunu ödeyemezse .." soruları, Batı'da duraksamaya yol açıyor. 
     
     Siyasal özgüven... 
     Ne yapmalıyız Herkesin malumu 
     Hızla delikleri kapatmak... 
     Hortumları kesmek... 
     Ve soyguncuları cezalandırmak... 
     Bunlar olmazsa krizden çıkış da olmaz. Bu işi başardığımız ölçüde, içte ve dışta Türkiye'ye dönük güven yeniden uç verecek. Halkın gözünde siyaset kurumu yeniden saygınlık kazanmaya başlayacak. 
     Bunun için Beyaz Enerji Operasyonu ve Beyaz Enerji iddianamesi bir fırsat olabilir. 
     Nedir bu fırsat 
     Ersümer'in istifası... 
     Ve hükümette revizyon 
     Böylesine bir siyasal ataklık ve özgüven var mı koalisyon liderlerinde Yapabilseler, hala bir umut ışığı yakabilirler. 
     
     







Hukuk ve siyaset 


Moda'ya davet 


Yılmaz’ı bekliyoruz’ 


Ya Sevr, ya terk et 


Ersümer'in istifası ve hükümette revizyon... 


Krizde keriz olmamak için .. 


Ersümer düğümü 


Transparan binadan... 


Seneye de sinir olmamak için... 


Mali piyasalarda ufuk... 


Kavga dediğin hukuksuz olmaz 


Bir zamanlar onlar da bakandı... 


Ersümer'e Yüce Divan 


Kamuda tasarruf derken yeni lojman 


Hangi eğitim 


IMF kongre’yi bekliyor 


</TEXT>
</DOC>
