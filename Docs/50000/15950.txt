<DOC>
<DOCNO> 15950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/son/sontur12.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurum ve Ardahan'a Nisan ayında kar yağıyor 
</HEADLINE>
<TEXT>

     Erzurum ve Ardahan'da sabah başlayan kar yağışı, yaşamı olumsuz yönde etkiliyor. 
     Meteoroloji Bölge Müdürlüğü'nden alınan bilgiye göre, Erzurum ve Ardahan'da gece başlayan yağmur, sabah saatlerinde yerini kar yağışına bıraktı. Erzurum ve Ardahan şehir merkezlerinde kar kalınlığı 8 santimetreye ulaşırken, yüksek kesimlerde 15 santimetreyi aştı. Kar yağışının, yüksek kesimlerde yarın da devam etmesinin beklendiği, bölgede hava sıcaklığının mevsim normallerinin altına düştüğü belirtildi. Erciyes Dağı'nın yüksek kesimlerine dün gece de kar yağdı. Kar kalınlığı, yüksek kesimlerde 10 santimetreye kadar ulaştı. Kayseri'nin Pınarbaşı ilçesinde de gece karla karışık yağmur yağdı. 




</TEXT>
</DOC>
