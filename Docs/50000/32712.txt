<DOC>
<DOCNO> 32712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/son/sonspo01.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Mustafa Denizli "Yeni transferler takıma adapte oluyor" 
</HEADLINE>
<TEXT>

     Fenerbahçe'nin, yeni sezon hazırlıklarını sürdürdüğü Almanya'da yaptığı ilk hazırlık maçında ikinci lig takımlarından Allemania Aachen'ı 3-1 yenmesinin ardından Teknik Direktör Mustafa Denizli, yeni transferlerin takıma yavaş yavaş adapte olduğunu söyledi. 
     Denizli, maçtan sonra yaptığı açıklamada, bu karşılaşmada alınan sonucun önemli olmadığını belirterek, ''Eski çalıştırdığım takıma karşı oynadık. Çok iyi pozisyonlara girdik'' dedi. 
     Fenerbahçe'nin yüzde 50 kapasiteyle oynadığını söyleyen Denizli, ''Yeni trasferler yavaş yavaş takıma adapte oluyor, kampın sonuna doğru takım hazır olur. Yeni bir trasfere ihtiyaç yok. Takıma kondüsyona yönelik çalışmalar yaptırıyorum'' diye konuştu. 
     Bu arada Fenerbahçe takımının maç sonrasında Aachenli futbolcularla akşam yemeği yiyeceği lokantaya gelmediği belirtildi. 
     Aachenlilerin Fenerbahçeli oyuncuları lokantada 15 dakika bekledikleri, ancak futbolcuların gelmemesi üzerine yemek yemeden lokantadan ayrıldıkları kaydedildi. 
     Fenerbahçeli futbolcuların, kendilerini taşıyan otobüsün yolu şaşırması nedeniyle lokantaya gelemedikleri belirtiliyor. 






</TEXT>
</DOC>
