<DOC>
<DOCNO> 30730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/son/sontur06.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis Hakan kız arkadaşına tecavüz etti mi.. 
</HEADLINE>
<TEXT>

     Adana'da bir polis memuru, ''zorla kaçırıp, alıkoymak ve ırza geçmek'' suçundan 8 yıla kadar ağır hapis cezası istemiyle yargılanıyor. 
     Adana 2. Ağır Ceza Mahkemesi'ndeki duruşmaya, halen Adana Emniyet Müdürlüğü, Çevik Kuvvet Şube Müdürlüğü'nden görevli ve tutuksuz yargılanan polis memuru Hakan Çetin 28 ile davacı Saime Kurtar 28 katıldı. 
     Duruşmada sanık polis memuru Hakan Çetin, polis olmadan önce Saime Kurtar ile bir süre arkadaşlık yaptığını belirterek, şöyle konuştu 
     ''3 yıldır Adana'da polis memuru olarak görev yapıyorum. Onu zorla kaçırmadım, alıkoymadım ve ırzına geçmedim. Evlendiğimi duyunca iftira attı. Bu ikinci iftirası daha önce de 9. Asliye Ceza Mahkemesi'nde hakkımda kızlık bozmak suçundan dava açtı. Ancak daha sonra davasından vazgeçti.'' 
     Davacı Saime Kurtar ise Hakan Çetin'in evlenmek vaadi ile kendisiyle ilişki kurduğunu ve daha önce bu nedenle 9. Asliye Ceza Mahkemesi'de dava açtığını doğrulayarak, tehdit yüzünden bu davadan vazgeçmek zorunda kaldığını söyledi. 
     Hakan Çetin'in daha sonra kendisi ile arkadaşlığını bitirdiğini anlatan Saime Kurtar, şöyle devam etti 
     ''Bir süre sonra beni cep telefonumdan arayarak tekrar görüşmek istediğini söyledi. Görüşmek için dışarıya çıktığımda 01 A 6340 plakalı polis otosu bekliyordu. Beni zorla polis otomobiline bindirdi. Bankalar Caddesi'nde bir polis arkadaşının evine götürerek, zorla benimle yattı. Şikayetçi olmak için karakola gittim. İfademi dahi almadılar. Bu duruma halen tatilde olan arkadaşım Irmak Ersoy da şahittir.'' 
     Mahkeme başkanı, bazı tanıkların dinlenmesi ve eksik evrakın tamamlanması için duruşmayı erteledi. 
     Polis memuru Hakan Çetin, 27 Ağustos 2000 tarihinde Saime Kurtar'ı ''zorla kaçırıp, alıkoymak ve tecavüz etmek'' suçundan 8 yıl ağır hapis cezası istemiyle yargılanıyor. 
     
     







</TEXT>
</DOC>
