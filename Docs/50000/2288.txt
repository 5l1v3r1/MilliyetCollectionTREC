<DOC>
<DOCNO> 2288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/son/sondun14.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Tasfiye edilen Hürbank’ın sahibine 2 yıl hapis 
</HEADLINE>
<TEXT>

     KKTC’de yönetimine devlet tarafından el konulan ve tasfiye edilen Hürbank’ın sahiplerinden Tekin Birinci, Bankalar Yasası’na muhaletten 2 yıl hapis cezasına çarptırıldı. 
     Lefkoşa Ağır Ceza Mahkemesi’nde 3 Ocak’tan bu yana görülen davada, Tekin Birinci, itham edildiği ve kendisinin de kabul ettiği suçlardan mahkum oldu. 
     Birinci, "sahte evrak düzenleme, toplanan mevduatları Tasarruf Mevduat Fonu ile Gelir ve Vergi Dairesi’ne gerçeğe aykırı olarak beyan etme konusunda Genel Müdür Mahmut Sezinler’i teşvik etme ve yasal limitlerin üzerinde Birinci Holding’e kredi sağlama"dan suçlu bulundu. 
     Ağır Ceza Mahkemesi Başkanı Recep Gürler, kararı açıklarken, devletin ödeme zorluğuna giren birçok bankaya el koyduğunu, binlerce mudinin zor duruma düştüğünü, Meclis’e zorla girmeye varan toplumsal patlamaların yaşandığını ve 120 trilyon TL’lik borcu devletin peyderpey ödemeye başladığını kaydetti. 
     Diğer bankalarla ilgili sanıkların da en erken zamanda mahkemeye sevkedilmesi gerektiği düşüncesinde olduklarını söyleyen Gürler, bu tür suçların işlenmesinde, bankaların zamanında denetlenmemesinin büyük katkısı olduğunu söyledi. 
     Tekin Birinci’nin hapis cezasına çarptırılmasıyla, KKTC’de 1999 Aralık ayında başlayan bankalar sorununda, bankaların zora düşmesinde sorumlu bulunan bankacılar hakkında ilk mahkeme kararı verilmiş oldu. 
     




</TEXT>
</DOC>
