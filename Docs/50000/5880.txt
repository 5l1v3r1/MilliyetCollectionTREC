<DOC>
<DOCNO> 5880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/yasam/yas04.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz adaletini dize getiren Türk 
</HEADLINE>
<TEXT>

İngiltere'de yeni cezaevi sisteminin kobayı olarak kullanılan 'suç makinası' bir Kıbrıs Türk'ü, verdiği hukuk savaşını kazanınca program iptal edildi 
     NEVSAL ELEVLİ Londra 

     İngiltere'de 1998'de 3 milyon sterlin harcanarak gerçekleştirilen 'mahkum ıslahı deneme programı' Kıbrıslı bir Türk mahkum tarafından çökertildi. 
     The Times gazetesinin haberine göre 'programın kobayı' olarak kullanılan Rıfat Mehmet adlı Türk, sistem tarafından ıslah edileceğine sistemi ıslah etti. 
     Dört bloktan oluşan cezaevindeki uygulamaya göre, iyi hal gösteren mahkumlar daha konforlu koğuşlara, uyumsuz mahkumlar da daha sert muamele görecekleri koğuşlara konulacaktı. 
     Cezaevi yönetimi ve İçişleri Bakanlığı aleyhine dava açan Mehmet savayşı kazandı ve 'huysuz mahkumların' konulduğu aşırı hapishanenin D blokunun kapatılmasını sağladı. Bunun ardından da 'kobay mahkum' Mehmet Worcestershire'deki Lartin Hapishanesi'ne gönderildi. 
     
     Suç dosyası kabarık 
     Rıfat Mehmet, 1983'te Old Bailey'de silahlı soyguna katılmaktan 18 yıl hapis cezası aldı. Mehmet bir izin gününde Kıbrıs'a kaçtı. Kızını görmek için İngiltere'ye gelen Mehmet bir başka banka soygununa karıştı ve 3 bin sterlin çaldı. İki hafta sonra Halifax'ı soymaya kalktı. Otomobil kullanırken emniyet kemerini takmadığı gerekçesiyle durdurulunca yakalandı. Mahkemeden dönerken gardiyana bıçak çekti, cezası da 27 yıla çıktı. 
     


 YAŞAM 
















</TEXT>
</DOC>
