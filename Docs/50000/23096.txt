<DOC>
<DOCNO> 23096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/spor/spo06.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kahraman Kahn 
</HEADLINE>
<TEXT>

Alman kaleci, penaltılarda yaptığı kurtarışlarla B.Münih’e Şampiyonlar Ligi kupasını getirdi, ülkesinde baş tacı edildi 
     ŞAMPİYONLAR Ligi, gerek normal süresi içinde, gerekse uzatmalar sonrası atılan penaltılarla ilginç bir finale sahne olurken, yaptığı kurtarışlarla kupayı Bayern Münih’e kazandıran kaleci Oliver Kahn, "Şansıma, ön sezilerime ve Tanrı’ya teşekkürler" dedi. Kahn, penaltılar sırasında üzerinde inanılmaz bir baskı hissettiğini belirtti, "Hiç bu kadar heyecan yaşamamıştım" diye konuştu. 
     BAYERN Münih’in Başkanı Franz Beckenbauer de kaleci Kahn için "Oliver, Şampiyonlar Ligi’nde fantastik bir performans sergiledi" yorumunu yaparken, takım arkadaşı Mehmet Scholl, "Bizim muhteşem bir kalecimiz var" dedi. Bu arada, dün Almanya’ya dönen Bayern Münih kafilesi, Münih Belediye Meydanı’nda kupa ile birlikte onbinlerce taraftarıyla buluştu ve şampiyonluğu doyasıya kutladı. 
     



 SPOR 




























</TEXT>
</DOC>
