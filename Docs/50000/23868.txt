<DOC>
<DOCNO> 23868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/son/sondun19.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail ordusu Filistin bölgesine girdi 
</HEADLINE>
<TEXT>

     İsrail ordusunun bugün iki kez Filistin Yönetimi altındaki bölgeye girdiği bildirildi. 
     Filistin güvenlik kaynakları, tank ve buldozerlerin Gazze Şeridi'nin güneyinde Refah kenti çevresindeki Yebna mülteci kampı yakınlarında yer alan bir bölgeye girdiklerini, bu sırada silahlı çatışma meydana geldiğini belirttiler. 
     İsrail birliklerinin daha önce de Gazze Şeridi'nin Maghraha bölgesine girdikleri kaydedildi. Ortadoğu sorununun çözümünde çabalarını artıran Rusya, özel temsilcisi ve eski Başbakan Yevgeni Primakov'u Suriye'ye gönderdi. Primakov, Suriye Devlet Başkanı Beşşar Esad ile görüşmesinden sonra yaptığı açıklamada, ülkesinin Ortadoğu'da ''aktif rol'' oynamaya hazır olduğunu belirtti. Esad da, İsrail'in tutumunun bölgede gerginliği artırdığını, bunun da Rusya ve ABD'nin barış sürecinde aktif rol oynamalarını gerektirdiğini kaydetti. 






</TEXT>
</DOC>
