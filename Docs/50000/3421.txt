<DOC>
<DOCNO> 3421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/son/sontur27.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
TRT'de Fransız yayını yasağı 
</HEADLINE>
<TEXT>

     TRT, Canal France İnternational'la olan işbirliği sözleşmesini feshetti 
     Türkiye Radyo Televizyon Kurumu TRT ile Canal France İnternational CFI arasındaki İşbirliği Sözleşmesi'ni tek taraflı feshetti. Ermeni soykırımı tasarısının yasalaşmasına tepki olarak TRT, kültürel, teknik ve bilimsel işbirliği çerçevesinde CFI'yla imzalanan televizyon programlarının değişimi ve yayını protokolunu iptal etti. 
     TRT'den yapılan yazılı açıklamada, 17 Nisan 2001 tarihinden itibaren geçerli olmak kaydıyla işbirliği sözleşmesinin yürürlükten kaldırıldığı bildirildi. 
     Açıklamada, TRT ile CFI arasında 1991'den bu yana sürdürülen sözleşmenin 17 Nisan 1998'de yenilendiği belirtildi. CFI'den film, dizi, belgesel, müzik, sirk ve çocuk programı olmak üzere çok sayıda yapım alındığı ve bunların çevirisinin, alt yazısının, dublajının ve montajının TRT tarafından yapılarak yayınlandığı ifade edildi. Sadece, 1 Ocak ile 31 Aralık 2000 arasında 238 saat 39 dakikalık 359 yapımın TRT kanallarında yayınlandığı açıklandı. 




</TEXT>
</DOC>
