<DOC>
<DOCNO> 28313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/son/sontur18.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine arazileri satılıyor 
</HEADLINE>
<TEXT>

     Bugün olağanüstü toplanan Bakanlar Kurulu'nun ardından üç lider ortak bir basın toplantısı düzenledi ve iç kaynak ihtiyacının sağlanması için hazine arazilerinin satışa çıkartılacağını açıkladı. Basın toplantısında konuşan Başbakan Ecevit şunları söyledi 
     "İç kaynakları harekete geçirmek için oluşturulmakta olan iç kaynaklar paketi kapsamında öncelikle devletin sahibi olduğu taşınmazlar üzerinde durulmaktadır. Halen 1 milyon 200 bin parsel hazine arazisi bulunmaktadır. Bunların çoğu işgal altında yada atıl durumdadır. 
     Hazineye ait taşınmazlar üzerninde büyük kazançlar sağlanmaktadır. 
     Hazine arazilerinin verimli bir şekilde değerlendirilmesi halinde hem ülkemizin ihtiyaç duyduğu kaynak sağlanacak hem de yeni konut alanları sağlanacaktır." 
     Bu konuda yeni bir yasal düzenlemeye gidildiğini de anlatan Başbakan Ecevit sözlerini şöyle sürdürdü 
     "Hazine arazilerinin satılabilmesi şu anda genel hükümler çerçevesinde olanaklıdır. Ancak bu sistem yavaş işlemekte ve sakıncaları bulunmaktadır. Hazine arazileri konusunda özel bir satış yöntemi hazırlanmış ve bu bir yasa önerisine dönüştürülmüştür. 
     Bu nedenle hazırlanan yasa tasarısı üzerinde Başbakan Yardımcısı Hüsamettin Özkan, Devlet Bakanı Şuayip Üşenmez, Maliye Bakanı Sümer Oral, Bayındırlık ve İskan Bakanı Koray Aydın ve Orman Bakanı Nami Çağan'dan oluşan bir komisyon oluşturulmuştur." 
     
     






</TEXT>
</DOC>
