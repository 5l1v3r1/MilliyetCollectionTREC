<DOC>
<DOCNO> 27967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/magazin/amag.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan kimmiş göstereceğim’ 
</HEADLINE>
<TEXT>

Hafta sonu ABD’ye gidecek olan Tarkan, iddialı konuştu Döndüğümde kuyumu kazanların karşısına bomba gibi çıkacağım’ 
     DENİZ ALTUNTAŞ 

     ERKEK arkadaşlarıyla çekilmiş çıplak fotoğrafları nedeniyle sıkıntılı günler geçiren pop yıldızı Tarkan, bu hafta sonu Türkiye’den ayrılıyor. Fotoğrafların medyada yer almasından sonra, özel hayatının gözler önüne serilmesine isyan eden, "Ben sadece Allah’a hesap veririm" diyen Tarkan, Amerika’ya gidiyor. 
     
     15 Temmuz’da dönüyor 
     YÖNETMENLİĞİNİ Metin Arolat’ın yaptığı Kuzu Kuzu’nun klip çekimini tamamlayan Tarkan, cumartesi akşamı reklamında oynadığı Pepsi’nin 60 talihlisiyle birlikte Boğaz’da yemek yiyecek ertesi gün de Amerika’ya gidecek. Ancak ünlü şarkıcı 15 Temmuz’da, piyasaya çıkacak yeni albümü için Türkiye’ye gelecek. 
     
     KISA süre sonra muhteşem bir dönüş yapacağını söyleyen Tarkan, önceki akşam şu açıklamayı yaptı "Kısa bir süre kafamı dinledikten sonra dönüp albümümü tamamlayacağım. Albümüm aslanlar gibi geliyor. Kuyumu kazanların karşısına bomba gibi çıkacağım. Tarkan kimmiş herkese bir kez daha göstereceğim" 
     
     MHP’li Çay’dan destek 
     BU arada MHP’li Mehmet Gül’ün ağır eleştirilerine hedef olan Tarkan’a başka bir MHP’li, Abdulhaluk Çay sahip çıktı. Çay şöyle konuştu "Tarkan’ı Türkiye’de dinledik. Ama Tarkan’ı Moskova’da dinler, Taşkent’te, Özbek bir şoförün Tarkan’ın müziğini size dinlettiğini görürseniz, nasıl hissedersiniz Bunu bir düşünün." 
     



 MAGAZİN 















</TEXT>
</DOC>
