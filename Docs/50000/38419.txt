<DOC>
<DOCNO> 38419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/son/sondun20.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeçenler Basayev'in yaralandığı iddialarını reddediyor 
</HEADLINE>
<TEXT>

     Rus askerleriyle Çeçen güçler arasındaki çatışmaların şiddetlendiği, her iki taraftan da onlarca kişinin öldürüldüğü belirtildi. 
     Itar-Tass ajansı, askeri kaynaklara dayanarak, dün Çeçenistan'ın güneyinde yapılan bir operasyonda 13, Çeçenlerin kamplarına düzenlenen helikopter saldırısında 7, başka bir askeri operasyonda 2 Çeçen'in öldürüldüğünü duyurdu. 
     İçişleri Bakanlığı basın merkeziyse, Grozni ve Nozhay Yurt'ta 9 Çeçen'in öldürüldüğünü açıkladı. Bu arada, Çeçenlere ait internet sitesi www.kavkaz.org , Çeçen güçlerin son birkaç gün içinde 50 Rus askeri öldürdüğünü iddia etti. Haberde, 30 askerin Salı günü Vedeno bölgesindeki 3 saat süren çatışmada, 6 askerin bir askeri aracın tuzağa düşürülmesi sırasında, 8 askerinse bir başka tuzakta öldürüldüğü belirtildi. 
     Öte yandan Çeçenler, Şamil Basayev'in yaralandığı haberini yalanladılar. Aslan Masadov'un askeri kuvvetler komutanı Alkhazur Hasukhanov, bu iddianın ''asılsız bir söylenti'' olduğunu öne sürdü. Hasukhanov, ''Allah'a şükür ki, Şamil Basayev canlı ve iyi'' dedi. Itar-Tass, Vedeno bölgesinde dün gece yarısı meydana gelen çatışmalarda, Basayev'in yaralandığını, 6 korumasının da öldürüldüğünü duyurmuştu. 







</TEXT>
</DOC>
