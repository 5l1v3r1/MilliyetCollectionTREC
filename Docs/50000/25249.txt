<DOC>
<DOCNO> 25249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/dunya/dun01.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim geyikleri 
</HEADLINE>
<TEXT>

     NEVSAL ELEVLİ Londra 

     İngiltere’de yarın düzenlenecek genel seçimler, ilahi bir sürpriz olmadığı takdirde Başbakan Tony Blair liderliğindeki İşçi Partisi’nin zaferiyle sonuçlanacağı kesin. Aradaki oy farkı yetersiz gelmiş olacak ki İşçi Partisi son bir kampanya manevrasıyla cep telefonlarıyla milyonlarca genç seçmene mesaj göndererek Muhafazakar Parti lideri Willam Hague’e "sataşacak". 
     Telefonun üzerindeki "d 0" tuşlarını kullanarak başında beyzbol kepi olan küçük gözlü, yayvan burunlu ve koca ağızlı bir Hague portresi oluşturan İşçi Partisi, bunun yanına "Gördüğünüzden farklı değil" yazacak. Bunu Yarın İşçi Partisi’ne oy verin" cümlesi izleyecek. 
     İki parti arasındaki kampanya savaşı boyunca dikkat çeken diğer renkli unsurlar arasında, balon şeklinde resmedilen Başbakan Blair’e uzanan eli iğneli bir seçmen ve "Hadi Balonunu patlatın" sloganı ve Margaret Thatcher’in saçlarının montajlandığı bir William Hague portresi yer alıyor. 
     
     



 DÜNYA 











</TEXT>
</DOC>
