<DOC>
<DOCNO> 15929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/son/sonspo02.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezon sonunda üç büyükleri zorlu transfer görüşmeleri bekliyor 
</HEADLINE>
<TEXT>

     Birinci Futbol Ligi'nin tamamlanmasına 7 hafta kala, kulüp yöneticilerini ter bastı. 
     Sezon sonunda 18 takımın yöneticileri, sözleşmeleri sona erecek 378 futbolcusuyla anlaşma zemini arayacak. Ligde heyecan, sona doğru yaklaşırken artmaya başladı. Taraftarlartakımlarının durumlarıyla ilgili sevinç veya kaygı duyarlarken, sözleşmesi sona erecek 378 futbolcuyla masaya oturacak yöneticiler de hayli terlemeye hazırlanıyor. 
     ''4 Büyükler'' diye adladırılan Fenerbahçe, Galatasaray, Beşiktaş ve Trabzonspor, 85 futbolcusuyla sezon sonunda anlaşmaya çalışacak. Fenerbahçe, 21 futbolcusuyla yeni sezonda yeniden anlaşma yollarını arayacak. Sarı-Lacivertlilerde kaleci Rüştü, Abdullah, Ogün gibi futbolcuların 31 Mayıs'da sözleşmeleri sona eriyor. 
     Galatasaray ise sezon sonunda 20 futbolcusuyla masaya oturacak. Sarı-kırmızılılar, Okan, Emre Belözoğlu, Fatih ve Popescu gibi flaş isimleriyle yeniden anlaşmaya çalışacak. 
     Beşiktaş'da ise kaleciler Shorumnu, Fevzi ile Ali Eren, Tayfur, Ayhan ve Ahmet Dursun gibi futbolcuların sezon sonunda sözleşmeleri sona eriyor. 
     Trabzonsopor'da ise 26 futbolcunun sözleşmeleri sezon sonunda tamamlanıyor. Bordo-mavililer de Hami, Metin Aktaş ve Gökdeniz gibi futbolcularıyla transfer görüşmeleri yapacak. 
     Sezon sonunda en sıkıntılı takım 33 futbolcusuyla sözleşmesi sona eren Bursaspor. En rahat takım ise küme düşme hattında bulunan ve sezon sonunda 7 futbolcusuyla yeniden anlaşmaya çalışacak Erzurumspor. 
     Birinci Futbol Ligi'nde sezon sonunda sözleşmesi bitecek futbolcular şöyle 
     FENERBAHÇE 21 Rüştü, Ogün, Abdullah, Uche, Yusuf, Atilla, Aygün, Celil, Çetin, Efe, Fahri, Faruk, Fatih, Güvenç, Haluk, Kemalettin, Murat, Ömer, Saffet, Semih, Tufan 
     GALATASARAY 20 Okan, Emre Belözoğlu, Fatih, Popescu, Hagi, Capone, Marcio, Ahmet, Emrah, Gündüz, Saliru, Mehmet Aksu, Mehmet Yozgatlı, Osman, Rasim, Saffet, Savaş, Ufuk, Vedat, Rush 
     BEŞİKTAŞ 18 Shorumnu, Fevzi, Ekrem, Ali Eren, Halilagiç, Erman,Tunç, Sellami, İlhan, Mehmet, Tayfur, Ayhan, Münch, Bayram, Murat, Salih, Ahmet Dursun, Fazlı 
     TRABZONSPOR 26 Milosevski, Metin, Hami, Okan Çebi, Kadir, Mustafa, Gökdeniz, Hasan, Murat, Seyit Cem, Orhan, Osman, Mehmet İpek, Okan Özke, Gökhan, Erman, Mustafa Özmen, Cem, Abdülkadir, Nikolovski, Yusuf, Tamer, Nesim, Tansel, Akın, Teoman 




</TEXT>
</DOC>
