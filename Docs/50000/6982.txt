<DOC>
<DOCNO> 6982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/yasam/yas01.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Cehennemde konser var 
</HEADLINE>
<TEXT>

Papa’nın sözcüsü fetvayı verdi Pop, rock ve opera türü müzik yapanlarla bunları dinleyenler dinden çıkmışlardır. Ve onların yeri tabii ki cehennemdir 
     DIŞ HABERLER SERVİSİ 

     Katolik aleminin merkezi Vatikan’dan yine bir ters köşe’ fetva verildi. Fetva’ya göre bütün gezegende dinlenen en yaygın müzik türü olan pop müziğin her türüyle opera dinden sapma’ olarak değerlendirildi. 
     Vatikan’ın doktrinden sorumlu kardinali Joseph Ratzinger, Hıristiyan törenlerinde müzik’ üzerine yazdığı bir makalede, özellikle rock müziği kalabalık topluluklar önünde yapılan bir tür kült ayini’ ve bir tür puta taparlık’ olarak değerlendirdi. Kardinal yazısında doğal olarak da bunun Hıristiyanlığın özüne aykırı olduğunu savundu. 
     
     İnsanı özünden koparıyor 
     Kardinal Ratzinger, rock müziğin dine aykırı bir biçimde kitlesel bir ayinle, gürültü ve ışık efektlerinin de yardımıyla insanı özünden kopardığını’ yazdı. Vatikanlı din adamı, aynı ifadelerin pop müzik için de geçerli olduğunu savunurken bu müziği banalliğin tipik örneği olan bir ürün’ olarak niteledi. 
     Vatikan’ın hışmı bununla da kalmadı. Bu öfkeli fetva’dan opera da payına düşeni aldı. Kardinal Ratzinger operanın özellikle son yüzyılda kutsal yanının iyice kemirilerek’ tamamen bitirildiğini yazdı. 
     


 YAŞAM 






















</TEXT>
</DOC>
