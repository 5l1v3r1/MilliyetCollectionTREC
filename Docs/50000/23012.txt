<DOC>
<DOCNO> 23012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/son/sontur01.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Derviş Adana'lı sanayicilerin gönlünü kazandı.. 
</HEADLINE>
<TEXT>

     Devlet Bakanı Kemal Derviş'in, Adana'da reel sektör temsilcileriyle yaptığı toplantı sona erdi. 
     Adana HiltonSA Oteli'ndeki toplantıdan sonra gazetecilerin sorularını yanıtlayan Vali Oğuz Kağan Köksal, ''Çok olumlu bir toplantı oldu'' dedi. 
     Vali Köksal, toplantıda siyasi konuların konuşulup konuşulmadığıyla ilgili soru üzerine de ''Benim bu konuda yorum yapmam doğru olmaz'' yanıtını verdi. Adana Büyükşehir Belediye Başkanı Aytaç Durak da gazetecilerin soruları üzerine, gerek ülke bazında gerekse yerel bazda sorunları Bakan Derviş'e aktarma imkanı bulduklarını ifade etti. 
     Sanayi Odası Başkanı Ümit Özgümüş ise Adana'nın sorunlarını, ekonomiden birinci derecede sorumlu Bakan'a anlatma imkanı bulduklarını ifade ederek, toplantının verimli geçtiğini söyledi. Özgümüş, toplantının siyasi yönüyle ilgili bir soru üzerine de, ''Ben siyasi bir izlenim taşıdığını görmedim. Bakan Derviş, alışılmadık bir siyasetçi. Açık sözlü ve güvenilir. Bu toplantıda da aynı şeyleri gördüm. Ancak, siyasi bir altyapı oluşturma çabasında olduğu gibi bir izlenim göremedim'' şeklinde konuştu. 
     
     







</TEXT>
</DOC>
