<DOC>
<DOCNO> 37871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/spor/spo04.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantep’e puan yok 
</HEADLINE>
<TEXT>

Trabzon, Avni Aker’deki ilk sınavını da kazanıp, ligdeki çıkışını sürdürmenin planlarını yapıyor 
     BEŞİKTAŞ galibiyetiyle lige iyi giriş yapan Trabzonspor, bugün sahasında Gaziantepspor ile oynayacağı maçtan da üç puan bekliyor. Teknik Direktör Sadi Tekelioğlu ve futbolcular, "Avni Aker’de rakiplere puan kaptırmak istemiyoruz. Gaziantep’i de eli boş göndereceğiz" dedi. Biletler tükenirken, taraftarlar da maçı şölen havasına dönüştüreceklerini belirttiler. 
     TEKNİK Direktör Sadi Tekelioğlu bu sezon ligde ilk kez taraftarlarının karşısına çıkacaklarını hatırlatıp, "Gaziantep ciddi bir rakip. Hiçbir maç oynanmadan kazanılmaz. İyi mücadele ortaya koyar, silahlarımızı da kullanmayı becerirsek, üç puan bizim olur" diye konuştu. Perulu Salazar cezalı olduğu için forma giyemeyecek, lisansı çıkan Brezilyalı Eduardo ise kadroda yer alacak. 
     



 SPOR 























</TEXT>
</DOC>
