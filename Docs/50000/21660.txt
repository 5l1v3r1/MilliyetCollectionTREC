<DOC>
<DOCNO> 21660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/guncel/gun08.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
DGM’lerin yükü neden artıyor 
</HEADLINE>
<TEXT>

ÇAPRAZ ATEŞ 
     SEMRA KARDEŞOĞLU 

     Devlet Güvenlik Mahkemeleri’nde DGM görülen davaların sayısı her geçen gün artıyor. Basına yansıyan yeni çete isimleri, DGM’lerin yükünü biraz daha ağırlaştırıp, DGM’lerin kapsama alanını genişletiyor. DGM’ye giden davalardaki artışın nedeni nedir Sorun savcılardan mı, yoksa yasadan mı kaynaklanıyor İşte görüşler... 
     
     Prof. Dr. Erdener Yurtcan 
Suç iyi saptanmalı      Aslında Türkiye’de DGM adı altına bir mahkemeye ihtiyaç yok. DGM’lerin yaptığı yargılamaların çoğunu, zaten ağır ceza mahkemeleri yapıyor. DGM’lerin kuruluşu Anayasa’dan kaynaklı ve temeldeki amacı belli. Ona göre de bir yargı yetkisi ile donatılıyor. Savcılık bir olayla ilgili soruşturma yaptığında, Türk Ceza Kanunu’nun 313. maddenin ihlal edildiğini, sağlam delillerle tespit ederse, o zaman DGM’de açılan dava DGM’de sonuçlandırılır. Savcıların çok titiz ve çok dikkatli çalışıp, DGM’lik suçu çok iyi tespit etmesi gerekir. Böylece DGM’lerin yükü de hafiflemiş olur. 
     
     Ergin Cinmen Avukat 
DGM’ler kaldırılmalı      DGM’lerin hukuk sisteminde yeri olduğuna inanmıyorum. Organize suçlar ve çete suçlarına ben siyasi suçları da katıyorum ve bunların ayrı bir usul yasası olması gerektiğini düşünüyorum. Bu suçların ayrı bir mahkemesinin olması, yargı birliğine zarar veriyor. DGM adı üzerinde, devletin güvenliğini korumakla yükümlü bir mahkeme. Bu isimde bir mahkeme olmaz. Davaların uzaması nedeniyle 9 yıl tutuklu olarak yargılanan kişiler oluyor. DGM’ler kaldırılmalı. 
     
     Ömer Yeşilyurt Avukat 
Görev alanı genişledi      4422 sayılı "Çıkar Amaçlı Suç Örgütleriyle Mücadele" yasası ile, DGM’nin görev alanı genişledi. Buna bağlı olarak da savcı, gelen bu tür bir dosyayı DGM’ye göndermek zorunda. Kanuna göre yapacağı bir şey yok. Bugün hükümetin kendisi de yasanın amacından saptığını ve amaca hizmet etmediğini düşünüyor. Hükümet ortaklarından biri, "Biz bu yasayı Meclis’ten mafya ile mücadele için çıkarttırdık. Fakat amacından saptı" dedi. Bu yasayı değiştirmek istiyorlar. Türkiye’de bu yasa yerine oturmalı. Devlet bu yasayı mafya ile mücadele için çıkarmıştı ama şimdi iğne kendine battığı için bağırıyor. Bu yasayı çıkarırken düşünmeleri gerekiyordu. Ayrıca savcılarımızın da daha duyarlı davranıp, DGM’ye gönderme gerekçelerinin altını iyi çizmesi, eğer bu unsurlardan biri eksikse DGM’ye göndermemesi gerekir. 
     



 GÜNCEL 





















</TEXT>
</DOC>
