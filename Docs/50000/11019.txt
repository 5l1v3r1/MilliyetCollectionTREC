<DOC>
<DOCNO> 11019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/son/soneko13.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş'in ekonomi bürokratlarıyla yaptığı toplantı sona erdi 
</HEADLINE>
<TEXT>

     Devlet Bakanı Kemal Derviş'in, ekonomi bürokratları ile Hazine Müsteşarlığı'nda bugün ikinci kez biraraya gelerek gerçekleştirdiği toplantı sona erdi. 
     Hazine Müsteşarlığı'ndan saat 13.00'da ayrılan Derviş, Başbakanlık Merkez Binası'na gitti. Derviş, bu sabah 6.30'da Hazine binasında ekonomi bürokratlarıyla yaptığı 4 saati bulan bir toplantının ardından, Başbakanlık Merkez Binası'nda Devlet Bakanı ve Başbakan Yardımcısı Hüsamettin Özkan ile görüşmüştü. Bu görüşmenin ardından tekrar Hazine Müsteşarlığı binasına gelen Derviş, ekonomi bürokratlarıyla saat 11.30'da yeniden biraraya geldi. Hazine Müsteşarlığı 15. katındaki toplantıya, Merkez Bankası, Hazine, Bankacılık Düzenleme ve Denetleme Kurulu, Özelleştirme İdaresi Başkanlığı, Devlet Planlama Teşkilatı ile Maliye Bakanlığı bürokratları katıldı. 




</TEXT>
</DOC>
