<DOC>
<DOCNO> 7448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/son/sontur26.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İsmet Sezgin'den "Demirel siyasete dönüyor" iması 
</HEADLINE>
<TEXT>

     Demokrat Türkiye Partisi Genel Başkanı İsmet Sezgin, 9. Cumhurbaşkanı Süleyman Demirel'in yeniden siyasete girmesini engellemeye çalışanlar olduğunu iddia ederek, ''Konjonktür müsait olduğunda Demirel'i siyaset sahnesinden hiçbir güç silemez... O gün yakındır'' dedi. 
     Sezgin, partisinin yeni il merkezinin açılışında yaptığı konuşmada,Türkiye'nin ekonomik ve siyasal açıdan iyi yönetilmediğini öne sürerek, hükümetin kendisini alternatifsiz olarak görmemesi gerektiğini söyledi. 
     İsmet Sezgin, ''Demirel'in DYP'de siyaset yapma olasılığının'' sorulması üzerine, ''Demirel, duvarlarından resimlerini atan, Cumhurbaşkanlığı seçimlerinde söz verdiği halde oy vermeyen bir partiye girebilir mi Demirel, tavandan değil, tabandan güç alır. O taban onunla beraber yürür gelir'' dedi. 




</TEXT>
</DOC>
