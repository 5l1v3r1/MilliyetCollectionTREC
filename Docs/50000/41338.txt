<DOC>
<DOCNO> 41338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/guncel/gun00.html </URL>
<DATE> 2001/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Alaton ne istiyor 
</HEADLINE>
<TEXT>

     ÜZEYİR Garih cinayetinden sonra bütün gazeteciler 47 yıllık iş ortağı İshak Alaton ile özel röportaj yapabilmek için yarıştılar. 
     YARIŞI Milliyet’ten Eylem Türk kazandı. Alaton ile yaptığı özel görüşme kelimesine dokunulmadan Milliyet’te yayımlandı. Yazılmaması kaydıyla yaptığı çok özel açıklamalara saygı gösterildi, bu bölümler söyleşide yer almadı. 
     ALATON’un, Garih’in masonluğu ve aile yaşamı ile ilgili açıklamaları, o güne dek bilinmeyen yönlerini ortaya koydu. Cinayetin karanlıkta kalan yönlerinin aydınlatılması açısından da özellikle dul kadının çocuğu’ şifresinin dikkat çektiği ortaya çıktı. 
     RÖPORTAJIN yayımlanmasının ardından Alaton’da izah etmekte güçlük çektiğim bir huzursuzluk hali belirdi. Önce bunu sevdiği dostunu kaybetmenin sarsıntısına bağladım. Sonra benzerine meslekte sık rastladığımız bir olayla karşı karşıya olduğumuz ortaya çıktı. 
     ALATON’un, Garih ile ilgili bazı açıklamaları belli ki Garih ailesinin tepkisine yol açmıştı. Alaton da bu yaşta bir insana yakışmayacak şekilde, sorumluluğu genç bir gazeteci ve Milliyet’e yıkmaya çalışıyordu. 
     ALATON’un, Milliyet’i susturmak için olmadık yalanlara başvuran şantajcı bir gazeteyle işbirliği içinde giriştiği bu hareketi çok çirkin buluyorum. 
     SÖYLEDİĞİ sözün arkasında durma cesareti olmayanlar, genç bir gazetecinin ve Milliyet mensuplarının meslek onurlarıyla oynamanın hesabını yargı önünde verecekler. 
     



 GÜNCEL 










</TEXT>
</DOC>
