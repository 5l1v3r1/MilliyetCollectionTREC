<DOC>
<DOCNO> 31751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/ekonomi/eko03.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’de iniş çıkışlara alışığız 
</HEADLINE>
<TEXT>

Renault Başkanı Schweltzer, 30 yıldır Türkiye’deyiz. Artık iniş çıkışlara alıştık’ dedi 
     Renault Yönetim Kurulu Başkanı M. Louis Schweltzer, 30 yıldır Türkiye’de bulunduklarını, bu süre içinde Türkiye’de yaşanan iniş çıkışlara alışık olduklarını söyledi. 
     Türkiye’nin çizgisinin, uzun vadede sürekli büyüme yönünde olduğunu kaydeden Schweltzer, şu sıralar yaşanmakta olan sorunların geçici olduğunu belirtti. 
     Türkiye’deki mevcudiyetlerinin 30 yıllık bir başarı öyküsü olduğunu anlatan Schweltzer, şöyle devam etti 
     
     Türkiye Avrupa’nın parçası 
     "Ortağımız OYAK ile iyi bir işbirliğimiz var. Biz Türkiye’ya yatırım yapmadan önce Türkiye’yi Avrupa’dan ayrı bir pazar olarak düşünüyorduk. Ancak yatırımdan sonra bu bakış açımız değişti. Şimdi Türkiye’yi Avrupa pazarının bir parçası olarak planlayıp, yatırımımızı ona göre yapıyoruz. Türkiye Avrupa’nın bir parçasıdır, umarım siyasetçiler de girişimcilerin gördüğünü görür." 
     
Size inanıyoruz’      Swissotel’de gerçekleştirilen toplantıda konuşan MEDEF Başkanı Ernest - Antoine Seilliere Fransız girişimcilerin Türkiye’ye oldukça fazla ilgi gösterdiğini, gelirken delegasyon sayısını azaltmak zorunda kaldıklarını belirtti. Seilliere, şöyle dedi 
     "Türkiye’ye güveniyoruz. AB üyeliğinin gerçekleşeceğine de inanıyor ve destekliyoruz. Türkiye’de şimdi ekonomik finansal karmaşa var. Ama sizin ekonomik geleceğinize inanıyoruz. En büyük yabancı yatırımcı olmakla da övünüyoruz." 
     MEDEF Başkanı Ernest - Antoine Seilliere başkanlığındaki yaklaşık 70 kişilik heyette, başta Renault Yönetim Kurulu Başkanı ve Türk - Fransız İş Konseyi Eşbaşkanı Louis Schweitzer olmak üzere, birçok Fransız şirketinin üst düzey temsilcileri yer alıyor. 
     



 EKONOMİ 



























</TEXT>
</DOC>
