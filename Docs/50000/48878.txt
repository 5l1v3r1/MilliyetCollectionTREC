<DOC>
<DOCNO> 48878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/siyaset/siy03.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İki bakanın yol savaşı 
</HEADLINE>
<TEXT>

     GÜNSELİ ÖNAL Ankara 

     Bayındırlık Bakanı Abdülkadir Akcan’ın, kendi görev alanında olmamasına karşın kendisine bağlı İller Bankası’ndan sağladığı ödenekle, müteahhitlere köy yolu yaptırması, Köy Hizmetlerinden Sorumlu Devlet Bakanı Mustafa Yılmaz ile arasındaki "hizmet yarışı"nı soğuk savaşa çevirdi. 
     Valiliklere genelge göndererek köy yolu yapımından bakanlığının sorumlu olduğunu bildiren Yılmaz, Akcan’ın alanına girmeyi sürdürmesi durumunda uygulayacağı engelleme taktiğini şöyle anlattı "İl ve ilçe asfaltlarını yapmaktan sorumlu olan Karayolları, köy yolu yapmaya kalkınca bu işi müteahhide veriyor. Müteahhidin yapmaya başladığı yolun birkaç kilometre ötesinden Köy Hizmetleri’nin sarı araçlarıyla ben de yol yapımına başlar, müteahhidin önünü keserim. O yolun yapımından Bakanlığım sorumlu olduğundan, müteahhidin oraya kadar yaptığı yol devlete hediye olur, oradan öteye gidemez, ödeme yapılamayacağından beş kuruş da para alamaz." 
     
     Sadece DSP’ye yaramıyor 
     Yılmaz, Bayındırlık Bakanlığı’nın köy yolu yapımının DSP’nin hanesine yazıldığı düşüncesiyle hareket ettiğini belirterek, Akcan’a şöyle seslendi "Benim köye hizmette parti ayrımı yaptığımı söylerlerse ben bakanlıktan istifa edeceğim, yoksa Akcan istifa etsin." 
     



 SİYASET 












</TEXT>
</DOC>
