<DOC>
<DOCNO> 24874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/guncel/gun05.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD uçağına ABD SİLAHI 
</HEADLINE>
<TEXT>

ABD, Türkiye’nin elindeki F - 16’lar ile 300’den fazla helikoptere, başka ülke silah sistemleri takılmasını istemiyor 
     UTKU ÇAKIRÖZER Ankara 

     ABD Savunma Bakanlığı’nın, Milli Savunma Bakanlığı’na bir mektup göndererek, TSK envanterindeki 60 F - 16 ile 300’den fazla helikoptere, ABD malı olmayan silah sistemleri takılmasını zorlaştıran, ağır şartlar öne sürdüğü öğrenildi. Genelkurmay İkinci Başkanı Orgeneral Yaşar Büyükanıt’ın, mektuptan duyulan rahatsızlığı, bugün görüşeceği ABD Savunma Bakanı Donald Rumsfeld’e ileteceği kaydedildi. 
     Elindeki ABD yapımı F - 16’lardan 60’ına düşman füzelerini algılayacak elektronik harp sistemi takılması konusunda Fransız Thomson şirketiyle 194 milyon dolara anlaşan MSB, üretici ülke ABD’den, bu sistemin uçağa entegrasyonu konusundaki görüşünü sordu. 
     Ancak ABD Savunma Bakanlığı Bölgesel İlişkiler Direktörü Tuğgeneral Scott Van Cleef, 16 Mart’ta gönderdiği cevabi mektupta, hükümetinin yeni bir politika ve şartlar oluşturduğunu belirtti. Bu şartların, uçaklara Fransız sisteminin takılmasını, "çok güç ve çok pahalı" hale getirdiğini vurgulayan üst düzey bir yetkili, "Bizi ABD’yi seçmeye zorluyorlar" değerlendirmesini yaptı. Bu şartlar altında ihalenin bir yararı kalmıyor. Bu mektup bizi doğrudan ABD firmalarına bağımlı kılıyor" dedi. 
     



 GÜNCEL 















</TEXT>
</DOC>
