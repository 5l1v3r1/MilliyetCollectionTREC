<DOC>
<DOCNO> 23076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/siyaset/siy01.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Enerjİ tavana’ dayandı 
</HEADLINE>
<TEXT>
Müsteşar hedefte 
Başsavcı, Ersümer’in "yakın mesai arkadaşı" için soruşturma izni istedi 
     ANKARA MİLLİYET 

     Enerji ve Tabii Kaynaklar Bakanı Cumhur Ersümer’in istifasına neden olan Beyaz Enerji operasyonunda yeni bir sayfa daha açıldı. Yargıtay Cumhuriyet Başsavcısı Sabih Kanadoğlu, bakanlık görevi sırasında Ersümer’le "yakın mesai" yapan Müsteşar Yurdakul Yiğitgüden hakkında, "Görevini kötüye kullandığı gerekçesiyle" soruşturma izni verilmesini talep etti. 
     Kanadoğlu’nun Yiğitgüden’le ilgili başvurusunun, Ersümer hakkında Meclis soruşturması açılmasının reddedilmesinden iki gün sonra yapılması dikkat çekti. Kanadoğlu’nun zamanlaması, "Bakan hakkında yargı yolu kapandıktan sonra en üst düzey bürokrat hakkında yargı yolu açılıyor" yorumuna neden oldu. 
     
İki suç      Ankara DGM Başsavcılığı’nın açtığı davanın iddianamesinin ve delillerinin incelendiğini belirten Kanadoğlu, Yiğitgüden hakkında, 4483 sayılı memurlar ve diğer kamu görevlilerinin yargılanmasına ilişkin yasa uyarınca soruşturma izni verilmesini istedi. Kanadoğlu, Yiğitgüden hakkında, "Görevde yetkiyi kötüye kullanma" ve "Devlet ihalelerinde rekabeti önleme" suçlarının soruşturulmasını talep etti. Bakanlık soruşturma izni verirse, Yiğitgüden hakkında üç yıla kadar hapis cezası istemiyle dava açılabilecek. 
     



 SİYASET 














</TEXT>
</DOC>
