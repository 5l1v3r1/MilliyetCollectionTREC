<DOC>
<DOCNO> 41522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/yasam/yas00.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinsellikte her şey beyinde biter 
</HEADLINE>
<TEXT>

İktidarsızlık ya da erken boşalma... Erkeklerin bu iki k busu genellikle psikolojik nedene dayanıyor. Erkek tedirginlik duyarsa bu sorunu yaşayabiliyor 
     Cinsellik hakkında asla soramadıklarınız 
ELİF KORAP - 2 

     Cinsellikte yaşanan sorunlar tüm yaşamı altüst edebiliyor. Cinsel sorunların pek çoğu fiziksel değil, psikolojik nedenlere dayanıyor. İktidarsızlık ve erken boşalma erkekler için en önemli sorunlar. Uzmanlar bu rahatsızlıkların nedenlerinin genellikle psikolojik olduğunu belirtiyorlar. Yani cinsellikte her şey beyinde bitiyor. 
     
     Erkeklerin büyük korkusu 
     Ürolog Deniz Ersev, erkeklerin sorunu yaşasın ya da yaşamasın her zaman iktidarsızlık ya da erken boşalmadan korktuklarını, bunun da cinsel yaşamlarını etkilediğini belirtiyor 
     "Erkek eşi orgazm olmadan, çok kısa sürede boşalırsa bu erken boşalmadır. İktidarsızlıkta ise peniste ereksiyon olmaz. Her iki sorun da genellikle psikolojik nedenlere dayanıyor. Erkek kendini rahat hissetmezse, tedirginlik duyarsa bunu yaşayabiliyor, sonra da tekrar etmesinden korktuğu için sorun başlıyor. Ancak çok nadir de olsa bunların nedeni fiziksel olabiliyor. Damar sorunu, sinirlerde bazı rahatsızlıklar, hormonların normalin altında salgılanması gibi nedenler iktidarsızlık ya da erken boşalmaya neden oluyor. Bunların ilaçla ya da operasyonla tedavisi mümkün. Doğum kontrolü amacıyla geri çekme yön etemini sürekli uygulamak da bu rahatsızlığa neden oluyor." 
     
     Kadın ne yapmalı 
     Ersev, erkeğin bu sorununun giderilmesi için kadınlara da büyük görev düştüğünü anlatıyor. Ersev, böyle bir durumla karşılaşan kadının nasıl davranması gerektiği konusunda şu önerilerde bulunuyor 
     "Kadın, partnerinin durumunu anlayışla karşılamalı, sitem etmemeli. Bunun dışında fiziksel olarak da erkeğin ereksiyona geçmesi için tensel temaslarla ona yardımcı olmaya çalışmalı." 
     
Viagra mucizesi      Viagra, iktidarsızlık ve erken boşalmaya karşı en "ünlü" ilaç. Penise kan gitmesini sağlayarak sertleşmeye yol açıyor. Ersev, ilk piyasaya çıktığında büyük ilgi gören bu ilaca gençlerden de büyük ilgi olduğunu söylüyor " Viagra ilk çıktığı zamana göre daha az talep görüyor. Kalp rahatsızlığı olanlar için tehlikeli. Kadınlarda da etkili olduğu söyleniyor. Araştırmalar sürüyor." 
     
Aşırı istek hastalık mı      Birinin sürekli seks düşüncesi içinde olması, insanın doğasına aykırı. Aşırı iştah, tatminsizliğe ve sorunlara işaret edebilir... 
     Ürolog Deniz Ersev, erkeklerde bir diğer sorunun da aşırı istek ya da sürekli partner değiştirme olduğunu anlatıyor. Ersev, aşırı isteğin de isteksizlik gibi bir rahatsızlık olduğunu söylüyor ve şöyle devam ediyor 
     "Her gece defalarca ilişkiye girmek normal değil. Bu, kişinin yapacak başka bir işi olmadığını gösteriyor. İnsanlar kitap okuyabilir, eşiyle sohbet ederek duygusal doyum yaşayabilir. Birinin sürekli seks düşüncesi içinde olması, insanın doğasına aykırı. İnsan hayvandan farklı olarak partneriyle ilişkisinde seks dışında da bir ilişkiyi sürdürmek zorunda. Ülkemizde genellikle gurur duyulacak bir durum gibi görünse de, aşırı iştah tatminsizliğe ve sorunlara işaret edebilir. Ancak, bir süreklilik yoksa, bu normal karşılanabilir." 
     
     Cinsel soğukluk nedir 
     Kadınlardaki cinsel soğukluğun en büyük nedeni ise toplumun ve kişinin aldığı eğitim nedeniyle cinselliği algılayış şekli. Ersev, bu konuyu da şöyle açıklıyor 
     "Cinsel soğukluk genelde kadınlarda görülüyor. Yaşanmış sorunlar, erkeğin kendisine davranışları, yetiştirilme tarzı etkili olabiliyor ve ömür boyu sürebiliyor. Erkeklerde ise kısa süreli, günlük durumlar daha etkili oluyor." 
     Sorunların aşılması ve utangaçlığın yok olması konusunda eğitimin önemine dikkat çeken Ersev, yapılan trajik yanlışlara şu örneği veriyor 
     "İnsanlar o kadar cahil ki. Cinsel ilişkiye nasıl girmesi gerektiğini bilmediği için, idrar yolundan ilişkiye giriyor. Yıllar sonra idrar yolu genişliyor, sorun çıkıyor, bize geliyor. Ve nasıl ilişkiye girilmesi gerektiğini öğreniyorlar." 
     
     Erkek nasıl davranmalı 
     Cinsel sorunların en büyük nedeninin çiftlerin birbirlerine nasıl yaklaşacaklarını bilmemeleri olduğunu belirten Ersev, şu önerilerde bulunuyor 
     "Çiftler birbirlerini ilişkiye zorlamamalı. Taraflardan biri isteksizse partneri heyecanlandırmak için sözlü ya da fiziksel olarak çaba gösterilebilir. Ama sonuç alamıyorsa yapması gereken en doğru şey, durumu kabullenip ısrarcı olmamaktır. Israr uzun vadede cinsel soğukluğa neden olur. Kadınlar narin yaratıklardır. Erkeklerin sahiplenmeleri, müşfik, nazik olmaları daha mantıklı." 
     
     Sağlıklı cinsel yaşam önerileri 

</TEXT>
</DOC>
