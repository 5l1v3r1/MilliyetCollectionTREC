<DOC>
<DOCNO> 20321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/yazar/theper.html </URL>
<DATE> 2001/05/09/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Anayasa'da iki madde var 1 
</HEADLINE>
<TEXT>

     Milletvekili dokunulmazlığının tartışıldığı şu günlerde Anayasa'nın iki maddesinden söz ediliyor, nedir bu iki madde C. M. - İstanbul 
     Milletvekili dokunulmazlığı sadece bugün konuşulmuyor. Anayasamızdaki dokunulmazlığı düzenleyen 83. madde çok tartışılan bir maddedir ve ben bu maddenin 1924 Anayasası'ndan bu yana gelişmesini özetlemiştim. 83. madde ana fikir olarak kürsü dokunulmazlığıdır. Dünyada da böyle anlaşılır. Milletvekili Meclis kürsüsünde görüş belirtirken kısıtlanmamalıdır. Bu görüşünü bir başka yerde de tekrar edebilmelidir. Ancak bizde bu madde genişletile genişletile dokunulmaz, suç işlemekte serbest, ceza verilemez bir kesim oluşturulmuştur. Demokratik ülkede asla kabul edilemeyecek bir husustur "imtiyazlı sınıf." Dolayısı ile milletvekilleri her tür suçu işlemekte serbest olan, kimsenin dokunamadığı bir imtiyazlı grup oluşturmuştur. Sokakta adam dövmekle, kaçakçılık yapmakla, örgütlü suçlara yardım etmekle dokunulmazlığın ne ilgisi olabilir. Ama bugünkü hali ile bir milletvekili bunu yapsa dahi dokunulmazlık zırhı onu korumaktadır. Ancak yıllardır bu maddenin açık hale getirilmesi ve sadece kürsü dokunulmazlığı vasfını kazanmasına karşı da büyük bir direnç vardır. Bu direnç kamuoyu baskısı ile mutlaka kırılmalıdır. Bu maddenin başlangıç cümlesi böyledir. 
     "Türkiye Büyük Millet Meclisi üyeleri Meclis çalışmalarındaki oy ve sözlerinden, Meclis'te ileri sürdükleri düşüncelerinden, o oturumdaki başkanlık divanının teklifi üzerine, Meclisçe başka bir karar alınmadıkça bunları Meclis dışında tekrarlamak ve açığa vurmaktan sorumlu tutulamaz." 
     Görüldüğü gibi amaç sadece ve sadece kürsü dokunulmazlığıdır. Bunun dışındaki tüm engeller ve yanlış yoruma neden olan cümleler kaldırılmalı, milletvekilleri toplum baskısına karşı çıkmamalıdır. Aksi halde dokunulmazlık zırhına bürünmekle, kulisleri gazetecilere kapatmakla demokratik olunmuyor. Diğer Anayasa maddesi yani 100. m. yarın. 
     
     







Papa'nın işleri 


Satranç da ne 


Çakmakoğlu'nun duyarlılığı 


Banka dulları 


Yine bela mı istiyorsunuz yoksa .. 


Kabak tadı 


YÖK zulmü 


Maya tutmuyor... 


Savuşturma Bakanı Enis Haksız İngiliz Kemal'e karşı... 


Siz hangi kategoridesiniz 


Enerji 


Fenerlilerin pankartı 


Bayındır'a verilen teminat mektupları 


Anayasa'da iki madde var 1 


Baş örtüsü ve şort 


Telekom "gına" getirdi 


NATO’nun tatil beldesi Marmaris 


</TEXT>
</DOC>
