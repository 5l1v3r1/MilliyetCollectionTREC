<DOC>
<DOCNO> 29725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/magazin/amag.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Erol Derviş çok çekici bir erkek’ 
</HEADLINE>
<TEXT>

Kemal Derviş’in DJ oğlu Erol ile çok samimi görünen Yasemin Kozanoğlu, "O çok çekici ve iyi müzik yapıyor" dedi 
     CESUR SERT İzmir DHA 

     Birlikte geldiler... 
     SOSYETE Güzeli’ lakabıyla anılan Yasemin Kozanoğlu ile Ekonomiden Sorumlu Devlet Bakanı Kemal Derviş’in oğlu Erol Derviş arasındaki samimiyet "bir ilişki mi yaşıyorlar " sorusunu akıllara getirdi. Kozanoğlu, Antalya Ally ve İstanbul Laila’dan sonra Çeşme La Fuente Bar’da disk jokeylik yapmaya başlayan Derviş’i bu tatil beldesinde de yalnız bırakmadı. Erol Derviş ile manken -oyuncu Yasemin Kozanoğlu İzmir’e aynı uçakta geldi. 
     
     8 yıllık arkadaşım’ 
     UÇAKTAN birlikte inen, bavullarını birlikte taşıyan Derviş ile Kozanoğlu, diskoda biraraya gelmemeye özen gösterdi. Dikkatleri üzerine toplayan Kozanoğlu "Erol 8 yıllık arkadaşım. Çok iyi müzik yapıyor. Ayrıca kendisini çekici buluyorum" açıklamasını yaptı. Gece yarısı saat 01.00’de DJ kabinine geçen Derviş, medyanın yoğun ilgisine sinirlendi. DJ Derviş, Kozanoğlu hakkında konuşmaktan kaçındı. 
     



 MAGAZİN 













</TEXT>
</DOC>
