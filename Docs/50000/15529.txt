<DOC>
<DOCNO> 15529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/yazar/tamer.html </URL>
<DATE> 2001/04/10/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Dolar, halkı depresyona soktu 
</HEADLINE>
<TEXT>

     Bir dokun, bin ah işit derler ya.. "Türkiye’nin parası TL’dir, dövizli sözleşmeleri mümkün olduğunca TL’ye çevirmeye bakın" diyecek olduk. Dolarlı - marklı sözleşmeler sonucu zor günler geçiren okurlarımızın adeta hücumuna uğradık. Bunlardan çok azını sizlerle altta paylaşabiliyoruz. Bizde kalanlarda çaresizlik, umutsuzluk, bunalım, depresyon ve havlu atma duygusu çok daha yoğun. 
     Döviz taahhütleri nedeniyle bugünlerde fevkalade bunalan okurlarımıza benim naçizane önerim ise fazla telaşa kapılmayıp sük netle beklemeleri. Gelen mektuplardan da anlayabildiğim kadarıyla ister dövizle ev ya da banka kredisi almış olsunlar, ister bilgisayar, benzeri durumda olan o kadar çok insan var ki, ne tümünün kapısına icra memurunun dayanmasıyla bu iş çözülebilir, ne de tepeden inme bir emir çare olabilir. 
     Tüm alacaklılar önlerine şapkalarını koyacak ve müşterisiyle bir uzlaşmaya varacaklar. Aksi halde zaten paralarını hiç alamazlar. 
     Bugüne kadar dövizle herhangi bir taahhüde girmemiş biri olarak bekara karı boşamak kolaydır diyebilirsiniz, ama ben başka çıkar yol göremiyorum. 
     
     Mark kredisiyle bedelli askerlik yapana haciz 
     "Kahramanmaraş'ta Andırın Sağlık Meslek Lisesi'nde öğretmenim. Geçtiğimiz yıl bedelli askerlik yasasından yararlanarak askerliğimi yaptım. Taksitleri ödemek için bankadan mark kredisi çektim. Kriz öncesinde bu taksitleri ödeyebiliyordum, ama artık ödeyemiyorum. Yakında haciz işlemleri başlayacak ve benim için iyi olmayacak. Sizden ricam haberde bahsedilen avukat ile irtibata geçmemi sağlamanız." 
     Taylan Al - Kahramanmaraş 
     
     Markla ev borcu 
     "37 bin Mark'a ev aldım. 15 binini peşin ödedim. Ev sahibi kalanını 30 senet yaptı. Döviz yükselince gidip bir ara yol bulalım dedim. TL'ye bağlamak istemedi, ancak küçük indirimler yapabileceğini söyledi. Diyelim ki Mark 500 bin liraya oturdu, ben 490 bin liradan ödeyebilirmişim. Başka çözüm bulamaz mıyız " 
     Yalçın Çakır - Silifke 
     
     Türkbank, 1994'te yardımcı olmuştu 
     "1992'de Türk Ticaret Bankası'ndan ev almak için dolarla kredi aldık. 12 sene boyunca ayda 1215 dolar ödeyeceğiz. Aldıktan kısa bir süre sonra 1994 krizinde dolar yine böyle yükselmişti. Bankaya gidip sözleşmeyi değiştirdik, taksitleri düşürdük, ama yine dolar olarak ödemeye devam ettik. İkinci kez sözleşmeyi yenileyip TL'ye çevirme hakkımız var mı " 
     Dr. Yılmaz Tosyalı - İstanbul 
     
     Veezygo başlattı, Koç ve İhlas da yaktı 
     "Üniversite öğrencisiyim. Eylül 1999'da aylık 29.95 dolar artı KDV ile Veezygo kampanyasından bilgisayar aldım. Aylık ödemem 14 milyondan 40 milyon liraya çıktı. Taksitleri harçlığımla ödüyordum. Şu anda ödeyemeyecek durumdayım. Ailem de zor durumda. Bilgisayarı iade etmek tek çarem. İade bedeli olarak da 200 dolar istiyorlar. 100 milyon lira da kredi borcum var. Ancak uygun bir taksitlendirmeyle bunları ödeyebilirim. Lütfen bana yardımcı olun." 
     Aykut Baran 
     
     "1 yıl önce Superonline'dan internet erişim aboneliği ve bilgisayar aldım. 36 ay boyunca her ay 55 dolar ödeyeceğim. İlk konuştuğumda doları 850 bin liradan fiksleyeceklerini söylemişlerdi ama bu ay 60 milyon çekmişler. Bizim de dava mı açmamız gerekiyor " 
     Serkan Ünlü - İstanbul 
     
     "Öğretmenim. Kısıtlı imkanlarımla çocuklarıma Vestel'den taksitle bilgisayar aldım. Ayda 35 dolardan 36 ay boyunca taksitleri ödeyecektik. 23 milyon lira taksit öderken şimdi 40 milyon ödemeye başladım. Bir dahaki ay ise ne olacağı belli değil. Ne yapacağımızı şaşırdık." 
     Emel Otluyurt - Mersin 
     
     "İhlas Acer'dan bilgisayar almıştım. Taksitleri dolar olarak ödemek zorundayım. Ayrıca İhlas Finans'ta da döviz hesabımı alamadığım gibi, borcum olan parayı bile hesabımdan düşmüyorlar " 
     İrfan Arısoy 
     
     "Kasım 1999'de Koç Sistem'den 36 aylık internet erişimi ve bilgisayar aldım. Ayda 32 dolar artı KDV ödeme yükümlülüğüne girdim. Dolar fahiş fiyata çıkmadan önce her ay 25 milyon lira öderken, bugün yaklaşık 50 milyon lira ödemek zorunda kalıyorum ve daha 19 ay boyunca bu ödemeyi yapacağım. Herhalde bu duruma bir çözüm buylunacak 
     Yeşim Ruşen 
     
     
     Yeditepe, Kentbank'ı devreye sokuyor 
     "Mart dönemi itibarıyla Yeditepe Üniversitesi MBA programına yazılacaktım. Makine mühendisi olarak bu piyasa şartlarında mevcut birikimimi, kendime yatırım olarak değerlendirecektim. Ancak dalgalı kur nedeniyle bunu gerçekleştiremedim. Zaten Yeditepe Üniversitesi, öğrenci ödeme yapamazsa direkt Kentbank'ı devreye sokup ödemelerde öğrenciyi peşin ödeme yapamıyorsa muhatap bile almıyor. Kentbank'ta ödemenin gecikmesi halinde yüzde 200 gecikme faizi alıyor. Bilmem ki daha ne anlatayım Anlayacağınız önümüz hep tıkalı." 
     Samim Ersoy - İstanbul 
     
     Üniversite taksidi için evini satılığa çıkarttı 
     "3 sene önce oğlumu Yeditepe Üniversitesi'ne yazdırdığımızda doların kuru 300 bin liraydı. Eşim doktor. Kriz onun işlerini de olumsuz etkiledi. Oğlumun son taksidini hazirana ertelediler. Çocuğun daha okulu bitirmesine 2 sene var. Diğer 2 çocuğum da okuyor. Taksitleri ödemekte çok zorlanıyoruz. Evimi satılığa çıkardım, ama alan yok. Ne yapacağımızı bilemiyoruz." 
     Ufuk Eraslan - Antalya 
     
     Üniversiteler dolarla ne alıp satıyor ki 
     "Dolarla ne alıp satıyorlar da özel okullar sözleşmeleri dolarla yapıyor Başta Sabancı ve Koç olmak üzere tüm okulların TL'ye geçemesni istiyorum." 
     İsmi saklı - İstanbul 
     
     "Oğlum Yeditepe'de okuyor. Anlaşma tarihindeki kur neyse taksitleri ona çevirseler olmaz mı Aksi halde çocuğumu okutamayacağım." 
     İsmi saklı - İstanbul 
     
     "Kızım Özel Kültür Üniversitesi'nde okuyor. Yıllık 6 bin dolar. Bu sene zor bela taksitleri ödedim, ama seneye ne yapacağım Okuldan alsam çocuk bunalıma girer. Bu konuyu lütfen dile getirin. Taksitler artık dolar değil TL olsun." 
     Bir veli - İstanbul 
     
     Koç Üniversitesi'nde okuyamayacak mıyım 
     "Bu sene Koç Üniversitesi'ne ÖSS puanıyla burssuz girdim. Üniversitenin yıllık fiyatı mühendislik bölümü için 10 bin 500 dolar, diğer öğrenciler için 8 bin dolardı. Diğer yıllar için bir ücret belirlenmemişti. Fakat bu sıralar herkesin ağzında dolaşan, seneye ücretin yeni gelecekler için 11 bin dolar, eski öğrenciler içinse 8 bin 800 dolar olacağı şeklinde. En doğal hakkım olan kaliteli eğitim almama kimsenin mani olmamasını diliyorum." 
     Ömer Faruk Karabucak 
     
     Bilgi Üniversitesi aldatmaca yapıyor 
     "Kardeşimi Bilgi Üniversitesi'nde okutuyorum. Ayrıca bu okulda hocalık yapan arkadaşlarım var. Bu okulların gider ayakları büyük ölçüde, vitrinlerine koymuş oldukları bazı hocalar ve üst yönetim hariç TL bazında çalışıyor. Sanki öğrencilerini düşünüyormuş gibi yapıp önümüzdeki yılın parasını peşin ödeyecek olanlara doları 718 bin liradan sabitlemeyi teklif ediyorlar. Pekiyi ya bu senenin henüz ödenmemiş olan taksitleri ve bir sonraki senenin ücretleri ne olacak 
     Asıl mesele bizlerin şu dolar saplantısından kurtulmamız gerektiği. Herkes kafasına göre fiyatını dolara endeksliyor. Oysa bu memleketin kendi para birimi var. Paranın değer yitiriyor olması herşeyemizi dolara endekslememizi haklı çıkarmaz. Endekslersiniz ücretleri TEFE veya TÜFE'ye olur biter. Ama maksat böyle kriz zamanlarında kurlardaki fahiş artışlardan doğan farkları vatandaştan hortumlayıp cebe indirmek olunca tabii işler değişiyor. 
     Cem Biber 
     
     "Bilgi Üniversitesi'nde sadece erken ödeme yapanlara sabit bir kur uyguluyorlar." 
     Bir veli - İstanbul 
     
Dolardan TL’ye nasıl dönülür      "Aman dolar için sakın 800 - 900 bin lira gibi bir kur telaffuz etme... Girdisinin ağırlığı yerli olan için kur başkadır, dolar olan için başka " 
     Cumartesi günkü yazıma tanıdık - tanımadık değişik kuruluşların en tepelerinden gelen tepki böyle. Bu arada hemen ekleyeyim Çoğu işveren de dolardan TL’ye dönmeye aslında bayağı istekli. Zaten makul düşünebilen, bu mertebelerdeki bir dolar kuruyla iş hayatına devam etmelerinin mümkün olmadığının da farkında. Tabii ilaç sektörü gibi ithalata çok bağımlı ve dolayısıyla çaresiz olanlara Allah kolaylık versin. 
     Ben "Türkiye’nin parası TL’dir" derken ve son günlerde özellikle hizmet sektöründekilerin 1 dolar eşittir 800 - 850 - 900 bin liradan anlaşıp birbirleriyle helalleştiklerini belirtirken, dekoratör gibi, avukat gibi, ev kiralayan gibi "girdisi " tümüyle yerli durumlardan söz etmiştim. Şayet üretilen bir malsa ve girdisinde ithalat hatırı sayılır bir yer tutuyorsa, bu sözleşmelerin 800 bin liralık dolar kuruyla TL’ye döndürülmesi elbette mümkün değil. 
     Özetle her ikili taahhüt kendine özel. Dolardan TL’ye dönülürken de ithal girdi oranına göre kur 680 bin lira da olabilir 1 milyon 100 bin lira da... 
     
     





Tasarruf .. 


Hortuma perde 


'Şov yapmayın' 


Sit alanı Ecevit 


Dibe vurmadan düzelmez mi .. 


Bıçak dayanmadan 


Acının kanatları 


Hep aynı terane 


Herkes bekliyor... 


THY için şimdi 


Ek kaynak 


Dolar, halkı depresyona soktu 


Yanlış anlamayalım 


Ankara krizin boyutunu’ anlayamıyor 


</TEXT>
</DOC>
