<DOC>
<DOCNO> 39668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/son/sondun04.html </URL>
<DATE> 2001/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Jennifer Lopez Amerikalı siyahları çok kızdırdı çok... 
</HEADLINE>
<TEXT>

     Latin kökenli şarkıcı Jennifer Lopez'in, son albümündeki bir parçasında, özellikle ABD'de ağır bir ırkçı hakaret olarak algılanan ''zenci'' negro kelimesini kullanması tepki çekti. 
     ABD müzik listelerinde iki numarada yer alan ''I'm Real'' Ben Gerçeğim adlı şarkısında, ''zenci'' kelimesini kullanan Lopez'in, ağırlıklı olarak eşcinsellere yönelik saldırgan sözleriyle tepki toplayan şarkıcı Eminem'den sonra, şarkı sözleriyle tartışma konusu olması bekleniyor. 
     Haberi duyuran Amerikan televizyon kanalları, hassasiyet çerçevesinde, zenci sözcüğü yerine sadece, İngilizce karşılığı olan ''negro'nun'' baş harfiyle birlikte ''N-word'' N kelimesi terimini kullandılar. 
     Siyah Amerikalılar'ın tepkisini çeken zenci sözcüğü, bazı genç Afrika asıllı Amerikalılar arasında yaygın olarak, hip-hop müziğinin bir parçası olarak da kullanılıyor. Bazı siyah Amerikalılar, beyaz, Latin ve Asya kökenli gençlerin de bu kelimeyi kullanmasına karşı çıkıyor ve ''zenci'' kelimesinin, sadece siyahlar tarafından kullanılması gerektiğini, başkalarının kullanmasının hakaret anlamı taşıdığını savunuyor. 
     Şarkıcı Jennifer Lopez ise, gelen tepkiler üzerine yaptığı açıklamada, şarkısındaki ''zenci'' sözcüğüyle, hiç kimseye hakaret etmek gibi bir niyeti olmadığını bildirdi. 
     
     
     







</TEXT>
</DOC>
