<DOC>
<DOCNO> 38928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/son/sondun02.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Barışı korumaya giden BM polisi tecavüzden yargılanıyor 
</HEADLINE>
<TEXT>

     Doğu Timor'da BM barışı koruma operasyonunda görev alan bir polis, Doğu Timor'lu bir kadına tecavüz etmek suçundan yargılanacak. 
     BM Sözcüsü Fred Eckhard yaptığı açıklamada, Doğu Timor'daki BM Geçiş Yönetimi'nde UNTAET görev yapan polisin milliyeti hakkında bilgi veremeyeceğini kaydetti, ancak bazı kaynaklar polisin Ürdün vatandaşı olduğunu belirttiler. 
     Sözcü Echard, 5 Temmuz günü tutuklanan ve hala cezaevinde bulunan polisin, Doğu Timor başsavcısı tarafından geçen Salı günü suçlandığını ve mahkemenin başkent Dili'de yapılacağını söyledi. 
     Polisin yanı sıra, Doğu Timor'da görev yapan Ürdünlü askerlerin cinsel tacizde bulunduğuna ilişkin iddiaların da araştırıldığı belirtildi. 







</TEXT>
</DOC>
