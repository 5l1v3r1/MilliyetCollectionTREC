<DOC>
<DOCNO> 21212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/son/sontur01.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik magandası hastaneye hasta yetiştiren ambulansa çarptı 
</HEADLINE>
<TEXT>

     Bakırköy Sahil Yolu üzerinden Sirkeci yönüne 34 VB 2856 plakalı otomobiliyle gitmekte olan Erdem Bezit, hasta nakli yapan bir ambulansa arkadan çarptı. Çarpmanın etkisiyle ambulans yol kenarındaki bir ağaca çarparak durdu. 
     Otomobil sürücüsü Erdem Bezit kazayı ufak sıyrıklarla atlatırken ambulansın sürücüsü Ali Karataş, araç içerisinde sıkıştı. Karataş olay yerine gelen itfaiye ekiplerinin çalışmaları sonucu sıkıştığı yerden çıkarılarak İ.Ü İstanbul Tıp Fakültesi Hastanesi'ne kaldırıldı. 
     Kazada, aracın ön tarafında bulunan ve hastaneye nakledilmek istenen kalp hastası Cemile Topcin'in komşuları olduğu öğrenilen Nazmi Akkuzu ve eşi Fatma Akkuzu da hafif yaralandı. Nazmi ve Fatma Akkuzu Bakırköy Devlet Hastanesi'nde tedavi altına alındılar. 
     Kalp hastası Cemile Topcin ise olay yerine gelen başka bir ambulansla ilk önce İnternational Hospital'e, oradan da SSK İstanbul Hastanesi'ne kaldırıldı. 
     
     






</TEXT>
</DOC>
