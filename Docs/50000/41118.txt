<DOC>
<DOCNO> 41118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/yazar/yilmaz.html </URL>
<DATE> 2001/09/08/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Kamyoncu da yükü Ankara’ya kaptırdı 
</HEADLINE>
<TEXT>

Göreme’nin turistik atmosferinden geçip, kamyoncular diyarına geldik 
     Göreme’nin turistik atmosferinden geçip, kamyoncular diyarına geldiğimizde sorunların bizi beklediği öyle belliydi ki... Sanayi yok, turizmden yeteri derecede pay almamış Nevşehir’i kurtaracak iki sektör kalıyor biri ticaret öbürü tarım... 
     Türkiye’nin ikinci el kamyon pazarı 400 bürosuyla hizmet veren Nevşehirlilerin elinde. Yılda 500 trilyonluk bu pazar, ticaret azalınca doğal olarak etkileniyor. Kamyon kasalarının imalatında bir dönem öncü olan Nevşehir, girdi maliyetlerindeki yükseklikten dolayı bu pazarı Ankara Beypazarı’na kaptıralı çok olmuş. 
     Tarıma gelince patates ve üzüm kenti Nevşehir’de patatesler hastalıklı, üzüm Tekel’e hammadde olarak dönüyor. Emirdağ üzümleri ise beyaz şarap üretiminde önem taşıyor. Yerel markaları Kocabağ, Turasan bölgede önemli bir paya sahip. Türkiye’nin şaraplık üzüm üretiminin yüzde 20’sini karşılayan Nevşehir’in derdini ileri gelenleri ile gittiğimiz Han Odası restoranda Ankara’dan yeni gelen Sanayi ve Ticaret Odası Başkanı Arif Parmaksız’dan dinliyorum. 
     
     İçki yok 
     Han Odası’ndan başlayayım... Yeni yapılmış, çok güzel turistik bir restoran. Yalnız bu turistik restoranda içki yasağı bulunuyor. Kapatılan FP’nin Belediye Başkanı Yalçın Demir masamızda olsa ondan sorardık, yardımcıları Turist grup geldiğinde veriliyor’ diye savunma yapıyor. Biraz daha soruşturunca öğreniyorum ki belediye aslında turistik bölgedeki restoranında içkiyi serbest bırakmış, ancak Han Odası’nda ve tüm kentte pazar günleri yasak. Niye, çünkü bu tarihi görünümlü restoranın olduğu yer aslında oy tabanı Sümer Mahallesi’nde. Mahalle sakinlerinin çay içecek parası yok. Henüz tabelaları asılmadığı için AKP’den mi olduğunu bilmiyorum ama, Saadet’e girmeyen başkanın sicilinde bir de Nevşehir Orduevi projesine taş koymak bulunuyor. Bu tavır belediyenin yararına mıdır, değil midir orası ayrı, ne var ki Ankara’dan Kapadokya’ya ziyarete gelen askeri yabancı konukların konaklayacağı bir konukevinin bulunması zannederim bölge tanıtımı açısından fena olmazdı. 
     
     THY’den iptal 
     Bir kriz önlemi daha... THY bundan iki yıl önce 40 milyon dolara Parmaksız’a ihale edip, yaptırılan Kapadokya Havalimanı seferlerini iptal ettiğini açıklıyor. THY zarar ediyormuş. Eder tabii, akla bakın turistler gece mi peribacalarını gezecek. Kapadokya Havalimanı da bölgedeki tek uluslararası alan. Kayseri ise askeri hava meydanı niteliğinde. TOBB’un yaptığı bir araştırmada devletin 195 milyar dolar gereksiz yatırım yaptırdığı belirtiliyordu. Bu yatırım da onlardan biri mi desek, yoksa gereksiz yöneticiler var mı desek, ne etsek bilemedim... 
     Size söyleyeyim, kimse yerine kurulup krizdir geçer diye rehavete kapılmasın. Esnafın, tüccarın karısı ile arası açıldı zaten, cebi de boşaldı mı bardak boş görünmeye başlar. 10 Nisan’da hükümete istifa restini çeken TOBB yetkililerine Devlet Bakanı Kemal Derviş zokayı yutturmuş "Önümüzdeki üç yıl hiçbir şey yapamayız, üstelerseniz IMF gider." 
     Derviş’e zaten "Afganistan’dan iyiyiz" dediği için bozulan TOBB üyeleri elleri boş dönünce, yeni bir reste yelken açıyor görünüyor... 
     TOBB Başkanı Rifat Hisarcıklıoğlu’nu bundan iki ay önce tebrike geldiğinde eylül dolar kurunu 1.200 bin lira açıklayan Derviş şimdi 1.400 bin lirayı olumlu buluyormuş. "Pes doğrusu" demek geliyor içimden. Hele bir de Maliye Bakanı Sümer Oral paketini açıklasın, Varlık Vergisi’ söylentileri açıklığa kavuşsun... 
     Nevşehirlilernin isteklerini yazacaktım değil mi Yazıyorum Tarım, turizm, ticaret. Kodluyorum, Türkiye’nin T’ si, Türkçe biliyor musunuz .. 
     
     







Merhametsiz toplum 


Gardiyanlar... 


Ecevit'ten çağrı 'Haydi, Türkiye'ye' 


Nevşehir barut fıçısı gibi... 


Katil kim 


Üniversite istiyorlar ama... 


"Kötü olasılık" senaryosu 


Yol hikayesi... 


Selçuk ve yeni anayasa 


"Telsim'le iş yapmadığımız için şanslıyız" 


Yılanları erkekler besler 


İhtimalleri değerlendirin 


Kıbrıs'a da bir Lozan lazımdı 


Açık’ hem batırır hem çıkarır 


Kamyoncu da yükü Ankara’ya kaptırdı 


</TEXT>
</DOC>
