<DOC>
<DOCNO> 24620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/spor/spo07.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hipodromda uğursuz günler 
</HEADLINE>
<TEXT>

     AFŞIN YAKUBOĞLU 

     SON günlerde yarış pistleri üzücü kazalara sahne oldu. Önceki gün İstanbul’da, dün de Bursa’ya meydana gelen 4 kazada, 11 at devrildi, biri ağır dört jokey yaralandı. Perşembe günü Veliefendi’de koşulan 2. yarışta Tansel’in jokeyi Bekir Gökçe atının ürkmesi sonucu düşerken, aynı gün 6. koşuda Mohi ile Seryiğit’in devrilmesi nedeniyle Niyazi Konuk ve Ömer Ertaş yaralandı. Ağır yaralanan Niyazi Konuk’un durumu ciddiyetini korurken Ömer Ertaş’ın ayağı kırıldı. 
     AYNI koşuda devrilen Avcıbatur, Barmeyt ve Kariyer’in jokeyleri ise kazayı hafif sıyrıklarla atlattı. Dünkü Bursa yarışlarında da 7. ve 8. koşularda da üzücü kazalar yaşandı. 7. koşuda Rain Maker, 8. koşuda Sevenay, Muammerbey, Cangülo ve Doruşefika isimli safkanlar devrildiler. Cangülo’ya binen Cumali Avli yaralanarak hastaneye kaldırıldı, Rain Maker’ın jokeyi Serdar Yıldırım’a ise üç gün rapor verildi. Diğer atların jokeylerinin ise durumunun ciddi olmadığı öğrenildi. 
     



 SPOR 



























</TEXT>
</DOC>
