<DOC>
<DOCNO> 40848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/ekonomi/eko01.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sekreteri Derviş’i şok etti 
</HEADLINE>
<TEXT>

Devlet Bakanı Kemal Derviş, dolar yükseldikçe artan feryatların nedenini sekreterine sordu Ben de dolar kredisiyle araba aldım’ yanıtını alınca, Türkiye’de doların bu kadar yaygın kullanıldığını bilmiyordum’ dedi 
     HARUN GÜREK Ankara 

     Ekonomiden sorumlu Devlet Bakanı Kemal Derviş, Türkiye’deki dolar gerçeğini sekreterinden öğrendiğini söyledi. Derviş, dün sabah kahvaltıda buluştuğu işçi sendikaları konfederasyonları genel başkanlarına, Türkiye’ye geldikten sonra yaşananları çok daha iyi anlama fırsatı bulduğunu söyledi. 
     "Ben, Türkiye’de doların bu kadar yaygın kullanıldığını bilmiyordum" diyen Derviş, dolar yükselince her yerden çığlıkların yükselmesini en başta anlayamadığını anlattı. Derviş, "Bir gün sekreterime sordum Doların artışı seni niye ilgilendiriyor Dedi ki, Dolar kredisiyle araba aldım.’ Bu hayatta aklıma gelmezdi. İlk geldiğimde bunları bilmiyordum. Aradan geçen sürede olayları daha iyi anlama fırsatı buldum" dedi. 
     
     Borç var, kemer gevşetemeyiz 
     İşçi sendikaları yöneticilerinin "toplum barut fıçısı gibi" uyarısında bulunarak, ekonominin canlandırılmasını istemesi üzerine de Derviş, reel sektörün yeniden büyüme sürecine girdiğini kaydederek, "İşsizliği azaltmak için bu yetecek mi Yetmez. Bunun için güçlü bir yabancı sermaye girişine ihtiyaç var. Bunu yapmaya çalışıyoruz" diye konuştu. Derviş, "Bu hafta IMF heyeti geliyor. 2002 bütçesini müzakere edeceğiz. İç borçların döndürülebilmesi için sıkı maliye politikalarını gevşetmemiz mümkün değil" dedi. 
     Derviş, iç borçların gönüllü olmayan yöntemlerle yeniden yapılandırılmasını düşünmediklerini, ancak takas gibi yöntemlere tekrar başvurabileceklerini ifade etti. 
     
Derviş bayramı kısa sürdü      Görüşme sırasında "IMF’ye söyleyin, Türkiye’yi sıkıştırmasın, reel sektör canlansın, işçiler iş bulsun" ricasında bulunan Meral, Derviş’e geldiği günlerdeki havayı da anımsattı. Meral "Siz Türkiye’ye geldiğinizde bayram havası vardı. Bir umut ışığıydınız" deyince, Derviş, "O bayram gerçekçi değildi" yanıtını verdi. İşsizliğin artması halinde meydanlara inebileceklerini de belirten Meral, kayıtdışı ekonomiye af önerisinde de bulundu. Meral, "Ben sizin yerinizde olsam herkesten yüzde 3 - 5 vermesi kaydıyla servet beyanı alırım. Bunu bizim söylemememiz lazım, ama o noktaya geldi" dedi. 
     
Kriz 1 milyon işsiz yarattı’      Derviş, sendikacılara, ekonomiyi canlandırılmak için sıkı maliye politikalarından vazgeçemeyeceklerini anlatarak, şöyle dedi "Bunu yaparsak ortaya çıkacak problemi hükümet bu kez kaldıramaz. Enflasyon artar, sermaye kaçar, bankalar yine zor duruma düşer. Bu kez gerekli önlemler alınamayabilir." Durumun ciddiyetini koruduğunu kaydeden Derviş "Borç reel olarak aynı yerde kalıyor. Düşme eğilimine sokamadık" dedi. Türk - İş Başkanı Bayram Meral de görüşmenin ardından yaptığı açıklamada, IMF’nin 2002 yılı bütçesinden yatırımlara pay ayrılmamasını istediğini savundu. Meral, "Sayın Derviş’in 2002 yılı bütçesinde yatırıma pay ayırsak mı ayırmasak mı’ ikilemi içinde olduğunu gördük" diye konuştu. 
     Çalışma Bakanlığı verilerine göre 1 milyon insanın işsiz kaldığını da kaydeden Meral, bunun 80 bininin ise bankacılardan oluştuğunu söyledi. 
     



 EKONOMİ 




















</TEXT>
</DOC>
