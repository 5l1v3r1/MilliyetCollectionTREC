<DOC>
<DOCNO> 44803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/spor/bana.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Analizi 
</HEADLINE>
<TEXT>

     Haftanın Kare Ası 
     NİHAT Beşiktaş 
     Süper bir form sürecine girdi. Tilki gibi kurnaz. Kocaelispor önünde doksan dakika boyunca muhteşem şutları, deparları ve etkili oyunuyla hem iki golün sahibi oldu, hem de herkesi büyüledi. Ne görevinden koptu, ne de kimliğini unuttu. 
     
     ARİF Galatasaray 
     Sorunlarından giderek uzaklaşıyor. Akıllanıyor, toparlanıyor, çabuklaşıyor. Ankara’da ikinci 45 dakikada oyuna girdi, son dönemlerin en iyi futbolunu sergiledi. Kale ağlarına savurduğu topları santraya taşıttı. Üç puanın baş mimarıydı. 
     
     HASAN ŞAŞ Galatasaray 
     Topa ve oyuna çok sıcak yaklaşıyor. Severek, içten ve takımı için oynuyor. Cin zekası, yeteneği ve bitmeyen hırsı ile Galatasaray’a güç katıyor. Gençlerbirliği karşısında da harikalar yarattı, görevini en iyi şekilde yapmaya çalıştı, alkışları topladı. 
     
     MURAT İstanbulspor 
     Futbolu her geçen gün büyüyor. Bursa deplasmanında da takımını bir maestro gibi yönetti. Çabuk düşünme ve çabuk oynama konusunda eşsiz örnekler verdi. Amatör bir ruh içinde savunma ve hücum girişimi görevlerini eksiksiz yerine getirdi. 
     
     HAFTANIN KARMASI 

</TEXT>
</DOC>
