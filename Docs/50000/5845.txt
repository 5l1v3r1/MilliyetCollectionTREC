<DOC>
<DOCNO> 5845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/siyaset/asiy.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Pantolonlu demokrasi 
</HEADLINE>
<TEXT>

Meclis İdare Amiri Çakar "Meclis’te pantolon tabusunu yıkacağım" diyordu ama yıkan DSP’li Gönül Saray Alphan oldu. Alphan komisyon toplantısına pantolon - ceketle katıldı 
     GÜNSELİ ÖNAL Ankara 

     TBMM’de "tayyör" zorunluluğunu parlamentodaki görevli kadın gazeteciler için kaldırmaya çalışan ve "Meclis’te pantolon tabusunu yıkacağım" diyen Meclis İdare Amiri MHP’li Ahmet Çakar geç kaldı. DSP Amasya Milletvekili Gönül Saray Alphan, TBMM Bilgi ve Bilgi Teknolojileri Grubu’nun toplantısına pantolon - ceket takımıyla gelerek bu tabuyu fiilen yıktı. 
     
Pantolon-ceket takım      DSP İstanbul Milletvekili Ziya Aktaş’ın Başkanı olduğu grubun toplantısına bordo renkli bir pantolon - ceket takımıyla gelen Alphan, içtüzükteki tayyör zorunluluğunu deldi. Aktaş, toplantıya geç gelen Alphan’ın üzerinde ne olduğuna dikkat etmediğini belirterek, "Samimiyetle söylüyorum, Sayın Alphan’ın ne giydiğini fark etmedim. İçeriye hızla geldi, zaten biraz da geç gelmişti. O yüzden giysisine dikkat etmedim" dedi. 
     
Aktaş Medeni bir kıyafet      Bir kadın milletvekilinin giysisi konusunda yorum yapmak istemediğini söyleyen Aktaş, "Farkına varsaydınız, uyarır mıydınız " sorusuna, "Hayır, uyarı yapmazdım. Aslında bence, giydiği doğal ve medeni bir kıyafet. Sonuçta takım elbiseydi. Bana anormal gelmiyor" yanıtını verdi. 
     Alphan da, pantolon tabusunu yıkması konusunda, "Türk kadını nerede ne giyeceğini bilir. Bir başkasının, hiç kimsenin bir bayan milletvekiline şunu giy, bunu giyme’ diye empoze yapmaya hakkı yoktur. Bu durum yavaş yavaş kabul edilmeye başlanacaktır" diye konuştu. 
     Gönül Saray Alphan Türkiye Cumhuriyeti’nin ilk kadın Cumhurbaşkanı adayı olarak bir başka ilke de imza atmıştı. 
     
Alphan'a 'erkek' tepkisi      Murat Sökmenoğlu TBMM Başkanvekili Kıyafet zorunluluğunun sadece Genel Kurul'da değil, Meclis'in içinde de geçerli olması lazım. 
     Emin Karaa TBMM Adalet Komisyonu Başkanı Genel Kurul'da giyilmesi gereken kıyafet, elbette komisyon çalışmaları için de geçerli. Kıyafetle ilgili içtüzük kuralına aykırı bir örneği kendi komisyonumda hiç yaşamadım. 
     Ahmet Çakar TBMM İdare Amiri Genel Kurul'daki kıyafet kuralının komisyonlarda da geçerli olması lazım. Genel Kurul'a o kıyafetle girmesi mümkün değil. 
     Turhan Güven DYP Grup Başkanvekili TBMM sadece Genel Kurul değil. Genel Kurul komisyonun aynasıdır. Genel Kurul'da böyle bir sınırlama olduğundan, aynı şey komisyon için de geçerli. İkisi arasında fark yoktur. 
     
Kıyafet maddesi      İçtüzüğün kıyafetle ilgili 56. maddesine göre milletvekilleri ve bakanlar genel kurul salonunda ceket giymek ve kravat takmak, bayan milletvekilleri de tayyör giymek zorunda. 
     Komisyon toplantılarında milletvekillerinin ne giyeceğine ilişkin özel bir madde bulunmamasına karşın, teamüller gereği milletvekilleri komisyon çalışmalarına da aynı kıyafetlerle katılıyor. 
     


 SİYASET 


















</TEXT>
</DOC>
