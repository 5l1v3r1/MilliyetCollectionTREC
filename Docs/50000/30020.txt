<DOC>
<DOCNO> 30020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/guncel/gun10.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ozon gazı arttıkça yaz gribi coşuyor 
</HEADLINE>
<TEXT>

"Yaz aylarında havadaki ozon miktarı artıyor, bu da solunum yolları hastalıklarına neden oluyor" diyen uzmanlar uyardı Saat 11.00-16.00 arasında güneşe dikkat... 
     ŞÜKRAN ÖZÇAKMAK İstanbul 

     Havadaki ozon gazının mayıstan itibaren artmasıyla İstanbullular ölüm solumaya başladı. Yaz gribine de neden olan ozonla ilgili uyarıda bulunan İstanbul Büyükşehir Belediyesi Çevre Koruma ve Geliştirme Daire Başkanı Prof. Dr. Mustafa Öztürk, "Saat 11.00 - 16.00 arasında vatandaşlarımız sokağa çıkmasın" dedi. 
     Güneşli günlerde havadaki ozon miktarının 100 mikrogram metreküp olduğuna dikkat çeken Öztürk şöyle konuştu 
     
Akciğer fonksiyonları bozuluyor      "Bu oran sınırların çok üzerinde. Direkt solunumla ciğerlere kadar ulaşan ozonun yüzde 90’ı dışarı atılamıyor. Akciğer fonksiyonlarında bozulmaya, faranjit, laranjit, göz, burun ve gırtlak tahrişi, gözde katarakta neden oluyor. Son aylarda çok fazla görülen yaz gribinin nedeni de bu." 
     İstanbul Üniversitesi Çapa Tıp Fakültesi Göğüs Hastalıkları’ndan Uzman Doktor Çağlar Çağadaroğlu da, "Yaz gribi, akut bronşit, üst solunum yolları enfeksiyonları gibi şikayetlerle polikliniğimize başvuran hasta sayısında kışa oranla büyük artış var. Konuyla ilgili araştırma yapıyoruz." 
     



 GÜNCEL 
























</TEXT>
</DOC>
