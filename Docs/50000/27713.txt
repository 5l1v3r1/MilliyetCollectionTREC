<DOC>
<DOCNO> 27713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/son/soneko22.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Medya Holding Esbank'ın haciz kararına açıklık getirdi 
</HEADLINE>
<TEXT>

     Medya Holding, Esbank'ın şirket aleyhine ihtiyati haciz kararı almasına ilişkin açıklama yaptı. 
     Borsa'ya gönderilen açıklamada, ''Şirketimiz ile ilgili olarak daha önce Tasarruf Mevduatı Sigorta Fonu'nun talebi nedeniyle Ankara 3. Asliye Ticaret Mahkemesi'nce şirketimizin bilcümle tüm malvarlığı üzerine ihtiyati tedbir konulduğundan, haciz tatbik edilmemiştir'' denildi. 
     Medya Holding ve Sabah Yayıncılık, kefil olarak yer aldıkları bir krediye ilişkin 41 trilyon 587 milyar lira tutarında şirketleri aleyhine ihtiyati haciz kararı alındığına ilişkin basında çıkan haberlere ilişkin Borsa'ya gönderdikleri açıklamalarda da, herhangi bir ihtiyati haciz kararının kendilerine ulaşmadığını bildirdiler. 







</TEXT>
</DOC>
