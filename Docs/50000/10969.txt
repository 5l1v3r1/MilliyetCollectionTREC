<DOC>
<DOCNO> 10969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/yasam/yas11.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet gündemi belirledi 
</HEADLINE>
<TEXT>

İşte manşetler      Türkiye, 9 gün süren Kurban Bayramı tatilini geride bıraktı. Kurban kesimi sırasında yaşananlar, Kemal Derviş’in Amerika temasları ve ekonomide yapılacak yeni düzenlemeler, tatil boyunca en çok tartışılan konular oldu. Türkiye’nin nabzını Milliyet’in haberleri tuttu. İşte Türkiye’nin gündemi, işte manşetlerimiz... 
     
     5 Mart 
     Zekeriya Temizel, "Dönünce mücadelem aynen sürecek" dedi. Başbakan Yardımcısı Yılmaz ise hükümet ortaklarının üçünün de Kemal Derviş’e destek verdiğini açıkladı. 
     
     6 Mart 
     Türkiye’yi Avrupa’ya bağlayan TEM Otoyolu’nun bayramın ilk günü kan gölüne döndüğünü anlatan "İşte Avrupa yolu" başlıklı haber büyük yankı uyandırdı. Derviş’in sağ kolu Oya Ünlü’nün Fikret Bila’ya söylediği "Onun dünyadaki itibarı kredi getirir" sözleri çok konuşuldu. 
     
     7 Mart 
     Ekonomik krize düşen Mudurnu Tavukçuluk, 2 milyon civcivi formaldehit’ gazı vererek imha etti. 
     
     8 Mart 
     Başbakan Bülent Ecevit, Türkiye’de yaşanan ekonomik krizde sorumluluğu olan IMF’nin uyguladığı yöntemlerin çağın gerisinde kaldığını belirtti. Galatasaray, Şampiyonlar Ligi’nde çeyrek finale çıkan ilk Türk takımı oldu. 
     
     9 Mart 
     Washington’daki temaslarına hızlı başlayan Derviş IMF, Dünya Bankası ve ABD Hazine Bakanı’ndan "Programı görelim, para hazır" sözü aldı. "Kim korkar şaptan" haberinde şap hastalığı yüzünden Avrupa’da onbinlerce hayvan imha edilirken Türkiye’de, hemen hemen tüm illerde şap olduğuna dikkat çekildi. 
     
     10 Mart 
     "Ankara korkusu" haberinde, Derviş’e olumlu sinyaller veren IMF ve Dünya Bankası’nın, siyasilerin, çıkar için programa direnmelerinden korktuğu kaydedildi. Darıca Kuş Cenneti’nin getirdiği, nesli tükenmekte olan 18 tropikal kuştan birini, Tarım Bakanlığı’nın alıp kestiği ortaya çıktı. 
     
     11 Mart 
     Başbakan Bülent Ecevit, uygulanacak ekonomik programa ve Derviş’e koalisyon ortaklarının kararlılıkla destek vereceğini söyledi. 
     


 YAŞAM 

























</TEXT>
</DOC>
