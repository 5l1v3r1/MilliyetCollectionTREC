<DOC>
<DOCNO> 44699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/son/soneko08.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de iş dünyası Merkez Bankası'ndan faiz indirimi bekliyor 
</HEADLINE>
<TEXT>

     Ekonomik yavaşlamanın 11 Eylül'deki terörist saldırılardan sonra daha da ağırlaştığı ABD'de iş dünyası, Merkez Bankası'nın faiz indirimini bekliyor. 
     ABD Merkez Bankası'nın bugün yapacağı toplantısında, faiz oranlarında yarım puanlık yeni bir indirime gidilmesi bekleniyor. 
     Merkez Bankası, beklendiği gibi hareket ettiği takdirde, tüm faiz oranları için gösterge niteliğindeki gecelik federal fon faizinin yüzde 3'ten yüzde 2.5'a çekileceği kaydediliyor. Gerçekleştiği takdirde bu oran, ABD'de son 39 yılın en düşük faiz oranlarının uygulanması anlamına gelecek. 
     Ekonomiyi canlandırmak için yılbaşından beri 8 kez faiz indirimine giden ABD Merkez Bankası, son indirimi, 11 Eylül saldırısıyla tatil edilen mali piyasaların yeniden açıldığı ilk gün olan 17 Eylül'de yapmış ve faiz hadlerini yarım puan aşağıya çekmişti. 
     






</TEXT>
</DOC>
