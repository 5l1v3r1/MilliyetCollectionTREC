<DOC>
<DOCNO> 3662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/spor/ygok.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Havuzda boğulanlar 
</HEADLINE>
<TEXT>

     Tribün ATTİLA GÖKÇE 

     ıpkı geçen sezonda olduğu gibi... 
     Lig, yeniden ertelendi. 
     İkisinin de nedeni deprem Şu farkla ki, ilkinde afet, doğaldı... 
     Bu defa ortalığı sarsan, korkutan, kırıp döken darbe ekrandan geldi... 
     Lig maçlarının, TV’den canlı olarak yayını anlaşması, yarı yolda lastik patlatan yayıncı kuruluş nedeniyle suya düştü. 
     Havuzun suyu kesildi... 
     
     Havuz suyunun kesilmesi demek, transfer taksitlerinin ödenmemesi, deplasman giderlerinin karşılanamaması, kulüplerin topu atması demektir. 
     O nedenle Türkiye Futbol Federasyonu’nun ne yapıp edip, bu canlı maç yayını hakkını, bir an önce paketleyerek müşteriye satması zorunluluk arz etmektedir. 
     
     Yine de manzara akla yakın düşmemektedir. 
     Ortada panik halinde titreyen satıcı ile keyifli sırıtışlarla bekleyen gönülsüz alıcıları görüyorum. 
     Biri, telaşla malını elinden çıkarma çabasında... O yüzden ligi bir hafta erteleyerek alıcıya daha da nazlanıp fiyatı indirme fırsatı yaratıyor, farkında değil... 
     Kafayı ille de TV gelirine takmış Kulüpler Birliği, gerekirse yeniden bir erteleme verir, umurunda değil 
     Böylece yaşı yarım asra doğru yelken açan futbolumuz, yeşil çimen üzerindeki bir oyun olmaktan çıkıp sanal alemin beyaz cam eğlencesine dönüşmüş oluyor... 
     
     Ne kadar acı bir kayıp bu 
     Yazık... Ticaretin cin taktiklerine karşı futbolumuz sportif onuruna sahip çıkamadı... "Yayın - mayın yok, biz devam ediyoruz" diyebilseler, fiyatı da yükseltirler, onurlarını da korurlardı... 
     Şimdi başta Kulüpler Birliği, hep birlikte boğuldukları havuzu kurtarmaya çalışıyorlar... 
     Dileriz kurtarırlar 
     


 SPOR 


































</TEXT>
</DOC>
