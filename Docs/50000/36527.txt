<DOC>
<DOCNO> 36527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/yasam/ayas.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İntihar komedisi 
</HEADLINE>
<TEXT>

Birini sevgilisi terk etmişti, öteki arkadaşıyla dayanışma için ölecekti’. Kurtarıldılar ama bu gösteriye öfkelenen bir sarhoş ikisini de dövmeye kalktı 
     ŞAKİR AYDIN İstanbul 

     İddia o ki, sevgilisi terk etmişti Hüseyin Aslan Kıray'ı. Daha önce de aynı sebeple bir kaç kez intihara kalkışan Kıray, arkadaşı Hayrullah Özen’le birlikte dün sabaha kadar’ içmişlerdi. 
     İki kafadar saat 04.00 sıralarında Anadolu yakasına gitmek üzere bindikleri taksiyi Boğaziçi Köprüsü’nün ortasına geldiklerinde durdurdu. İndiler ve doğruca korkuluklara yöneldiler. 
     Polis anında olay yerine geldi ama iki kafadar ellerindeki jilet ve bıçaklarla vücutlarını doğrayarak, kimseyi yanlarına yaklaştırmadı. Polislerin, intihardan vazgeçirmek için döktüğü dil hiçbir işe yaramıyordu. Bu arada gazete ve televizyon muhabirleri de olay yerine çoktan ulaşmışlardı. 
     Kıray, bir televizyon ekibinin mikrofonunu alarak, şiirler okumaya başladı. Diyordu ki 'Azer Bülbül'e birçok beste verdim ama hiçbirini okumadı." 
     
     Beni sabah arar mısın ..’ 
     Bir de isteği vardı Kıray, kendisini terkeden 'Hülya' isimli kız arkadaşının olay yerine getirilmesi. Cep telefonundan sevgilisine ulaştı ama aldığı yanıt "Beni sabah ara" oldu. Bunun üzerine çılgına dönen genç, korkulukların üzerinde ayağa kalkarak aşağı atlamak istedi. 
     Bu arada arkadaşıyla dayanışma için intihara kalkışan Hayrullah Özen korkuluklardan inip polise teslim oldu. Onca dil dökmesine rağmen Kıray'ı ikna edemeyeceğini anlayan polis, bu kez arkadaşını ikna etmesi için Özen'i onun yanına gönderdi. 
     Arkadaşının yanına giden Hayrullah Özen de ani bir hareketle, polislerle konuşmaya dalan arkadaşı Hüseyin Aslan Kıray'ı beline sarılarak aşağı indirmeyi başardı. 
     
     Sen de nereden çıktın 
     Gece tuhaf bir geceydi Yoldan geçerken intihar girişimcisi iki kafadarı gören Cengiz Çelik adlı bir kişi de otomobilden inerek, gençlere yaklaştı. Ve arkadaşının yardımıyla korkuluklardan indirilen Kıray'a saldırdı. Araya giren polisler biri dayanışmacı iki intihar girişimcisiyle birlikte Bostancı'da bir barda türkü söylediği öğrenilen Cengiz Çelik'i ifade için Ortaköy Karakolu'na götürdü. 
     
     Ve huzurlarınızda Örümcek Hüseyin’ 
     İki kafadarın intihar şovu’ kamera ve fotoğraf makinelerinin karşısında tam 1.5 saat sürdü. Biri terkedildim’ diye, öteki ise arkadaşı için çıktı köprünün korkuluklarına... Sevgilisinden sabah ara’ mesajı alan Hüseyin Aslan Kıray, korkulukların üzerinde bir akrobat gibi ayağa kalktı. O sırada trafik akışı olduğu için köprü sallanıyordu. Zil zurna sarhoş olan Kıray, mucize eseri köprüden aşağı uçmadı. 
     



 YAŞAM 

























</TEXT>
</DOC>
