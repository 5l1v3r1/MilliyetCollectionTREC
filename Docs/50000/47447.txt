<DOC>
<DOCNO> 47447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/siyaset/siy06.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşı üretimine Durmuş freni 
</HEADLINE>
<TEXT>

     AYDIN HASAN Ankara 

     Sağlık Bakanı Osman Durmuş’un Yüksek Sağlık Ş rası kararına rağmen aşı üretimine ilişkin stratejik önem taşıyan projenin hayata geçirilmesini engellediği öne sürüldü. Yüksek Sağlık Ş rası, Kasım 1999 toplantısında, stratejik önemi ve kitle sağlığı açısından taşıdığı önem dolayısıyla Türkiye’de yeni aşı üretim tesislerinin kurulması kararı aldı. Sağlık Bakanlığı, bu karar çerçevesinde, yaklaşık 15 milyon dolarlık aşı üretim tesisleri projesi hazırladı. Böylece bütün aşılar Türkiye’de üretilecekti. Ancak, Osman Durmuş, bu projeyi askıya aldı. Sağlık Bakanlığı eski Müsteşarı Haluk Tokuçoğlu, konuyla ilgili şu değerlendirmede bulundu "Aşıyı Türkiye’de üretmek ithal etmekten daha pahalı. Ancak, stratejik açıdan Türkiye’de üretilmesi gerekir. 15 milyon dolarlık bir projeyle tüm aşılar üretilecekti. Ancak, proje gerçekleşmedi. 20 - 25 milyon dolarlık bir yatırımla Türkiye, aşı üretimi sorununu tümüyle çözer ve ihraç edebilir." 
     



 SİYASET 















</TEXT>
</DOC>
