<DOC>
<DOCNO> 27486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/son/soneko10.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD YİK'in yarınki toplantısının onur konuğu Derviş olacak 
</HEADLINE>
<TEXT>

     Türk Sanayicileri ve İşadamları Derneği TÜSİAD Yüksek İstişare Konseyi YİK , yılın ikinci toplantısını yarın İstanbul'da yapacak. 
     Yüksek İstişare Konseyi Başkanı Muharrem Kayhan ile Yönetim Kurulu Başkanı Tuncay Özilhan'ın açış konuşmalarıyla başlayacak olan toplantının basına kapalı bölümünde, YİK Başkanlık Divanı Üyesi Zekeriya Yıldırım ekonomik programa yönelik bir sunum yapacak. Toplantının ardından düzenlenecek öğle yemeğine ise onur konuğu olarak ekonomiden sorumlu Devlet Bakanı Kemal Derviş davet edildi. Bakan Derviş'in katılımının teyit edildiği öğrenildi. TÜSİAD YİK, krizi değerlendirmek üzere Nisan ayında İstanbul'da olağanüstü toplanmıştı. 







</TEXT>
</DOC>
