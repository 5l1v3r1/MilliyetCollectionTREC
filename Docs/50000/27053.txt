<DOC>
<DOCNO> 27053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/son/soneko27.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 2. seans böyle geçti.. 
</HEADLINE>
<TEXT>

     İMKB Ulusal-100 Endeksi, 1. seansa göre 177.23 puan kayıpla 2. seansı 11,839.75 puandan tamamladı. 
     Hisse senetleri ortalama yüzde 1.47 oranında değer yitirdi. Borsa'da ilk seans yaşanan hafif yükselişin ardından, günün ikinci yarısında piyasa, satış ağırlıklı durgun bir seyir izledi. Seans 12,008 puan seviyesinde dengeli açıldı. Ancak, 12,023 puan seviyesinde satışlarla sakince gevşemeye başladı. İlk seansa benzer bir grafik izleyen Endeks, 11,786 puan seviyesinden tepki alımlarıyla toparlanarak, ilk bir saati 11,881 puanla geçti. 
     İkinci yarıda da satış baskısıyla sıkışık seyreden Endeks, bu kez en düşük 11,738 puanı gördü. Ulusal-100 Endeks, kapanışa doğru hafif toparlansa da haftayı 177.23 puan kayıpla 11,839.75 puandan tamamlayabildi. 
     Hisse senetleri günün tamamında yüzde 1.10 oranında değer yitirdi. Kapanışta mali endeks 335.04 puanlık kayıpla 17,242.46 puana, sınai endeksi 65.43 puanlık kayıpla 8,946.89 puana, hizmet endeksi de 67.76 puanlık kayıpla 6,753.44 puana geriledi. Böylece ilk seansa göre mali grup hisseler ortalama yüzde 1.91, sınai grubu hisseler yüzde 0.73, hizmet grubu hisseler de yüzde 0.99 oranında değer yitirdi. 2. seansta işlem gören toplam 296 hisse senedinden 183'ü değer yitirdi. 50 hisse senedi değer kazanırken, 63 hissenin fiyatında ise değişiklik olmadı. Seansta, 170 trilyon 516 milyar 895 milyon liralık işlem hacmi oluştu. İki seansın işlem hacmi toplamı da, 440 trilyon 272.8 milyar lira olarak gerçekleşti. 2. seansta, Yapı Kredi Bankası, Tüpraş, Akbank, Sabancı Holding ve Garanti Bankası en yoğun işlem gören hisseler oldular. 







</TEXT>
</DOC>
