<DOC>
<DOCNO> 18677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/son/sonspo06.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor 1 Fenerbahçe 0 
</HEADLINE>
<TEXT>

     Birinci Futbol Ligi'nde Trabzonspor ile Fenerbahçe arasında yapılan karşılaşmada ilk yarı, ev sahibi ekibin 1-0'lık üstünlüğüyle sona erdi. 
     Karşılaşmanın ilk yarısında topun daha çok sahibi olan ve gol pozisyonuna giren Fenerbahçe olmasına karşın, Trabzonspor Hami ile bulduğu golle devreyi 1-0 önde kapadı. 
     Bordo-mavili takım, haftaya lider giren rakibi karşısında özellikle bulduğu golden sonra savunma güvenliğini daha çok ön planda tuttu ve kontraataklarla rakibi karşısında gol aradı, ancak farkı artırmayı başaramadı. 
     9. dakikada Sergen'den aldığı pasla sol çaprazdan ceza alanına giren Hami'nin sert şutunda, top az farkla direğin üzerinden auta gitti. 
     14. dakikada Revivo'nun sağdan ortasında, Cem'in ters kafa vuruşunda, top üst direkten oyun alanına döndü. Savunma oyuncuları, daha sonra tehlikeyi uzaklaştırmyı başardılar. 
     16. dakikada Revivo'nun sağdan kullandığı serbest vuruşta, köşeye giden top kaleci Metin'in eline çarparak üst direkten döndü. Dönen topa yakın mesafedeki Ferhat'ın kafa vuruşunda, meşin yuvarlak bir kez daha direkten oyun alanına geri geldi ve savunma oyuncuları tehlikeyi uzaklaştırdı. 
     19. dakikada Erman'ın ara pasıyla ceza alanı içinde topla buluşan Gökdeniz, meşin yuvarlağa vurmakta gecikince, savunmada araya giren Mert Meriç tehlikeyi önledi. 
     31. dakikada Tamer'in ara pasıyla sağdan ceza alanına giren Hami'nin yerden sert şutunda, top filelerle buluştu 1-0. 
     35. dakikada ceza alanı içinde Sergen ile verkaç yaparak kaleciyle karşı karşıya kalan Erhan'ın sert şutunda, top direğin az farkla üzerinden auta çıktı. 
     44. dakikada Andersson'un topuk pasında, Ferhat'ın ceza alanı ön çizgisi üzerinden sert şutunda, top auta giti ve karşılaşmanın ilk yarısı Trabzonspor'un 1-0'lık üstünlüğüyle sona erdi. 
     
     







</TEXT>
</DOC>
