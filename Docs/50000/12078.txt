<DOC>
<DOCNO> 12078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/son/sondun17.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistinli milletvekili gösteride yaralandı 
</HEADLINE>
<TEXT>

     İsrail askerlerinin Filistinli göstericilere saldırısında, Filistinli milletvekili Hanan Aşravi hafif yaralandı. 
     Görgü tanıklarının verdikleri bilgiye göre, olay, Batı Şeria'nın Ramallah kenti yakınlarında barışçı bir gösteri yapan Filistinliler, Kudüs yolundaki İsrail ordusunun yol barikatı önünden geçerken meydana geldi. 
     Aşravi, Reuters'a yaptığı açıklamada, ''Bize şiddetle saldırdılar. Silahsızdık. Daha sonra gelip, şiddeti bizim başlattığımızı söylediler'' dedi. Hanan Aşravi'nin bacağından yaralandığı, olay yerinde korumaları tarafından ilk tedavisinin yapıldığı bildirildi. Bir İsrail ordu sözcüsü, gösterinin bir anında kalabalığı dağıtmak için öldürücü olmayan yollar kullandıklarını belirterek, gösterinin büyük ölçüde sakin geçtiğini, Aşravi'nin nasıl yaralandığını araştırdıklarını söyledi. 




</TEXT>
</DOC>
