<DOC>
<DOCNO> 42709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/guncel/gun02.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bin Ladin, tüm Müslümanları ABD’ye karşı cihada çağırdı 
</HEADLINE>
<TEXT>
Müslümanlar için cihad zamanıdır 
ABD’lilerin ve destekçilerinin yok edilmesini isteyen Bin Ladin Her Müslüman cihada katılıp, şeytana karşı savaşmalı’ dedi 
     DIŞ HABERLER SERVİSİ 

     ABD’deki saldırıların bir numaralı zanlısı Suudi terörist Usame bin Ladin, Pakistan medyasına gönderdiği e - mail mesajında, tüm Müslümanları ABD’ye karşı cihada çağırdı. Suudi Arabistan’daki kutsal toprakların ABD işgali altında bulunduğunu iddia eden Ladin, "Büyük Şeytan" ABD’nin Müslüman Irak’a karşı saldırganlığını da, "Siyonist - haçlı işbirliğinin somut bir göstergesi" olarak niteledi. 
     
     Hepsini öldürün’ 
     Ortadoğu’daki gelişmelere uzun uzun değinen Ladin, ABD’nin bölgede işlediği tüm suçların "Allah’a savaş açmak" anlamına geldiğini ileri sürerek, İslam tarihi boyunca ulemanın böyle durumlarda cihad ilan ettiğini hatırlattı. Ladin, tüm bunlar ve Allah’ın kutsal kitapta dile getirdiği emirler göz önüne alınarak, bütün Müslümanlara hitaben bir fetva yayımladığını dile getirdi ve "Amerikalıların ve ona destek verenlerin asker - sivil demeden öldürülmesini" istedi. 
     
     Sonuna kadar gidin’ 
     Suudi terörist, ABD karşıtı cihada, elinde imk n olan her Müslümanın katılmasını ve kutsal savaşın El Aksa kurtarılıncaya, İslam topraklarındaki tüm yabancı ordular geri çekilinceye ve Müslümanları tehdit eden tüm güçler tamamen yenilinceye kadar sürdürülmesini talep etti. 
     
ARANIYOR      FBI, Usame Bin Ladin'le ilgili fotoğrafın yanı sıra detaylı bilgileri yayımladı. 
     İşte broşüre göre Ladin 
     Doğum yılı ve yeri 1957- Suudi Arabistan. 
     Boyu 1.93 - 2 metre. 
     Kilosu 80 kilo, 
     Yapısı Zayıf, 
     Saç ve göz rengi Kahverengi, 
     İz ve işaret Bastonla yürüyor. 
     



 GÜNCEL 





















</TEXT>
</DOC>
