<DOC>
<DOCNO> 46108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/yazar/tamer.html </URL>
<DATE> 2001/10/10/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
ABD halkına Bin Ladin dopingi 
</HEADLINE>
<TEXT>

     Biliyorsunuz Amerikan halkı Afganistan'ın bombalanmasını onaylıyor. ABD'deki kamuoyu yoklamalarına göre halkın yüzde 90'ı bir misillemede bulunulmasını istiyordu. Artık rahata ermişlerdir. 
     Aslında Amerikalılar, daha saldırı başlamadan huzura kavuşmuşlardı. Zira gazete haberlerine göre, ABD'de psikologlara düzenli giderek tedavi görenlerin sayısında, 11 Eylül saldırısının ardından ciddi bir düşüş saptanmış. 
     Ne tuhaf değil mi Halbuki ben tam tersine, psikologlara başvuran Amerikalıların sayısında patlama olacağını sanırdım. Tıpkı bizim 17 Ağustos depremi sonrasında olduğu gibi... Ama Türklerle Amerikalıları karşılaştırmak, abesle iştigal belki de. 
     Toplumların kendi kültürleri, gelenekleri, yaşam biçimleri ve dolayısıyla da tepkileri birbirlerinden ne kadar farklı olabiliyor 
     Demek ki saldırının ardından televizyonlarda çocuğunu, sevgilisini, eşini, kardeşini ya da ana - babasını kaybeden acılı ailelerin dramlarını izlemek, Amerikalılara terapi gibi gelmiş. O uçaklarda ya da o kulelerde kendisinin veya bir yakınının bulunmadığına şükretmiş. Ve birden "Ben hastayım" psikolojisinden çıkıp, "Ben normalim" demeye başlamış. Dahası saldırı sonrasında Prozac satışları bile düşmüş. 
     Posta gazetesi yazarı Yazgülü Aldoğan ise Amerikalı çiftlerin saldırı sonrasında birbirlerine muhabbetinin arttığını okumuş yabancı basından. Belki sığınacak yer aradıklarından birbirlerine sarılıp, el ele saatlerce televizyon izleyip ardından da yatağa giriyorlarmış. Yazgülü gelecek yıl Amerika'nın nüfusunda patlama bekliyor, bu tahmin bana da hiç akıldan uzak gelmiyor. 
     
30 dev adam üstelik de milletvekili      Dün öğle saatlerinde CNN Türk'ü açar açmaz, bizzat Başbakan Bülent Ecevit'in ağzından müjdemi aldım "TBMM Başkanı Ömer İzgü'nün getirdiği teklif üzerine ve toplumdan gelen haklı tepkinin ışığında milletvekili maaşlarına zammın geri alınmasıyla ilgili olarak Anayasa değişikliğine gideceğiz" diyordu. 
     Anayasa değişikliğinin bir an önce yapılması, geçim sıkıntısı içinde burnundan soluyan vatandaşın yüreğine su serpecektir. 
     Yanlıştan dönülmesi erdemdir. İzgü ve Ecevit'e teşekkür ederken, "TBMM'deki her milletvekili bu zammı son kuruşuna kadar hak etmiştir" diyebilen Devlet Bakanı Yılmaz Karakoyunlu'yu da kınamayı ihmal etmiyorum. Çünkü ilk söylediği günlerde yazamadığım için içimde kalmıştı. 
     Oylamadan hemen önce salonu terk etmek suretiyle tavırlarını açıkça ortaya koyan 30 milletvekilini de, hem halkın nabzını doğru tuttukları, hem de yürekli davrandıkları için kutluyorum. 
     
     







Irak, 2 - 3 ay sonra 


Balon haber 


Pentagon’a Türk General 


Ecevit'te Özal sendromu olabilir mi 


"Askeri kuvvet" gerçeği 


Dolarlı eğitim ve dershaneler 


Program revizyon gerektirmiyor, ama... 


"Yaşamak güzel şey be kardeşim" 


Ne fazla aktif ne de ürkek 


Bir uçak dolusu dolar 


Türkiye ve yeni paylaşım masası 


Tarihin mizahı... 


ABD halkına Bin Ladin dopingi 


Tozun günahı ve masumiyeti 


Asker göndermenin faturası büyük 


</TEXT>
</DOC>
