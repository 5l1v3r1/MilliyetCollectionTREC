<DOC>
<DOCNO> 5609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/son/sondun11.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçak kazasında ölen İtalyanların küllerini çaldılar 
</HEADLINE>
<TEXT>

     Venezüella'da yaklaşık 10 gün önce meydana gelen uçak kazasında ölen 4 İtalyanın kül haline gelen cesetleri Milano'daki Malpensa Havaalanı'nda çalındı. 
     Küllerin büyük bir kutu içinde geçen Cumartesi günü Venezüella'nın başkenti Caracas'tan Milano'ya hareket eden Alitalia havayollarına ait uçağın kargosuna verildiği açıklandı, ancak üç gündür küllerin yer aldığı kutu bulunamıyor. 
     Alitalia ve Milano Malpensa Havaalanı yer hizmetleri yetkilileri, mağdurların yakınları tarafından suçlama altında kalırken, yetkililer kutunun çalınmış olabileceğini söylediler. Malpensa Havaalanı yetkilileri, küllerin bulunması için özel bir telefon hatı kurdu ve her türlü bilginin verilmesi çağrısında bulundu.Kutunun uyuşturucu kaçakçıları tarafından kullanılmak üzere çalınmış olabileceğini dikkate alan polis de araştırma başlattı. Havaalanında görevli bir narkotik polisi, ''Genelde, yaprak türü uyuşturucular uluslararası kaçakçılıkta bu tür kutularla veya tabutlarla gönderiliyor'' dedi. 




</TEXT>
</DOC>
