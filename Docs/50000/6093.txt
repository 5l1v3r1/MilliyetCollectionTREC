<DOC>
<DOCNO> 6093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/son/sondun03.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Miami Belediye Başkanı karısını dövmekten tutuklandı 
</HEADLINE>
<TEXT>

     ABD'nin Florida eyaletinin Miami kenti belediye başkanı Joe Carollo, kavga ettiği eşini ''çaydanlıkla dövdüğü'' gerekçesiyle tutuklandı. 
     Miami polisi, Carollo'nun, eşi Maria'nın başına çaydanlıkla vurması sonucu karısının başında golf topu büyüklüğünde şişlikler oluştuğunu bildirdi. 
     Miami'nin 45 yaşındaki belediye başkanı aleyhindeki şikayeti değerlendiren yargıç Mark King Leban, ''belediye başkanı da olsa, bu kişiye karşı ayrıcalıklı muamele yapmam için hiçbir neden yok'' diyerek, tutuklama kararı verdi. Kefaletle tahliye talebi de reddedilen Carollo, bir sonraki duruşmaya kadar kalacağı cezaevine gönderildi. Eşiyle kavgası sırasında Carollo'nun da boynunda derin sıyrıklar oluşmasına karşın, saldırıyı başlatanın belediye başkanı olduğu gerekçesiyle, eşi hakkında suçlamada bulunulmadı. Maria Carollo'nun, daha önce 15 yıllık eşinden boşanmak için mahkemeye başvurduğu belirtildi. 




</TEXT>
</DOC>
