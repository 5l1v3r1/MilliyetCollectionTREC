<DOC>
<DOCNO> 34365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/magazin/yazdud.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'ya yıldız yağacak 
</HEADLINE>
<TEXT>

Ebru "Aşık olursam açıklarım", Ergin'in davetinde şöhretler geçidi, Park Cafe- Bar, İskele Restaurant, Legend açıldı, rap'çiler toplanıyor, Gecce Cafe, Müslüm evlendi, Cihan Doğan Ashk'da, Maşa Ocakbaşı ve... 
     Çok hareketli ve bereketli günler yaşıyorum. Valla nereye yetişeceğimi de şaşırıyorum. Röportajlar, eğlence dünyası, davetler derken hafta geçiyor. Çarşamba günü, 20 yıllık can arkadaşım, genç iş adamı sevgili Ergin Tanca'nın doğumgünü partisi için Catwalk'daydım. Modanın duayenlerinden olan karısı Canan Yaka verdi görkemli partiyi. Sanat, sosyete, iş, moda dünyasından pek çok isim gecede buluştu. 100 kişilik davetin konukları arasında kimler yoktu ki Ergin'in eniştesi Hasan Kosif ve güzel karısı Meral, Füsun -Süleyman Kosif, kızkardeşi Aydan ve eniştesi, ünlü sanatçıları Kıbrıs'daki, Romanya'daki gazinolara götüren Leyla Kırça Muşalam, Zerrin Özer, Şehrazat, Gülben Ergen ve dünya tatlısı annesi Gülsel, klip yönetmenliğinden film yönetmenliğine başlayacak olan Ayşe Ersayın, şimdilik adı 'Şöhret Sandalı' olarak belirlenen filmin çekimine gün sayan yapımcı Oya Demirtok, Cemil İpekçi, Sadık Kızılağaç, Hayri Akduman, Hakan Elyaban, ünlü kuaför Muammer Yaprakgül, Ferhunde Verdi, Nur -Enver Özdemir, Eyüp Kosif, yeniden iş hayatına atılan ve İzzet Çapa ile kışlık projelere hazırlanan Nevgül Andaç, salonun süslemelerini yapan Seyhan Sapmaz, Cevat Tuksavul, Neco- Oya Özyılmazer ve kızları Zeynep ile Ayşe, ünlü emlakçı Cenap Duru ve karısı Yüre... Neco, Şehrazat, Zerrin, finalde de Süper Star Ajda Pekkan konuklara müthiş bir müzik ziyafeti çekti. Bu arada Şehrazat'ın, Sertab Erener'in 'Turuncu' albümünde yer alan 'Bahçe' adlı şarkısının güzelliği dillerdeydi. Kaliteli, seviyeli, nezih bir geceydi. Eski dostlarla sohbet olanağı buldum. Oya ve Ayşe yeni film nedeniyle pek heyecanlıydılar. Son anda Halil Ergün ile Tomris Oğuzalp de katılmışlar kadroya. Cemil İpekçi o gece filmin sanat yönetmenliğini yapmayı kabul etti. Ertesi gün Çeşme'ye ailesinin yanına giden Ebru Gündeş ile buluştum. Ebru dertli. Yaşamında kimsenin olmadığını, ama her "Merhaba" dediği kişinin kendisine yakıştırıldığını söyledi. Etiler'de, sahibi olduğu 'Diva Müzik'in yanında yeralan Nasyonel Oto'nun sahibi Enis Hancı ile adının aşk dedikodularına karıştırılmasına çok kızmış. Ben "Hiçbir meslekdaşımın yazdığı haberi yalanlayamam" demeye kalktım. Ebru "Valla Şenay, ben söylüyorum. Benim ağzımdan yaz. Enis'i araba alım, satımlarım sırasında tanıdım, biliyorsun. Hatta CLK Spor Mercedes'imi de satış için onun galerisine verdiğimi sen yazmıştın" dedi. Artık bilmem. Ben Ebru'nun sözlerini naklettim. 
     
     Rumeli İskele Balık, Park Cafe Bar, rap'çilerin yeni adresi 
     Eve yakın olduğu için bir konuğumla Rumeli İskele Balıkçısı'na gittim. Sahipleri Haydar -Ramazan Aydın. Hafta arası olmasına rağmen boş masa yoktu. Yabancılar ağırlıktaydı. Servis, mezeler, balık, kısacası herşey çok lezzetli ve taze. Sıcak mezelerde istavrit ve gümüş, balık köftesi, fener kavurma yedik. Balık sizin seçiminize bağlı, biz fileto levrek ızgara istedik. Bu arada ekmek kadayıfı, çikolata sufle lezzetli. Hesapta sanırım torpil yaptılar ama duyduğuma göre diğer balıkçılara oranla biraz yüksekmiş. Rezervasyon için telefon numarası 0212 263 29 97. Akmerkez'e ne zaman gitsem, mutlaka Opera Pastanesi ile Park Cafe'ye uğrarım. Aklınızda bulunsun, Opera Pastanesi 15.00 18.00 saatleri arasında yüzde 50 indirimli. Park Cafe -Bar'da 'Haftanın Lezzetleri' ise özellikle bu çevrede çalışanlar için ideal. Pazartesi çiftlik salatası, piliç şinitzel, meyvalı tart var. Salı mercimek çorbası, piliç külbastı, meyva salatası, çarşamba zeytinyağlı enginar, spagetti napoliten, krem brüle veriliyor. Perşembe iceberg salata, Çin usulü soyalı piliç, karışık dondurma, cuma ise ızgara muska böreği, frankfurter patates salatası ve mevsim meyvası... Kişi başı 6.5 milyon lira. Ayrıca tamamen doğal ürünlerden ve filtreli pot ile servis yapılan ıhlamur, karanfil, tarçın, kuşburnu, zencefil, adaçayı, nane -limon, yeşil çay ya da çay buketi 1 milyon 750 bin lira. Yani Akmerkez diye korkmayın, keyifli bir gün geçirebilirsiniz. Pek rastlamasam da sahipleri Varol, Erol Kaynar kardeşler sıcakkanlı insanlar. Telefon numarası 0212 282 10 58. Yunus Kılıç sevgili okuyucularımdan biri. Benim adıma rap bir beste yapmış, mükemmel. Yunus sayesinde rap ve hiphop müzik hakkında epey bilgi sahibi oldum. Bu arada biliyorsunuz, Bülent Ersoy'un sevgilisi Bülent, Almanya'da hiphop müziğin ünlü bir ismi. Türkiye'de rap müzikte 63 grup ve isim varmış. Yunus bir fan club kurmuş, ilgilenenler için rapciyunus et işareti hotmail.com. Telefon numarası da 0236 712 46 81. 
     
     Müslüm bekarlığa veda etti, Legend, Gecce ve yıldız yağmuru 
     Efendim Müslüm Demirci'yi tanımayan yoktur sanırım. Kanal D'de cuma günleri yayınlanan 'Neler Oluyor Hayatta'nın bir numaralı muhabiri Müslüm'ün başaramayacağı iş, röportaj yapamayacağı ünlü yok. Müslüm dünya güzeli bir kız, Banu Ergin ile dünyaevine girdi. Nikah, Bahçelievler Evlendirme Dairesi'nde oldu. Nikah şahitleri tekstilci Sedat Saraç ile İbrahim Tatlıses'di. Fotoğrafçımız Muzaffer Kantarcıoğlu, Posta Ailesi'ni temsilen gitti. Mimar Saffet Bulut'un kıydığı nikahın ardından düğün Maslak Polo Restaurant'da gerçekleşti. Gece ünlüler geçidine dönüştü. Sibel Can, Doğuş, Ebru Yaşar, Kalender, televizyon dünyasının harika çocuğu Can Tanrıyar ve güzel manken sevgilisi Petek Dinçöz, Esra Özmen, Atilla Saral, Vahe Kılıçaslan ve karısı, Atilla Kaplakaslan konuklar arasındaydı. Şu an Antalya -Belek'de balayı yapmakta olan çiçeği burnunda evlilere bendeniz buradan sonsuz mutluluklar diliyorum. Yine bir yürüyüş sırasında gördüm Legend Cafe'yi. Harley Davidson Türkiye Distribütörü Efsane Motor Servis'in Ortaköy'deki showroom'unun içinde faaliyete geçen cafe dinlenmek için ideal. Tam 400 yıllık tarihi çınar ağaçlarının gölgesinde nefis mönüden tatmak, zengin kahve çeşitlerinden yudumlamak, sıcak bir ortamda sakin bir gün yaşamak istiyorsanız mutlaka uğrayın. Pazartesi hariç 12.00 -20.00 arası açık. Pazar günleri ise 10.00 -13.00 arasında brunch var. Telefon numarası 0212 261 62 65. Gökhan Ertuğrul da okuyucularımdan. Tesadüf eseri, Tansaş'da tanıştık ve ahbap olduk. Gökhan, Cilveli Meyhane karşısında, Aytar Caddesi'nde Fecce cafe -şarküteri açmış. Tatilde olduğum için açılışına gidemedim. 24 saat hizmet veriyor. Soğuk meze çeşitleri, İtalyan mutfağından örnekler, davet, açılış ve düğünler için catering hizmetleri var. Açık hava cafesinde, şarküteride yer alan çeşitlerle istediğiniz sandöviç ve tostları anında hazırlatabiliyorsunuz. Üstelik fiyatlar komik. Yolunuz düşmese bile uğrayın, karlı çıkarsınız. Telefon numarası 0212 283 56 82. Efendim, Showtime'ın sahibi sevgili Amiral Emral Avşar maşallah aldı başını gidiyor. Art arda başarılı organizasyonlar yapıyor. Kızı Hülya Avşar Çilingiroğlu'nu, Magic Life Otelleri'nde bir dizi konserler için anlaştırdı. 31 Temmuz'da Hülya Avşar, Bodrum Magic Life'da. Daha sonra Akçay Festivali'nde. Bu arada Amiral, Ajda Pekkan, Hande Yener, Mirkelam, Suat Suna, Haluk Levent, Ercan Akışık ve Ece Erken ile birlikte de bir Almanya turnesine hazırlanıyor. Kısacası Showtime, Emral Avşar ile koşuyor. 
     
     Maşa Ocakbaşı, Cihan da Bodrum'da, Chat -Walk 
     Tam üç davet aldım, ama sanırım Bodrum eylül sonuna kadar benim için hayal olacak. Çünkü başka seyahatlerim var. Aslında Bodrum'a gidip önce Turgutreis girişindeki Maşa Ocakbaşı'nda yemek yemek, ardından Ashk'da başlayan sevgili Cihan Doğan'ı izlemek isterdim. Efendim, Bodrum'un en püpüler yerlerinden biri olan Maşa, sanat, sosyete, iş dünyasından birçok ünlünün uğrak yeri. Herkes etlerinin lezzetinden söz ediyor. Ben meze ve ot çeşitlerine takılırım herhalde. Erol Keçeci'nin sahibi olduğu Maşa'nın müdavimleri arasında, Bodrum Kaymakamı Cumhur Güven Taşbaşı, Zerrin Özer, Cenk Eren, Altay, Kenan Doğulu, Ali Sayar var. Telefon numarası 0252 382 80 01. Bu arada Cihan da Ashk'da başladı. Ashk, sevgili Erhan Güler'in ortağı olduğu Bodrum'un 'in' mekanlarından biri biliyorsunuz. Cihan'la Askh sanırım şimdi daha da başarılı olur. İsviçre'den Doruk Uslu adlı okuyucum, üç arkadaşıyla birlikte eğlence hayatıyla teknolojiyi buluşturmuş. Chat -Walk adıyla kurdukları servis sayesinde insanlar, kimlikleri açığa çıkmadan cep telefonlarıyla chat yapabiliyorlarmış. Bilginize. Evet, bugünlük de bu kadar. Kalın sağlıcakla, en kötü gününüz benimkinden iyi olsun efendim. 
     
     



 MAGAZİN 












</TEXT>
</DOC>
