<DOC>
<DOCNO> 3102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/son/sondun01.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan Türkiye İnsan Hakları Derneği'ne de yardım yapmış 
</HEADLINE>
<TEXT>

     Yunanistan, mali yardım yaptığı yabancı sivil toplum örgütlerinin listesini açıkladı. 
     Dışişleri Bakanı Yorgo Papandreu, Yunanistan Komünist Parti milletvekillerinin sorusu üzerine yazılı bir açıklama yaptı. 
     Atina haber ajansı ANA'nın haberine göre, Papandreu, Dışişleri Bakanlığının çok sayıda sivil toplum örgütlerini güçlendirmek amacıyla, bakanlık bünyesinde oluşturulan Uluslararası Kalkınma İşbirliği YDAS fonundan direk olarak toplam 3 milyar drahminin üzerinde yaklaşık 5.6 trilyon TL para yardımı yapıldığını açıkladı. 
     Açıklamada, direk mali yardım alan sivil toplum örgütleri arasında Türkiye'den de İnsan Hakları Derneği İHD , Türkiye'de faaliyet gösterdiği belirtilen WİNPEACE adlı örgüt ve Sınır Tanımayan Doktorlar Türkiye şubesi yer aldı. 
     Dışişlerinin verdiği bilgiye göre, İHD 2000 yılında 19 milyon drahmi yaklaşık 35.8 milyar TL , WİNPEACE 1999 ve 2000 yıllarında toplam 23.4 milyon drahmi yaklaşık 44.2 milyar TL , Sınır Tanımayan Doktorlar derneğinin Türkiye şubesi ise Kolombiya şubesi ile birlikte 1999 yılında toplam 65 milyon drahmi yaklaşık 122.7 milyar TL para yardımı aldı. 
     Açıklamada ayrıca, hakkında bilgi verilmeyen ve Türkiye ile Yugoslavya'da faaliyet gösterdiği belirtilen KESSA-DİMİTRA adlı örgüte de 2000 yılı içinde 120 milyon drahmi yaklaşık 226.6 milyar TL para yardımı yapıldığı kaydedildi. 




</TEXT>
</DOC>
