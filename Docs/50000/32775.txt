<DOC>
<DOCNO> 32775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/magazin/amag.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
102 Milyon şampiyonları Oh’ çekti... 
</HEADLINE>
<TEXT>
Sonunda doyana kadar yediler 
'102 Milyon' yarışmasında bir ay boyunca neredeyse aç’ yarışan Eda ile Hasan, ortak birinciliklerini doyasıya yiyip eğlenerek kutladı 
     ORHAN GÜNDOĞ 

     25 milyar ve araba aldılar 
     KANAL D'NİN büyük ilgi çeken yarışmasında asgari ücret '102 milyon' lirayla bir ay geçinerek 25 Milyar ve 2001 model Hyundai Accent otomobil kazanan iki yarışmacı, restoranda coştu. Hasan Hacıosmanoğlu, yarışma sonrası babasının Sultanahmet'teki restoranına koştu. 
     
     Hasan 11 kilo verdi 
     VE rakibesi Eda Çakı ile '102 Milyon'un ekibine ziyafet verdi. Çakı ve Hacıosmanoğlu, 'Balıkçı Babam' adlı restoranda bol bol göbek attı ve doya doya yiyip içti. Eğlence arası konuşan Hasan, 'Bir ayda 11 kilo zayıfladım. İlk iş anneme mantı ve börek yaptıracağım' dedi. 
     
     Yeni yarışma geliyor 
     EDA ise, ilk işinin 'diyet gazoz ve Marlboro sigarası içmek' olacağını söyledi. Bu arada Kanal D yetkilileri, yarışmanın yeni bölümünde, bu kez evli ama çocuk sahibi olmayan iki çiftin, yeni yükseltilen '107 milyonluk' asgari ücretle bir ay geçinmeye çalışacağını açıkladı. 
     



 MAGAZİN 












</TEXT>
</DOC>
