<DOC>
<DOCNO> 36590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/son/soneko03.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzmanlar uyarıyor "Türkiye'nin en büyük sorunu kuraklık" 
</HEADLINE>
<TEXT>

     Türkiye Sulama Kooperatifleri Merkez Birliği TSKMB Genel Başkan Yardımcısı Ahmet Yıldız, ülkenin en önemli sorununun kuraklık olduğunu söyledi. 
     Yıldız yaptığı açıklamada, kuraklık sorununun giderek arttığını, sorunun kısa sürede çözülmemesi halinde çölleşecek ülkede yaşamın duracağını kaydetti. 
     Kuraklığın, ülke ekonomisine savaşlarından fazla zarar verebileceğini ileri süren Yıldız, şunları söyledi 
     ''Nüfusumuzun yüzde 46'sı kırsal alanda yaşayıp, tarımla geçimini sağlamaktadır. Kuraklık sonucu nüfusumuzun yarısı geçim sıkıntısıyla, diğer yarısı da kıtlık sorunuyla karşılaşacaktır. Kuraklık, savaş ve deprem gibi afetlerden daha çok zararlıdır. Ülkemizde çözümü kaçınılmaz sorunların başında kuraklık gelmektedir. Kuraklık ciddiye alınması gereken ve hayati önem taşıyan ülkemizin en önemli sorunudur. Acil önlemler alınarak bu sorun büyümeden çözüme kavuşturulmalıdır.'' 
     Yıldız, kuraklık sorununun en aza indirilmesi için çiftçilerin damlama ve yağmurlama tekniklerinden yararlandırılarak sulama yapmalarının sağlanması gerektiğini bildirdi. 







</TEXT>
</DOC>
