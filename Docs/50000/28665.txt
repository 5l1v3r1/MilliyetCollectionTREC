<DOC>
<DOCNO> 28665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/spor/spo09.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Wimbledon ziyafeti 
</HEADLINE>
<TEXT>

     TENİSTE sezonun üçüncü ve en büyük Grand Slam turnuvası olan Wimbledon, bugün İngiltere’nin başkenti Londra’da başlayacak. Tek erkeklerde ABD’li Pete Sampras, tek bayanlarda İsviçreli Martina Hingis’in bir numaralı seribaşı olarak katılacağı turnuvada, erkeklerde Brezilyalı Gustavo Kuerten, İspanyol Alex Corretja, Şilili Marcelo Rios, bayanlarda da Rus Anna Kournikova, ABD’li Monica Seles, Fransız Mary Pierce yer alamayacaklar. 
     SEZONUN ilk iki Grand Slam turnuvalarını birincilikle kapayan bayanların dört numaralı seribaşı ABD’li Jennifer Capriati, üçüncü kez şampiyonluk ararken, geçtiğimiz yılın birincisi iki numaralı favori ABD’li Venus Williams da unvanını korumaya çalışacak. Geçen yılın tek erkekler şampiyonu ABD’li Sampras ise iki haftalık turnuva sonunda yine şampiyon olduğu takdirde, daha önce açıkladığı gibi tenis yaşantısına son verecek. 
     
     En eski turnuva 
     WİMBLEDON Tenis Turnuvası, 1887’den beri düzenleniyor ve tarihteki en eski turnuva olma özelliğini elinde bulunduruyor. 1907’den bu yana İngiliz Kraliyet Ailesi’nin de ev sahipliği yaptığı turnuvada, tarihte en çok şampiyonluğu erkeklerde 34, bayanlarda ise 46 şampiyonluk olmak üzere toplam 80 şampiyonlukla ABD kazandı. Turnuvada en çok kazanma rekorunu ABD’li bayan raket Martina Navratilova dokuz şampiyonlukla elinde bulunduruyor. 
     



 SPOR 























</TEXT>
</DOC>
