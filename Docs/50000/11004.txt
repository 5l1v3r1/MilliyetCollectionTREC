<DOC>
<DOCNO> 11004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/son/sondun23.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban Buda heykellerini dinamitledi 
</HEADLINE>
<TEXT>

     Afganistan'da yönetimi elinde bulunduran Taliban rejiminin Bamiyan kentindeki dev Buda heykellerini dinamitle yıktığı belirtildi. 
     Adını açıklamak istemeyen güvenilir bir kaynak, BM Eğitim, Bilim ve Kültür Örgütü'nün UNESCO de doğruladığı yıkım işleminin 8-9 Mart tarihlerinde dinamitle yapıldığını söyledi. 
     Aynı kaynak, dinamitlenen Buda heykellerinden geriye birkaç parçadan başka birşey kalmadığını belirterek, ''Dinamitle yıkım işlemi önceden belirlenmiş ve dinamitler yerleştirilmişti. Yıkım işlemi ise 8-9 Mart'ta yapıldı'' dedi. Taliban rejiminin dev Buda heykellerini yıktığı bugün UNESCO tarafından doğrulanmış, ''kültürel miras'' kabul edilen dev Buda heykellerini yıkımı ''kültüre karşı suç'' olarak nitelendirilmişti. BM Genel Sekreteri Kofi Annan, dün Taliban yönetiminin Afganistan'daki taşınabilir bütün tarihi heykellerin yıkıldığını doğruladığını söylemiş, Taliban yönetiminin Bamiyan kentindeki 2 Buda heykelinin yıkımının sürdüğünü doğruladığını açıklamıştı. 




</TEXT>
</DOC>
