<DOC>
<DOCNO> 5367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/son/sontur14.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Tantan "Hizbullah, kendi öz kardeşini, babasını boğduruyor" 
</HEADLINE>
<TEXT>

     İçişleri Bakanı Sadettin Tantan, terör örgütü Hizbullah'ın kendi öz kardeşini, babasını ve evladını boğduran bir örgüt olduğunu söyledi. 
     Tantan, Bölge Valiler Toplantısı'ndan sonra gazetecilerin sorularını yanıtladı. Bir gazetecinin, ''Olay Hizbullah üzerinde yoğunlaşıyor'' şeklindeki sorusu üzerine Tantan, örgüt adının henüz verilemeyeceğini belirterek, şunları söyledi 
     ''Ama terör örgütü Hizbullah'ın ne kadar tehlikeli bir örgüt olduğunu biliyorsunuz. Hizbullah terör örgütü, kendi öz evladını, kendi kardeşini, babasını dahi boğduran bir örgüt. Yani o bizim elimizdeki arşiv bilgilerde var. Biz, onu Türk kamuoyuna aktarmadık. Bu örgüt, sindirme yıldırma ve tehdit adı altında insanları yok etmeye gelen, kendi menfaati doğrultusunda hareket eden, yönlendirilen bir örgüt. Daha bu örgütün ismini bu olaydan dolayı koymuş değiliz. Ama bizim çalışmalarımız bütünüyle köklü bir kapsam içinde sürmektedir. Güvenlik güçlerimiz, bu konuda çalışan arkadaşlarımız, her türlü akan bilgiyi analize edip değerlendirmekte ve o çalışmaları o yönde geliştirmektedirler.'' 




</TEXT>
</DOC>
