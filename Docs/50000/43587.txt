<DOC>
<DOCNO> 43587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/23/ekonomi/eko01.html </URL>
<DATE> 2001/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu işten yine Çin k rlı çıkar 
</HEADLINE>
<TEXT>

ABD’de Türkler teröre karşıdır, Tük malı alın’ kampanyası başlatan İHKİB Başkanı Nuri Artok, tasarruf eğilimi ve ucuz mallara olan ilginin artışının Çin’in işine yarayacağını belirtti 
     AÇIK KOYU SOHBETLER EYLEM TÜRK 

     ABD’de terör saldırıları olduğunda ve ABD’nin bu saldırılara karşı misillemesinin, Türkiye’nin de içinde bulunduğu bölgeyi etkileyecek çapta bir savaş çıkması ihtimali belirince, en önce dış ticaretçiler ve turizmciler kaygılandı. Arka arkaya olayın bu iki sektöre etkileri olabileceğine dikkat çeken açıklamalar geldi. Bu açıklamalarda hükümet tedbir almaya çağrıldı ama nasıl bir tedbir alınacağı söylenmedi. Ayrıca tedbir alınmasını isteyen açıklamalarda, o sektör örgütünün kendisinin de alabileceği tedbir önerilerine pek rastlanmadı. 
     Ancak, İstanbul Hazırgiyim ve Konfeksiyon İhracatçıları Birliği Başkanı Nuri Artok’tan somut öneriler geldi Biz, bu ülkeye göndereceğimiz malların üzerine terörü kınayan etiketler yapıştıracağız. Bu ülkede çıkan gazetelere büyük ilanlar vererek, genel olarak Müslüman ülkelerin mallarına karşı başlayan önyargılı kampanyanın Türk mallarının satışını etkilememesini sağlamaya çalışacağız. Somut girişimler de başladı. 
     Artok, olayın tüketici alışkanlıkları ve dünya ticaret dengelerine olası etkileri konusunda da dikkat çekici açıklamalar yaptı. Olayların talep üzerinde baskı yaratacağını, halkın tasarruf yapmak için ucuz mallara yöneleceğini ve bunun da ABD’de Türk tekstilinin en büyük rakibi olan ucuz Çin mallarına yarayacağını belirtiyor. 
     
ABD’ye yönelik terör eyleminden sonra "dünyada hiçbirşey eskisi gibi olmayacak" söylemleri artmaya başladı. Dünya ticaretinde de neler değişecek 
     Ortada bir savaş durumu var. Bu nedenle firmaların pozisyon alması da çok doğal. Alımlarını azaltacaklar, stok yapmayacaklar, satma ihtimali olmayan malları almayacaklar. Çok az risk alarak, talep gören malı alacaklar. Dolayısıyla dünya ticareti daralacak. Çünkü Batı dünyası bir savaş veya harekat durumunda her türlü giderini kısacak. 
     
Türkiye’nin ihracatını nasıl günler bekliyor 
     İhracatta iptaller gelmeye devam ediyor. Siparişlerde sadece iptal de gelmiyor. Miktar kısıtlamalarına da gidiliyor. Bizi korkutan bu iptallerin giderek yaygınlaşması. Bunun için tedbir alınmalı. Niyetimiz panik çıkarmak değil, uyarı mekanizmalarını çalıştırmak. Her şeye rağmen doğru strateji izlemek lazım. Ayrıca ABD Başkanı Bush’un Türkiye’ye yönelik açıklamaları da çok olumlu ve içimizi rahatlattı. 
     
Bu durum dünya ticaretinde yükselen değer olarak bilinen Çin’i nasıl etkileyecek 
     Evet Çin, her anlamda yükselen bir pazar haline geldi. Ve bu işten yine Çin k rlı çıkar. Çin’i bu yönde olumsuz etkileyecek bir durum olmayacaktır. Herhangi bir nedenle bir pazarı kaybettiniz diyelim. Mevcut durum sona erip işler açıldığında yeniden pazar arayışına girersiniz. Tabi artık işinizi daha ucuza maledebileceğiniz pazarlara bakarsınız. Bu nedenle yine gözler Çin’e çevrilecek. 
     
Cazibesi nasıl artacak 
     Dünya ticaretinde denge değişiklikleri olacak. Bundan da yine Çin’in yararlanacağını düşünüyorum. Çünkü Çin’e hızlı bir yabancı sermaye girişi var. 
     Çoğu da yatırım aşamasında. Çin talep kısılmasından onlar da zarar görecektir ama fiyat ve rekabet açısından herkesten ileride oldukları için yine onlar k rlı çıkar diye düşünüyorum. Savaş döneminde insanlar daha ucuz maliyetle ithalat yapmak isteyecekler. Bunun için de en önemli adres yine Çin. 
     Bu nedenle Türkiye’nin daha aktif bir rol oynaması lazım. Bu işten zararlı çıkmamak için tanıtıma daha çok ağırlık vermesi lazım. Hızlı davranarak önlem almak lazım. 
     
İhracat yapılan ürünlerin ambalajlarına konulan "terörü lanetliyoruz" etiketleriyle bu sıkıntılı durumla nasıl başa çıkacaksınız. Daha ciddi bir önlem almayı düşünüyor musunuz 
     Tabi etiketler sembolik. Gazete ilanı vermeyi düşünüyoruz. Washington Post ve New York Times’a ilan vermeyi düşünüyoruz. Bu ilanlarda Türkiye’nin terörden çok çekmiş bir ülke olduğunu hatırlatarak, ABD halkının acılarını paylaşıyoruz mesajları vermeyi düşünüyoruz. 
     
Tüm bunlar gözönüne alındığında bu yıl konfeksiyon ihracatı ne olur 
     Bu yıl 7.1 - 7.2 milyar dolar aralığında bir konfeksiyon ihracatı bekliyoruz. Bu da geçen senenin yüzde 4-5 gerisinde olacak. Miktar bazında artış var ama dolar bazında düşüş yaşanıyor. Dünyada arz fazlası var. Arz fazlası olduğu zaman ürün fiyatlarında da doğal olarak düşüş yaşanıyor. 
     
     New York’ta taksi şoförlüğü de yaptı 
     Yüksek Öğrenimini ABD’de yapan Nuri Artok, uzun yıllardır tekstil ve konfeksiyon sektörünün içinde. "Kendimi bildim bileli bu işi yapıyorum" diyen Artok, sadece öğrencilik yıllarında farklı işlerde de çalışmış. Harçlığını çıkarabilmek için New York’ta benzin istasyonlarında çalışan Artok’un yaptığı işler arasında yine New York’ta taksi şöförlüğü de var. Mezuniyetinin ardından tekstil sektörüne adım atan Artok, çeşitli firmalarda profesyonel yönetici olarak görev yapmış. Kendi işini kurmaya karar veren Artok üç arkadaşıyla birlikte hazırgiyim üretimi yapan Teneks adında bir şirket kurar. Yönetim Kurulu Başkan Yardımcılığını yürüttüğü Teneks’in ağırlıklı olarak ABD’ye ihracat yaptığını belirten Artok, bir dönem taksisiyle hizmet verdiği New Yorklulara şimdi kendi markasıyla kıyafet satıyor. 
     
     Marka yaratmak çözüm değil’ 
Türkiye’nin uluslararası markalara sahip olması yaşanan sorunlara bir çözüm olur mu 
     Moda marka yaratıp, yüksek katmadeğere yönelmek yanlış değil ama sektörü kurtaracak bir çözüm değil. Marka satabilme konusunda, 7.5 milyar dolarlık ihracatta yüzde 10’ları yakalayabilse bu çok büyük başarı olur. 
     Şu anda yüzde 1’i bile değil. Türkiye’nin tüm sektörün moda ve markaya yönlenmesi hem fiziksel olarak mümkün değil, hem de dünyada da bu kadar pazar yok. 
     
     



 EKONOMİ 


















</TEXT>
</DOC>
