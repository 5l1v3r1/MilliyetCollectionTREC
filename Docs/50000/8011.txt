<DOC>
<DOCNO> 8011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/son/soneko05.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kristal Kola'dan İhlas Holding'e 500 milyarlık fon 
</HEADLINE>
<TEXT>

     Kristal Kola ve Meşrubat Sanayi, İhlas Holding'e 500 milyar liralık fon kullandırdı.Kristal Kola'dan yapılan açıklamada, 12-19 Şubat arasındaki bir haftalık dönemde İhlas Holding'e fon kullandırıldığı belirtilerek, diğer grup şirketlerinden İhlas Ev Aletleri ile İhlas Gayrimenkul Yatırım Ortaklığı'na doğrudan veya dolaylı yoldan kullandırılan veya kullanılan fon ve kaynağın bulunmadığı kaydedildi. 
     İhlas Holding'e kullandırılan fon için dönem sonunda gerekli faizin uygulanacağı bildirildi.Açıklamada, ayrıca, İhlas Finans Kurumu'nun mevcut durumu dolayısıyla, Kristal Kola aleyhine açılan dava, icra, haciz, ihtarname gibi herhangi bir hukuki girişimin henüz bulunmadığı ifade edildi.Öte yandan, İhlas Gayrimenkul Yatırım Ortaklığı'ndan yapılan açıklamada, İhlas Holding tarafından İstanbul-Büyükçekmece'de yürütülen "Güzelşehir Evleri" projesinden 7 adet 'Sümbül' tipi villanın şirket portföyüne dahil edilerek satın alınmasına karar verildiği belirtildi. Gayrimenkul Ekspertiz ve Değerlendirme tarafından hazırlanan rapora göre, 7 adet villanın bitmiş haldeki arsa payları dahil satış değerinin 1 milyon 750 milyon dolar olarak belirlendiği kaydedilen açıklamada, sözkonusu villaların 1 milyon 470 bin dolara satın alınacağı bildirildi. Alım bedelinin 750 bin dolarının gayrimenkul satış vaadi sözleşmesinin imzalandığı tarihte peşin olarak, geri kalan 720 bin doların ise 48 ay içinde ödeneceği bildirildi. 




</TEXT>
</DOC>
