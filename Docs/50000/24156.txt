<DOC>
<DOCNO> 24156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/sontur26.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Cephanelik değil çoban... 
</HEADLINE>
<TEXT>

     Şanlıurfa'nın Siverek İlçesi'nde bir çobanın üzerinden 1 kalaşnikof piyade tüfeği, 1 tabanca, 3 şarjör ve 19 mermi çıktı. 
     Alınan bilgiye göre, Zincirliçay Köyü'ne bağlı Gökçetaş kırsalında devriye görevi yapan jandarma timi, hayvan otlatan Hadi K'yi, şüpheli davranışları üzerine durdurdu. 
     Jandarma timi, yaptığı üst aramasında, çobanda, 1 kalaşnikof piyade tüfeği, 1 tabanca, 3 şarjör, 19 mermi buldu. 
     Gözaltına alınan çoban Hadi K, ilk ifadesinde, köyün çobanlığını yaptığını ve hasımları olduğunu söyledi. Hadi K, can güvenliğini sağlamak için bu kadar silahı taşıdığını belirterek, ''Bazen geceleri dağlık alanda kalıyorum. Bunu fırsat bilen hasımlarım beni öldürebilir. Üzerimdeki silahlarla kendimi koruyorum'' dedi. 
     
     
     







</TEXT>
</DOC>
