<DOC>
<DOCNO> 48345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/yazar/cemal.html </URL>
<DATE> 2001/10/23/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Siyasal çıkmazda sihirli formül 
</HEADLINE>
<TEXT>

     Büyük patronlar geçen hafta İstanbul'da toplandılar. Kapalı kapılar arkasında konuştular, görüş alışverişinde bulundular. Ve en ufak bir açıklama yapmadan dağıldılar. 
     Daha doğrusu 
     İçeride konuşulanlarla ilgili olarak kamuoyuna herhangi bir açıklama yapmama konusunda anlaştılar. 
     Neden 
     Başbakan Ecevit'le bu iş artık daha fazla yürümez diye düşündükleri için mi Bunu da kamuoyuna açıkça söyleyemedikleri için mi 
     Bir bakıma sözün bittiğine, yani fazla hükmü kalmadığına inandıkları için mi 
     Ya da mevcut hükümetle denizin bittiğini görmelerine karşılık, yeni bir hükümet formülü konusunda ne yapacaklarını bilemedikleri için mi 
     Hepsi olabilir. 
     İstanbul toplantısına katılmış olan bir işadamı dün şöyle yakınıyordu 
     "Bu hükümet gitse, yerine nasıl bir hükümet kurulur Bilemiyorum. Ama kesin olan şu Türkiye'nin durumu gerçekten yürekler acısı. Borç gırtlağa kadar Üretim artmıyor. İşsizlik büyüyor. Para olabilir, proje olabilir. Ama bu ortamda, bu belirsizlikte, yakın geleceği göremezken nasıl yatırım yapılır ki " 
     Aynı işadamı şöyle devam etti 
     "Benim korkum, sokak hareketleri... İşsizlik büyüyor. İşçinin, öğretmenin, polisin maaşı belli... Yani geçim sıkıntısı... Ya sokak karışmaya başlarsa Bir umut kıvılcımı nasıl çakılır, herkes gibi bu sorunun karşılığını arıyoruz. Türkiye'yi hızla bu durumdan çıkaracak birtakım, bir lider aranıyor ister istemez..." 
     Bu arayış her yerde var. 
     Çünkü, Türkiye tarihinin en ağır ekonomik krizini yaşıyor. İşadamından sokaktaki adama kadar halinden memnun olana rastlamak imkansız. 
     Herkes burnundan soluyor. 
     Üstelik, 11 Eylül sonrasının dünyasında savaş rüzgarları her geçen gün daha şiddetli esiyor. Bizim sınırlarımıza ne zaman gelebilir, bundan sonraki hedef Irak olabilir mi, Bekaa'yı da vurabilir mi Amerika gibi sorular yakınlarımızda uçuşuyor. 
     Peki, biz ne yapıyoruz 
     Kriz üretmekle meşgulüz. 
     Hem de devletin tepesinde. 
     Kim haklı, kim haksız 
     Ne kadar önemli bu soru .. Bence Cumhurbaşkanı Sezer bu konuda hem hukuka hem toplum vicdanına uygun davranıyor. Hükümet referandum istemiyorsa, tek maddelik bir Anayasa değişikliğinden başka çare yok artık, öyle değil mi 
     Ancak Türkiye ve dünya koşulları öylesine ki, konunun bu tarafını o yüzden pek fazla önemsemiyorum. Beni bugün için devletin tepesindeki kriz durumu ilgilendiriyor. 
     Bir başka deyişle 
     Cumhurbaşkanı Sezer'le Başbakan Ecevit arasında o hiç eksilmeyen güvensizlik ve diyalogsuzluk... Hükümetle Çankaya Köşkü arasındaki bilek güreşi... Cumhurbaşkanlığı ile yürütme ve yasama organları arasındaki kopukluk... Başbakanlık'ta dikkati çeken hukuk nosyonundan yoksun bazı eğilim ve davranışlar... 
     Ciddi bir devlet hiç böyle mi işler Ciddi bir devletin tepesi sürekli olarak kriz ve sorun mu üretir 
     Olacak şey değil. 
     Türkiye krizde. Çevremizde savaş rüzgarları esiyor. Bizim siyaset kurumu ise Çankaya'sıyla, parlamentosuyla, hükümetiyle üç haftadır milletvekili maaşından kaynaklanan kendi yarattığı krizle haşır neşir... 
     Tek kelimeyle ayıp 
     Onun için de bir umut kıvılcımı nasıl çakılır sorusu her tarafta soruluyor. Ama şimdiye kadar bir sihirli formül hala bulunabilmiş değil. 
     
     







Kemalizm tartışması 


Bu da terör... 


Alınması gereken ders 


Siyasal çıkmazda sihirli formül 


Bumerang sözcükler 


Muazzez Ersoy'un banyosu 


Batman kabuk değiştiriyor 


Herkes teröre karşı ama... 


Tarihi bir değişikliğe tanık olacağız 


Çözüm önerileri... 


Susurluğun silahçısı diyor ki 


Şanghay nire Brüksel nire 


Yıllanmış markaların kriz atağı 


Yağ karaborsasında Ecevit’in suçu yok 


Tantan 11 Eylül ve dini eğitimi yorumladı 


</TEXT>
</DOC>
