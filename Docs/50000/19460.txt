<DOC>
<DOCNO> 19460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/siyaset/siy05.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Karayalçın'ın dileği İnönü lider olsun 
</HEADLINE>
<TEXT>

     ESRA KURT İstanbul 

     CHP'den istifa eden ve yeni bir parti oluşturma çabası içerisine giren Murat Karayalçın, dün Erdal İnönü'yü ziyaret etti. İnönü ile iki saat görüşen Karayalçın, "Ben sayın İnönü'nün Türkiye'nin bugünkü koşullarını dikkate alarak solda yeni bir siyasi oluşuma öncülük yapması gerektiğini düşünüyorum. Benim dileğim bu" dedi. Karayalçın, görüşmede bir teklif sunmadığını belirtirken, İnönü ise açıklama yapmadı. 
     Karayalçın, eşi Neşe Karayalçın ile birlikte dün saat 17.00 sıralarında İnönü'yü Beykoz Anadoluhisarı'ndaki yalısında ziyaret etti. Karayalçın, görüşmeye giderken siyasi durum değerlendirmesi yapmak amacıyla geldiğini belirtti. Başka bir açıklama yapmayan Karayalçın, "Zaten bir siyasi çalışma da yok" dedi. İnönü, basın mensuplarının sorularına karşılık, "Siz kendinizle konuşun, biz de Murat Karayalçın'la konuşalım" diye espri yaptı. 
     
Çelebi de ziyarete geldi      DİSK Başkan Süleyman Çelebi de dün 11.00'de İnönü'nün evine gelerek bir saat görüştü. Çelebi ayrılışında, gazetecilerin, 'Liderlik için İnönü'yü ikna mı edeceksiniz ' sorusuna da Çelebi, "Belki de vazgeçirmeye geldik" cevabını verdi. 
     



 SİYASET 

























</TEXT>
</DOC>
