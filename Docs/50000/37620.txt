<DOC>
<DOCNO> 37620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/son/soneko27.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 2. seansta böyle geçti 
</HEADLINE>
<TEXT>

     İMKB Ulusal-100 Endeksi, 1. seansa göre 29.25 puan artışla 2. seansı 9,736.95 puandan tamamladı. 
     Hisse senetleri ortalama yüzde 0.30 oranında değer kazandı. 
     Dolar kurundaki gevşemenin sürmesi piyasayı iyice rahatlatırken, 2. seansta da çıkış sürdü. 9,756 seviyesinde açılan seansın ilk yarısında en yüksek 9,879 puana kadar yükselen Endeks, ikinci yarıya 9,732 puanla girdi. 
     Hisse bazı kar realizasyonlarının yaşandığı seansın ikinci yarısında yatay bir seyir izledi. 9,650-9,750 puan aralığında dengeli seyreden Endeks, günü 9,736.95 puandan tamamladı. Hisse senetleri günün tamamında ise ortalama yüzde 2.09 değer kazandı. Kapanışta mali endeks 57.61 puanlık kayıpla 13,456.54 puana gerilerken, hizmet endeksi 43.27 puanlık artışla 5,213.04 puana, sınai endeksi de 82.06 puanlık artışla 8,411.41 puana yükseldi. 
     Böylece ilk seansa göre mali grup hisseler ortalama yüzde 0.43 değer yitirirken, hizmet grubu hisseler yüzde 0.84, sınai grubu hisseler de yüzde 0.99 oranında değer kazandı. 
     2. seansta işlem gören toplam 289 hisse senedinden 137'si değer yitirdi. 79 hisse senedi değer kazanırken, 73 hissenin fiyatında ise değişiklik olmadı. 
     Seansta, 229 trilyon 233 milyar 410 milyon liralık işlem hacmi oluştu. İki seansın işlem hacmi toplamı da, 402 trilyon 806 milyar 928 milyon lira olarak gerçekleşti. 
     2. seansta, Yapı Kredi Bankası, Garanti Bankası, Tüpraş, Akbank ve Sabancı Holding en yoğun işlem gören hisseler oldular. 






</TEXT>
</DOC>
