<DOC>
<DOCNO> 18568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/son/sontur16.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk İş 1 Mayıs'ta meydanlarda 
</HEADLINE>
<TEXT>

     Türk-İş Genel Başkanı Bayram Meral, 1 Mayıs'ta kesinlikle meydanlarda olacaklarını belirterek, hükümetin önerdiği sıfır zammı kesinlikle kabul etmeyeceklerini söyledi. 
     Bayram Meral, HiltonSA'nın açılışı için geldiği Adana'da, basın mensuplarının sorularını yanıtlarken, işçi ve memurun durumunun ortada olduğunu belirtti. Meral, şunları söyledi 
     ''1 Mayıs'ta meydanlarda olacağız. Gerçi bu konuda henüz bir yasak yok. Olsa da biz alanlara çıkacağız, sesimizi duyuracağız, haklı taleplerimizi ve çözüm önerilerimizi anlatacağız. Krizin nedeni belli, yapanlar da belli. Bunlardan hesap sorulmalıdır. Hortumladıkları paralar geri gelse kriz biter. İşçinin memurun durumu düzelir.'' 
     Hükümetin zam konusundaki önerilerinin ülke gerçeklerinden uzak olduğunu bildiren Meral, ''Sıfır zammı kesinlikle kabul etmeyiz'' dedi. 
     







</TEXT>
</DOC>
