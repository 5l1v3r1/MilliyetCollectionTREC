<DOC>
<DOCNO> 44613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/siyaset/siy06.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelkurmay Başkanı’ndan operasyon uyarısı 
</HEADLINE>
<TEXT>
Afganistan’da kara harek tı zor... 
Org. Kıvrıkoğlu, ABD operasyonunun Irak’a yöneltilmesi halinde de Türkiye’nin iki şartı olacağını açıkladı Kürt devletini kabul etmeyiz. Maddi kaybın telafisini isteriz 
     ANKARA Milliyet 

     Genelkurmay Başkanı Orgeneral Hüseyin Kıvrıkoğlu, ABD’nin askeri operasyonunun Irak’a yöneltmesi halinde Türkiye’nin "Kürt devleti kurulmasına izin vermeyeceğini" ve "Körfez Savaşı’ndaki maddi kaybın benzerini yaşamak istemediğini" açıkladı. TBMM resepsiyonuna katılan Kıvrıkoğlu, Yunanistan’ın teröre verdiği destekten, ekonomik krize kadar gündemdeki sorulara şu yanıtları verdi 
     IRAK’A OPERASYON ABD’nin bu konuda ne kadar delili var bilmiyoruz. Biz MGK’da desteğimizi Türkiye’nin menfaatlerine aykırı olmama şartına bağladık. Kürt devletinin kurulmasını kesinlikle kabul etmeyiz. Sadece Irak’ın toprak bütünlüğü ve egemenliğini temel alan bir çözümü kabul edebiliriz. Bunun yanı sıra Körfez Harek tı’nda Türkiye büyük maddi kayıplara uğradı. Bu kez aynı durum olmamalı. 
     IRAK - LADİN BAĞLANTISI Bu konuda kesin bir şey yok. Bunlar dinci grup. Dinci gruplar arasında ilişki olabilir. Aynen Almanya’daki Kaplancı grubunun bağlantısı olduğu gibi. 
     YUNANİSTAN Türkiye’ye işgalci, terörist diyorlarmış. Onlar yapınca terör değil de Türkiye’nin garantörlük haklarını kullanması mı terör Lavrion Kampı’nda ne yapılıyor Lavrion kampında h l Türkiye’ye yönelik terör faaliyetlerine destek veriliyor. Şunu da sormak lazım Öcalan Suriye’yi terk ettikten sonra kendisine sahte pasaportlar verip elçilikte misafir eden kim Terör o mudur, yoksa bu mudur 
     EKONOMİ Yıllardan beri süren bir olay. Duvara toslama meselesi. Sıkıntıların çekileceği biliniyordu, ama ne zaman olacağı bilinmiyordu. Ama hiçbir şey çözümsüz değil. Önemli olan kısa sürede atlatmak. 
     ALMAN TERÖRİSTLER ABD’deki saldırıda belki içeriden destek alındı ama asıl kaynak dış kaynaklı. Türkiye’de de böyle olmadı mı İçeriden gibi görülse de her türlü mühimmat dışarıdan geldi. Ayrıca yönlendiriliyor da. İçlerinde Iraklı, Suriyeli, hatta Alman kökenli, Ermeni kökenli insanlar vardır. Türkiye’ye Avrupa’da birkaç ülke dışında destek geliyordu. O birkaç ülkenin başında da Almanya vardı. Türkiye’deki ile ABD’deki, bütün terör hareketleri irtibatlı. Alalım DHKP -C’yi, Fehriye Erdal orada. Cezaevleri nereden kumanda ediliyor Biz bunları söyledik işte. Eğer onlar terörün dışında kabul edilirse terör aynen devam eder. 
     ABD OPERASYONU Afganistan’a kara harek tı çok zor. Orası ABD’yi yutar. Türkiye bile ne kadar büyük kuvvetle Güneydoğu’da yıllardır savaşıyor. Akıl k rı değil, kaybederler. Hedef tespit edip havadan bomba atabilirler ya da tespit edilen hedeflere özel kuvvet harek tı yaparlar. Sivil halka zarar vermemeleri de lazım. Verirse ABD’ye karşı sadece İslam ülkeleri değil, yanında yer alan birçok ülke de karşı tavır koyar. 
     TÜRKİYE’NİN KATILIMI Türkiye üslerini kullandırıyor. Üslerin kullanılması için Meclis kararına gerek yok. NATO anlaşması gereği hükümet karar verdi. O yeterli. Sadece Türkiye savaşa girerse Meclis kararı gerekir. Savaşa giriyoruz diye de bir şey yok. ABD’den asker talebi gelmedi. Hükümetle de görüşlerimizde paralellik var. 
     
Kıvrıkoğlu’nun Fener aşkı      Yeni Yasama Yılı dolayısıyla Meclis’te verilen resepsiyonda soruları yanıtlayan Kıvrıkoğlu ve İkinci Başkan Org. Yaşar Büyükanıt, Fenerbahçe’nin şampiyon olacağını belirtti. Kıvrıkoğlu, "Yine şampiyon oluruz biz. Mustafa Denizli’ye yapılan eleştirilere bakmayın. Meyve veren ağacı taşlarlar. Geçen sene şampiyon yaptı, bu yıl daha iyisini yapar" dedi. Büyükanıt da, "Efsane geri dönecek. Ne zaman biliyor musunuz Nisanda Şükrü Saraçoğlu Stadı’nda göreceksiniz. Çünkü FB ile GS arasında yeni maç var. Şampiyon yine FB olacak" diye konuştu. 
     



 SİYASET 















</TEXT>
</DOC>
