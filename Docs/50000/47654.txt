<DOC>
<DOCNO> 47654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/spor/spo03.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu önerisi 
</HEADLINE>
<TEXT>

Aziz Üstel, daha önce bir yıllık prensip anlaşması yapılan Rumen hocanın kulübe dört yıl bağlanması gerektiğini ve de bu teklifi yönetime götüreceğini söyledi 
     HALİL ÖZER 

     GALATASARAY yöneticisi Aziz Üstel, Lucescu ile yapılan bir yıllık anlaşmanın dört seneye çıkarılmasını istedi. Üstel "Tabii ki, bu sadece benim görüşüm. Ama yönetimde söyleyeceğim. Bir yıl daha prensipte anlaşma yapıldı. Ama bence Lucescu gibi bir hoca ile en az dört yılllık anlaşma yapmak gerekir" açıklamasını yaptı. 
     ÜSTEL, Lucescu ile Fatih Terim’in, Galatasaray’a gelmiş geçmiş en büyük hocalar olduğunu da belirtti ve şöyle devam etti "Adam, tam bir beyin. Ayrıca da mükemmel bir insan. Futbolu çok iyi biliyor. Takımın performansındaki baş mimar kesinlikle Lucescu. Eğer Terim bir numaraysa, Lucescu da iki numaradır. İyi yararlanmalıyız." 
     
SERGEN Beşiktaş’a döneceğim’      SERGEN Yalçın, futbolcu kimliğiyle gitmesinin zor olduğu Beşiktaş’a hoca ya da yönetici olarak döneceğini söyledi. Yıldız oyuncu, Siyah - Beyazlı takımdan, devrin yöneticisi Metin Keçeli’nin para hevesi nedeniyle gönderildiğini ekledi, "Galatasaray forması ile gol attığımda, ilk tebrik edenler yine Beşiktaşlılar oluyor" dedi. 
     GALATASARAY’IN kendisine en zor gününde kapılarını açtığını bildiren Sergen şöyle konuştu "Ben de elimden geleni yapıp, Galatasaray’a üçüncü yıldızı taktırmak için uğraşacağım. Forvette oynuyorum, ama Serkan ve Ümit’in arkasında serbest adam olarak görev yapsam, çok daha fazla gol atarım. Yine de en iyisini hocamız bilir." 
     
Şaş sakatlandı      BEŞİKTAŞ derbisi için hazırlıklara başlayan Galatasaray’da Hasan Şaş’ın sakatlığı korku yarattı. Antrenmanda dizini çalışma çubuğuna çarpan genç oyuncu idmanı yarıda bırakırken, durumunun iyi olduğu öğrenildi. Sakatlığı devam eden Capone dün ülkesine gitti. Galatasaray kulübünün 96. yıl kutlamaları bugün başlayacak. Yöneticiler, kurucu Ali Sami Yen’i mezarı başında anacak. 
     
Para istediler      GALATASARAY’DAN ayrılan Fatih, Okan ve Emre, yönetimden paralarını istediler. Üç oyuncunun menajerliğini yapan Ahmet Bulut, Abdürrahim Albayrak ile görüşerek, Fatih’in 300 bin, Okan’ın 450 bin, Emre’nin ise 250 bin dolarlık prim alacaklarının ödenmesini talep etti. 
     
Takım satın aldı      TEKNİK Direktör Lucescu, Romanya Üçüncü Ligi’nden Romradıatoare Braşov kulübünün 51’ini satın aldı. Rumen hoca dün de, bu kulübe iki takım eşofman ve forma gönderdi. Lucescu’nun hisselerini, en yakın arkadaşı Constantin Anghelache’ye emanet ettiği bildirildi. 
     



 SPOR 























</TEXT>
</DOC>
