<DOC>
<DOCNO> 8066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/son/sontur22.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz "Kavgadan sonra Ecevit'e birşey olacak diye korktum" 
</HEADLINE>
<TEXT>

     ANAP Başkanlık Divanı üyeleri, Cumhurbaşkanı Ahmet Necdet Sezer ve hükümet arasında yaşanan gerginliğin tırmandırılmamasını istediler. 
     ANAP Genel Başkanı ve Başbakan Yardımcısı Mesut Yılmaz, dün akşam toplanan Başkanlık Divanı'nda, MGK'da yaşanan tartışmayı anlatırken, Başbakan Ecevit'in sağlığından endişe ettiğini söyledi. Edinilen bilgiye göre Yılmaz, olay sonrasında Ecevit'in çok kötü göründüğünü, toplantıdan çıktıktan sonra su içirdiğini ve sigara ikram ettiğini anlattı. Yılmaz, Cumhurbaşkanı Ahmet Necdet Sezer'in elindeki anayasa kitabını Ecevit'in önüne doğru attıktan sonra, Hüsamettin Özkan'ın ayağa kalktığını ve kitabı Sezer'e doğru fırlattığını, bu arada Sezer'in de ayağa kalktığını ifade etti. 




</TEXT>
</DOC>
