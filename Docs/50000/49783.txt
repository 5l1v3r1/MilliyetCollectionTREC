<DOC>
<DOCNO> 49783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/son/sondun20.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
AB, Kuzey İttifak'a silah verilmesinin yolunu açtı... 
</HEADLINE>
<TEXT>

     AB, birliğe üye ülkelerin, Afganistan'daki Taliban yönetimine karşı mücadele veren gruplara silah yardımında bulunması konusunda anlaştı. 
     Diplomatik kaynaklara göre, AB ülkeleri temsilcileri, BM'nin yalnızca Taliban yönetimi altındaki topraklara silah verilmesini yasaklayan 1333 sayılı kararına ilişkin birliğin anlayışını yumuşatmak için prensipte uzlaştı. 
     Üst düzey bir diplomat, tarafsız AB üyeleri İsveç, Finlandiya ve İrlanda'nın çekincelerini koymasından sonra tartışmasız kabul edilen kararın, AB ülkelerinin Taliban'a karşı savaşan Kuzey İttifakı'na silah yardımında bulunmasının önünü açacağını söyledi. 
     Diplomatlar, bu kararın AB dışişleri bakanlarının muhtemelen 18 Kasım'da yapacağı toplantıda resmen onaylanması gerektiğini belirttiler. 
     Taliban'a karşı savaşan gruplara karşı Rusya ve İran silah yardımı yaparken, ABD bu hafta havadan mühimmat yardımında bulunmaya başladı ve doğrulanamayan haberlere göre, İngiltere ve Fransa'nın karada danışmanları bulunuyor. 
     BM, Taliban yönetiminin Suudi asıllı Usame Bin Ladin'i teslim etmeyi reddetmesi üzerine Taliban'a ambargo uygulamaya başlamıştı. 
     






</TEXT>
</DOC>
