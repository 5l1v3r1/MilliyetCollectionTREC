<DOC>
<DOCNO> 44479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/yazar/temelkuran.html </URL>
<DATE> 2001/10/01/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Sado-mazo teyze sizi yiyecek 
</HEADLINE>
<TEXT>

Siz kaç insan edersiniz Aşkta nahif, işte yırtıcı mısınız Düşünün bakalım, siz tek başınıza kaç kişisiniz 
     Lateks giysiler içinde biraz Türk tipi bir kedi kadın olan "Sado-mazo teyze" soruyor, beyinlerini gösteri dünyasının tabakhanesine güç bela yetiştirmiş, sıralanıp tabaklanmayı bekleyen yarışmacılar cevaplıyor. Bilemedikleri zaman "sado-mazo teyze", bir milleniyum muallimesi olarak azarlıyor, aşağılıyor, alay ediyor ve sorulara devam ediyor. Sıra, ekipte "en zayıf halkayı" göndermeye gelince, bu kez de ruhlar tezg ha çekiliyor 
     "Duygusal davranıyorsunuz Ahmet Mantıklı davranmanız beklenirdi " 
     "Demek en zayıf halka olarak Süleyman’ı seçtiniz. Yani kendinizin ondan daha iyi olduğunu düşünüyorsunuz. Hayret " 
     "En zayıf halka", oyundan atılıyor Küçük bir deney grubunda Sosyal Darwinizm teorisini başarıyla tatbik etmiş olmanın gururunu yaşayan "daha güçlü halkalar" ve "sado-mazo teyze", geriye en güçlü kalana kadar yok olmaya hazırlanıyor. 
     
Krizin olumlaması mı      "Kaybettiren gider" düsturunun en kanlı biçimde yaşandığı, binlerce insanın bir anda oyundan atılıp işsiz kaldığı kriz günlerinde böyle bir yarışmanın yeni yayın dönemi yaratıklarından biri olarak gösterime girmesi enteresan değil mi Yarışmacılardaki "Ne yapalım Oyunun kuralı bu" gibi bir cümlenin iç huzuruyla ve gitgide daha da "mantıklı" yani acımasız olarak güçsüz olanı saptamaya çalışmalarındaki gayretkeşlik sanki krizde yaşananların bir tür olumlaması gibi değil mi Fazla mı ciddiye aldık yarışmayı Sahi, bu sadece bir oyun, değil mi Gerçek değil yani... İnsanlar nerede, ne zaman gerçektir peki Ne kadar "sahici olmama" hakkı vardır insanın Sadece bir televizyon programı için erdemlerini askıya almak diye bir şey olabilir mi "Oyunun kuralları" için duygularınızın ne kadarını emanetçiye verebilirsiniz 
     
İzleyici değil, ruh-deşen      Gösteri dünyasının son icadı bu 
     İnsan ruhu kazanmak için ne kadar adileşebilir Kazanmak için ne kadar acımasız ve ne kadar sahte olabilir insanlar 
     "Biri Bizi Gözetliyor" programında da "En Zayıf Halka" yarışmasında da, kurulan televizyon stüdyosu laboratuarlarında, bu ruh deneylerini gözlemlemektesiniz. Siz artık birer televizyon izleyicisi değil, "ruh-deşensiniz" Siz, fareleşen insanların birbirini yiyişini seyretmektesiniz... 
     Bir süredir Batılı ve Doğulu düşünürler aynı soruyu soruyor Kapitalizmin yarattığı kişilik çürümesinin ardından yeni insan tarifi nasıl olacak Kişilik kaldı mı Yoksa artık insanlar her durum, her ilişki hatta her televizyon programı için ayrı bir kimlik mi inşa ediyor Mesela "En Zayıf Halka"daki acımasız insanları BBG evine koysanız birden sevimli insanlara dönüşmeyecekler mi Artık biz her duruma uyarlanabilir birer organizma mıyız 
     Aşk ilişkisinde naif, iş ilişkisinde yırtıcı mısınız Günlük hayatta gerçek, televizyona çıkınca oyunun kuralları gereği sahte misiniz Siz kaç kişisiniz o zaman Bir düşünün bakalım Siz kaç tane insansınız 
     
     







Şimdi kavga zamanı değil 


5 Soru 5 Cevap 


Siyasal güven gereksinimi 


Kefeli geliyor allı yeşilli 


Eski haber, yeni haber 


Ege'de turizm sinerjisi 


Sado-mazo teyze sizi yiyecek 


Devletin ve siyasetin vazgelişmez ağırlığı 


Plansız olmaz 


</TEXT>
</DOC>
