<DOC>
<DOCNO> 31445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/spor/spo01.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum, Almanya kampında zehir zemberek açıklamalar yaptı 
</HEADLINE>
<TEXT>
İtiraflar 
"Pascal Nouma iki yüzlü biri" 
"Stavrum işi acele oldu" 
"İstediklerimizi almamız zor" 
     KARTAL YİĞİT 

     Herkesi yanılttı 
     BEŞİKTAŞ Teknik Direktörü Daum, Almanya kampında düzenlediği basın toplantısında birbirinden ilginç açıklamalarda bulundu. Pascal Nouma’yı iki yüzlü olmakla suçlayan Alman hoca, bu oyuncunun kendisine ayrı, medyaya ve yöneticilere ayrı konuştuğunu ileri sürdü. Daum, "Nouma, Beşiktaş’ta kalabilmek için tüm olanaklarını yitirdi. İnsanları hep yanılttı ve ikili oynadı" dedi. 
     
     Para etmez’ 
     DAUM, bazı çevrelerin Nouma konusunda kendisini haksız gördüğünü hatırlattı. Alman Teknik Direktör "Ama hep sustum. Bu olay gururumla ilgili. Beşiktaş’ta yüreği ile oynamayan oyuncuları tutmayız. Yasal hazırlığımızı yapıyoruz. İlerde pürüzle karşılaşırsak bunu kullanacağız" diye konuştu. Ünlü hoca, Fransız oyuncu için istenilen 4.5 milyon dolar konusunda "Bu kadar etmez. Kulüp bulamaz" yorumunu yaptı. 
     
     Santrfor aranıyor 
     SİYAH-BEYAZLI ekibin teknik patronu, Norveçli Stavrum ile ilgili de çok acele karar verdiğini söyledi. Daum, "Bu oyuncu için arkadaşlarımı aradım. İskoç Ligi’nde Aberdeen gibi şampiyonlukta iddialı olmayan takımda gol krallığında ikinci oldu. Doğruyu söylemek gerekirse, kendisini hiç canlı izlemedim. Kasetlerden bilgi sahibiyim. Ancak h l yabancı santrfor arayışındayım" ifadesini kullandı. 
     
     Parasız kaldık’ 
     ALMAN hoca, kadroda daha eksikler olduğunu da vurguladı ve şöyle devam etti "Nouma satılırsa, oradan gelecek parayla takviye yapmak istiyoruz. Örneğin defansı güçlendirmek için stoper almayı düşünüyoruz. Libero istemiyorum. Veit önemli bir görev üstlenecek. Bu oyuncuyu eski futbolcum Johansen’e benzetiyorum. Ümit çok narin bir yapıda. Bu nedenle savunmada yer almayacak." 
     
Dormingez geliyor      DAUM’UN listesindeki Uruguaylı stoper Esmarado Dormingez’in bugün kampa katılacağı belirtildi. N’Gotty’nin transferinin çıkmaza girmesiyle değişik arayışlara yönelen Alman hocanın, Uruguaylı Dormingez ile her konuda anlaştığı ve kampa bir an önce katılması için Almanya’ya çağırdığı öğrenildi. Menajer Sinan Engin, Uruguaylı futbolcunun bugünkü çalışmada olacağını ve beğenilirse kendisiyle İstanbul’da sözleşme imzalayacaklarını söyledi. 
     
Sezon açılışında konser şenliği      BEŞİKTAŞ’IN 25 Temmuz’da İnönü Stadı’nda yapacağı yeni sezon açılışı tam anlamıyla bir şölene dönüşecek. Hülya Avşar, Davut Güloğlu, Hamiyet ve Haluk Levent gibi ünlü ses sanatçıları, takım sahaya çıkmadan önce görkemli bir konser verecekler. Siyah - Beyazlı taraftarların bedava izleyeceği bu konserin ardından futbolcular tek tek tanıtılacak. 
     
Gülesin’i anıyoruz      TÜRK futbolunun ve Beşiktaş’ın unutulmaz ismi, gazetemizin usta spor yazarı Şükrü Gülesin’i yarın ölümünün 24. yılında anıyoruz. Gülesin’in, Emirgan’daki kabri başında yapılacak anma töreni saat 11.00’de başlayacak. 
     
Ali Eren’e yeşil ışık      BEŞİKTAŞ satış listesine koyduğu Ali Eren’in sözleşmesini uzatmak için Futbol Federasyonu’na parayı yatırdı. Menajer Sinan Engin, Ali Eren’i yarın Fulya’da Antrenör Ömer Gülen yönetiminde çalışacak ikinci takımın antrenmanlarına beklediklerini söyledi. Daum ise "Beşiktaş’ın bir şerefi vardır. O şerefle kimse oynayamaz. Ancak bu futbolcu hakkında son sözü söylemedim" diye konuştu. 
     
Ceza fonu kuruluyor      BEŞİKTAŞ Menajeri Sinan Engin kampta futbolcuların sorunlarıyla yakından ilgilenirken, antrenmanlara geç kalanların 50 mark ceza ödeyeceğini ve bu cezaların katlamalı olarak artacağını söyledi. Buna göre, toplanan paralar Kaptan Tayfur’un önderliğindeki bir fonda birikecek ve takımın özel günlerinde harcanacak. Bu arada Daum 15.00 - 16.30 arasına teorik bilgiler içeren ders saati koydu. 
     



 SPOR 
























</TEXT>
</DOC>
