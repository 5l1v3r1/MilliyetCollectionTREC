<DOC>
<DOCNO> 21067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/ekonomi/eko01.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
BBC Telekom’da geç kalındı 
</HEADLINE>
<TEXT>

Türk Telekom’un özelleştirilmesinin yıllarca ertelendiğini belirten BBC, bu nedenle Türkiye’nin yabancı müşteri bulmasının zor olduğu yorumunu yaptı 
     Türk Telekom’un özelleştirilmesi ve bankacılık sistemindeki reformlar ile ilgili olarak dün İngiliz resmi haber ajansı BBC’de yer alan haberde, Telekom’da özelleştirmenin yıllarca ertelenmesi nedeniyle Türkiye’nin kendisine büyük bir müşteri bulamayacağı ve bu koşullarda satılmasının da uygun bir zamanlama olmayacağı görüşü yer aldı. Haberde, Telekom ve bankacılık reformu için gerekli yasaların Meclis tarafından onaylandığı belirtilirken, "Hükümet IMF’nin acil durum kredisini bir an önce alabilmek için hızlı davranıyor" yorumu yapıldı. 
     
     Müşteri bulmak zor’ 
     Reform talebinin IMF’den geldiği de belirtilen haberde ayrıca, Telekom’un özelleştirilmesi konusunda Parlemento’da yaşanan siyasi tartışmaların son ana kadar sürdüğü ve bu konuda kimi pürüzlerin h l bulunduğu da kaydedildi. 
     Haberde ekonomist ve analistlerin Türk Telekom ile ilgili yaşanan tartışmaları teknik ve akademik buldukları belirtildi. Ayrıca özelleştirmenin yıllarca ertelenmesi nedeniyle Türkiye’nin kendisine büyük Telekom müşterisi bulamayacağı ve bu koşullarda satılmasının da uygun bir zamanlama olmayacağı haberde yer aldı. 
     
     Kredi için özelleştirme 
     Türkiye’nin özelleştirmeyi IMF’den kredi alabilmek ve bankacılık sektörünü istikrarlı bir hale getirebilmek için yapmak durumunda olduğuna da değinilen haberde ayrıca Türkiye’de durumun ciddi olduğu, yüz binlerce çalışanın işten çıkarıldığı ve fiyatların dramatik bir şekilde arttığı ifadesi yer aldı. 
     
Fazilet Anayasa Mahkemesi’ne gidiyor      FP Genel Başkanı Recai Kutan Merkez Bankası, Bankalar ve Telekom yasalarını hukukçulara incelettirdiklerini belirterek, "Anayasa’ya aykırı olduğu ilk planda görülüyor. Bu kanaatimiz pekişirse, bu yasaların iptali için Anayasa Mahkemesi’nde dava açacağız" dedi. 
     
     Köşk’e iptal çağrısı 
     Türk Mühendis ve Mimar Odaları Birliği, Elektrik Mühendisleri Odası ile Haber Sen de düzenledikleri ortak basın toplantısında, Cumhurbaşkanı Ahmet Necdet Sezer’e, Türk Telekom’un özelleştirilmesine ilişkin yasayı, Anayasa’ya aykırılığı gerekçesi ile iade etmesi çağrısında bulundu. Basın toplantısında Telekom Yasası’nın Meclis denetimine girmeden IMF’ye sunulduğu vurgulandı. 
     



 EKONOMİ 



















</TEXT>
</DOC>
