<DOC>
<DOCNO> 13780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/son/sondun07.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistinliler'den ABD’ye ağır suçlama 
</HEADLINE>
<TEXT>

     Filistinliler, ABD’yi "işgalci İsrail’i kollamakla" suçladı. 
     Filistinli başgörüşmeci Saib Erakat, Kahire radyosuna verdiği demeçte, Amerikan yönetiminin Filistin lideri Yaser Arafat’tan şiddete son verilmesini istediğini anımsatarak, "Öyle görünüyor ki, Washington işgalci İsrail devletine kol kanat germeye, işgal altındaki Filistin halkının uluslararası korunma hakkını ise görmezden gelmeye karar verdi" dedi. 
     Amerikan yönetiminin, BM Güvenlik Konseyi’nde yapılan oylamada Filistinlilere uluslararası korunma sağlanmasına ilişkin karar tasarını veto ettiğine dikkat çeken Erakat, "Bu tutum, ABD’nin Arapları hafife aldığını gösteriyor" diye konuştu ve Amerikan vetosunun, Filistin halkına yönelik İsrail saldırılarının artması sonucunu doğurabileceği uyarısında bulundu. 
     




</TEXT>
</DOC>
