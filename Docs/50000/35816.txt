<DOC>
<DOCNO> 35816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/spor/spo01.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
KARTAL’DA SAVAŞ 
</HEADLINE>
<TEXT>

Şifo Mehmet bıraktı, gerginlik sürüyor. Camia ayakta, herkes birbirini suçluyor. Jübilenin yönetim-muhalefet çatışmasına dönüşmesine tepkiler giderek büyüyor 
     BİLAL MEŞE 

     Kavga başladı 
     BEŞİKTAŞ’ta Şifo Mehmet’in dillere destan jübilesinde patlayan yönetim - muhalefet kavgası giderek büyüyor. Jübile öncesi düzenlenen geceye katılmayan ve tavrını ortaya koyan Başkan Serdar Bilgili, camianın önde gelenlerinin çoğu tarafından eleştirilirken, kavga ortamına Onursal Başkan Süleyman Seba’nın da çekilmek istenmesine de büyük tepki gösteriliyor. 
     
     Büyük ayıp’ 
     SİYAH - Beyazlı kulübün eski yöneticileri de yapılanları yadırgadıklarını vurguladılar ve "Şifo Mehmet, büyük bir olay gerçekleştirdi. Bu anlamlı olayın başka platformlara çekilmek istenmesi ve de kavga ortamı yaratılması büyük bir ayıptır" ifadelerini kullandılar. Muhalefetin lideri Hasan Arat, gelişmeler karşısında sessiz kalırken, camianın ünlüleri MİLLİYET’e konuştular. 
     
Ne dediler      Hiç yakışmıyor 
     Sayın Serdar Bilgili bu yapılan organizasyon karşısında mutluluk duymalıydı. Tersine suçlayıcı tavır içine girmesi hiç yakışmıyor. Yönetim için de öyle. Herhalde Hammam’daki geceye Scala ve Briegel’den sıkıntısı olduğu için, ya da 17 yıl sonra Beşiktaş’ı Avrupa’nın dışında bıraktığı için mahcubiyetinden gelmedi. 
HASAN BOZKURTER 

     Ayrım hoş değil 
     Bu kulübe sadece Milne ile Briegel hizmet vermedi. Gecede olan diğer antrenörlere de teşekkür edilmesi gerekirdi. Ayrım hoş değil. Süleyman Seba da Rıza Çalımbay’ın jübilesine gelmedi. Mehmet’in yapmış olduğu büyüklük kadar burada Beşiktaş’ın da isim büyüklüğü var. Beşiktaş olmasa Mehmet olabilir miydi " 
HULUSİ ÖZDURMAZ 

     Ne hesabı olabilir 
     Apoletleri sökülmüş, ikinci sınıf takım haline getirilmiş Beşiktaş, Şifo sayesinde gündeme çıktı. Ancak bu anlamlı jübilede bazılarının art niyet aramasına üzüldüm. Fatih Terim’in, Rahmi Koç’un ne hesabı olabilir Süleyman Seba’ya yüklenilmesi de hatadır. Bu güzelim olayı başka platforma çekmek büyük bir ayıptır. 
METİN KEÇELİ 

     Neşter kendine 
     Başkan kendi ipini çekti. Neşter kendine vurulmalı. Başkanın yerinde olsam hemen bırakırım. Jübilede ben ağladım. Eşim ağladı. Herkes duyguluydu. Burada eleştirilecek biri varsa, o da anlamlı geceye gelmeyendir. Beşiktaş aylar sonra ilk kez manşetlere taşındı. Bu işin kavgası olmaz. Yapana büyük zarar verir. 
TEVFİK YAMANTÜRK 

     Gölge düşürüyorlar 
     Mehmet Özdilek’in erdemli hareketine bu tarzda gölge düşürülmesine son derece üzülüyorum. Bazı kişiler spekülasyon yaratıyorlar. Bu da Beşiktaş’a zarar vermekte. Beşiktaşlı olan kulübümüzün menfaatlerine ters düşecek hareketlerden kaçınır. Kişisel çıkarları ön plana alıp, bazı kişi ve kurumların kullanılmak istenmesi yanlış. 
AFFAN KEÇECİ 

     Seba göreve 
     Süleyman Seba’nın toparlayıcı olması gerekir. Başkan beceremiyor, abilik yapması gerekir. Sıkıntılar var, Beşiktaş’ın kendisini toparlaması önemli. Başkanın Hammam’daki geceye gelmemesi büyük hata. Bundan daha büyük mazeret olamaz. O bizim Şifomuz. Zaten Başkan neşter lafları yüzünden de takımı bugünlere getirdi. 
İHSAN KALKAVAN 

     Yönetim yapmadı 
     Yönetim olarak bazı şeyleri başaramadıkları için bu jübilenin gölgesinde kaldılar. Camiayı biraraya getiren Mehmet’tir. Bu jübileyi yönetim kurulu yapmadı. Serdar Bilgili Avrupa’da sesimizi duyuracağız dedi. Bunu kendisi değil Mehmet duyurdu. Bilgili’nin geceye gelmemesi normal. Çünkü bu olayı gönülden desteklemedi. 
BAHATTİN DEMİR 

Havaya girmeyin’Daum, futbolcularına "Milan’ı maçını gözünüzde büyütmeyin. Şimdi Trabzon’u düşünmeliyiz" dedi 
     KARTAL YİĞİT 

     BEŞİKTAŞ’TA Milan galibiyeti moralleri yükseltirken, Teknik Direktör Christoph Daum futbolcularını uyardı. Daum, "Milan’ı yendik diye havaya girmeyin. Sonucu gözünüzde büyütmeyin. Geçen sezon da aynı şeyler yaşanmıştı. Sonucu biliyorsunuz. Bu bizim için bir hazırlık maçıydı. İyi oynadık ve kazandık. Bunun ötesinde birşey yok" ifadelerini kullandı. 
     DAUM, şimdi Trabzonspor maçını düşünmeleri gerektiğini söyledi ve "Gerçek gücümüzü bu maçta göstermeliyiz" diye konuştu. Sakatlığı nedeniyle Almanya kampından bu yana takımdan ayrı kalan Ahmet Dursun ağrılarının geçtiğini ve Trabzonspor maçında oynamak istediğini söyledi. Genç futbolcu, "Hocamdan görev bekliyorum" dedi. 
     
Heinen tamam gibi      BEŞİKTAŞ Teknik Direktörü Daum’un ısrarla alınmasını istediği kaleci Heinen’in transferinin büyük ölçüde bittiği belirtildi. Daum’un Başkan Serdar Bilgili ile görüşerek, "Heinen’le parasal konularda onunla anlaştım. Kulübü de razı edilebilecek gibi. Gerekirse bizde bir yıl kiralık oynayacak" dedi. Menajer Sinan Engin, Heinen’in kulübü E.Frankfurt ile görüşmelerin sürdüğünü ve kısa bir süre içersinde sonuç aşamasına gelineceğini söyledi. 
     
Kural dersi      SÜPER Lig’in ilk maçında cuma günü Trabzonspor’u ağırlayacak olan Siyah - Beyazlı ekip, Daum’un isteği üzerine MHK başkanı Bülent Yavuz’dan yeni oyun kurallarıyla ilgili olarak ders alacak. Yavuz kendisinden bir seminer vermesini isteyen Alman hocanın teklifine olumlu yanıt verdi. Seminer bugün yapılacak. 
     
Tayfur akademide      BEŞİKTAŞ kaptanı Tayfur Havutçu, İstanbul Üniversitesi Spor Akademisi’ni ziyaret ederek Dekan Selami Gözenç’e formasını hediye etti. Beşiktaş kongre üyesi olan Selami Özenç, kaptandan bu sezon şampiyonluk beklediklerini söyledi. Gözenç daha sonra Tayfur’a akademiyle ilgili bilgiler verdi. 
     
Salih’in dramı      SİYAH - Beyazlı takımın Rasim Kara döneminde değişmez oyuncularından olan Salih Akkaya, 15 milyar lira borcu olduğunu bu nedenle ev ve cep telefonlarının kapandığını söyledi. Salih Akkaya, "Ne yapacağımı şaşırdım. Bazı kulüplerle görüşüyorum, bonservisim bedelsiz olmasına rağmen h l bir sonuç yok. Unutulmak istemiyorum" ifadelerini kullandı. 
     
İlhan-Tümer’de anlaşma yok      BEŞİKTAŞ, İlhan ve Tümer için araya Samsun Valisi Metin İlyas Aksoy’u devreye soktu. Yöneticilerden Yıldırım Demirören ve Fikret Orman, dün Futbol Federasyonu binasında Vali Aksoy, Samsunlu yönetici Süleyman Salır, Futbol Federasyonu Başkanı Haluk Ulusoy ile beraber iki saat süren bir toplantı yaptılar. Toplantıda Samsun’un 3 trilyondan, 2.5 trilyona kadar indiği ancak bu paranın tümünü peşin istemesi nedeniyle anlaşma sağlanamadığı öğrenildi. 
     



 SPOR 
























</TEXT>
</DOC>
