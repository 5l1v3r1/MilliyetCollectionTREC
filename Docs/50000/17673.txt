<DOC>
<DOCNO> 17673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/son/sonspo07.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakıp Özberk'ten Fenerbahçe maçı hakemlerine veryansın 
</HEADLINE>
<TEXT>

     Gaziantepspor Teknik Direktörü Sakıp Özberk, 4-3 yenilgileri ile sona eren Fenerbahçe karşılaşmasının, her açıdan üzerinde durulması gereken özellikte olduğunu belirterek, ''Hakem Murat Ilgaz'ın, Fenerbahçe'nin sahasında üst üste oynadığı 2 karşılaşmaya verilmesi bir tesadüf müdür Değilse örnekleri var mı Bunun kamuoyuna açıklanması gerektiğine inanıyorum'' dedi. 
     Özberk, Fenerbahçe karşılaşmasının ''6 puanlık'' diye tanımlanabilecek gerçek bir final karşılaşması olduğunun bilinci ile hazırlandıklarını ve sahaya çıktıklarını söyledi. 
     Devre arasında futbolcularına bazı çevrelerde sanıldığı gibi ''savunmaya çekilin'' demediğini ve ilk yarıdaki çizgiyi bozmadan ve oyuncu değişikliğine gitmeden ikinci yarıya çıktıklarını anlatan Özberk, şöyle devam etti 
     ''Hakan'ın sakat olmasına karşın, oyuncu değişikliği yapmadık. Ancak, ikinci yarıda Fenerbahçe'nin değişiklikleri değişik oyun ortaya koymamızı zorunlu kıldı. Kulübemizin yeri futbolcularımla iletişim kurmama engel oldu ve gerekli önlemleri alamadık. 10 metre ilerimde duran oyuncuya dahi stat hoparlöründen tezahürat yapılması nedeniyle sesimi duyuramadım. 
     İlk yarıdaki oyunu 55'inci, hatta 60. dakikaya kadar sürdürdük. Bu dakikaya kadar 2 net gol pozisyonunu da değerlendiremedik. 60. dakikada Hakan'ı değiştirmek zorunda kaldık. Yediğimiz ilk 2 golde kesinlikle basit ve küçük kişisel hatalar vardı. Ancak, bu dakikadan sonra stat hoparlöründen yapılan tezahüratın da etkisiyle oyundan koptuk. 
     Stat hoparlörü ile tezahürat uygulamasının yasaklanması ya da cezasını göze alarak bütün takımların sahalarında uygulamaları gerektiğine dikkati çeken Özberk, sözlerini şöyle tamamladı 
     ''Oyun 3-3 olduktan sonra da değerlendiremediğimiz bir pozisyon oldu. 4. gol öncesinde Fenerbahçe'nin yaptığı faulün görmezden gelinmesi, görmezden gelinecek bir olay değil. Hakemin gördüklerine düdük çalması yeterdi. Şampiyonluk iddiamızı bir şekilde elimizden aldılar. 




</TEXT>
</DOC>
