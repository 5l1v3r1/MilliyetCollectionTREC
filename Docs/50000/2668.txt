<DOC>
<DOCNO> 2668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/son/sontur32.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Muazzez Abacı, hizmetçisinden şikayetçi oldu 
</HEADLINE>
<TEXT>

     Sanatçı Muazzez Abacı, kendisi hakkında savcılığa suç duyurusunda bulunan hizmetçisinden şikayetçi oldu. 
     Şişli Adliyesi'ne gelen Abacı, önce hizmetçisi Nargül Yıldız'ın suç duyurusu üzerine başlatılan soruşturma kapsamında ifade verdi. Abacı daha sonra, ''Hizmetçisi Yıldız'ın, kendisine hakaret ettiği ve yalan beyanda bulunduğu'' gerekçesiyle hazırladığı şikayet dilekçesini, Müracaat Savcılığı'na verdi. 
     Şişli Adliyesi'nde, kendisini görüntülemek isteyen basın mensupları ile ünlü sanatçı arasında bir süre kovalamaca yaşandı. Adliyede gazeteciler ile tartışan Abacı, binadan ayrılırken karşısında yeniden basın mensuplarını görünce, asansöre binerek binanın üst katlarına çıktı. 
     Muazzez Abacı'nın ABD'deki torununun bakıcılığını yapan Nargül Yıldız, Abacı ve kızının kendisini dövdüğü ve aç bıraktığı iddiasıyla ünlü sanatçı hakkında suç duyurusunda bulunmuştu. 




</TEXT>
</DOC>
