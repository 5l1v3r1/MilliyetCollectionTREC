<DOC>
<DOCNO> 39390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/son/soneko13.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 2.08 puan artışla 1. seansı 10,295.63 puandan tamamladı. 
     Hisse senetleri ortalama yüzde 0.02 oranında değer kazandı. 
     Döviz ve faizlerdeki düşüş sürerken piyasa, ilk seansta dalgalı bir seyir izledi. Seans, 10,280 puan seviyesinde dengeli açıldı. İlk yarım saatin ardından özellikle sanayi sektörü hisselerindeki kar realizasyonlarıyla gerileyen Endeks, 10,170 puan seviyesinden tepki alımlarıyla yönünü yukarı çevirdi. 10,328 puana kadar süren çıkış sonrası seansın ilk yarısı 10,287 puanla geçildi. 
     İkinci yarıda da dalgalı seyrini sürdüren piyasa, bu kez yükselişte 10,423 puanı gördü. Ancak, kapanışa doğru gelen satışlar Ulusal-100 Endeksi, seans sonunda 10,295.63 puana çekti. 
     Kapanışta mali endeks 61.75 puan artışla 14,024.38 puana, hizmet endeksi de 43.88 puan artışla 5,734.53 puana yükselirken, sınai endeksi 49.81 puan kayıpla 8,912.90 puana geriledi. 
     Önceki kapanışa göre mali grup hisseler ortalama yüzde 0.44, hizmet grubu hisseler de yüzde 0.77 oranında değer kazanırken, sınai grubu hisseler yüzde 0.56 oranında değer yitirdi. 
     1. seansta işlem gören toplam 278 hisse senedinden 129'u değer kazandı. 49 hisse senedi değer yitirirken, 100 hissenin fiyatında ise değişiklik olmadı. 
     Seansta 187 trilyon 212 milyar 517 milyon liralık işlem hacmi oluştu. 
     1. seansta Yapı Kredi Bankası, Sabancı Holding, Garanti Bankası, İş Bankası C ve Doğan Holding en yoğun işlem gören hisseler oldular. 






</TEXT>
</DOC>
