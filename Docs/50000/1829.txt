<DOC>
<DOCNO> 1829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/yasam/yas04.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Cep değil ama araştırması yakında kanser edecek 
</HEADLINE>
<TEXT>
Buyrun bakalım 
Bilimin cep telefonu - beyin tümörü’ ilişkisinde vardığı son nokta şöyle İlişki var denilemez ama, araştırmalar, yok demek için de yetersiz... 
     New England Journal of Medicine dergisinin bir haberi, cep telefonu kullanıp ta beyin tümörü’ yapıyor iddialarından korkanların kafasını iyice karıştırdı. 
     Tıp dünyasının yazdığına itibar edilen’ dergilerinden New England Journal of Medicine’in haberine göre, kafa karaştıran araştırma, ABD’nin Ulusal Kanser Enstitüsü NCI uzmanlarınca yapıldı. Uzmanlar, bu konudaki araştırmanın sonucunu, "Cep telefonu kullanmanın beyin tümörüne yol açtığı şeklindeki teoriyi destekleyecek bir bulguya rastlamadık" şeklinde özetledi. 
     
     Ve işte kafa karıştıran sonuç... 
     Araştırma, yarısı beyin tümörlü yaklaşık 800 kişi üzerinde yapıldı. 
     Sonuçta, günde 60 dakika veya daha fazla cep telefonu kullananlarla, en az 5 yıl boyunca düzenli cep telefonu kullanan kişilerde beyin tümörü oluşma riskinin yüksek olduğuna ilişkin hiçbir kanıt bulunamadı. Ayrıca, beyinde oluşan tümörün, başın telefonla konuşulan bölümünde daha sık görülmediği iddialarıyla ilgili bir bulguya da rastlanmadı. 
     Kafa karıştıran bölüm ise, araştırmanın sonuna iliştirildi. Çünkü sonuç bölümünde, "Araştırmanın sonuçları, cep telefonlarını uzun süre çok sık kullananların karşı karşıya kaldığı riskleri tahmin için’ yeterli değildir" dendi. 
     
     


 YAŞAM 
























</TEXT>
</DOC>
