<DOC>
<DOCNO> 23046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/ekonomi/eko01.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Memura maaşına iki ayda yüzde 12 zam gelecek 
</HEADLINE>
<TEXT>

Memur maaşlarına haziranda yüzde 7 - 8, temmuzda da yüzde 5 oranında zam yapılacak 
     Memur maaşlarına haziran ayında yüzde 7 ile 8 civarında zam yapılması bekleniyor. Eşel mobil uygulaması çerçevesinde yapılacak bu zamla birlikte, en düşük memur maaşı 197 - 199 bin lira olacak. Temmuz ayında yapılacak yüzde 5 zamla birlikte en düşük memur maaşı da 207 bin lira civarına ulaşacak. 
     
     Toplam artış yüzde 32,7 
     Memur maaşlarına nisan ayından itibaren eşelmobil sistemine geçilmesinden sonra, ocak’ta yüzde 10, mart ayı sonunda enflasyonun bu oranı geçmesinin ardından 15 Nisan’da yüzde 2,5, nisan ayında yüzde 10,3, 15 Mayıs’ta da yüzde 10,1’lik zam yapıl, böylece 5 ayda toplam zam oranı yüzde 24’ü bulmuştu. 
     Yüzde 7’lik bir zamla yılın ilk yarısında maaşlardaki toplam artış yüzde 32,7’ye, yüzde 8’lik zamla da yüzde 34’ü bulacak. 
     Haziran’da yapılması beklenen yüzde 7 - 8’lik bir zamla birlikte halen 184 milyon 550 bin lira olan en düşük memur maaşı 197 milyon 500 bin lira ile 199 milyon 315 bin lira dolayına ulaşacak. Halen 1 milyar 127 milyon 510 bin lira olan genel müdür maaşı da 1 milyar 206 milyon 435 bin liraya, yüzde 8’lik zam da 1 milyar 217 milyon 710 bin liraya yükselecek. 
     
     Temmuz’da yüzde 5 
     Devlet memurları ile sözleşmeli personel ve memur emekli maaşlarına Temmuz’da ise IMF’ye de verilen taahhüt çerçevesinde yüzde 5 genel zam yapılacak. Eylül, Ekim, Kasım ve Aralık aylarında da maaşlar, aylık enflasyon oranında artmaya devam edecek. Böylece SSK ve Bağ - Kur emeklilerinin ardından resmen olmasa bile memur, emekli ve sözleşmeli maaşlarında fiili anlamda eşelmobil uygulanmış olacak. 
     
En düşük maaş 200 milyon sınırında Bin TL Unvan Mevcut maaşı 7 Zamlı maaşı 7 Zamlı maaşı Genel müdür 1 4 1.127.510 1.206.435 1.217.710 Memur 9 1 194.110 207.700 209.640 Memur 15 1 184.550 197.470 199.315 Öğretmen 1 4 353.810 378.580 382.115 Öğretmen 9 1 267.460 286.185 288.855 Vali1 4 1.332.230 1.425.485 1.438.810 Kaymakam 7 1 482.770 516.565 521.390 Hakim 8 1 480.330 513.950 518.755 Polis 11 1 373.230 399.355 403.090 Doktor 8 3 387.990 415.190 419.030 Hemşire 12 3 240.100 256.910 259.310 Profesör 1 4 793.520 849.070 857.000 Araştırma gör. 7 1 332.520 355.795 359.120 Avukat 1 4 426.310 456.150 460.415      
     



 EKONOMİ 





















</TEXT>
</DOC>
