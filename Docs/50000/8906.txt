<DOC>
<DOCNO> 8906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/son/sontur09.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayrampaşa'da işhanının bekçisini telle boğup 7 işyerini soydular 
</HEADLINE>
<TEXT>

     Bayrampaşa'da bir işhanının bekçisini telle boğarak öldüren kişiler, 7 ayrı işyerinin kasasındaki para ve değerli eşyayı alarak kaçtılar. 
     Kartaltepe Mahallesi Gülseren Sokak'ta bulunan Dostlar İşhanı'nın 6. katındaki Damla Düğün Sarayı'nda temizlik yapmaya gelen görevliler, hanın demir kapısının açık olduğunu, bekçi Hikmet Hançer'in 45 de öldürüldüğünü fark ettiler. 
     Durumun bildirilmesiyle olay yerine gelen polisler, 6 çocuk babası bekçi Hançer'in, çıkan boğuşma sırasında elektrikli ısıtıcının telleriyle boğularak öldürüldüğünü tespit ettiler. 
     İşhanında yapılan araştırmalarda da muhasebe, trafik muameleleri ve otomobil alım satımı yapılan işhanındaki bürolardan 12'sine girildiği, bunlardan 7'sinin çelik kasalarının işyerinde bırakılan anahtarlarla ve diğer aletlerle açılarak, içlerindeki para ve değerli eşyaların alındığı belirlendi. Hançer'in cesedi, Asayiş Şube Müdürlüğü'ne bağlı hırsızlık, gasp ve cinayet büro amirlikleri ile Bayrampaşa İlçe Emniyet Müdürlüğü görevlileri ve Eyüp Cumhuriyet Savcısı İhsan Kartal'ın, gerekli incelemeleri tamamlamasından sonra Adli Tıp Kurumu'na kaldırıldı. 




</TEXT>
</DOC>
