<DOC>
<DOCNO> 26705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/son/sontur28.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççı kendisini kovalayan polisi bıçakladı 
</HEADLINE>
<TEXT>

     İzmir'in Kemeraltı Semti'nde, bir kadının cep telefonunu alarak kaçan sabıkalı, ''Özel Kapkaççı Timleri'' tarafından kovalanırken, yakalanacağını anlayınca görevli polisi bıçakladı. 
     Alınan bilgiye göre, kapkaççılara karşı Asayiş Şube Müdürlüğü bünyesinde oluşturulan sivil ekipler, Kemeraltı 867 sokak içerisinde Ayten Çalışır isimli kadının cep telefonunu alarak kaçmaya başlayan kapkaççının peşine düştüler. Kovalamaca sonunda ekipler tarafından 871 sokak içerisinde sıkıştırılan kapkaççı, yanında taşıdığı bıçağı çekerek, kendisini yakalamak isteyen polis memuru İbrahim Aslantepe'yi kolundan yaraladı. Süleyman Bağlan isimli kapkaççı, diğer polislerce yakalanarak, etkisiz hale getirildi. 
     Bağlan'ın hırsızlıktan sabıkalı olduğu bildirilirken, polis memuru Aslantepe'nin sağlık durumunun iyi olduğu kaydedildi. 







</TEXT>
</DOC>
