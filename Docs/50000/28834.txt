<DOC>
<DOCNO> 28834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/siyaset/siy07.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Üzüle üzüle beklediler 
</HEADLINE>
<TEXT>

Liderler "parti kapatmayı zorlaştıralım" diye diye parti kapatılmasına göz yumdular 
     SALİHA ÇOLAK Ankara 

     Anayasa Mahkemesi, FP davasında "kapatmaya" karar verirken, "parti kapatmayı da zorlaştıran" Anayasa değişikliği, liderlerin uzlaşmasına karşın yetiştirilemedi. Koalisyonu oluşturan partilerin liderleri, değişiklik paketinin Meclis’e ne zaman getirileceğini tartışırken, "kapatma" kararı geldi. Aynı liderler karar üzerine "üzüntülerini" bildirdiler. 
     Başbakan Bülent Ecevit "Anayasa’daki bazı hükümlerin parti kapatmayı fazlasıyla kolaylaştırıcı nitelikte olması yüzünden böyle oldu. Önümüzdeki günlerde yapılacak Anayasa değişikliğiyle parti kapatma zorlaşmış olacak" dedi. 
     Başbakan Yardımcısı Devlet Bahçeli de, "Muhalefet düzeyindeki bir siyasi partinin kapatılmış olması çok üzücü olmuştur. Tabii ki Anayasa Mahkemesi yürürlükteki siyasi mevzuat gereği olarak böyle bir hükme ulaşmıştır" dedi. 
     ANAP lideri Mesut Yılmaz da ilke olarak parti kapatılmasına karşı olduklarını vurguladı. 
     



 SİYASET 



















</TEXT>
</DOC>
