<DOC>
<DOCNO> 9812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/siyaset/siy03.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbuğ’un sağ kolu hortumcu çıktı 
</HEADLINE>
<TEXT>

Enver Altaylı’nın İş Bankası’nın Almanya’daki şubesinden aldığı 150 bin mark krediyi geri ödemediği ortaya çıktı 
     ERSAN ATAR Ankara 

     Alparslan Türkeş’in sağ kolu ve Avrupa Türk Federasyonu Genel Müfettişi Enver Altaylı’nın İş Bankası’nı kredi yoluyla hortumladığı belirlendi. 
     Avrupa’daki Türkleri ülkücü hareket içinde örgütlemek üzere, 1980 öncesinde MHP tarafından Almanya’ya gönderilen Altaylı’nın, Türkeş’in sağlığında Almanya’daki hesabından her ay 2 bin mark çektiğini belgeleyen Milliyet, şimdi de Altaylı’nın İş Bankası’nın Almanya’daki şubesinden aldığı 150 bin mark krediyi geri ödemediğini ortaya çıkardı. 
     Türkeş’in ölümünden sonra, bankalardaki paralarının kızları tarafından çekilmesi üzerine ekonomik sıkıntı yaşamaya başladı. Altaylı, İş Bankası’nın Almanya’daki şubesine başvurarak, 17 Mart 1998’de 150 bin 677 mark 50 fenik kredi çekti. Adres olarak Adana - Ceyhan’daki Muradiye Mahallesi Çıkmaz Sokak’ı gösteren Altaylı’nın hiçbir kapı numarası vermemesi de dikkat çekti. 
     
3 yıldır bulunamıyor      Krediyi geri alamayan İş Bankası, Altaylı hakkında Almanya’da alacak davası açtı. Davaya bakan Alman Mahkemesi, İş Bankası’nın alacaklı olduğuna karar verdi. Dosya Ceyhan 2. Asliye Hukuk Mahkemesi’ne gönderildi. 3 yıldır süren davada Altaylı tüm aramalara karşın bulamadı. 
     


 SİYASET 















</TEXT>
</DOC>
