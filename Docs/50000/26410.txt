<DOC>
<DOCNO> 26410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/yazar/tamer.html </URL>
<DATE> 2001/06/12/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Sağlıkta reform, özel sektörde de zor 
</HEADLINE>
<TEXT>

     Vehbi Koç Vakfı'na ait Amerikan ve İtalyan hastanelerindeki iddialı dönüşüm projesi bakalım uygulanabilecek mi 
     Hafta sonu peş peşe 2 gün yazdığım yazılarla ilgili e - postamda yığılan mesajlara ve konunun değişik taraflarından yükselen seslere baktığımda, sağlık sektörünü dönüştürecek bir reform projesinin sadece kamuda değil, özel sektörde bile realize edilmesinin hiç de kolay olmadığını anlıyorum. 
     Hoş zaten radikal bir dönüşümün sancısız güle oynaya gerçekleşmesini de bekleyemeyiz. En taze örnek Kemal Derviş Ekonominin yeniden yapılandırılması çalışmasının her Allah'ın günü duvarlara kaç kez tosladığını görmüyor musunuz 
     Sağlık hizmetlerinde müthiş bir israf ve kaçak var. Kamudakini sağır sultan bile biliyor. Özel hastanelerde ise hastalar kendilerine çok yüksek faturalar çıkarıldığından şikayetçi ve bu durumu hastanenin yüksek kar hırsına bağlıyor. Sigorta şirketleri de kendilerine çıkartılan faturaların abartılı olduğundan yakınıyor, hatta itiraz seslerini yükselterek zaman zaman bir bölümünü ödemiyor. 
     Amerikan Hastanesi örneğinde ise Vehbi Koç Vakfı'nın verdiği destek yetmiyormuş gibi, tüketicilerin çoğunluğu tarafından da "fahiş kar eden bir kurum" damgasını yiyor. 
     Küreselleşmeyle birlikte israfı önleyerek maliyetleri düşürme yöntemi, giderek daha çok rağbet görüyor. Sağlık sektörü 1.2 trilyon dolar gibi dev bir ciroya sahip Amerika'da bile kaliteyi düşürmeden, hatta bir miktar yükselterek bu bütçeyi 50 - 60 milyar dolar aşağı çekme yönünde projeler geliştirilirken, sağlık bütçesi 10 milyar dolar olan memleketimizde neden eli - kolu bağlı durulsun ki 
     
Özel sağlık sigortası eşittir kabarık fatura      Ben hiç sağlık sigortası yatırmadım. İftihar edilecek bir durum değil ama gerçek bu. 
     Kızımın sağlık sigortası da yok. 
     Hastalanıp da doktora muayenehaneye ya da hastaneye gittiğimizde bize her seferinde hastalığımızdan önce şu illet soru soruluyor 
     Özel sağlık sigortanız var mı 
     Doktorun size yaptığı muamele de sağlık sigortanızın bulunup bulunmamasına göre değişebiliyor. 
     Geçen yıl sağlık sigortasında yüzde 25 - 30'luk pazar payıyla 1 numara olan Yapı Kredi Sigorta'nın Genel Müdürü Erhan Dumanlı da özel hastanelerin özellikle de sağlık sigortası bulunan hastalardan gereksiz ve aşırı taleplerde bulunduklarından yakınıyor. Sigortanın ödeyeceği faturanın bu nedenle gereksiz yere kabardığını, sigorta şirketleriyle poliçe sahibi müşterinin bir anlamda hastane yatırımlarının bir kısmını finanse eder hale geldiklerini belirten Dumanlı, etik konusunda milletçe hafif kusurlu olduğumuza da değinmeden edemiyor. Özel sağlık sigortası bulunan hastaya "MR'dan ultra sound'a akla geldik gelmedik tahlillerden röntgene gerekli gereksiz çok sayıda laboratuvar incelemesi yaptırılıyor" diyen Dumanlı, zaten hasta olan bir bedenin, faturayı şişirmek için yapılan gereksiz laboratuvar incelemeleriyle hırpalandığına da dikkat çekiyor. 
     Bu arada gerek hastalara gerek sigorta şirketlerine büyük faturalar çıkartıldığı halde hastanelerin de kar etmediğini hatırlatan Dumanlı, "Ama bakıyorsunuz, doktorlardan zarar eden pek yok" diyor. 
     Star olmuş uzman doktorlar elbette iyi para kazanacaklar. Konusunun tartışmasız uzmanı, starlaşmış doktorlara muayene ya da ameliyat olmanın bedeli, doğal olarak sıradan doktorlarınkinden farklı olacak. Ancak özel hastanelerin çoğunda var olan "doktorun laboratuvar incelemesi üzerinden yüzde aldığı" sistemin terk edilmesinin de artık zamanı gelmedi mi 
     
     







Hukukçu... 


Suç sizin .. 


'Atık yüklü gemilere müdahale edebiliriz' 


Yağmurdan kaçarken 


Güneydoğu'ya 'ekonomi ordusu' ne zaman .. 


Dublör zihniyeti 


Okutmasak mı 


Sınav maratonu 


Tehlikeli gidiş 


Temmuza dikkat 


Hizbullah'ın paraları sır oldu 


Şeffaflık korkusu 


Sağlıkta reform, özel sektörde de zor 


İkiniz anlaşacaksınız 


Ayşe Hanım Teyzemin parası "faizöde eriyor 


Ciner, maden buldu Türkiye uyuyor mu 


</TEXT>
</DOC>
