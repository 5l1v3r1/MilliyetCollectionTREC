<DOC>
<DOCNO> 14803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/son/sontur04.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamuda kemer sıkma zirvesi 
</HEADLINE>
<TEXT>

     Bakanlık müsteşarları, kendi bakanlıklarındaki tasarruf tedbirlerine ilişkin yaptıkları çalışmalar konusunda bilgi vermek üzere, Başbakanlık Müsteşarı Ahmet Şağar başkanlığında toplandılar. 
     Başbakanlık Merkez Binası'ndaki toplantı, saat 09.30'da başladı. Bu hafta yapılan Bakanlar Kurulu toplantısında alınan karar doğrultusunda, her bakanlık, uygulayacakları tasarruf tedbirlerine ilişkin çalışmaları sonuçlandırdı. Bakanlık müsteşarları, bu çalışmaları, Başbakanlık Müsteşarı Şağar başkanlığındaki toplantıda ele alacak. Bu toplantıdan çıkacak sonuç, gelecek haftaki Bakanlar Kurulu toplantısında değerlendirilerek, acilen yürürlüğe konulacak. Toplantıya, müsteşarlık kadroları bulunmayan devlet bakanlıklarından bağlı ve ilgili kuruluşların yetkilileri katılıyor. 




</TEXT>
</DOC>
