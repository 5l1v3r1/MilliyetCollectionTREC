<DOC>
<DOCNO> 32454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/yasam/yas00.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir dünya markası 
</HEADLINE>
<TEXT>

İngiliz The Times, Türkiye’de rekorları sayılmayan Yasemin’e yarım sayfa ayırdı 
     NEVSAL ELEVLİ Londra 

     İngiltere’de yayınlanan The Times gazetesi, serbest dalış dalında kendisine ait rekoru 105 metreye yükselterek yeni bir rekor kıran Yasemin Dalkılıç için "Türk kadını, ciğerlerini patlatacak noktaya kadar dalmayı başardı" diye yazdı. 
     22 yaşındaki Dalkılıç’ın İngiltere Parlamentosu’nun Big Ben’ adıyla ünlenen 98 metrelik saat kulesinin yüksekliğinden bile daha derine dalıp geri döndüğünü belirten gazete, bunu şemalarla da anlattı. 
     Dalkılıç’ın Kızıldeniz’de yaptığı dalışın, 35 katlı bir binanın yüksekliğine eşit olduğunu ve genç kızın ciğerlerinin dalış sırasında küçülerek bir yumruk büyüklüğünde kaldığını anlatan gazete, rekor denemesinde jüri olarak hazır bulunan İngiliz dalgıç Jayne Mayer’in, "Böyle bir dalış cesaret ister, ama cesaretten de çok güçlü bir kişilik gerektirir" şeklindeki sözlerine yer verdi. 
     
Nefessiz 5 dakika..      Gazete, yarım sayfa ayırdığı haberde, rekor denemesinin teknik ayrıntılarını da aktarırken, dalışı ABD’nin Free’ adı verilen resmi organizasyonunun izlediğini ve rekoru kayda aldığını belirtti. Dalışın iki buçuk dakika sürdüğünü de belirten gazete, "Ancak Dalkılıç, nefesini bunun iki katı kadar, yani beş dakika tutabiliyor" diyerek Yasemin’den övgüyle söz etti. 
     



 YAŞAM 

























</TEXT>
</DOC>
