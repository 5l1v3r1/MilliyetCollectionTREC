<DOC>
<DOCNO> 47051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/dunya/tur.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Ladin’in kampı bombalandı 
     DIŞ HABERLER SERVİSİ 

     Amerikan savaş uçakları, K bil’e en şiddetli gündüz hava akınlarını dün düzenledi. K bil semalarında yerel saatle 06.15’te görünen Amerikan uçakları 14.00’e kadar hedeflere bomba yağdırdı. K bil ve çevresinden 10 kadar şiddetli patlama sesi duyuldu, Taliban uçaksavarları da Amerikan uçaklarına karşılık verdi. Taliban yetkilileri, Celalabad’da havaalanının doğusundaki askeri kararg hlarına iki bombanın düştüğünü söyledi. Patlamaların meydana geldiği bölgedeki dağlarda, Usame bin Ladin’in ve El Kaide kamplarının bulunduğu tahmin ediliyor. Harek t kapsamında, K bil'deki havaalanının yakınlarındaki hedeflerin, akşam saatlerinde de Amerikan uçaklarınca dört kez bombalandığı bildirildi. 
     
     Havadan erzak atıldı 43 ölü 
     DIŞ HABERLER SERVİSİ 

     Amerikan uçaklarının Afganistan’a havadan attığı erzaktan 43 kişinin hayatını kaybettiği iddia edildi. İddia, Pakistan’ın sınır kenti Peşaver’de yayımlanan, tarafsız bir çizgi benimsediği bildirilen Şahadet gazetesinde yer aldı. Gazete, verdiği haberde, "ABD uçakları erzak yardımı yapıyor ancak bu erzaktan 43 kişi hayatını kaybederken, 370 kişi de mide rahatsızlığı nedeniyle hastaneye kaldırıldı" iddiadasında bulundu. 
     
     Avusturya’da Onur Air alarmı 
     DIŞ HABERLER SERVİSİ 

     Avusturya'nın Steirmark eyaleti üzerinde seyrederken kontrol kulesinin çağrısına yanıt vermeyen Edinburg-Bodrum seferini yapan Onur Air'a ait MD - 88 tipi uçağın kimliğini kontrol etmek üzere "harek t emri" alan savaş uçakları, Semmering bölgesinde uçağın etrafını çevirdi. Türk uçağının ablukaya alınmasından sonra kontrol kulesinin çağrısına yanıt verdiğini belirten Avusturya Savunma Bakanlığı, uçağın inişe zorlanmasına gerek kalmadığını bildirdi. 
     
     Endonezya savaş alanından farksız 
     DIŞ HABERLER SERVİSİ 

     Hemen hemen her gün ABD ve savaş karşıtı gösterilere sahne olan Endonezya’da dün çıkan olaylarda çok sayıda protestocu yaralandı. Görgü tanıklarının ifadelerine göre, ABD’nin Afganistan harekatının kınanması isteğiyle parlamento önünde düzenlenen gösteriye yaklaşık 700 kişi katıldı. Göstericilere dağılmaları uyarısında bulunan polis, basınçlı su ve göz yaşartıcı bomba kullandı, uyarı için havaya ateş açtı. Çıkan olaylarda çok sayıda kişi yaralandı. 
     
Hint askeri Keşmir’i bombaladı      DIŞ HABERLER SERVİSİ 

     Hindistan topçusu, yaklaşık 10 aydır herhangi bir çatışmanın meydana gelmediği Keşmir'de Pakistan'a ait askeri noktaları bombaladı. ABD Başkanı George W. Bush ise, Afganistan operasyonunun devam ettiği bir dönemde Pakistan'la Hindistan'ı çatışmalardan uzak durmaya davet etti. 
     Hindistan ordusundan Tuğgeneral P. C. Das, Cammu - Keşmir eyaletindeki ordu üssü Nagrota'da yaptığı açıklamada, 11 Pakistan askeri noktasını tahrip ettiklerini bildirdi. Pakistan'dan yapılan açıklamada ise bombardımanda bir kadının öldüğü, 25 kişinin de yaralandığı kaydedildi. Pakistan’ın saldırılara karşılık verdiği ifade edildi. 
     



 DÜNYA 












</TEXT>
</DOC>
