<DOC>
<DOCNO> 22534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/yasam/yas05.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağa’yı Ana’nın kızları bitirmiş.. 
</HEADLINE>
<TEXT>

Kasımpaşa’nın Ana’sı polisi aradı ve şöyle dedi Ağa'yı, öldürülen oğlumun intikamı için iki kızıma öldürttüm... 
     ELVAN EZBER İstanbul 

     Kasımpaşa'da 'Ağa' olarak tanınan 15 suçtan sabıkalı Kudrettin Gören, önceki gece Büyükdere Caddesi'nde BMW'sinin içinde tabancasına davranmaya fırsat bulamadan öldürülmüştü. Dün de, 'Ağa'nın kan davası kurbanı olduğu ortaya çıktı. 
     Cinayetin ardından polisi arayan ve Kasımpaşa bölgesinde 'Ana' lakabıyla anılan Gülseren Toprak, beş yıl önce öldürülen oğlunun intikamını almak için Gören'i iki kızına vurdurttuğunu itiraf etti. Kasımpaşa'nın 'Ana'sı Gülseren Toprak'ın oğlu Gökay, 11 yaşındayken öldürülmüştü ve 'Ana' bu cinayetten Gören'i sorumlu tutuyordu. Ve telefonda polise konuşan Toprak, beş yıldır fırsatını beklediği intikamı, kızları Cansu ve Sultan'ın aldığını açıkladı. Buna göre iki genç kız Etiler’de eğlenceden dönen Gören’in aracını sıkıştırdı ve silahlarıyla ölüm yağdırdı. 
     
     Toprağa verildi 
     Bu telefonun ardından polis, teslim olacağını söyleyen yankesicilikten sabıkalı anne ve kızlarının peşine düştü. Kurbanları Gören ise, çocukları, Beyoğlu Belediye Başkanı Kadir Topbaş ve Kasımpaşalıların katıldığı cenaze töreni sonrası, Zincirlikuyu Mezarlığı'nda toprağa verildi. 
     



 YAŞAM 






















</TEXT>
</DOC>
