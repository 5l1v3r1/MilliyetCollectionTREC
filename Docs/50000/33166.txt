<DOC>
<DOCNO> 33166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/spor/bbas.html </URL>
<DATE> 2001/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbolda imza günü 
</HEADLINE>
<TEXT>

     FENERBAHÇE Basketbol Takımı, daha önce anlaşmaya vardığı Damir Mrsiç, Nedim Dal ve antrenör Murat Özgül ile dün sözleşme imzaladı. Kulüp binasında yapılan imza töreninde Damir Mrsiç, Nedim Dal ve Murat Özgül, kendilerini bir yıllığına sarı - lacivertli renklere bağlayan sözleşmeye imza attılar. 
     BASKETBOL Şubesi Sorumlusu Osman Yalçın, geçen sezon futbolda yakaladıkları başarıyı bu sezon tüm branşlarda elde etmek istediklerini belirterek, "Bunun için en üst düzeyde çabalarımızı sürdüreceğiz" dedi. Murat Özgül ise taraftarların keyifle izleyeceği bir takım oluşturacaklarını söyledi. 
     
Rusya’ya teslim olduk      LETONYA’NIN Riga kentindeki 16. Yıldızlar Avrupa Şampiyonası’nda Erkek Milli Takımımız, Rusya’ya 58 - 53 mağlup oldu. Grubun güçlü ekibi önünde ilk yarıyı 28 - 28 kapayan, maçın bitimine 1 dakika 20 saniye kala 50 - 50 eşitliği yakalayan Ay - Yıldızlı takım basit hatalarla yenilmekten kurtulamadı. Milli Takım bugün Fransa ile klasman maçı oynayacak. 
     



 SPOR 

























</TEXT>
</DOC>
