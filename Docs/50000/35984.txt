<DOC>
<DOCNO> 35984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/spor/bbas.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıradışı hedef 
</HEADLINE>
<TEXT>

     BASKETBOL Milli Takımı’nın Başantrenörü Aydın Örs, Avrupa Şampiyonası’nda sıradışı hedeflerinin olduğunu ve kupayı istediklerini söyledi. TSYD’de düzenlenen basın toplantısında konuşan Örs, "Çok iyi yoldayız. Şampiyonada üzerimizde baskı olacağını biliyoruz. Ancak baskı olmadan, başarı gelmez. Oyuncularımızda yeteri kadar sorumluluk duygusu var. İtalya, Fransa, Litvanya gibi ülkelerin ölçütlerini yakalamalıyız" dedi. 
     MİLLİ Takımlar Genel Menajeri Doğan Hakyemez ise Türk basketbolunun oldukça kötü bir durumda olduğunu belirterek, "Avrupa Şampiyonası’nda, şampiyon da olsak, bu sorunları çözmez. Çünkü ülkedeki basketbol stratejisi yanlış" diye konuştu. Hidayet Türkoğlu da "Takım içindeki tecrübeli oyuncuların gençlere destek vermeleri, onların sahada daha rahat olmalarını sağlayacak. Takımda inanılmaz bir arkadaşlık var" ifadesini kullandı. 
     
Milli Takım istatistiği Hücum amaçları Çek Cum. I Çek Cum. II Çek Cum. III Bosna İtalya Ortalama Hedef Atış yüzdesi 41 40 52 40 36 41.8 52 Faul yüzdesi 64 69 66 63 87 69.8 75 Top kaybı 20 12 16 20 18 17.2 10 F.Break sayısı 21 30 35 24 10 24 24 Asist sayısı 23 26 23 28 12 22.4 20      
Savunma Rakip saha içi 41 39 43 34 50 41.4 42 Rakip top kaybı 22 15 18 21 15 18.2 15 Rakip sayı 57 71 64 58 78 65.6 68 Rakip f.break sayı 14 24 17 18 19 18.4 12 Rakip hücum rib. 6 12 4 12 12 9.2 8      
Kombine Toplam rib. 30 37 30 31 25 30.6 32 Toplam faul sayısı 16 14 12 24 18 16.8 18      
F.Bahçe’de çifte imza      CEM AKYÜZ 

     FENERBAHÇE’NİN potadaki transfer atağı sürüyor. Sarı - Lacivertli takım, Mustafa Kemal Bitim ve Erdal Bibo ile dün birer yıllık sözleşme imzaladı. Her iki oyuncu da imza töreninden sonra yaptıkları açıklamada, Fenerbahçe’ye yararlı olabilmek için ellerinden geleni yapacaklarını söylediler. 
     
Efes Pilsen’e iki yıldız      EFES Pilsen, Litvanyalı forvet Stombergas ve Letonyalı pivot Kaspars Kambala ile sözleşme imzaladı. İspanya’nın Tau takımından alınan 28 yaşında, 2.02 boyundaki Stombergas, geçen yıl 12 sayı ortalama ile oynamıştı. NCAA takımlarından UNLV’den transfer edilen 23 yaşında, 2.06 boyundaki Kambala ise geçtiğimiz yıl 16.9 sayı ile mücadele etmişti. 
     



 SPOR 























</TEXT>
</DOC>
