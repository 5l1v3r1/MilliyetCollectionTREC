<DOC>
<DOCNO> 10218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/son/sondun05.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Kore'de Daewoo'nun kurucusuna tutuklama kararı 
</HEADLINE>
<TEXT>

     Güney Kore yönetimi, Daewoo firmasının kaçak olarak yaşamını sürdüren yönetim kurulu başkanı Kim Woo-choong için tutuklama kararı çıkardı. 
     Savcılık bürosundan bir yetkili, Kim'in dolandırıcılık suçundan yakalanmasına yönelik işbirliği için Interpol'e de başvuracaklarını söyledi. 
     Yetkili, Güney Kore büyükelçilikleri yardımıyla Kim'in nerede olduğunu belirlemeye çalıştıklarını, yerini belirledikten sonra iadesini isteyeceklerini kaydetti. Bu arada, Kim'in nerede olduğunu belirlemek amacıyla iki hafta önce Fransa'ya giden Daewoo Motor çalışanlarından oluşan heyetin bugün başkent Seul'e döndüğü bildirildi. 
     Sendika yetkilileri, heyetin Fransa'nın Nice kentindeki villasında yaptıkları incelemede, Kim'in yakınlarda evi ziyaret ettiğine dair bazı kanıtlar bulduklarını söylediler. 




</TEXT>
</DOC>
