<DOC>
<DOCNO> 24166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/ekonomi/eko01.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kavgasız seçimsiz sonbaharı bulmalıyız’ 
</HEADLINE>
<TEXT>

Kemal Derviş önceki akşam yemekte buluştuğu işadamı ve akademisyenlere Türkiye’de yeni bir krizin doğmasını istemiyorsak yeni siyasi oluşum ve seçim lafını ağzımıza almamalıyız’ dedi 
     MURAT SABUNCU 

     Önceki gün İstanbul’da patronların zirvesiyle başlayan ardından Ankara’da Kemal Derviş’in evinde son bulan ilginç bir trafik yaşandı. Patronlar önce kendi aralarında, siyasette hububatla yükselen tansiyonun ekonomiyi de olumsuz olarak etkileyebileceği kaygılarını ve Derviş’in gelecekteki planlarını tartışıp önlerini görmeye çalıştılar. Toplantının hemen ardından Bülent Eczacıbaşı, Derviş’in Ankara’daki evine giderek hem patronlarının kaygılarını hem de isteklerini iletti. 
     
     Patronların kaygısı 
     Salı günü öğlen saatlerinde Türk Sanayicileri ve İşadamları Derneği’nin TÜSİAD Tepebaşı’ndaki merkezinde eski ve yeni başkanları ile yöneticileri bir araya geldi. Aralarında Rahmi Koç, Bülent Eczacıbaşı, Muharrem Kayhan, Halis Komili, Güler Sabancı, Tuncay Özilhan ve Cem Boyner’in de kimi çevrelerce dile getirilen yeni bir kriz olasılığı üzerinde’ durdular. Ve yeni bir krizin faturasının ağır olacağı noktasında birleştiler. Özellikle siyasetçilerin kavgalarının ülkeyi riskli bir ortama sürüklediği konuşuldu. 
     Toplantının ardından Bülent Eczacıbaşı Ankara’ya gitti. Ve akşam eşiyle birlikte Kemal Derviş’in evinde bir yemeğe katıldı. Yemekte Marmara üniversitesi öğretim üyesi Prof. Hurşit Güneş, Derviş’in danışmanı Oya ünlü ile basın danışmanı Ali Bilge ve eşi katıldı. Eczacıbaşı toplantıda patronların kaygılarını dile getirdi. 
     Derviş kendisinin de paylaştığı bu kaygıların ardından önemli mesajlar verdi "Türkiye’nin bu yazı kavgasız, yeni bir siyasi oluşum lafını bile etmeden seçimi bile düşünmeden geçirmesi lazım. Öncelik ekonomide, sizin de dediğiniz gibi yeni bir kriz Türkiye’yi çok zorlar." 
     
     Faik ne müthiş adam ’ 
     Bu arada yakın çevresi Derviş’in özellikle faizler konusunda rahatsızlık duyduğunu belirtiyor. Beraber çalıştığı arkadaşları Hazine’nin geçen salı yaptığı ve faizler bir kaç puan yükselmesin diye fazla satış yapmadığı’ ihalenin çok doğru olmadığı görüşünü iletiyorlar. 
     Öte yandan Derviş’in her türlü sıkıntıda bile çalışma arkadaşlarını sık sık övdüğü ve Ne müthiş adam şu Faik Hazine Müsteşarı Faik Öztrak , Olağanüstü Oya Oya Ünlü gibi laflarla motive etmeye çalıştığı belirtiliyor. 
     



 EKONOMİ 





















</TEXT>
</DOC>
