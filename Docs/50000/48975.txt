<DOC>
<DOCNO> 48975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/son/sonspo09.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Vedat ve Mondragon Trabzonspor maçında yok... 
</HEADLINE>
<TEXT>

     Galatasaray'da, SS Lazio maçında yaşanan sakatlıklar, Trabzonspor maçı öncesinde büyük sıkıntı yaratıyor. 
     Kulüp doktoru Serhan Kurtulmuş, Bülent Korkmaz, Capone ve Hakan Ünsal'ın yanı sıra SS Lazio maçında sakatlanan Vedat ve Mondragon'un da Trabzonspor maçında oynayamayacağını, Sergen'in de ilk 11'de sahaya çıkmasının zor olduğunu açıkladı. 
     Mondragon ve Vedat'ı 30 Ekim Salı günü oynanacak PSV Eindhoven maçına yetiştirmeye çalışacaklarını ifade eden Dr. Kurtulmuş, Sergen'in durumunun da öğleyin çekilecek MR sonucu belli olacağını kaydetti. 
     Dr. Kurtulmuş, sol dizinde ödem ve ezilme bulunan Perez'in yarınki karşılaşmada yer alıp almayacağının da bugün kesinlik kazanacağını söyledi. 
     






</TEXT>
</DOC>
