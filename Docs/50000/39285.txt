<DOC>
<DOCNO> 39285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/dunya/dun02.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, FHKC liderini vurdu 
</HEADLINE>
<TEXT>

     DIŞ HABERLER SERVİSİ 

     Ortadoğu’da Filistin intifadasının başladığı geçtiğimiz eylül ayından bu yana giderek artan şiddet dün keskin virajlarından birini daha aldı. İsrail güçleri Filistin Halk Kurtuluş Cephesi FHKC liderlerinden Ebu Ali Mustafa’nın evine roket saldırısı düzenledi. Saldırıda Mustafa parçalanarak ölürken, FHKC intikam yemini etti. 
     
     Evine 3 roket fırlatıldı 
     Filistin güvenlik kaynakları, saldırının, Mustafa’nın evde olduğu sırada düzenlendiğini ve 2 ya da 3 füzenin isabet ettiğini kaydettiler. Kaynaklar, Mustafa’nın vücudunun parçalandığını belirttiler. 
     İsrail radyosundan yayınlanan askeri bildiride de, "Ebu Ali Mustafa’nın ortadan kaldırılması için FHKC karargahına karşı operasyon düzenlendiği’’ belirtildi. Bildiride, Mustafa’nın "İsrail’e karşı girişilen birçok saldırının sorumlusu olduğu" iddia edildi. 
     



 DÜNYA 












</TEXT>
</DOC>
