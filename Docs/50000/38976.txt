<DOC>
<DOCNO> 38976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/son/sontur05.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmenlik için başvurular yarın sona eriyor 
</HEADLINE>
<TEXT>

     Öğretmenlik için başvurular yarın mesai saati bitiminde sona erecek. 
     Bakanlığın, 4 ay önce açtığı 3 bin kişilik öğretmen kadrosuna 2 bin 425 başvuru yapılırken, bugün binlerce öğretmen adayı form almak için büroların önünde sabahlıyor. Hafta başından beri süregelen uzun kuyruklara rağmen bakanlık yetkilileri şu an için sürenin uzatılmayacağını bildirdiler. 
     Branşlar itibarıyla kontenjandan fazla başvuru olması halinde adaylar, sınav puanının yüksekliğine göre değerlendirilecek. Her branş için ayrı ayrı 100 tam puandan başlanacak ve ayrılan kontenjan kadar öğretmen atanacak. 
     Milli Eğitim Bakanlığı MEB açıktan, ilk defa, kurum içi ve kurumlar arası atama yoluyla 29 branşta 30 bin öğretmen alacak. Bakanlık ayrıca öğretmen açığını kapatmak için Türk Dili ve Edebiyatı, Türkçe ile İngilizce branşlarında emekli dönüşü atama gerçekleştirecek. 
     Başvurular, yarın mesai saati bitimine kadar, Adana, Afyon, Ankara, Bursa, Diyarbakır, Edirne, Erzurum, Gaziantep, İstanbul, İzmir, Konya, Malatya, Samsun, Sivas, Trabzon, Van ve Zonguldak il milli eğitim müdürlüklerinde kabul edilecek. Adaylar, 2.5 milyon lira kılavuz ve başvuru formu ücreti ödeyecekler. 
     Gerekli koşulları taşımadığı halde başvuruda bulunanların işlemleri ile posta, elektronik posta veya doğrudan bakanlığa yapılan başvurular geçersiz sayılacak. 
     Öğretmenliğe ilk defa atanacakların, Devlet Memurluğu Seçme Sınavı DMS , DMS-Öğretmenlik 2000 veya Kurumlar İçin Merkezi Eleme Sınavı'na KMS girmiş ve istenilen düzeyde puan almış olması gerekecek. 
     Türk Dili ve Edebiyatı, Türkçe ve İngilizce öğretmeni olarak görevli iken emekliye ayrılan ve yeniden bu branşlarda öğretmenliğe dönmek isteyenlerden de 1941 ve daha sonra doğumlu olanların başvuruları kabul edilecek. 
     
     Özürlüler de başvuruda bulunabilecek 
     Öğretmen alımları için belirli özür grupları ile özür derecelerine göre özürlü adaylar da başvuruda bulunabilecekler. 
     Buna göre ortopedik özürlüler, beden eğitimi dışındaki tüm branşlara başvurabilecekler. İşitme özürlüler normal iletişim kurabilmek koşuluyla beden eğitimi ve iş eğitimi branşlarına, görme özürlüler Türkçe, İngilizce, Sosyal Bilgiler, Müzik ve Rehber Öğretmenlik branşlarına, her iki gözde toplam görme oranı en az 10 10 olanlar ve renk algılama bozukluğu bulunmayanlar da sınıf öğretmenliğine başvuruda bulunabilecekler. 
     Milli Eğitim Bakanlığı'nın atama yapacağı alanlar, kontenjanlar ve sınav taban puanları şöyle 
     
Kontenjanlar ve puanlar BÖLÜM KONTENJAN PUAN Beden Eğitimi 200 60 ve üzeri Besin Gıda 90 55 ve üzeri Bilgisayar 1000 Tamamı Din Kültürü 100 80 ve üzeri El Sanatları 100 60 ve üzeri Fen Bilgisi 500 70 ve üzeri Giyim 175 65 ve üzeri İş Eğitimi İş Teknik 120 Tamamı İş Eğitimi Ev Eko. 300 Tamamı İş Eğitimi Ticaret 120 Tamamı Kuaförlük Cilt Bakımı 100 Tamamı Matematik 3000 50 ve üzeri Mobilya Dekorasyon 60 50 ve üzeri Muhasebe Grubu 600 Tamamı Müzik 700 Tamamı Nakış 80 60 ve üzeri Okul Öğret. Çocuk Gel 950 Tamamı Sekreterlik Grubu 60 Tamamı Sosyal Bilgiler 2500 60 ve üzeri Sınıf Öğretmenliği 7685 Tamamı Görme Engelliler 20 Tamamı İşitme Engel. 30 Tamamı Zihin Engelliler 60 Tamamı Resim Grafik 150 Tamamı Resim İş Resim 1200 Tamamı Rehber Öğretmen 1500 Tamamı Turizm Otelcilik 100 65 ve üzeri Edebiyatı Türkçe 5000 Tamamı İngilizce 3500 Tamamı      






</TEXT>
</DOC>
