<DOC>
<DOCNO> 49534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/spor/spo06.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim gecelerin güzeli 
</HEADLINE>
<TEXT>

İtalyan basını, Bologna ile berabere kalan Milan’ın bir gündüz maçını henüz kazanamadığını belirtti, taraftarların ise takımı alkışladığını yazdı 
     FIRAT KAYAKIRAN 

     INTER zaferinin ardından Bologna karşısında fren yapan Milan için İtalyan gazetelerinde "Terim gecelerin güzeli. Milan yine bir gündüz maçını kazanamadı" yorumları yapıldı. Corriere Dello Sport, "Chievo aradaki farkı açarken, Milan battı" başlığını kullandı, Terim’in, Shevchenko, Maldini ve Rui Costa’dan da olduğunu belirtti. 
     TUTTOSPORT, "Milan’a fren. Takımda acil durum var" yorumunu yaparken, La Gazzetta Dello Sport da, "Inter, Juventus ve Milan Chievo’dan ders alın" ifadesini kullandı. Gazete ayrıca, yıldızlar topluluğu Milan’ın, Bologna karşısında kuru bir maç çıkardığını ancak buna rağmen taraftarların takımı alkışlarla uğurladığını kaydetti. 
     İTALYAN gazetelerinin büyük çoğunluğu ikinci yarıda oyuna giren Ümit Davala’nın performansını övdüler. Corriere Dello Sport, Ümit’e 10 üzerinden 6 verirken, "Takıma düzen getirdi ve birkaç pozisyonu da ateşleyen kişi oldu" değerlendirmesinde bulundu. Tuttosport da "Ümit iyi koştu, bir golü de kurtardı" dedi. 
     



 SPOR 

























</TEXT>
</DOC>
