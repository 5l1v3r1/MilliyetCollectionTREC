<DOC>
<DOCNO> 5459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/yazar/toker.html </URL>
<DATE> 2001/02/04/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Hata eken, dert biçer 
</HEADLINE>
<TEXT>

     İngiltere'de BBC "Nasıl Avrupa'da Naziler tarafından esir işçi olarak çalıştırılmış, başta Yahudiler, herkes tazminat hakkına sahip kılınmışsa, Amerika'da da kölelik kaldırılıncaya kadar milli servete katkıda bulunan zenciler tazmin edilmeli midir " diye bir panel düzenlese Washington Hükümeti Londra'ya "Buna izin vermeyin, yoksa ilişkilerimiz bozulur" tarzında baskı uygulamaya kalkışır mı 
     Böyle komik bir ihtimali Richard ile - İngiliz ITN başyazarı - gülerek konuşuyorduk ama o, ne zaman ve nerede "Ermeni soykırımı" lafı geçse Ankara'dan bu tarz tehdit geldiğini hatırlattı. 
     Peki İsrail TV'si mesela "Paris'teki Saint - Barthelemy katliamı konusunu programına alsa Fransa Hükümeti "Durdurun bunu yoksa fena olursunuz" tarzı gözdağı verir mi 
     Bu ihtimale de Hanoch ile - Ha'aretz gazetesi başyazarı - "Olur mu, öyle şey " diye takılmıştık ki o, 1982 veya 83 yılında tertiplenmiş "Soykırımları ve Holokost" başlıklı oturumun akibetini söyledi. Aralarında Elie Wiesel gibi Nobel sahibi şahsiyetlerin de bulunduğu panelistler "Ermeni soykırımı"ndan bahsedildiği takdirde Ankara'nın "sert vaziyet alacağı" tehdidi karşısında bildirilerini İsrail Hükümetinin zoruyla geri çekmişler panel de iptal edilmiş. 
     Kahvaltıda Roger ile - Kanadalı Dünya Gazeteler Birliği Başkanı - aynı masadaydık. Bir ara, "Yahu, tarih sormuyorum, şu Kürt Sorununa ne zaman bir çare bulacaksınız " dedi. Gayet iyi niyetliydi ama bildiği "PKK'nın söyledikleri"nden ibaretti. Bir parlamentonun Ermeni Soykırımı hakkında kanun çıkarmasını da "prensip olarak" doğru bulmuyordu. Yoksa "Türklerin görüşü"nü pek duymamıştı. 
     İdo'yu - Yönetim Kurulunun eski İsrail'li üyesi - biraz kışkırttım "Önüne gelen - Ermeniler, Kamboçyalılar ve Rwandalılar, şimdi de Kogolular - soykırımına uğradıklarını iddia eder, bazı Parlamentolar da kendilerini Nüremberg mahkemesi yerine koyup bunları kabul eden kanunlar çıkarırlarsa Shoah - Yahudi soykırımı - bütün ciddiyetini kaybedip faso fiso bir olay haline gelmez mi " 
     İdo bunun İsrail'de bir mesele olarak ele alındığını, Ermenilerin "Yahudilerin peşine takılıp" kendi iddialarını geçerli kılma girişimlerinin yüz bulmaması gerektiğini söyledi. 
     
     Milletlerarası Basın Enstitüsünün - IPI - genel kurulu gibi toplantılar - hele oraya katılanların hepsi "etkili dünya gazetecisi" olursa - en güncel olayların, birbirlerine küçük adlarıyla hitap edecek kadar yakın kimseler arasında açık yürekle tartışıldığı bir forum oluşturur. 
     Bu forumda Türkiye'nin imajı "İşine gelmeyen Kürt Sorunu, Ermeni Soykırımı gibi iddiaları zorbalıkla, onları dünya için de tabu kılmaya çalışan, böylelikle haksızlığını peşinen kabul eden bir ilkel devlet" imajıdır. 
     Türkiye, başkalarını susturmaya çalışacak yerde milletlerarası forumlarda kendi konuşmalıdır çünkü Türkiye susturunca değil, konuşunca haklı konuma geçecek durumdadır. 
     





Nişan suçu 


Çiller Tencerenin kapağını açın 


Yaslı gittik, şen geldik 


Press bey'le keyifli bir pazar sabahı... 


Başkan'ın kadınları 


Uzay, her eve lazım 


Gurbettekiler 


Diasporadan mektup var... 


Türk usulü aydın havası .. 


Oyuncu 


Geçen hafta 


Vizontele 


Yav onlar da kim 


Beş anahtar sözcük 


Hata eken, dert biçer 


Sabancı Koleksiyonu Berlin'de 


</TEXT>
</DOC>
