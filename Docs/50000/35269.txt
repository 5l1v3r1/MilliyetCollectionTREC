<DOC>
<DOCNO> 35269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/son/sondun19.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Resmi Filistin ajansı "İsrail'e yönelik saldırıları durdurun" 
</HEADLINE>
<TEXT>

     Filistin Özerk Yönetimi'nin resmi haber ajansı Wafa, İsraillilere yönelik silahlı saldırıların durdurulması çağrısında bulundu. 
     Ajansın yorum haberinde, İsraillilere silahlı saldırıdan ziyade taş atmanın daha etkili olduğu, Filistinlilerin amaçlarına ise sadece siyasi yollarla ulaşabileceği kaydedildi. ''İsraillilere ne kadar kayıp verdirdiğimizin öneminin olmadığını ve İsrail'e karşı böyle bir savaşı kazanamayacağımızı kabul etmemiz gerekiyor' denilen yorum haberde, Filistinlilerin, siyasi yollarla amacına ulaşmaya çalışırken, İsraillilerle mücadele için ateşli silahlarla ve İsrail içinde değil, taşları kullanmaları gerektiği ifade edildi. 
     Genelde Filistin lideri Yaser Arafat'ın görüşlerini yansıttığı bilinen Wafa, ABD ve Avrupa'yı tehdit eden Filistinlileri de eleştirdi. Bu arada Filistin güvenlik yetkilileri, Batı Şeria'nın Cenin kentinde İsrail ile işbirliği yaptığından şüphelenilen 60 Filistinlinin gözaltına alındığını bildirdi. Filistin topraklarında bu hafta içinde 4 Filistinli İsrail ile işbirliği suçundan ölüm cezasına mahkum olmuştu. Cezaların infaz edilebilmesi için Arafat tarafından onaylanması gerekiyor. 







</TEXT>
</DOC>
