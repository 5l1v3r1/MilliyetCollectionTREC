<DOC>
<DOCNO> 10112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/05/son/sontur09.html </URL>
<DATE> 2001/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
130 bin Türk hacı oldu 
</HEADLINE>
<TEXT>

     Dünya'nın dört bir yanından kutsal topraklara gelen 3 Milyon Müslüman ile Arafat'a çıkan 150 bin Türk, hacı oldu. 
     Türk hacılar, kendileri, yakınları ve Türkiye için dua ettiler. Geçen hafta cumartesi gecesinden itibaren kafileler halinde Arafat'a çıkan 3 milyon civarındaki Müslüman, burada, önce çadırlara yerleştirildi, daha sonra öğlen ve ikindi namazlarını birlikte kılan hacılar, Vakfe Duası'nı yaptıktan sonra hacı oldular. 
     Gün batımı ile birlikte, kafileler halinde Arafat'tan ayrılan hacılar, Müzdelife'ye geçti. Burada, akşam ve yatsı namazını birlikte kılan hacılar, Müzdelifi vakfesini de yaptıktan sonra taş topladılar ve ardından Mina'ya geçip şeytan taşladılar. 
     Arafat'ta her yıl yaşanan kavurucu sıcak, bu yıl hacıları rahatsız etmedi. Her yıl gölgede 40-45 derece sıcaklık altında yapılan Arafat Vakfesi, bu kez parçalı bulutlu bir gökyüzü ve serin bir havada yapıldı. 
     Vakfe duası sırasında yağmur yağması ise hacılar tarafından ''Dualarımız kabul oldu'' şeklinde yorumlandı. Vakfenin tamamlanıp hacıların Müzdelife'ye yöneldiği saatlerde ise fırtına çıktı. Oluşan kum fırtınası sırasında bazı çadırlar uçtu. Daha sonra sağanak yağmur yağdı. 
     Diyanet İşleri Başkanlığı yetkilileri, uzun yıllardır Arafat'ta böyle bir yağmur ve fırtına ile karşılaşmadıklarını söylediler. 
     
     



</TEXT>
</DOC>
