<DOC>
<DOCNO> 32562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/son/sontur15.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Enis Öksüz "Derviş ile MHP arasında sorun yok" 
</HEADLINE>
<TEXT>

     Ulaştırma Bakanı Enis Öksüz, ''Derviş ile MHP arasında sorun yok. Sorun çıkarmak isteyenler başka kapı arasınlar'' dedi. 
     Öksüz, Türkiye Ziraat Odaları Birliği Yönetim Kurulu Başkanı Faruk Yücel ve beraberindekileri Bakanlık'ta kabul etti. Türkiye'nin, önemli bir ekonomik sıkıntının içinden geçtiğini belirten Öksüz, gelişen olaylardan kendisinin sorumlu tutulmasından rahatsız olduğunu ifade etti. Ulaştırma Bakanlığı'nın yaptığı, ''hayırlı'' işlerin görmezlikten gelindiğini savunan Öksüz, ''15 günden bu yana Türk Telekom hikayesi kapandı. Piyasadaki istikrar Türk Telekom yüzünden bozulmadığına göre niye arzu etmediğimiz gelişmeler olduğunu iyi tespit etmemiz lazım'' diye konuştu. 
     Tarım sektörünün devletçe desteklenmesi ve bu desteğin en azından AB'deki ülkelerdeki kadar olması gerektiğini belirten Öksüz, üretimin olmadığı yerde ekonominin ''iyi durumda'' olmasının mümkün olmadığını vurguladı. Daha sonra basın mensuplarının sorularını yanıtlayan Öksüz, piyasanın kötüye gitmesiyle ilgili bir soru üzerine, ''Piyasanın kötüye gitmesini bana sormayın. Bu işin erbabı kimse onlara sorun'' dedi. 
     Devlet Bakanı Kemal Derviş ile MHP arasında sorun olduğu yolundaki iddiaları hatırlatan bir gazeteciye ise Öksüz, ''Sorun yok. Sorun çıkarmak isteyenler başka kapı arasınlar'' karşılığını verdi. 
     ''Teknokrat hükümeti'' formülleriyle ilgili bir soru üzerine de Öksüz, şunları kaydetti ''Türkiye'de demokrasinin işlemesini ve yerleşmesini istemeyenler vardır. Teknokrat hükümeti demokrasiye yakışmaz. Olsa olsa ekonomiyi ve Türkiye'yi karıştırmak isteyenlerin niyetlerini ifade eder. Buna hükümetimiz hiç sıcak bakmamıştır, ben de bakmam.'' Öksüz, ''Başbakan Bülent Ecevit, ekonomi programını olumsuz olarak etkilemek isteyen bazı çevrelerden bahsetti. Bunlar kim '' sorusu üzerine de ''Bunları biraz da siz araştırın bakalım. Ben başkalarının fikirlerini açıklamak durumunda değilim'' dedi. 
     
     "Herkesin uydurmalarına cevap mı vereceğiz" 
     ''Bazı çevreler neden sizi ve MHP'yi hedef aldılar '' sorusunu ise Öksüz, ''Kendimi hedef olarak görmüyorum. MHP'liler, ne yaptıklarını bilen, maksatlı dedikodu üretenlere karşı birlik olmayı beceren insanlardır. MHP'nin tek başına iktidara gelmesinden korkanlar var. Bu yüzden bunları normal karşılıyoruz. Doğru bildiğimiz yolda devam edeceğiz'' diye yanıtladı. 
     ''Bakan Derviş ile MHP ve sizinle ilgili spekülasyonlara bir nokta koymayı düşünmüyor musunuz '' diye sorulması üzerine de Öksüz, ''Herkesin uydurmalarına cevap mı vereceğiz Bizim bir meselemiz yok. Biz faydalı olanın ne olduğuna karar veriyoruz. Olmayan sorunları varmış gibi gösterip toplum huzuruna çıkmanın bir faydası var mı '' dedi. Türkiye Ziraat Odaları Birliği Yönetim Kurulu Başkanı Yücel de Türk çiftçilerinin, Bakan Öksüz'ün faaliyetlerini takdirle karşıladıklarını ifade etti. Bu arada, Yücel, Bakan Öksüz'ü, 26 Temmuz'da Tarsus'ta düzenlenecek üzüm festivaline davet etti. 







</TEXT>
</DOC>
