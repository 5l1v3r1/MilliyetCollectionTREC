<DOC>
<DOCNO> 17208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/yazar/cankat.html </URL>
<DATE> 2001/04/20/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Size atış serbest 
</HEADLINE>
<TEXT>

     Ülkemiz dışında yaşayan Türkiye Cumhuriyeti vatandaşlarının karşılaştıkları insan hakları sorunlarını inceleme projesi. 
     Şaka etmiyorum, hanımlar beyler 
     Türkiye’de yaşayan vatandaşların insan haklarını kollamakla görevli TBMM İnsan Hakları Komisyonu, kriz mıriz dinlemeden yurtdışına "araştırma gezilerini" sürdürüyor. Danimarka 20-25 ocak , Almanya 12-16 şubat , Avustralya 24-31 mart ... 
     Avustralya’daki insan hakları ihlallerini inceleyen heyete bir göz atalım mı 
     Heyet Başkanı MHP’li Hüseyin Akgül. Üye milletvekilleri Her partiden en az bir kişi... Yoksa mızıkan çıkabilir Hasan Macit DSP , Emre Kocaoğlu ANAP , Ali Keskin MHP , Yakup Budak FP , Mahmut N.Bilgiç DYP . Ve Uzman Ercan Durdular. Aslında hepsi insan hakları uzmanıdır . 
     Masraflar devletten. Adam ve gün başına 160 dolar harcırah da cabası 160 dolar asgar ücret eder. 
     Benim hesabımla, Avustralya gezisinin devlete maliyeti 15 ila 20 bin dolar. 
     Bitmedi. Sırada İsveç ve Norveç var. 
     Ben, burada içimden geçeni söyleyemiyorum. Ama orada, sizi engelleyen yok .. 
     
YA POPO YA ARABA      Amerikalı iki otomobil galerisi sahibi, bir barda oturmuş dertleşiyorlardı. 
     Krizden şik yet ederken, biri ağzından kaçırdı 
     Durum çok kötü. Eğer bugün en azından bir araba satamazsam, artık popomu satacağım... derken, barda yanlarında oturan ve konuşmalarını işiten genç ve güzel kadını fark etti. 
     Hanımefendi özür dilerim Bu ekonomik kriz ağzımızı da bozdu... 
     Genç kadın iç çekerek cevap verdi 
     Yoo üzülmeyin, sizi çok iyi anlıyorum. Bu gece bir müşteri bulup popomu satamazsam, ben de arabamı satmak zorunda kalacağım 
     
Ünlü’nün oğlu Barış      Devlet Bakanı Fikret Ünlü’nün oğlu Barış Ünlü’den mesaj geldi. "Polislere geç kaldıkları için bağırmadım, orada olup da, müdahale etmedikleri için kızdım" diyor. Canımı kurtarmaya çalışıyordum, o ruh haliyle konuştum. "Yoksa ben Bakan oğluyum, diye hava atacak bir insan değilim" diyor. 
     Hiç şüphem yok. Fikret Ünlü gibi bir insanın evinden, saygısız, şımarık bir çocuk çıkmaz. Sorun zaten Barış Ünlü değil. Genç adam bağırıp çağırınca, polis memuru "Siz kimsiniz " diye soruyor. Yani "Bana ne sıfatla bağırıyorsunuz " 
     "Bakan’ın oğluyum" cevabını alınca da "Söylesenize kardeşim..." diyor. Yani polis bir Bakan çocuğunun kendisine bağırıp çağırmasını "normal" karşılıyor. 
     Amerika’da, Avrupa’da polise bağırıp çağırdığınız zaman "Sen kimsin " diye sormazlar adama. Çünkü polise kimse bağıramaz. 
     Polis, amirlerine, devletine ve gerektiğinde h kimlerin hakkını koruyacağına güvenir. Ya bizde 
     Kendi hakkını koruyabileceğine inanmayan polisten ne beklersiniz 
     
İSTENMEYEN TALAY      Deli Dolu’yu seyrettim. Sahnedeki herkes uzun uzun alkışlandı Kültür Bakanı İstemihan Talay sahneye gelince, seyirci "kulakları sağır eden bir sessizlikle" karşılık verdi, diye yazdım ya Ertesi gün Afife Tiyatro Ödülleri’ni izledim. Aynı bakan, aynı tepki. Sahnede herkes uzun uzun alkışlandı. Derken bir yetkili "Kültür Bakanımız İstemihan Talay’a teşekkür ederiz " deyince, gene büyük bir sessizlik oldu. 
     Hadi kültür ve sanat çevreleriyle Bakan’ın arası iyi değil, diyelim. Yoo, onlar nezaketen de olsa Talay’ı alkışlarken, seyirci sessiz protestosunu sürdürüyor. 
     Şevket Süreyya "Halkın en düşündürücü hali, onun susuşudur. Eğer halk susuyorsa, homurdanıyor demektir" der ya... Halkın bu homurtusunu Türk basını bize yansıttı da, ben mi gözden kaçırdım 
     
     





Kriz ve Kürtler 


Balıkadam... 


Çağlar'ın durumu 


Size atış serbest 


Galatasaray mucizesinin sınırları... 


İki Korsakov 


Derviş'e mektup 


Dert üstüne dert... 


Hukuk nerede 


VALİYE ÇİRKİN TUZAK 


Bozkır'daki kıvılcım 


Seçim paketi 


Ötanazi 


"Zenne 9 milyon TL" 


Ulusal Düşünce Hareketi 


</TEXT>
</DOC>
