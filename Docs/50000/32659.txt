<DOC>
<DOCNO> 32659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/son/sondun02.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
FBI'da skandal...Kurumun 449 silahı ve 184 laptop'ı kayıp... 
</HEADLINE>
<TEXT>

     ABD Adalet Bakanlığı'na bağlı Federal Soruşturma Bürosu FBI , 449 silah ve bazılarının çok gizli belgeleri içerdiği belirtilen 184 dizüstü bilgisayarın kaybolduğunu tespit ederken, son dönemdeki güvenlik skandallarına bir yenisini daha ekledi. 
     Karşı casusluk faaliyetlerinden sorumlu üst düzey FBI yetkilisi Robert Hanssen'in, 1h yıldır Rusya hesabına çalıştığının ortaya çıkmasının ardından, şimdi de 184 laptopun yanı sıra 449 silahın kaybolması, skandallarla sarsılan imajını düzeltmeye çalış an FBI için yeni bir darbe oldu. 
     Geçen ay idam edilen Oklahoma bombacısı Timothy McVeigh davasında d İE ama bir hafta kala FBI, bir depoda bazı kanıtları unuttuğunu açıklamıştı. Bunun üzerine McVeigh'in idamı, yeni kanıtların avukatları tarafından değerlendirilebilmesi için bir ay ertelenmişti. 
     FBI'dan sorumlu ABD Adalet Bakanı John Ashcroft, kurumun sarsılan imajını düzeltmek için ellerinden gelen herşeyi yapacaklarını belirterek, tepeden tırnağa bir yenilenme sürece başlatmıştı. Bu çerçevede yapılan denetim, kayıpları ortaya çıkardı. 
     Senato Adalet Komitesi, kayıp laptop ve silahlarla ilgili bugün bir toplantı düzenleyecek. FBI da kayıplar konusunda soruşturma başlattı. FBI'ın, düzenli denetimler yaptığı, ancak bütün kurumda baştan aşağı bir kayıpları belirleme araştırmasının ilk kez yapıldığı belirtiliyor. Bu değerlendirmeye göre, bazı silah ve bilgisayarlar, 10-12 yıldan fazla zamandır kaybolmuş olabilir. 
     Çıkarılan kayıp listesi, FBI Başkan Vekili Tom Ickard tarafından Adalet Bakanı Ashcroft'a sunulurken, kayıp silahlar ve laptopların üzerine kayıtlı olduğu görevliler hakkında, bu aletlen akıbetleri 30 Eylül tarihine kadar belirlenemezse, cezai işlem yapılabileceği belirtildi. 
     FBI'da kayıtlı toplam 50 bin silah ve 13 bin laptop bulunduğu belirtiliyor. Kayıp silahların 184 tanesinin çalındığı, diğerlerinin akıbetinin ise bilinmediği kaydediliyor. 






</TEXT>
</DOC>
