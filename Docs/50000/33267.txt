<DOC>
<DOCNO> 33267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/ekonomi/eko06.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
PC satışlarında 15 yıldır ilk kez gerileme yaşandı 
</HEADLINE>
<TEXT>

     EKONOMİ SERVİSİ 

     Gartner Dataquest'in araştırmasına göre, dünyadaki PC satışları 15 yıldır ilk kez düştü. Bu duruma, analistlerin beklentilerini aşan, eskisine oranla daha ciddi bir ekonomik daralmanın neden olduğu belirtiliyor. 
     PC satışları, bu yılın ikinci çeyreğinde 30.4 milyonluk satışla yüzde 1.9 gerilerken, geçen yılın aynı döneminde satışların 31 milyon olduğu açıklandı. En büyük düşüşün dünya üretiminde yüzde 40'lık paya sahip ABD'de olduğu düşünülüyor. Aynı dönemde, dünya talebinin yüzde 20'sini karşılayan Batı Avrupa pazarında da gerileme yaşandığı belirtiliyor. Şirketlerin uzun dönemli masraf kısıtlamaları, eski PC’lerin yenilenmesini de engelliyor. Daha iyi pazar koşulları için beklentiler ise aşama aşama erteleniyor. Gartner Dataquest'ten Todd Kort, "En iyi tahminle, Noel'e kadar bir geriye dönüş beklenmiyor" dedi. 
     



 EKONOMİ 

















</TEXT>
</DOC>
