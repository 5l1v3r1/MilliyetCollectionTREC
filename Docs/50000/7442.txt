<DOC>
<DOCNO> 7442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/son/sontur20.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Orduya silah satan Emekli bir Albay ile Binbaşı, "dolandırıcılıktan" gözaltında 
</HEADLINE>
<TEXT>

     Askeri birimlere silah temin eden bir şirketin, ''dolandırıcılık'' yapıldığı iddiasıyla gözlem altına alınan yöneticilerinin sayısı 4'e çıktı. 
     Beyoğlu Cumhuriyet Başsavcılığı'na yapılan suç duyurusu üzerine dün gözlem altına alınan, merkezi Polonya'da bulunan silah alım satımı yapan Asko firmasının yöneticileri emekli Albay Ömer Büke ve emekli Binbaşı Kemal Yıldız'dan sonra, şirketin sahibi Ramazan Metin ile kardeşi de yakalanarak gözlem altına alındı. 
     Gözlem altına alınan 4 kişinin sorguları sürerken, konuyla ilgili askeri müfettişlerin de incelemelerini sürdürdükleri öğrenildi. Asko firmasının, 1995 yılından beri askeri birimlere, kazandığı ihalelerle 150 milyon dolarlık silah temin ettiği belirtilirken, geçen yıl yapılan 67 milyon dolar bedelli bir ihalede, 10 bin adet Rus yapımı Kalaşnikof marka otomatik tüfek getirmeyi taahhüt ettiği öne sürülüyor. Ancak firmanın, bu taahhüde karşı getirdiği silahların istenilen nitelikte bulunmayıp, Uzakdoğu yapımı olduğu ve faturalarda usulsüzlük yapıldığı iddia ediliyor. 




</TEXT>
</DOC>
