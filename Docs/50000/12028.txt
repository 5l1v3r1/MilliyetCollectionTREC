<DOC>
<DOCNO> 12028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/spor/spo01.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
DAUM DEPREMİ 
</HEADLINE>
<TEXT>

Siyah - Beyazlı taraftarlar, İnönü Stadı’ndaki ilk maçında Alman teknik adama sevgi gösterilerinde bulundular. Daum, "Bizim için şampiyonluk bir rüya" dedi 
     BEŞİKTAŞ'ın başına ikinci kez getirilen Daum, İnönü'de çıktığı ilk maçta sevgi gösterileriyle karşılandı. Adının karıştığı kokain olayı nedeniyle eleştirilen Daum'a sahip çıkan taraftarlar, "Taraftar yanında umursama" ve "Seni en çok lösemili çocukların özledi" yazılı pankartlar astılar. Daum'un önceki dönemde olduğu gibi yine İstiklal Marşı'nı söylemesi ayakta alkışlandı. Yabancı basın da Alman teknik adamın her hareketini adım adım izledi. 
     ALMAN hoca, maçtan sonra "Hedefimiz iyi futbol değil, galibiyetti. Bu galibiyetle güvenimizi kazandık" dedi. Daum bir gazetecinin "Beşiktaş'ın şampiyonluk şansı var mı " sorusuna "Rüya görmek isteyenler devam etsin. Ben realist bir insanım. İkincilik bile zor" yanıtını verdi. Ara vermeden çalışmalara devam edeceklerini söyleyen Daum, "Ancak futbolcularımın gece gezmesi için antrenmanı bir saat geç yapacağım" diye konuştu. l KARTAL YİĞİT 
     


 SPOR 



























</TEXT>
</DOC>
