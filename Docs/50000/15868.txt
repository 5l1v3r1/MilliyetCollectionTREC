<DOC>
<DOCNO> 15868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/yasam/yas06.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Komşudan dostlar gelir bizlere 
</HEADLINE>
<TEXT>
Bu kez Yunanistan İstanbul’a akıyor 
Türk turistlerin Yunanistan akınına yanıt... Paskalya’da 40 bin Yunanlı geliyor 
     YORGO KIRBAKİ Atina 

     Yunanlılar, 15 Nisan’daki Paskalya Bayramı nedeniyle 4 günlük tatil için tercihlerini İstanbul’dan yana kullandı. 
     Ege’nin iki yakasında esen yakınlaşma rüzg rları ve kriz nedeniyle Türkiye’nin ekonomik açıdan cazip hale gelmesiyle, Paskalya’da Türkiye’yi ziyaret edecek Yunanlı turist sayısının 40 bini bulması bekleniyor. Yunan havayolları Olimpik’in İstanbul seferleri için rezervasyonları tıkabasa dolu. Şirket ek seferler düzenledi. 
     Türk Hava Yolları’nın Atina - İstanbul seferlerinde de salı gününden itibaren yer yok. 
     
     Kuzu çevirecekler 
     Yunanistan’ın Kipi Hudut Kapısı’ndan da, cuma gününe kadar 250’den fazla turist otobüsünün geçmesi bekleniyor. Selanik, Gümülcine, Kavala, İskeçe ve Dedeağaç’dan çok sayıda Yunanlı da otomobilleri ile İstanbul’a geliyor. Ülkenin en yüksek tirajlı gazetesi Ta Nea, Yunanlıların Paskalya’da kuzu çevirme geleneğini anımsatarak, "Kuzuyu bu yıl İstanbul’da cevirecekler" dedi. 
     


 YAŞAM 
















</TEXT>
</DOC>
