<DOC>
<DOCNO> 35080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/son/sondun16.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'ya iltica etmek isteyen Iraklıların sayısı Türkleri geçti 
</HEADLINE>
<TEXT>

     Almanya'da iltica talebinde bulunan Iraklıların sayısının 2001 yılında Türkleri geçtiği bildirildi. 
     İçişleri Bakanlığı tarafından yapılan açıklamada, Ocak-Temmuz ayları arasında iltica talebinde bulunan Iraklıların sayısının 9 bin 720, Türklerin sayısının ise 5 bin 931 olduğu belirtildi. 
     İltica talebinde bulunan Iraklıların sayısı Temmuz ayında bir önceki aya göre 1330'dan 1906'ya yükselirken, Türklerin sayısının da 851'den 1025'e yükseldiği kaydedildi. Iraklı ve Türkleri 648 başvuruyla Yugoslavya vatandaşlarının izlediği bildirildi. Almanya'da iltica talebinde bulunan yabancıların sayısının Temmuz ayında bir önceki aya göre 1484 artarak 8 bin 93'e ulaştığına dikkat çekilen açıklamada, bunun da geçen yılın Temmuz ayına göre 1564'lük artışa tekabül ettiği belirtildi. Açıklamada ayrıca, Temmuz ayında 811 kişinin iltica talebinin kabul edildiği, 5 bin 122 kişinin talebinin ise reddedildiği, toplam 57 bin 725 başvuru hakkında da henüz karar verilmediği ifade edildi. 







</TEXT>
</DOC>
