<DOC>
<DOCNO> 19287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/siyaset/siy03.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Güvenlik altın hisseyle korunacak 
</HEADLINE>
<TEXT>

     ANKARA - FRANKFURT Milliyet 

     Genelkurmay'ın Telekom'un özelleştirilmesi konusundaki "güvenlik" çekinceleri konusunda Devlet Bakanı Kemal Derviş, Genelkurmay İkinci Başkanı Orgeneral Yaşar Büyükanıt ile bir telefon görüşmesi yaptı. Alınan bilgiye göre, dün akşam Frankfurt'taki temasları sürerken Büyükanıt'ı arayan Derviş, askeri kanadın hassasiyetleri konusunda doğrudan bilgi aldı. Derviş'in, görüşmenin ardından yakın çevresine "Sorun büyük değil, altın hisse yöntemiyle çözülür" dediği öğrenilirken, Türkiye'ye dönüşünde Genelkurmay'la görüşeceğini söylediği belirtildi. ABD dönüşü, Frankfurt'a geçen Derviş, temasları sonrası düzenlediği basın toplantısında aynı konudaki sorular üzerine şu yanıtı verdi "Yasada altın hisseyi öngörüyoruz. Altın hisse ile Türkiye'nin her türlü güvenlik ihtiyacı görülecek. Bu konuda çok hassasız. Özelleştirmeye karşı olmakla ilgili herhangi şekilde bir istek, direkt bir şey gelmedi. Özelleştirme iyi şartlar, dürüst bir şekilde ve şeffaf şekilde olursa, Türkiye'nin gücüne güç katar. Dolayısıyla güçlü bir ekonomi, güçlü bir Türkiye demektir." 
     



 SİYASET 




















</TEXT>
</DOC>
