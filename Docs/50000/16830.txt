<DOC>
<DOCNO> 16830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/yazar/cemal.html </URL>
<DATE> 2001/04/18/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
İspanya'da "Cimbom'a ole " dedirtmek... 
</HEADLINE>
<TEXT>

     MADRİD 

     Yazımı yazarken gözüm televizyona takılıyor. CNN spor haberlerinde haftalık anket sonuçları Dünyanın ilk on takımı içinde Real Madrid 101 puanla birinci, Galatasaray 51 puanla dördüncü... 
     "Çok zor maç abi " 
     "Ama adamlar resmen korkuyor." 
     "Baksana, havaalanında Hagi'yle Jardel'in etrafına nasıl da üşüştüler. Hagi 'Yenmeye geldik ' dedi. Jardel yine gol müjdesi verdi. Çünkü Real Madrid'e 6 golü var. Her maçta Beyaz Şimşekler'in ağlarını havalandırmış. Porto'da 3, Galatasaray'da 3 gol..." 
     "Yenecek miyiz " 
     "Adamlar tedirgin abi " 
     Otel resepsiyonundaki yaşlı adam hiç de öyle değil. Real Madrid'den, bin yıllık takımından fazlasıyla emin. 
     "Türk müsünüz " 
     "Evet." 
     "Maça geldiniz değil mi " dedikten sonra uzanıp omzumu şöyle bir sıvazlıyor 
     "Oğlum, boşuna heveslenmeyin Hiç şansınız yok." 
     "İstanbul'da sizi yendik ama..." 
     "Unut artık İstanbul'u. Real Madrid'in deplasmanda 2 gol attığı bir takımın Bernabeu stadında hiçbir şansı olmaz. Bernabue, nasıl bir cehennemdir sen bilir misin Hiç maç seyrettin mi " 
     "Hayır. İlk kez seyredeceğim." 
     "100 bin kişi bağırmaya başladı mı, boğar insanı... Bernabue Stadı'ndan çıkamazsınız." 
     Ne güzel bir hoş geldin değil mi İçimde filizlenen heyecan dalgası biraz daha büyüyor, bu sefer tepkiyle karışık... Maç bitene kadar ruhumu devamlı didikleyecek o Allah'ın belası tatlı gerilimin daha şimdiden içimde uç verdiğini hissediyorum. 
     
Madrid'de bahar...      Madrid'de bahar başka türlü güzel. Plaza de Santa Ana'nın kaldırımlarındaki Tapas barları tıklım tıklım. Kestane ağaçlarının beyaz salkımlarıyla ıhlamur ağaçlarının saldığı kokular iç bayıltıcı... 
     "Abi çok zor maç " 
     Bırak şimdi maçı diyemiyorum. 
     Oysa, elimde Hemingway'in bir kitabı. Bazı şehirlere gelirken kimi yazarları anımsamadan olmaz. Madrid için yeryüzünün başkenti der Hemingway. Bu adı taşıyan öyküsünde, matador olmak isteyen küçük Paco'nun boğa güreşindeki hazin ölümünü anlatır. 
     Kaldırımlar gürültülü 
     İş çıkışı, bir yandan biralarının eşliğinde küçük tabaklardaki leziz mezeleri keyifle atıştırırken, bir yandan kocaman sesleriyle kaynatıyor Madridliler. Genç kızlar, genç erkekler flörtöz... Hayat cıvıl cıvıl Çoktan beri kriz mriz uğramıyor artık buralarda... 
     Dalıyorum. 
     Bir İspanyol yazarı, Juan Benet demiş ki "Bazen bana öyle gelir ki yaşlar, mevsimler ve saatler arasında gizli bir yakınlık vardır. Anında göstermez kendini. Sevimli bir tonda yerleştiği hafızadan usul usul, ancak zamanla yüzeye çıkar." 
     Kitabında, 14 Nisan 1950 tarihini not düşmüş. O tarihteki bir ilkbahar akşamını, "Güzel kokulu, sadece atkestanelerinin tomurcuklanması ve kırlangıçların çığlıklarıyla..." diye anlatırken sanki bugünü tarif ediyor. 
     Fikri takip var 
     "Abi zor maç, eleyecek miyiz " 
     Futbol dünyası, siyaset dünyası... 
     Hangisinin muhabbeti, günlük deyişle geyiği daha tatlı Belki siyasete fazla alıştığımdan, bana şimdilerde futbol muhabbeti daha keyifli geliyor. 
     Uçakta futbolcular dahil hemen herkes Milliyet'in futbol yazarı Halil Özer'e takılıyor. Çünkü o bir Fenerbahçe taraftarı. Fenerli ama Galatasaray'ı başarıyla izliyor. 
     Üstelik tam 15 yıldır. 
     Bu ceza ona mesleğe başladığı Cumhuriyet'in spor servisinde kesilmiş. Türkiye kupasını Gençlerbirliği'ne kaptırmış, ligde son Ankaragücü yenilgisiyle Galatasaray'a yakalanmış bir Fener'in hem taraftarı ol, hem de gazeteci olarak Cimbom'a mahkum ol Siyaset dünyasında pek rastlanmayan bir ceza türü... 
     İki dünyanın ortak yanları da var ama. Örneğin, uçak seyahatlerinde gazeteci milleti siyasetçilerle olduğu gibi bunda da en arkaya atılıyor. 
     Jardel, ağzında koca bir sakız cak cak cak, arkaya doğru bir tur atıyor uçağın koridorunda. Sahada nasıl yürüyorsa, yine öyle. Yeni sünnet olmuş oğlan çocuğu gibi... 
     Ergün sakat 
     "Oynayabilecek misin " 
     "Okuyup üflerseniz belki..." 
     "Sen olmazsan Figo'yu kim tutacak " 
     "Aslan gibi Fatih var, solda oynayacak... Ama dalmaması lazım. Bazen oyun sırasında dalıverir de..." 
     Halil giriyor devreye 
     "Fatih Hoca bağırırdı arada bir, 'Ulan Fatih dalma ' diye..." 
     
Cimbom'a moral...      Madrid'e doğru alçalırken, Cimbom'a moral aşısı başlıyor 
     "1905'de doğdu aşkımız Sarı kırmızı akar bizim kanımız Cimbom feda olsun sana kanımız Ölene kadar hep senin yanındayız." 
     Kulağıma eğiliyor 
     "Abi, Kemal Derviş tutacak mı Düzgün bir adam da..." 
     Bırak şimdi Derviş'i mervişi demek içimden geliyor. Zira şimdi kafamda öbür soru 
     "Abi, çok zor maç " 
     "Biz ne zor maçlar gördük oğlum. Unutma, Cimbom'un futbolu bizim demokrasiden çok daha ileride, Avrupa standardını çoktan yakaladı." 
     Uçağın tekerlekleri piste değdi, hep bir ağızdan söyleniyor 
     
     Gerçekleri tarih yazar, 
     Tarihi de Galatasaray 
     
     Bir tarih de bu akşam Bernabeu Stadı'nda niçin yazmayalım, "Cimbom'a ole " dedirtmeyelim ki 
     
     





İran nereye... 


Golcü Hükümet 


Ölüm oruçları 


Devlet Tiyatroları ve Çanakkale Darbesi 


İspanya'da "Cimbom'a ole " dedirtmek... 


Ekonomiye karne 


İki farklı Ankara 


AB krize nasıl bakıyor 


MHP’nin güz gülü Mehmet Gül’den magazin toplu geçidi 


"Organize kriz" 


Barzani Türkiye'yi sırtından vurdu 


Eğer sonu gelirse... 


Demirel'in dünkü mektubuna cevap 


Yeni yasa gerekiyor 


Keşke "Nutuk"u okusaydı.. 


Üç kamu bankası operasyonuna taş’ koymayalım 


Bayi toplantıları miting gibi oluyor 


</TEXT>
</DOC>
