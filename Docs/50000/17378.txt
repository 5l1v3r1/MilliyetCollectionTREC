<DOC>
<DOCNO> 17378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/yazar/theper.html </URL>
<DATE> 2001/04/21/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Belediye ne yapar 
</HEADLINE>
<TEXT>

     Yazlık evimin bulunduğu sitede karşı blokta oturan bitişik iki komşu balkonlarını alüminyum profil ile kapattı. Bu kapatma nedeni ile benim manzaram kapandı, ayrıca alüminyum yüzeyden yansıyan güneş nedeni ile sıcağa maruz kaldım. Belediyeye şikayet ettim, beni oyaladılar bir şey yapmadılar. Şimdi ben nereye başvuracağım Ş. D. - İstanbul 
     Şu belediyelerin ne işe yaradığını bir anlasam. Herkes görevden kaçıyor iş mahkemeye kalıyor. Bu yüzden mahkemelerde dosyalar dağlar gibi. Projeye aykırı yapılaşmayı belediye takip etmeyecek de kim takip edecek Sizin belediyeniz de diğerleri gibi bir tek Emlak Vergisi almayı bilir. 
     Siz mecburen mahkemeye başvuracaksınız. Bir kere bırakın manzaranızın kapanmasını birtakım sıcağa maruz kalmanızı, bağımsız bölüm malikleri diledikleri gibi balkon kapatamazlar. Projeye aykırı tesis yapamazlar. Ama bizim memlekette yazlıkta bile olsa balkonları kapatmak bir görev. Sanki Allah'ın emri, balkon açık kalırsa günaha giriliyor. Şayet yazlıkta da balkonu kapatıp kapalı yerde oturacaksan ne işin var yazlıkta 
     Hiç gecikmeyin yazlığınızın bulunduğu yerdeki sulh hukuk mahkemesine başvurun, balkonu kapatan iki daire malikini davalı olarak gösterin ve eski hale getirme talebinde bulunun. Mahallinde bilirkişi incelemesi yapılacak ve balkonların eski hale getirilmesi kararı verilecektir. 
     Mahalli belediyelerin de bugüne kadar bir yararını görmedik. Bunlar da varlıkları ile vatandaşa bir şey vermiyor, keşke eskisi gibi şube müdürlükleri haline getirilse de biz de onları sırtımızda taşımaktan kurtulsak. 
     
     





En büyük değişim 


Derviş'e omuz 


Paralar nerede 


Hüsamettin Özkan’ın kuryesi İsmail Cem 


Türkiye'nin hiç bitmeyen geçiş süreci... 


Uçaktaki Ankara 


Gül gibi 


Derviş'in şortu Bostancıoğlu'nun 


Hemen şimdi .. 


Şirket gibi yönetilse... 


Müşterini tanı 


İstanbul'da jurnal teşkil tı kurdular 


Memur, siyasetçi ve TRT... 


Sanayie dönüş 


Sabancı'dan dolarlı sözleşmelere son 


Belediye ne yapar 


Yabancı bankalar kriz ticareti’ yapıyor 


</TEXT>
</DOC>
