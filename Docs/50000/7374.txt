<DOC>
<DOCNO> 7374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/yazar/tamer.html </URL>
<DATE> 2001/02/16/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
TRT, Dijiturk'ten 4 kanalını çekiyor 
</HEADLINE>
<TEXT>

ATV, Kanal D, Kanal 6 ve CNN Türk'ün de çekilme olasılığına karşı Star zaten yok Dijiturk'e abone olacakların, mevcut anten düzenini bozdurmamalarında yarar var 
     Eğer bugünlerde Dijiturk'e abone olmak niyetindeyseniz, sizlere küçük bir hatırlatma Bugüne kadar TV izlediğiniz mevcut kurulu sistemi iptal ettirmeyin. 
     Sizler de benim gibi kablolu yayın aracılığıyla TV kanallarını izliyorsanız sorun yok zaten. Zira kablolu yayının iptali söz konusu değil. Sorun, kablolu yayına abone olmayanlar ya da kablolu yayın bulunmadığı için normal antenle TV izleyenler için söz konusu. 
     Son günlerde bazı Dijiturk bayilerinin kendi sistemlerini kurarken, evdeki mevcut düzeni iptal ettikleri yolunda duyumlar alıyoruz. Dijiturk yöneticileri her ne kadar "Bayilerimizin yeni anteni takarken eskilerini sökmeleri söz konusu değil" diyorlarsa da, sizler yine de temkinli olun. İkinci bir seçenek de elinizin altında bulunsun. Çünkü Dimyat'a pirince giderken, evdeki bulgurdan olmanız ihtimal dahilinde. 
     Biliyorsunuz InterStar, aylar önce Dijiturk'ten çekildi. Bize ulaşan haberlere göre TRT de Dijiturk'ün kendilerinden izin almaksızın TRT 1, TRT 2, TRT 3 ve TRT 4 kanallarını yayınlamasına itiraz ederek, söz konusu 3 kanalı Dijiturk'ten çekmek üzere bir yazıyla gerekli başvuruyu yapmış. ATV ve Kanal D gibi büyük kanallarla CNN Türk ve Kanal 6'nın da TRT'yi izleyerek yayınlarını Dijiturk'ten çekebilecekleri belirtiliyor. 
     TRT'den Dijiturk'ten yayınlarını çekme kararının, Radyo Televizyon Üst Kurulu RTÜK'ün TRT'ye yaptığı bir uyarıdan kaynaklandığı belirtiliyor. RTÜK'ün uyarı yazısında TV kanallarının normal analog ve kablolu yayın izni olduğuna dikkat çekildikten sonra, kanalları dijital olarak taşımanın yasak olduğu hatırlatılıyor ve ivedi önlem alınması isteniyor. 
     RTÜK'ten gelen uyarı üzerine TRT'den Dijiturk'E gönderilen resmi yazıda ise özetle "Şu anda yasal olmadığı için kanallarımızı taşımanıza izin vermiyoruz. 6 aydır Test logosuyla yayınladığınız yayınlarımıza derhal son vermenizi istiyoruz. Bu kanalları dijital olarak taşımanın yasak olduğunu hatırlatmak isteriz" deniyor. 
     
Enver Ören, Sami Erdem, Ali Balkaner üçlüsü...      Hafızalarımızı zaman zaman tazelemeye ihtiyacımız var. İhlas Grubu ile ilgili arşivimin sayfalarını çevirirken bakın neler çıktı karşıma. 
     Hani çete oluşturarak bankaları hortumlamaktan kimi hapiste, kimi yurtdışında kırmızı bültenle aranan Ali Balkaner, Sami Erdem, Şükrü Karahasanoğlu, Cavit Çağlar, Hayyam Garipoğlu gibi birbiriyle hep ilişkili isimler var ya... İhlas Holding'in sahibi Enver Ören'i de bu isimler arasına eklemek gerekecek galiba. Ören bu sisteme İnterpol tarafından kırmızı bültenle aranan Sami Erdem ve tam 2700 yıl hapis istemiyle tutuklu olarak yargılanan Ali Balkaner üzerinden bağlanıyor. 
     Hiçbiri bilinmeyen değil, ama yeniden hatırlayalım. Ören, finans sektörüne Sami Erdem'le birlikte adımını atmış. Aşağıdaki gazete küpüründe de görebileceğiniz gibi Eurocdredit Bank'a ortak olduğunda Sami Erdem İhlas Holding Başkanvekili imiş 
     İhlas, Eurocredit Bank'a ortak oldu Çarmıklı Grubu'nun Fransız Compaigna Fianciere De Camondo Grubu'yla kurduğu Eurocredit Türk - Fransız bankasında, Fransız ortağın yerini İhlas Holding aldı. İhlas yüzde 40 hissenin yeni sahibi olurken, İhlas Holding Başkanvekili Sami Erdem de bankanın yüzde 20 hissesini aldı. 6 Mart 1994 Dünya 
     Enver Ören, Eurocredit Bank'a ortak olduktan sonra Sami Erdem'le birlikte Egebank'tan da hisse alıyor 
     İhlas Holding Egebank'a ortak Bir süre önce Bayraktar Plaza'nın yüzde 50 hissesini satın alan İhlas Holding, şimdi de Egebank'a ortak oldu. Egebank'ın en büyük hissedarı Otomobilcilik ve Ticaret A.Ş.'nin yüzde 35 hissesi, 19 milyon dolara İhlas Holding'e devredildi. 8 Ekim 1994 
     Enver Ören'in Sami Erdem'le yürüttüğü finans operasyonlarına Ali Balkaner de katılınca sacayağı tamamlanıyor 
     Eurocredit'in adı Yurtbank oldu İhlas Holding'in iştiraki Eurocredit Türk Fransız Bankası'nın sermayesi 200 milyar liradan 500 milyar liraya çıkarıldı ve bankanın adı Yurtbank olarak değiştirildi. Bankanın genel müdürlüğüne Sami Erdem getirilirken, bankaya ortak olan Ali Balkaner Yönetim Kurulu'na girdi. 20 Eylül 1994 - Türkiye 
     Diyeceğim, İhlas Finans'ın başına gelenlerin ekonomik krizle falan alakası yok. Perşembenin geleceği çarşambadan belli baksanıza... 
     
     





Yine CHP... 


Sigorta mağduru 


Yüksek Denetleme Kurulu 


Sayın Başbakanıma utanarak arz ederim 


Türkiye Arap dünyasından Filistin'le İsrail'e... 


Türkiye, nereye 


"Sayın Başbuğum..." 


Nazım Hikmet ve Türk vatandaşlığı 


Kolejler kapansın 


Demirkent'ten bize 


Milli gelir 33 bin dolar .. 


"Kolaylaştırıcı" rolü zorlaşıyor... 


Sistemi doğru kurmak 


Gariplikler ülkesi... 


İnsansız ekonomi 


İlkin insanlık öldü 


TRT, Dijiturk'ten 4 kanalını çekiyor 


Önemli değişiklik yok 


Toptancı da dağıtıcı da şik yetçi 


Ağlayanın malı hayır etmez’ 


</TEXT>
</DOC>
