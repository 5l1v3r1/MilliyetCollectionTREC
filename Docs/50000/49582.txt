<DOC>
<DOCNO> 49582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/son/sondun13.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Suçsuz yere 15 yıl hapis yattı..15 milyon dolar tazminat kazandı 
</HEADLINE>
<TEXT>

     ABD'de cinayetten ömür boyu hapse çarptırılan ve 15 yılını hapiste geçirdikten sonra affedilen bir kişi,15 milyon dolar tazminat kazandı. 
     Chicago kentinde görülen davada jüri, 1979 yılında soygunda dükkan sahibini öldürmek suçundan ömür boyu hapse mahkum edilen 46 yaşındaki James Newsome'a, yattığı her yıl için 1 milyon dolar tazminat ödenmesine karar verdi. 
     Jüri, Chicagolu iki dedektifin görgü tanıklarını Newsome aleyhine yönlendirdiğine de karar verirken, dedektifler kendilerine yönelik bu suçlamaları reddetti. 
     Newsome'un mahkumiyeti, soygun yerinde başka birinin parmak izinin bulunması üzerine 1994 yılında bozuldu. 
     Vali Jim Edgar, dükkan sahibinin vurularak öldürülmesinde Newsome'un bir suçu olmadığını düşündüğünü söyleyerek, onu affetmişti. 
     Newsome'un avukatları, açtıkları tazminat davasında 50 milyon dolar talep etmişti. 
     






</TEXT>
</DOC>
