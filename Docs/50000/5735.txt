<DOC>
<DOCNO> 5735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/yasam/yas02.html </URL>
<DATE> 2001/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Gümüş mermi Türkiye’de 
</HEADLINE>
<TEXT>

Irak ve Bosna’daki savaşlarda kullanılan, kansere yol açtığı öne sürülen uranyumlu mermiler Türkiye’de de üretilecek 
     ÖNAY YILMAZ 

     Tank katili mermi 
     SEYRELTİLMİŞ uranyum taşıyan mermiler, Varşova Paktı’nın kullandığı çok güçlü zırha sahip T - 72 tanklarını delmek amacıyla üretildi. Irak’ın Kuveyt’i işgali üzerine başlatılan "Çöl Fırtınası" harek tında ve Bosna Savaşı’nda Sırp tanklarına karşı sıkça kullanılan bu mermilere, "gümüş mermi" adı takıldı. 
     
     ABD’yle anlaşma 
     ANCAK savaştan sonra, bu mermiyle yakın temasta bulunan bazı askerlerde kanser hastalığı görüldü. Bu tartışmalı mermi artık Türkiye’de de üretilecek. ABD’nin en büyük cephane üreticisi Alliant Techsystems ATK , Makina Kimya Endüstrisi Kurumu MKEK ile 1999 Temmuzu’nda bir kontrat imzaladı. 
     
     Seri üretim Nisan’da 
     28 MİLYON dolarlık yaklaşık 20 trilyon TL. anlaşma uyarınca, Amerikan şirketi teknoloji transferi yoluyla bu mermileri Türkiye’deki tesislerde üretecek, Türk personelini eğitecek ve denizaşırı üretimine başlanacak. Seri üretim ise gelecek yıl Nisan ayında yapılacak. 
     
     Hem hedefi, hem kullananı etkiliyor 
     Bu mermileri kullanan bir asker, 20 dakika patlamanın olduğu hedefin yakınında bulunursa, vücuduna nefes yoluyla geçen radyasyon dozu azami sınırların 17 katından fazla oluyor. 
     Toksik SU - oksiti, birkaç hafta içinde böbreklere yerleşiyor. Kandaki elektrolit düzeylerini bozarak kan rahatsızlıklarına yol açıyor. 
     Neden olduğu öne sürülen diğer hastalıklar ise sinir sistemi felci, kas kasılmaları, kan kanseri, akciğer ve kemik kanseri... 
     
     
     


 YAŞAM 



























</TEXT>
</DOC>
