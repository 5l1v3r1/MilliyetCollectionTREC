<DOC>
<DOCNO> 4712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/ekonomi/eko13.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Alptürk road show’da yok 
</HEADLINE>
<TEXT>

     HARUN GÜREK Ankara 

     Türk Telekom TT Genel Müdürü İbrahim Hakkı Alptürk’ün özelleştirme nedeniyle başlattığı boykot sürüyor. Alptürk, TT özelleştirmesinin en önemli aşaması olan uluslararası talep yaratma ve tanıtım turuna road show katılmıyor. TT’nin yüzde 33.5’inin stratejik ortağa blok olarak satılarak özelleştirmesini yürütmek amacıyla yasayla kurulan TT Özelleştirme Komisyonu ÖİB, Hazine, SPK ve TT Genel Müdürlüğü temsilcilerinden oluşuyor. TT’yi Genel Müdür Alptürk temsil ediyor. Komisyon fiilen çalışmaya başlamasının ardından geçen iki aylık süre içinde 10 toplantı yaptı. Bu toplantılar sonunda ihale şartnamesi hazırlandı, ihaleye çıkma kararı alındı ve tanıtım dokümanları hazırlandı. Ancak Alptürk, Telekom’un ihale sürecini ve koşullarını belirleyen, talep yaratılmasını amaçlayan söz konusu toplantıların hiçbirine gelmedi. Toplantılara Alptürk yerine TT Uluslararası İlişkiler Daire Başkanı Halil Yalçın katıldı. 
     TT’nin yabancılara tanıtılmasını hedefleyen Almanya turuna da Alptürk yerine Yalçın gidecek. 
     


 EKONOMİ 


















</TEXT>
</DOC>
