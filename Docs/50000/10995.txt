<DOC>
<DOCNO> 10995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/son/sondun14.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ramallah'ta abluka karşıtı gösteri 1 yaralı 
</HEADLINE>
<TEXT>

     Batı Şeria’nın Ramallah kentinde, İsrail’in ablukayı sertleştirmesini protesto eren Filistinli göstericilerle İsrail askerleri arasında çıkan çatışmalarda bir Filistinli yaralandı. 
     Ramallah’ta başlayarak Bir Zeyt’e kadar devam eden, yaklaşık bin kişinin katıldığı gösteriye katılan Filistin Enformasyon Bakanı Yaser Abdrabbo, "Bu, İsrail’in yeni Başbakanı Ariel Şaron’un savaşıdır. Bu, ırkçı, işgalci savaştır ve biz buna karşı mücadele edeceğiz. Kaybedecek bir şeyimiz yok, kazancımız ise özgürlüğümüz olacak" diye konuştu. 
     Filistinli Bakan, konuşmasında, Arap ülkelerini İsrail ile diplomatik ilişkilerini ve işbirliğini keserek, Filistinlileri korumak için, işgal edilen topraklarda uluslararası bir güç konuşlandırılmasını istedi. 
     Ramallah civarında bulunan yaklaşık 10 köyün etrafını dün ablukaya alan İsrail askerlerinin göstericileri engellemek amacıyla Ramallah’ı Bir Zeyt’e bağlayan karayolunu kapattığı belirtiliyor. 
     




</TEXT>
</DOC>
