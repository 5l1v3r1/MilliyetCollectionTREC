<DOC>
<DOCNO> 49672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/son/sontur18.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş ''IMF ve Dünya Bankası arkamızda'' 
</HEADLINE>
<TEXT>

     Devlet Bakanı Kemal Derviş, IMF Türkiye Masası Şefi Juha Kahnonen başkanlığındaki IMF heyetinin önümüzdeki günlerde Türkiye'ye hem 10'uncu gözden geçirmeyi tamamlamak hem de ilave finansman ihyitacının belirlenmesi amacıyla geleceğini açıkladı. 
     Devlet Bakanı Kemal Derviş, ek finansman sağlanması amayıcya yapılan çalışmalar hakkında yazılı bir açıklama yaptı. 11 Eylül'de yaşanan olayların olası olası olumsuz etkileri göz önüne alındığında, uluslararası mali camiadan ilave dış kaynak sağlanmasının yararlı olacağını kadeden Derviş, bu amaçla uluslararası mali kuruluşların yanı sıra G-7 üyesi önde gelen sanayileşmiş ülkeler ve AB ülkelerinin üst düzey yetkilileriyle yoğun bir istişare süreci yaşandığını kaydetti. 
     Bu kapsamda eylül ayında başlayan IMF ile mevcut stand-by anlaşmasının 10'uncu gözden geçirme görüşmelerinin yanı sıra G-7 platformunun dönem başkanı İtalya'da yapılan temaslarda konunuyu gündeme getirdiğini ifade edien Derviş, söz konusu platformlarda Türkiye'ye destek mesajlarının yetkili ağızlardan dile getirildiğini anlattı. 
     IMF Başkanı Hörst Köhler'in 11 Eylül olaylarının Türkiye ekonomisi üzerindeki etkilerinin de görüşüldüğü IMF İcra Direktörleri Kurulu'nun gayri resmi toplantısının ardından yapılan açıklamada IMF'den bir heyetin yakın bir gelecekte Türkiye'yi ziyaret edeceğini açıkladığını hatırlatan Derviş, "Bu bağlamda, IMF'nin Türkiye masası Şefi Juha Kahkonen başkanlığındaki bir IMF heyeti, hem 10'uncu gözden geçirme, hem de ilave dış finansman 
     ihtiyacının tespit edilmesi görüşmelerini tamamlamak amacıyla önümüzdeki günlerde Türkiye'ye gelecektir. 
     Bilindiği üzere 10'uncu gözden geçirmenin IMF İcra Direktörleri Kurulu'nda onaylanmasıyla birlikte, Türkiye'ye yaklaşık 3 milyar dolar dolayındaki kredi dilimi serbest bırakılabilecektir. Aynı İcra Direktörleri Kurulu toplantısında Türkiye'nin 2002 yılıgeneline ilişkin iç ve dış finansman stratejisinin de görüşülmesi muhtemeldir" dedi. 
     Derviş, Türkiye'nin istikrar ve yeniden yapılanma programını destekleme vaadinde bulunan sanayileşmiş ülkelerin de uluslararası mali kuruluşlarla önümüzdeki günlerde müzakere edilerek nihai hale getirilecek orta vadeli dış finansman gereğinin karşılanması konusundaki çabalara ivedi destek vermelerinin, programın başarısı ve reel ekonominin bir an önce büyümeye başlayabilmesi için büyük önem taşıdığını bildirdi. Derviş'in, "Türkiye'nin devletin hem küçültülmesine hem de etkinleştirilmesine yönelik yeniden yapılanma girişimleri hızla gereken dış kaynakla desteklenirse, ülkemizin önümüzdeki aylardan itibaren,olumsuz dünya konjoktürüne rağmen büyüme sürecine yeniden kavuşacaktır" dedi. 
     






</TEXT>
</DOC>
