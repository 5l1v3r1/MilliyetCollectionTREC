<DOC>
<DOCNO> 18830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/son/soneko33.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 2. seans böyle geçti... 
</HEADLINE>
<TEXT>

     İMKB Ulusal-100 Endeksi, 1. seansa göre 223.61 puan kayıpla 2. seansı 12,367.36 puandan tamamladı. 
     Hisse senetleri ortalama yüzde 1.78 oranında değer yitirdi. Borsa'da ilk seans yüksek işlem hacmiyle gerçekleşen 227 puanlık artışın ardından, günün ikinci yarısında satışlar geldi. Seans, 12,571 seviyesinde dengeli açıldı. Hisse bazı alımlarla 12,613 puana kadar çıkış olduysa da genele yayılan satış baskısı piyasayı aşağı çekmeye başladı. Bu kez 12,307 puana kadar gerileyen Endeks, ilk bir saati tepki alımlarıyla 12,450 puanla geçti. 
     İkinci yarıda satışlar daha etkili olurken, işlem hacminde de ilk seansa göre yayarı yarıya düşüş dikkati çekti. En düşük 12,270 puana kadar gerileyen Ulusal-100 Endeks, düne göre 4.35 puan artışla 12,367.36 puandan günü tamamladı. 
     Hisse senetlerinin günlük değer artışı ise binde 0.4 olarak gerçekleşti. Kapanışta mali endeks 491.46 puanlık kayıpla 17,200.52 puana, sınai endeksi 80.34 puanlık kayıpla 9,538.18 puana, hizmet endeksi de 43.32 puanlık kayıpla 7,583.87 puana geriledi. Böylece mali grup hisseler ilk seansa göre ortalama yüzde 2.78, sınai grubu hisseler yüzde 0.84, hizmet grubu hisseler de yüzde 0.57 oranında değer yitirdi. 2. seansta işlem gören toplam 297 hisse senedinden 45'i değer kazandı. 219 hisse senedi değer yitirirken, 33 hissenin fiyatında ise değişiklik olmadı. Seansta, 331 trilyon 385 milyar 219 milyon liralık işlem hacmi oluştu. İki seansın işlem hacmi toplamı da, 969 trilyon 933.4 milyar lira olarak gerçekleşti. 2. seansta, Vestel, Yapı Kredi Bankası, Sabancı Holding, Akbank ve Garanti Bankası en yoğun işlem gören hisseler oldular. 







</TEXT>
</DOC>
