<DOC>
<DOCNO> 26922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/ekonomi/eko01.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD, Bahçeli’ye Kayseri’den cevap verdi 
</HEADLINE>
<TEXT>
Bakanlıklar feodal beyliğe döndü’ 
TÜSİAD Başkanı Özilhan, programı delen, kamu bankalarını bırakmak istemeyen, üst kurullara yandaşlarını yerleştirmek gayreti içindeki bazı bakanlıkların feodal beyliğe dönüştüğünü söyledi 
     OKTAY ENSARİ, ERHAN KAN Kayseri 

     TÜSİAD Başkanı Tuncay Özilhan, "Lider sultasındaki partiler, feodal beyliklere dönüşmüş bakanlıklar, milletle ilişkisi kalmamış vekiller, içlerinde, ülkeyi düze çıkaracak bir dönüşümün kıvılcımını değil, bizi batağa sürükleyecek yeni krizlerin potansiyellerini taşıyor" dedi. 
     Özilhan, Kayseri’de toplanan Türkiye SİAD Platformu Başkanlar Kurulu Toplantısı’nda siyasilere sert eleştiriler yöneltti. Özilhan, "Bakanların, kamu bankalarını bırakmamak için direnmelerini, tarımdaki düzenlemeleri engelleyerek programı delmelerini, düzenleyici kurullara partili yerleştirmek için gayretlerini şaşkınlıkla izliyoruz. Bunun faturasının önümüze konmasından şiddetle endişe duyuyoruz" dedi. 
     
     Bahçeli’ye cevap 
     Özilhan, hükümette revizyon isteklerini gündeme getirmeleri üzerine, MHP Genel Başkanı ve Başbakan Yardımcısı Devlet Bahçeli’nin, "İşadamları kendi işine baksınlar" şeklindeki tepkisine de Kayseri’den cevap verdi "Elbette işimize bakmak isteriz. Ama bir şeyler elimizi tutuyor. Ekonomi için gerekli kaynaklar, yandaşlara çıkar sağlamak için tüketiliyor." 
     
     Sistemin contası fırladı 
     Özilhan daha sonra şöyle devam etti "Son derece ağır hareket eden ve her gün bir vidası fırlayıp, bir contası gevşeyen araçla hedefe ulaşmak mümkün değil. Geri dönemeyiz, durup bekleyemeyiz, arkadan gelenlerin bizi geçmelerine göz yumamayız, aracı terk edemeyiz. Bu aracı onarıp, hedefe ulaşmanın yolunu bulmak zorundayız. FP davası da hiç kimsenin hazır olmadığı bir seçim endişesi yarattı." 
     
TOBB sorunu bir an önce çözümlensin’      Özel sektörü temsil eden en güçlü örgüt olan TOBB içindeki sorunların bir an önce çözümlenmesini dileyen Özilhan, "Fuat başkan saygın ve önemli hizmetleri olan birisi. Problemin detayını bilemiyorum. Bildiğim tek şey, özel sektörü temsil eden böylesine önemli bir örgütün içindeki sorunların bir an önce çözümlenmesidir. O nedenle yorum yapamıyorum. Basından izlediğim kadar bazı konularda Fuat başkana itirazlar var. Ama, Fuat Miras’ın Eximbank’la ilgili düşüncelerini de saygıyla karşılamak gerekir diye düşünüyorum." 
     
Meclis tatil yapmasın’      5’inci SİAD zirvesine katılan 37 başkanın yayımladıkları bildiride, "Birçok hükümet üyesi, yapısal önlemleri engelleyerek ülkeyi kriz ortamına sürükleyen tavırlarını sürdürüyor" denildi. Bildiride şu istekler sıralandı 
     1. Meclis, Türkiye kriz ortamından çıkıncaya kadar tatil yapmadan çalışmalı. 
     2. Reel ekonomiyi ilgilendiren tedbirler program kapsamına alınmalı. 
     3. Siyasi Partiler ve Seçim Kanunu değiştirilmeli, dünya kamuoyuna istikrar mesajı verilmeli. 
     4. Devlet acil olarak yeniden yapılanmalı 
     5. AB ile entegrasyon için gerekli anayasal ve yasal değişiklikler için çalışmalar hızlanmalı. 
     



 EKONOMİ 





















</TEXT>
</DOC>
