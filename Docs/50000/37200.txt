<DOC>
<DOCNO> 37200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/yasam/yas03.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Aman avcı dikkat 
</HEADLINE>
<TEXT>

Av sezonu bugün başlıyor. Bu sene avlanma kartı almak şart. Ayrıca, korunan hayvanları vuranlar 4 milyar liraya kadar tazminat ödeyecek 
     MUSTAFA BAKACAK 

     Av süresi uzatılıyor 
     SAYILARI 2 milyonu bulan avcılar, bugün başlayacak av sezonunu sabırsızlıkla bekliyor. Bu sezon, çarşamba, cumartesi, pazar ve resmi tatil günlerinde avlanmalarına izin verilecek olan avcılar için avlanma kartı alma şartı var. Beş yıl geçerlilik süresi olan avlanma kartı için, av tezkeresi sahibi ve dernek üyeleri 20, diğerleri ise 40 milyon lira ödeyecek. 
     
     Günde bir tilki serbest 
     GÜNLÜK avlanma limitleri de belirlendi Tilki, tavşan, sansar 1, kınalıkeklik, adatavşanı 2, çulluk ve yabankazı 3, kılkuyruk, yabanördeği 4, bıldırcın 10, üveyik, güvercin vs. 8 adet. Bu yıl 10 milyon veren, salı günleri de bıldırcın ve üveyik avlayabilecek. Avcılık ve Atıcılık Federasyonu Başkanı Metin Sertoğlu, "Bu çok acı" diye tepki gösterdi. 
     
Kartal vurana 3 milyar ceza      KORUNAN ve belli sürelerde avlanmasına izin verilen hayvanların vurulması ya da yumurtalarının toplanması halinde, türüne göre bir tanesi için 75 milyon ile 4 milyar lira arasında değişen miktarlarda tazminat istenecek. Tazminat bedeli bıldırcında 75 milyon, keklikte 200 milyon, tilkide 300 milyon, leylekte 1 milyar, yabankeçisinde 2 milyar, kartal - geyikte 3 milyar, fokta 4 milyar lira olarak belirlendi. 
     



 YAŞAM 






















</TEXT>
</DOC>
