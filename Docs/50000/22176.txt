<DOC>
<DOCNO> 22176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/ekonomi/eko01.html </URL>
<DATE> 2001/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ECZACIBAŞI RİSK YÖNETİMİ UYGULAYIP, HARCAMALARI KISIYOR 
</HEADLINE>
<TEXT>
Hedef değiştirmekten usandım 
Her krizle birlikte şirket bütçelerini, hedeflerini değiştirmekten bıkan Bülent Eczacıbaşı, Artık bu son olsun’ diyor 
     AÇIK KOYU SOHBETLER EYLEM TÜRK 

     TÜSİAD Yüksek İstişare Kurulu Başkanı ve Eczacıbaşı Holding Yönetim Kurulu Başkanı Bülent Eczacıbaşı, "Artık usandık" diyor. Eczacıbaşını usandıran şey ise "birbirini izleyen krizler ve yarı krizler yüzünden" ekonomik birimlerin bütçelerini, hedeflerini sık sık revizyondan geçirmek" zorunda kalması... 
     Başka bir ifade ile ekonomik ortamdaki toz dumandan, görüş mesafesinin aylara, haftalara, hatta günlere inmesi... Yeni programın IMF onayından geçtiği günlerde konuştuğumuz Bülent Eczabaşı’nın tek dileği de bununla ilgili "Revizyondan usandık. Umarım bu son olur." 
     Bu revizyonun son olması, uygulanmasına, destek görmesine bağlı. En başta da siyasal desteğe bağlı. Eczacıbaşı bu konuda şimdilik bir kaygı taşımadığını belirtiyor, "Şu anda, bu noktada da endişe edilecek bir durumun bulunmadığını umuyorum" diyor. Ama en büyük korkusu da bu noktada "Eğer ekonomik program siyasal destekten yoksunsa, yandık demektir " 
     
Eczacıbaşı 2001’i nasıl programladı Kur, enflasyon, ihracat, yatırım hedefleriniz netleşti mi 
     Şubat krizinin Eczacıbaşı Topluluğu’nun finansal yapısında olumsuz etkilere yol açmaması için bir dizi önlem yürürlüğe koyduk. Bu önlemler, harcamalarda tasarruf sağlamayı, nakit, işletme sermayesi ve finansal risk yönetimlerinde etkinliği günün koşullarına uygun olarak artırmayı hedef alıyordu. Yeni değerler, ekonomide yüzde 4’lük gerileme, yüzde 55.7 TEFE toptan eşya fiyatlarına göre enflasyon - ortalama ve yüzde 53.9 TÜFE tüketici fiyatlarına göre enflasyon - ortalama artışı, yılsonu değeri dolar için 1 milyon 300 bin TL ve Euro için 1 milyon 170 bin TL şeklinde öngörüldü. 
     Revize bütçe çalışmaları tamamlanmadığından satış ve yatırım büyüklükleri hakkında kesin bilgi vermek henüz mümkün değil. Ancak, Topluluk cirosunun, reel olarak büyüyeceğini söyleyebiliriz. Yıllardır, ekonomideki krizler ve yarı krizler nedeniyle kuruluşlarımızın bütçelerini revize etmekten, usandık. Umarım bu, son revizyon olur. 
     
Krizin etkileri ilk üç ay rakamlarına yansıdı mı 
     İlk üç aylık faaliyet sonuçları dışsatımda önemli oranda bir artış sağlandığını gösteriyor. Bu nedenle, ihracatın krizin etkilerini en aza indirmemize olanak sağlayacak ölçüde artı değer yaratılabileceğini düşünüyoruz. Gerek satışlarda bir gerileme olmaması, gerekse giderlerin kontrol altında tutulması nedeniyle, Topluluk genelinde faaliyet k rının geçen yıla göre yükselmesini bekliyoruz. Üç ay sonunda tahakkuk eden kredi ve satınalma kur farkları nedeniyle, dönem k rı bakımından aynı artışı öngörmek mümkün değil. Yeni varsayımlara uygun olarak, kur farkı tahakkuklarının etkisinin yılsonuna kadar önemini kaybetmesi normaldir. 
     
Grubunuzun birçok şirketi yabancılarla ortak. Bu alanda yeni arayışlar, görüşmeler var mı 
     Topluluk içinde şu anda yabancı ortaklı 10 kuruluş bulunuyor ve bu konudaki çalışmalar sürdürülüyor. Potansiyel vaat eden yurtiçi ve yurtdışındaki yeni alanlar ve yatırım projeleri değerlendiriliyor. Söz konusu projeler içinde, özellikle "elektronik iş" ve "elektronik ticaret" konuları ile hizmet sektörlerine ilişkin olanlar, önemli bir yer tutuyor. Ancak, bir yandan Türkiye’deki yabancı hatta bir kısım yerli kuruluşlar kendilerine komşularımızda yatırım yerleri araraken, yeni ortaklıklar kurmak o kadar da kolay değil. Sizin kurumsal itibarınız ne kadar yüksek olursa olsun, ülke ekonomisindeki kötü gidişi durdurmadan yabancı sermayenin gelmesi güç. 
     
Siz de Koç ve Sabancı gibi bir yönetim yapılanmasına gidecek misiniz 
     2001 yılı başından geçerli olmak üzere bir dizi yeniden yapılanma önlemini uygulamaya koyduk. Bu uygulamaların hedefi, şimdiye kadar diğer yönetim ve işlev kademelerinde ulaştığımız katılımcılık düzeyinin üst yönetimde de sağlanmasıdır. Zaten çok uzun süredir aşama aşama profesyonelleştirilmiş bulunan Eczacıbaşı yönetiminin, bu yeniden yapılanmayla daha da etkinleşeceğine inanıyoruz. Bugüne kadarki kriz dönemlerinde bile bu kadar başarılı olan yöneticilerimizin, asıl düzgün ekonomik koşullara ulaşınca neler başaracaklarını düşünerek heyecan duyuyorum. 
     
     Siyasi destek yoksa yandık demektir’ 
Devlet Bakanı Sayın Derviş’le Prof. Asaf Savaş Akat’ın evinde çok yakın sohbet ve görüş alışverişi olanağı buldunuz. Kendisini nasıl gördünüz Özellikle siyasilerin desteği konusunda güvenli miydi 
     O toplantıya katılanlar, Sayın Derviş’in, programın başarıya ulaşması konusunda son derecede iyimser olduğunu gördüler. Kendisi Dünya Bankası yöneticisi olarak, ekonomik bunalım içinde bulunan birçok ülkeyi ve koşullarını yakından tanımış bir kişidir Türkiye’nin durumunu onlarla karşılaştırarak değerlendirdiğini ve bu nedenle, iyimserliğinin nesnel nedenleri olduğunu düşünüyorum. Siyasal destek konusuna Sayın Derviş’in baştan beri büyük önem verdiğini, kendi açıklamalarından biliyoruz. Bu kadar önem verdiği, programın başarı koşulu olarak gördüğü bir konuda yetersizlik hissetse, bu durumu kamuoyu ile paylaşacağını tahmin ederim. O nedenle, şu anda, bu noktada da endişe edilecek bir durumun bulunmadığını umuyorum. Daha doğrusu, eğer ekonomik program siyasal destekten yoksunsa, yandık demektir. 
     
     Fedak rlık yapalım ama yarını yok etmeyelim’ 
Programda "herkes fedak rlık yapmalı" deniliyor. Bunu sanayiciler de söylüyor. Peki sanayicilerin fedak rlığı sizce nedir veya ne olmalıdır 
     Toplum kesimlerinden beklenen "fedak rlık", kısa vadeli çıkarlar uğruna yarınları tehlikeye atmamalarıdır. Sanayi kesiminden beklenebilecek olan da, sırasıyla istihdamı korumak, yatırımları sürdürmek ve normalin altındaki bir k r düzeyi ile çalışmaktır. Böylece, kriz dönemlerinin en korkutucu sonuçları olan işsizliğin ve yoksulluğun derinleşmesine karşı sanayi kesimi de toplum yararına katkıda bulunacaktır. Ancak, bu tür uygulamaların krizin en ateşli dönemlerinin dışına taşması beklenemez. Eğer istihdamı korumak, yatırımları sürdürmek ve düşük k rlılık uzun dönemi kapsarsa, sermaye aşınacak ve sonuçta, kriz sonrasında yatırım, üretim ve istihdam için gerekli olacak sermaye birikimi eriyip gidecektir. 
     



 EKONOMİ 




















</TEXT>
</DOC>
