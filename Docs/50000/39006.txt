<DOC>
<DOCNO> 39006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/ekonomi/eko02.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
K r realizasyonları artabilir 
</HEADLINE>
<TEXT>

Uzun vadeli göstergeler alım sinyallerini sürdürüyor. 10,000-10,300 aralığında sıkışma yaşanabilir 
     Zeynep Candan AKTAŞ 

     Bütün haftayı sıkıntılı geçiren İMKB 100 Endeksi haftanın son işlem gününde artan hacimle toparlanarak kendini 10,000'in üstüne attı. 
     10,049 seviyesinde gerçekleşen kapanış ile 10,270 direncini zorlayabileceğinin mesajını veren endekste kısa vadeli göstergelerden Momentum, RSI ve MACD alım sinyallerini sürdürüyorlar. Ancak Stochastic, Ultımate ve CCI'ın aşırı alım bölgelerine ulaşmasıyla 10,000-10,300 aralığında k r realizasyonlarının da yoğunlaşması ve buna bağlı olarak kısa vadeli bir sıkışma yaşanması olasılığı güçlü. Buna karşın uzun vadeli göstergelerin aşırı satım bölgelerinden geçen hafta başlayan alım sinyalleri devam ediyor. Bu da teknik olarak çıkış eğiliminin devam edeceğini gösteriyor. 
     Önümüzdeki hafta olası sıkışmaların hacimle atlatılması halinde dirençler 10,700, 11,000 ve 11,500 seviyelerinde bulunuyor. 
     Teknik analiz verilerinin bu olumluluğuna karşın alternatif piyasalardaki dalgalanmalar yine piyasayı yakından etkilemeye devam edecek. 
     Diğer taraftan, borsada grup şirketlerinden yapılan iştirak satışları, ortak satışları piyasanın bu kadar düşmesine rağmen devam ediyor. Bu durum reel sektördeki sıkışıklıktan ve nakit ihtiyacından kaynaklanıyor. 
     Nakit sıkıntısına düşen firmalar borsada halka açık şirketlerinin hisselerini çok düşük fiyatlardan da olsa satarak nakde dönmeye çalışıyorlar. Yönetimi elden kaçırmadıkları sürece nasıl olsa bir sorun yok. Kaldı ki, bir şirketin çoğunluk hisselerini borsadan toplamak yoluyla ele geçirebilecek oyuncularda borsada değiller. Dikkatlerin faiz döviz ve borsaya çevrildiği, üretim yapmaya çalışanların binbir problemle boğuşmak zorunda kaldıkları bu ortam şirket sahip ve ortaklarına da bir anlamda fırsat sunuyor. Bu fırsatın değerlendirilmesi bazı şirket hisselerinin fiyatlarının hem teknik, hem de temel verilerle açıklanmayacak seviyelerde işlem görmesine neden oluyor. 
     Bunun diğer bir iyi tarafı ise zorunlu nedenlerle de olsa şirketlerin halka açıklık oranlarının yükselmesi, işlem derinliğinin artması. 
     Bu hisselerdeki küçük yatırımcıların spekülatörlerin oyuncağı olma olasılığı azalıyor. 
     Önümüzdeki hafta için endeksin destekleri 9,500 ve 9,300'de iken dirençler 10,000 ve 10,200 seviyesinde bulunuyor. 
     Bol kazançlı haftalar dileğiyle. 
     



 EKONOMİ 













</TEXT>
</DOC>
