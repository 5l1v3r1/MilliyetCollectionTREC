<DOC>
<DOCNO> 27069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/son/sonspo14.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahmet Dursun "Yönetim fedakarlık yapmadığından görüşmeler uzadı" 
</HEADLINE>
<TEXT>

     Beşiktaş Kulübü ile 2 yıllık sözleşme yenileyen Ahmet Dursun, ''Beşiktaş'tan ayrılmayı hiç düşünmedim'' dedi. 
     Siyah-beyazlı kulüple uzun süren görüşmeler sonunda, borservis bedelerinin Futbol Federasyonu'na bildirileceği son gün 2 yıllık sözleşme yenileyen Ahmet Dursun, imza atmadan önce futbol takımı menajeri Sinan Egnin ile Fulya Tesisleri'nde yaklaşık 1 saat süren görüşme yaptı. 
     Görüşme sonrası Akaretler'deki kulüp binasına gelerek, kendisini 2 yıl daha siyah-beyazlı renklere bağlayan imzayı atan Ahmet Dursun, gazetecilere yaptığı açıklamada, Beşiktaş'tan hiçbir zaman ayrılmayı düşünmediğini söyledi. 
     Görüşmelerin uzun sürdüğünü, fakat aradaki küçük pürüzlerin çözümlendiğini kaydeden Ahmet, ''Ben gerçek Beşiktaşlıyım. Yönetim tarafından fazla fedakarlık yapılmadığı için görüşmeler uzadı. Fakat sonunda ortak bir noktada buluştuk'' dedi. 
     Genç futbolcu, gazetecilerin, ''Bu transferin gerçekleşmesi için sen ne kadar fedakarlık yaptın'' şeklindeki sorusuna ise ''Kulüpten fazla'' yanıtını verdi. 






</TEXT>
</DOC>
