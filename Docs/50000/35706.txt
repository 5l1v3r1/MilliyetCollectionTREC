<DOC>
<DOCNO> 35706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/son/sondun18.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çılgın doktor "İnsan klonlama durdurulamaz" 
</HEADLINE>
<TEXT>

     İnsan klonlamaya kararlı olan İtalyan doktor Severino Antinori, ''tedavi amaçlı klonlamanın'' bilimsel bir gelişme olduğunu belirterek, bu gelişmenin durdurulamayacağını ve durdurulmaması gerektiğini söyledi. 
     ''Tedavi amaçlı klonlamanın önüne engeller konulamayacağını'' belirten Antinori, ''Klonlama pek çok hastalığa son vermemizi, kısır erkeklerin çocuk sahibi olmasını sağlayacak. Bu şansı tepemezsiniz'' dedi. 
     Antinori, Reuters'a yaptığı açıklamada, yarın Washington'da Ulusal Bilimler Akademisi'nde yapılacak bir toplantıda konuyla ilgili konuşma yapacağını söyledi. 
     İngiltere'nin Sunday Times gazetesi, Antiori'nin insan klonlama programına Kasım'da başlayacağını, 8 İngiliz kadının klonlanmış emriyoları taşımayı kabul ettiğini duyurmuştu. 
     Sunday Times'ın haberinde Antiori'nin, uluslararası sularda bir gemide çalışmalarını yürütmek zorunda kalabileceğini söylediği belirtilmişti. 
     







</TEXT>
</DOC>
