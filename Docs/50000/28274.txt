<DOC>
<DOCNO> 28274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/son/soneko22.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Halk Bankası'na hisse satışı izni... 
</HEADLINE>
<TEXT>

     Sermaye Piyasası Kurulu, Halk Bankası'nın kredi teminatı karşılık aldığı Transtürk Holding ve Makina Takım hisseleri satışına izin verdi. 
     SPK'dan Borsa'ya gönderilen açıklamaya göre, Halk Bankası Bakırköy Şubesi, Efes Holding A.Ş.'den rehin sözleşmesi ile kredi teminatına karşılık alınan 1.1 trilyon lira nominal değerli Transtürk Holding hisseleri ile Transtürk Holding'den rehin sözleşmesiyle kredi teminatına karşılık alınan 2 trilyon 740 milyar lira nominal değerli Makina Takım Endüstrisi A.Ş. hisse senetlerinin satışı için Kurul'un iznini talep etti. Açıklamada, satış sonuçlarının iletilmesi ve satışı talep edilen hisse senetlerinin zilyetliğinin rehin işlemlerine dayandığı dikkate alınarak rehne ve rehin sözleşmesinin içeriğine ilişkin ortaya çıkabilecek anlaşmazlıklar nedeniyle Kurul'un mevzuat gereğince bir sorumluluğunun bulunmadığının Banka'ya bildirilmesi koşullarıyla talebin olumlu karşılandığı vurgulandı. 







</TEXT>
</DOC>
