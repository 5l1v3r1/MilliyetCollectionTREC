<DOC>
<DOCNO> 34200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/ekonomi/eko06a.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurtarma fonu zirveyi böldü 
</HEADLINE>
<TEXT>

Özel sektörün rehabilitasyonu için kurulacak fonun kredi kurtarma fonu’ olacağını ve büyük işletmelere yarayacağını savunan TOBB ve TİM Başkanları Fischer’le zirveye katılmıyor 
     Hükümetin reel sektöre yönelik olarak kullandırmayı düşündüğü özel sektör fonu iş dünyasında tartışmalara yol açtı. 
     Türkiye Odalar ve Borsalar Birliği TOBB Başkanı Rifat Hisarcıklıoğlu, programı nedeniyle toplantıya katılıp katılmayacağının belli olmadığını söylerken, özel sektör fonuyla ilgili olarak da şöyle konuştu 
     
     KOBİ’ler desteklensin’ 
     "Fon batık kredileri kurtarmak için kullanılacaksa, buna tepki gösteririz. Biz bu fondan KOBİ’lere destek bekliyoruz. Çünkü, iç piyasanın daralmasından dolayı küçük işletmeler büyük sıkıntı içinde. Bu fonun tek adreste kullanılmasını istemiyoruz." 
     Türkiye İhracatçılar Meclisi TİM Başkanı Oğuz Satıcı da, reel sektörü rehabilite etmek için oluşturulacak fonun bazı işletmelerle sınırlandırılmasının doğru olmayacağını söyledi. 
     
     TİM seyahatte 
     Satıcı, "Bu fonun tüm kesimler tarafından kullanılması şart. Böyle olursa, bu fonu destekleriz" dedi. 
     Başkan Oğuz Satıcı, iş adamlarının bugün Fischer’le bir araya gelerek oluşturacağı fotoğrafta olmalarının ne getirip ne götüreceğini bilmediğini söylerek, toplantıya iş seyahati nedeniyle katılamayacağını bildirdi. 
     



 EKONOMİ 


























</TEXT>
</DOC>
