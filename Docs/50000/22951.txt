<DOC>
<DOCNO> 22951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/son/sondun12.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin ile ABD arasında krize neden olan casus uçak parçalanacak 
</HEADLINE>
<TEXT>

     Çin hükümeti, Güney Çin Denizi-Haynan Adası'nda 1 Nisan'dan beri ''rehin tutulan'' boş Amerikan casus uçağının parçalara ayrılarak ABD'ye götürülmesini sonunda kabul etti. 
     Çin Dışişleri Bakanlığı Sözcüsü Cu Bangzao, düzenlediği basın toplantısında, ''hükümetinin, uçağın parçalara bölünüp konteynerler içinde ABD'ye taşınmasını kabul ettiğini'' bildirdi. Dört pervaneli jet uçağı motorlu turboprop EP-3 casus uçağı, Güney Çin Denizi üzerinde Çin savaş uçağıyla çarpışınca Çin toprağı Haynan'ın Haykou kenti askeri havalimanına izinsiz zorunlu iniş yapmıştı. Amerikan keşif-casusluk uçağının 24 kişilik mürettebatı 11 gün alıkonulduktan sonra serbest bırakılmıştı. ABD, çarpışmayla yara alan uçağın onarılarak yeniden uçurulmasını istemiş, ancak Çin buna kesinlikle izin vermemişti. 
     







</TEXT>
</DOC>
