<DOC>
<DOCNO> 31822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/yasam/yas04.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaçlar kansere kilitlendi 
</HEADLINE>
<TEXT>

Yeni nesil kanser ilaçları, hastalıkla mücadelede en etkin silahlar. Bu ilaçlar sadece hastalıklı hücreleri hedef alıyor ve artık kanseri 'yenilmez' olmaktan ÇIKARIYOR 
     Kansere Teslim OLMAYIN - 5 
AYŞEGÜL AYDOĞAN 

     Son 5 yılda bilim adamları kanser tedavisinde devrim ve keşiflere imza attı. Büyük ilerlemelerin kaydedildiği bu süreçte özellikle yeni ilaçlar, kanserle savaşta zafere götürecek en büyük silahlar olarak gösterildi. Kronik lösemi ve bir tür mide tümörünün tedavisinde çığır açan 'Gleevec' adlı ilaç, bilim adamlarını en çok umutlandıran gelişmeydi. Bu ilaçtan sonra, kanserin 20 - 25 yıl içinde diyabet, kalp hastalığı gibi kronik, tedavi edilebilir bir hastalık statüsüne gireceği telaffuz edilir oldu. 
     İstanbul Üniversitesi Onkoloji Enstitüsü'nden Prof. Dr. Maktav Dinçer, kanser tedavisinde gelinen son nokta, geliştirilen yeni ilaç ve tedavileri anlattı 
     
     Hasta hücreyi ayırıyorlar 
Tedavi konusunda son gelişmeler neler 
     - Biyolojik ilaçlar, hedeflenmiş ve mekanizmaya yönelik tedaviler bugünkü en büyük değişiklikler. Kanser hücresini normal hücreden ayıran mekanizmaları, noktaları artık biliyoruz. 'Bu hücre neden ölmüyor, neden hızlı çoğalıyor, kanseri yaratan nedir ' gibi. İlaç çalışmaları da buna yöneldi. 
     
Hedeflenmiş tedavi nedir 
     - Bugüne kadarki ilaçlar, hızlı çoğalan hücrelerde DNA'yı etkiliyordu. Ama hızlı çoğalan hücreler sadece kanser hücreleri değil. Dolayısıyla ilaçtan, normal hücreler de zarar görüyordu. Hedeflenmiş tedavide doğrudan kanser hücresi hedef alınıyor. Böylelikle normal hücreler etkilenmiyor. 
     
     Kurtarmıyor, yaşatıyorlar 
Mekanizmaya yönelik tedavinin anlamı tam olarak nedir 
     - İlaçların, kanser hücresinde ölmemeyi' sağlayan mekanizmayı ortadan kaldırması. Önceden tek bir organa yönelik ilaçlar üretilirdi. Şimdi ilaçların kullanım alanı çok genişledi. Pek çok kanser türünde kullanılıyor. 
     
Bu yeni ilaçlar kanserden tamamen kurtarıyor mu 
     - Hayır. Ancak hastaların kanserden en az zarar görerek yaşamalarını sağlıyor. Tamamen kurtaran değil ama kronik bir hastalığa dönüştüren ilaçlar. 
     
     Kanser artık kronik hastalık 
Kanser artık kronik bir hastalık haline geldi diyebilir miyiz 
     - Evet. Artık hayat boyu mücadele edilecek, örneğin diyabet gibi bir hastalık olarak görülüyor. Mayıs ayında ABD’de yapılan Amerikan Klinik Onkoloji Derneği'nin ASCO Kongresi'nde de görüşler bu yöndeydi. Artık hastalar kansere yenilmiyor, birlikte yaşayabiliyor. Bu yöndeki en umut veren ilaç da Gleevec. 
     
Onun üstünlüğü nedir 
     - Gleevec adlı ilaçla birlikte tıpta 'küçük moleküller' diye yeni bir kavram girdi kanser tedavisine. Bunlar hücre içine giriyor, kanserli hücreyi içten çökertiyor, bloke ediyor. Hücrelerin çoğalmasını sağlayan mekanizmayı kilitliyor. 
     
     İşte devrim yaratan ilaçlar 

</TEXT>
</DOC>
