<DOC>
<DOCNO> 2326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/son/sontur09.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa'da radyoaktif maddeyi çalanlar yakalandı,ama radyoaktif malzeme bulunamadı 
</HEADLINE>
<TEXT>

     Bursa Organize Sanayi Bölgesi OSB depolarından radyoaktif madde içeren paratoner malzemesini çaldıkları öne sürülen 4 kişi yakalandı. Zanlıların çaldıklar malları sakladıkları ve sattıkları yerlerde yapılan aramalarda, radyoaktif malzeme bulunamadı. 
     Bursa Emniyet Müdürlüğü Asayiş Şube Müdürü Hilmi Tekelioğlu, düzenlenen operasyon sonucu OSB depolarından hırsızlık yaptıklarını belirledikleri 4 kişiyi yakaladıklarını söyledi. 
     Zanlıların çaldıkları malları sattıkları ve gizledikleri yerlerde yapılan aramalarda, radyoaktif madde içerdiği belirtilen paratoner malzemesine rastlanmadığını belirten Tekelioğlu, ''Konuyu çok boyutlu araştırıyoruz. Hırsızlar depolara kaç kere girmiş, son partide mi radyoaktif madde çalınmış bu konular üzerinde duruyoruz. Malzeme belki de başka kanallara gitmiş olabilir. Soruşturma çok yönlü sürüyor'' dedi. 




</TEXT>
</DOC>
