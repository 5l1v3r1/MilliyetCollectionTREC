<DOC>
<DOCNO> 45562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/son/sondun13.html </URL>
<DATE> 2001/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
The Observer "İngiliz istihbaratı kadrosunu müslümanlarla artıracak" 
</HEADLINE>
<TEXT>

     İngiltere'de yayınlanan The Observer gazetesi, İngiliz dış istihbarat servisi MI6'in kadrosunu çoğunluğu etnik azınlıklar ve Müslümanlardan seçilecek kişilerle iki katına çıkarmaya hazırlandığını duyurdu. 
     Observer, Başbakan Tony Blair'in MI6'e terör tehdidiyle savaşmak üzere 15 milyon sterlinlik bir ek bütçe sağladığını, bu paranın 200 milyon sterlinlik bütçeye eklenmesiyle daha çok personel alımına imkan sağlayacağını belirtti. 
     İstihbarat kaynaklarının da bu durumu doğruladıklarını belirten gazete, üst düzey bir istihbarat görevlisinin gelişmeleri, ''hızlı bir değişim süreci içindeyiz. Bunun tarihimizin en büyük değişimi olacağı söylenebilir. Bütün önceliklerimiz yeniden belirleniyor'' diye yorumladığına işaret etti. 
     Yaşlananların emekliye sevk edileceğini ve hızla yeni eleman alımına gidileceğini de belirten gazete, bu eleman alımında gizli servisin özellikle daha çok sayıda etnik azınlık mensubu ve Müslümanı istihdam etmek için büyük bir hırs içinde olduğunu bildirdi. 
     MI6'in halen bin 500 olan eleman sayısının önümüzdeki 5 yıl içinde 3 bine ulaştırılacağını da savunan gazete, istihbarat kaynaklarının 
     MI5'ın da sessiz-sedasız aynı hazırlığı yürüttüğünü kaydetti. 
     Observer, MI5'ın sadece Mayıs ayı içinde 40 üniversite mezununu okul yönetimlerinin tavsiyesiyle işe aldığını bildirdi. 
     






</TEXT>
</DOC>
