<DOC>
<DOCNO> 25658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/ekonomi/eko04.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’in IMF’deki yeni telefon partneri 
</HEADLINE>
<TEXT>

     IMF’de Stanley Fischer’den boşalacak ikinci adamlığa bir kadın profesör geliyor. IMF Birinci Başkan Yardımcılığı’na, ABD’nin Stanford Üniversitesi iktisat profesörü Anne Krueger’in atanması bekleniyor. Cumhuriyetçi Partili olan Krueger’in, kriz sonrası kurtarma operasyonlarından çok, krizleri önlemeye odaklanan politikalardan yana olan ABD Başkanı Bush’un görüşlerine yakın durduğu kaydediliyor. IMF Başkan Yardımcısı Fischer, yıl sonunda görevinden ayrılıyor. Devlet Bakanı Kemal Derviş’in yakın arkadaşı olan Fischer, en son Derviş’i Yüksel Yalova’nın Devlet Bakanlığı’ndan istifa ettiği gün Roma’da bulmuş ve telefonla görüşmüştü. 
     



 EKONOMİ 























</TEXT>
</DOC>
