<DOC>
<DOCNO> 49924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/spor/spo03.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
"Beynimiz tükendi" 
</HEADLINE>
<TEXT>

Galatasaray Teknik Direktörü Lucescu, PSV Eindhoven maçı yüzünden, kendisinin ve oyuncularının inanılmaz bir gerginlik yaşadığını, yeniden toparlanmak için büyük çaba sarfedeceklerini söyledi 
     HALİL ÖZER 

     "Küme düşer diyorlardı" 
     RUMEN hoca, PSV maçı nedeniyle kendisinin ve oyuncularının, hayatlarının en zor anlarını yaşadıklarını söyledi. MİLLİYET’e özel demeç veren Lucescu, "Maçtan sonra sabaha kadar uyuyamadım. O kadar stres yüklüydüm ki, gerginliğim gün ışığıncaya kadar sürdü. Futbolcularım da aynı durumda. Hepsi beyin olarak tükendiler. Onları cuma gününe kadar nasıl toparlayacağım bilemiyorum. Herkes final diyor. Oysa iki ay önce bu takıma, küme düşer diyorlardı. Şimdi ne oldu Benim rüyam hep kazanmak, hep kazanmak üzerine kurulu" dedi. 
     
     "Garip hava vardı" 
     LUCESCU, maç öncesi alacakların futbolculara dağıtılmasını, konsantrasyon bozulur gerekçesiyle önlediğini de ifade etti. Ünlü hoca şöyle devam etti Devre arasında soyunma odasında garip bir hava vardı. Herkes sanki bu iş bitti diye düşünüyordu. Devreye girdim, Beyler bu yarı oynanmadı’ dedim. Şaşırdılar. Devam ettim Evet oynanmadı. Bu golü de kabul etmiyorum. İkinci yarı yine berabere başlıyor. Çıkın bu maçı alın’. Mesajı aldılar ve ikinci golü attılar. PSV’yi geçmek için ikinci golü mutlaka atmalıydık." 
     
     "Fantastik bir ekip" 
     GALATASARAY’IN teknik patronu, büyülü takıma sahip olduğunu ekledi. Lucescu, "Fantastik bir ekip. İnanılmaz oyuncular. Böyle bir maça hazırlanmak kolay değildi. Ama onlar, üstesinden geldiler. Maç öncesi onlar için şeytan dedim. İşte şeytanı gördüler" dedi. Rumen hoca taraftarı da göklere çıkardı, "Tabii, bir de cehennemi yaratanlar var. Onlara da teşekkür ederim. İnanılmazdılar" ifadesini kullandı. Lucescu, "Futbolculara PSV’den daha iyi takım olduklarını söylemiştim. İşte onlar bunu kanıtladılar" görüşünü de yansıttı. 
     
     "Böyle hata olur mu " 
     TECRÜBELİ teknik adam, PSV zaferinin ardından büyük sevinç yaşadığını, ama Federasyon’un, Bursa maçını cumaya almasıyla sevincinin kursağında kaldığını ifade etti. Lucescu şunları söyledi "Bu kararı nasıl verebilirler Bilmiyorlar mı, Şampiyonlar Ligi oynanacağını Bu çocukları nasıl toparlayacağım Onlar için üzülüyorum, nefes alamıyorlar. İnanılmaz bir konsantrasyon yaşadılar. Cuma günü her türlü sakatlık olabilir. Bunun kime faydası olacak. Hadi bizi düşünmüyorlar, milli takımı da mı düşünmüyorlar " 
     
"O bir futbol dehası"      ABDURRAHİM Albayrak, Lucescu’ya övgüler yağdırarak, "O bir futbol dehası, şeytanca düşünceleri var" dedi. Albayrak, Rumen çalıştırıcının maç öncesinde karşılaşmayı dakika dakika yaşadığını kaydederek, "Futbolu çok iyi biliyor ve işine mükemmel konsantre oluyor. Geceleri 03.00-04.00’e kadar kaset izliyor. Futbolcularına inanılmaz şeyler söyleyip motive ediyor" diye konuştu. 
     
Genel İstatistik D GRUBU G.SARAY LAZIO NANTES PSV Şut 32 42 22 41 İsabetli Şut 27 31 25 28 Faul 112 122 112 107 Korner 24 32 15 22 Ofsayt 25 35 12 16 Topa Sahip Olma 166 dk. 160 dk. 163 dk. 180 dk. Topla Oynama Yüzde 43 41 40 47 Attığı Gol 5 4 8 6 Yediği Gol 4 7 3 9 Sarı Kart 7 12 10 7 Kırmızı Kart 0 0 0 0      
     
Transfer operasyonuGalatasaray, takımda kiralık oynayan Perez, Victoria ve Mondragon’un tapularını almak için harekete geçti. Yönetim, bu oyuncularla özel sözleşme de imzalayacak 
     ERHAN TELLİ 

     ŞAMPİYONLAR Ligi’ndeki ikinci tur için yeni transferler yapması beklenen yönetim, önce kendi takımındaki futbolcularını transfer etme kararı aldı. PSV zaferinin ardından oyunculara geçen yıldan alacaklarını ödeyen yöneticiler, kiralık forma giyen yabancıların bonservislerini alabilmek için operasyon başlattılar. 
     YÖNETİM, Lucescu’nun isteğiyle Marsilya’dan kiralık alınan Perez ve Victoria ile Metz’ten transfer edilen Mondragon’u alabilmek için harekete geçti. Üç oyuncu konusunda daha önceden yapılan opsiyonlu anlaşmaya göre öncelik hakkına sahip olan Galatasaray, pazarlık öncesi bu futbolcularla da yeni sözleşme imzalayacak. 
     VİCTORİA’YA 4 yıllık sözleşme önerildiği ve 21 yaşındaki oyuncunun imzaya hazır olduğu belirtildi. Çek Horvath’ın da gelecek yıl takımda kalacağı kaydedildi. Spehar ve Mpenza için ise şimdilik bir girişimde bulunulmayacağı ve bu oyuncuların kaderinin önümüzdeki günler içinde belirleneceği belirtildi. 
     
Ergün’ü, Chelsea istedi      SARI - Kırmızılı takımın orta sahadaki yıldızına, İngilizler’in güçlü ekibi Chelsea’den transfer teklifi geldi. Abdürrahim Albayrak, Chelsea’nın kendilerine resmi öneride bulunduğunu açıklayarak, "Kendisiyle görüşeceğim. Burada kalması için elimden geleni yapacağım. Gitmek isterse de anlayışla karşılarız" dedi. 
     ERGÜN’ÜN, FIFA’nın yeni transfer yönetmeliği gereği sezon sonunda sözleşmesi bittikten sonra, bonservis bedelsiz ayrılma hakkı olduğu da ifade edildi. Bu arada Galatasaraylı futbolcu, Chelsea’nin teklifi için yorum yapmak istemediğini belirtti ve "Yurt dışından teklif aldığım doğru. Hayırlısı neyse o olur" diye konuştu. 
     
Torbalar belli oldu      ŞAMPİYONLAR Ligi kuraları yarın İsviçre’nin Cenevre kentinde çekilecek. Galatasaray’ın üçüncü torbada yer alacağı kurada birinci turda aynı grupta yer alan takımlar birbirleriyle eşleşmeyecekler. Dört torbadaki 16 takım kulüp puanlarına göre şöyle sıralandı 
     
1. TORBA R.MADRID İspanya B.MÜNİH Almanya BARCELONA İspanya JUVENTUS İtalya      
2. TORBA LIVERPOOL İngiltere DEPORTIVO İspanya NANTES Fransa PANATHINAIKOS Yun.      
3. TORBA GALATASARAY M.UNITED İngiltere ARSENAL İngiltere PORTO Portekiz      
4. TORBA ROMA İtalya LEVERKUSEN Almanya S.PRAG Çek Cum. BOAVISTA Portekiz      
Hollanda basını      "PSV ikinci sınıf" 
     HOLLANDA basını, 20 dakika kendini gösterebilen PSV’ye karşılık Galatasaray’ın büyük bir seyirci desteğiyle maçı rahat kazandığı görüşlerine yer verdi. Televizyonlarda yapılan bazı yorumlarda ise PSV Eindhoven’ın bu sonucu normal karşılaması gerektiği, Sarı - Kırmızılı oyuncuların biraz daha dikkatli olması halinde, sonucun 5-0 da bitebileceği görüşleri dile getirildi. 
     ALGEMEEN Dagblad gazetesi, "PSV, ikinci sınıf", Trouw, "PSV, bundan sonrasını iyi düşünmeli", De Telegraaf, "PSV tepetaklak", başlıklarıyla haberlerini verdiler. Volkskrant ise "PSV, kaybetmesine karşılık UEFA Kupası’na katılacak" başlığını tercih etti. Gazeteler altıncı kez Şampiyonlar Ligi’ne veda eden PSV’nin, UEFA ile teselli bulduğu görüşünde de birleştiler. 
     
Stoica’ya takip      GALATASARAY, ikinci tur için kadrosunu takviye etmeyi düşünüyor. Yöneticiler Belçika’nın Anderlecht takımında oynayan Rumen Stoica’yı yakın takibe aldılar. Kulübü ile yeni sözleşme imzalamadığı için kadro dışı bırakılan Stoica uzun süreden beri genç takım ile çalışmalara katılıyordu. Bu konuda son kararı Lucescu verecek. 
     
Ve barış geldi      LAZİO maçının hemen başında sakatlanan ve Lucescu ile yedek kulübesinde tartışan Vedat, önceki gece Rumen hocayla barıştırıldı. Bir haftadır konuşmayan Lucescu ve Vedat’la, PSV zaferi sonrasında Florya’da bir araya gelen Abdürrahim Albayrak devreye girdi. Vedat’ın özür dilemesi ve Rumen hocanın öğrencisine sarılmasıyla kırgınlık sona erdi. 
     
Mondragon yok      SARI - Kırmızılı ekibin Kolombiyalı file bekçisi yarınki Bursaspor maçında forma giyemeyecek. Kolombiya’nın, Paraguay ve Şili ile oynayacağı Dünya Kupası eleme maçları için apar - topar ülkesine çağrılan Mondragon konusunda Lucescu devreye girdi, ancak başarılı olamadı. Başarılı kaleci dün ülkesine uçtu. Bu arada ABD’li bir organizatör, milli maç boşluğunda Ekvator veya Guetemala Milli Takımı ile New York’ta hazırlık maçı yapmak için Sarı - Kırmızılıları davet etti. Cim - Bom hazırlıklarına dün yeniden başlarken, Rumen hocanın Bursa karşısında aslarını dinlendirmesi bekleniyor. 
     



 SPOR 




























</TEXT>
</DOC>
