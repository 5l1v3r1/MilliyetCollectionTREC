<DOC>
<DOCNO> 6254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/yazar/heper.html </URL>
<DATE> 2001/02/09/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Coşan'a karşı Nazım Hikmet 
</HEADLINE>
<TEXT>

     Hükümetin denge anlayışı ilginç. 
     Nakşi Şeyhi Esat Coşan'ın Süleymaniye Camii bahçesine gömülmesine izin veriyor. Bunun için jet hızıyla bir kararname hazırlıyor. 
     Bu tutum ekseriyetin eleştirileriyle karşılanıyor. 
     Bunun üzerine hemen Nazım Hikmet'in vatandaşlığa alınması için de bir kararname hazırlandığı açıklanıyor. 
     Ve bu kararnameye de ilk imzayı Başbakan Ecevit atıyor. 
     Böylece ilk kararnameyle ilgili eleştirilere adeta cevap verilmek isteniyor. 
     Rahmetli Esat Coşan'la ilgili hükümetin gayretlerinin, Nazım Hikmet'e yapılacakla eşitlenmesi hesabına olsa olsa yanlış hesap denilebilir. 
     Ve bu, hükümetin bazı konularda gayri samimi olduğunu gösterir. 
     Hükümetin inandığını değil, inanmadıklarını da savunduğunu gösterir. 
     
Sezer bekleneni yaptı      Tenakuzlar içinde bocalayan hükümeti dün Cumhurbaşkanı Sezer kurtardı. Ve Esat Coşan kararnamesini imzalamadı. 
     Cumhurbaşkanı'nın imzalamama gerekçesi birçok maddeye dayanıyor. Ama en önemlisi dün bizim de savunduğumuz gibi bu kararnameyle vatandaşlar arasında eşitsizlik yaratılacak olması, bazılarına ayrıcalık yapılmış olması. 
     İşte bu konudaki Anayasa'nın 10. maddesi 
     "Herkes, dil, ırk, renk, cinsiyet, siyasi düşünce, felsefi inanç, din, mezhep ve benzeri sebeplerle ayırım gözetilmeksizin kanun önünde eşittir. 
     Hiçbir kişiye, aileye, zümreye veya sınıfa imtiyaz tanınamaz. 
     Devlet organları ve idare makamları bütün işlemlerinde kanun önünde eşitlik ilkesine uygun olarak hareket etmek zorundadır." 
     
Hata, hatayı mazur göstermez      Bir yanlış Anayasa'dan dönmüş oldu. 
     Peki Süleymaniye Camii'nin bahçesine yakın tarihteki diğer definler nasıl yapıldı 
     Anayasa ve diğer mevzuat ayaklar altına alınarak yapıldı. 
     O hata, yeni hataları mazur gösteremezdi. 
     Cumhurbaşkanı da bunu ilan etmiş oldu. 
     
Ekonomi için topal zirve      Gereksiz dengeler peşinde olan hükümet, bazen gerektiği halde dengeyi ihmal etmesini de biliyor. 
     Hükümet işine gelirse dengeci, işine gelmezse değil. 
     Dün Ankara'da hükümetle iş dünyası bir araya geldi. 
     Toplantıya iş dünyasının aşağı yukarı tüm temsilcileri çağrıldığı halde İstanbul Ticaret Odası temsilcileri davet edilmedi. 
     300 bin üyesi ile Türkiye'nin en büyük odasının İTO Başkanı Mehmet Yıldırım eleştirileriyle hükümetin canını sıkıyordu. 
     Belki de o nedenle İstanbul Ticaret Odası'nın 300 bin üyesi adeta cezalandırıldı. 
     Eleştirel çıkışlarıyla tanınan Ankara Ticaret Odası Başkanı Sinan Aygün de toplantıda yoktu. 
     Türk - İş ve DİSK de Ankara'daki bu önemli toplantıya çağrılmadı. 
     Eğer ilan edildiği gibi toplantı "ekonomik zirve"yse, yani işadamları ile bankaları uzlaştırmayı aşan bir amacı varsa, muhaliflerin sesini de dinlemek, en azından muvafıkları dinlemek kadar önemli değil midir 
     Barikati hakikatin müsademeyi efkardan çıktığı bilinirdi, demek ki o da değişmiş. 
     
     





Din ve toplum 


Piyano zamanı 


Sezer'in kararı 


Metin Toker’in şubatları 


Kudüs'ten Barış için milli birlik hükümeti... 


Acil servise... 


CHP'de kendini aşma zamanı 


Büyüklük kompleksi 


Meslek liseleri katlediliyor 


Tarih yazan Çupi 


Coşan'a karşı Nazım Hikmet 


Zaman daralıyor 


Kişisel kavga zamanı değil... 


Ecevit, o sözlerini tutanaktan çıkarmalı 


Sezer de olmasa 


N'apıyor bu cumhurbaşkanı 


Türk Dil Kurumu kusur kalırdı 


Tazminat istenebilir 


Piyasanın açılması "mümkün değil" 


Demirel gitti, Polisan ayağa kalktı 


</TEXT>
</DOC>
