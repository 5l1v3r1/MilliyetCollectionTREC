<DOC>
<DOCNO> 12046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/yasam/yas04.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da sözde canlı bomba’ 
</HEADLINE>
<TEXT>

Canlı bomba’ diye afişe edilince işinden olan Selda Yıldız, temiz k ğıdı’ için kapısında fotoğrafı bulunan DGM’ye elini kolunu sallayarak girdi .. 
     Adı Selda Yıldız. O şimdi cüzdanında ilginç bir belgeyle dolaşıyor. Ankara DGM Başsavcılğı tarafından düzenlenen bu belge, Yıldız’ın bir canlı bomba’ olmadığının resmi delili. 
     Ne var ki Yıldız bu belgeyi almakta biraz gecikti. Çünkü Emniyet Genel Müdürlüğü’nün dağıttığı canlı bomba’ resimleri arasında adı geçtiği için çoktan işinden kovulmuştu bile. 
     
Yanlış istihbarat      Selda Yıldız, lisedeyken katıldığı sokak eylemleri nedeniyle hakkında DHKP - C örgütüne yardım - yataklık suçlamasıyla dava açılan biriydi. Ancak o, davası sürerken örgütten uzaklaşmış ve bir temizlik firmasında işe başlamıştı. 
     
Kaçın "bomba" var      Ancak işler yine karışıyordu. Şişli Emniyet Müdürlüğü’ne yapılan bombalı saldırının ardından Emniyet Genel Müdürlüğü, "İşte canlı bombalar..." diye aralarında Yıldız’ın da bulunduğu yeni canlı bombaların’ fotoğraflarını dağıttı. 
     Bu haberin ardından Selda Yıldız apar topar işten çıkarıldı. İşyeri "Çalışmalarınızdan memnunuz" diyordu, ama ekliyordu da . "İsminizin canlı bomba’ olayına karışmasından dolayı firmamız büyük tedirginlikler yaşamıştır. " 
     Bunun üzerine Selda Yıldız, hakkında herhangi bir soruşturma olup olmadığını öğrenmek için Ankara DGM Başsavcılığı’na başvurdu. 
     Başsavcı Cevdet Volkan da hakkında yardım - yataklık’ suçlaması dışında bir suçlama olmadığını, kendilerinin kayıtlarında canlı bomba’ olduğuna ilişkin bir bilgi bulunmadığını belirtti. 
     Ardından Yıldız’ın avukatlarının başvurduğu Ankara Emniyet Müdürlüğü Terörle Mücadele Şubesi de, Yıldız’la ilgili bilgiyi kendilerinin vermediğini savundu. 
     Yani sözde canlı bomba’ Selda Yıldız, kim vurduya gitti.’ 
     
Polis canlı bomba’sına geç’ dedi      Selda Yıldız’ın, canlı bomba olmadığını kanıtlamak için DGM’ye gitmesi bir güvenlik sorununu da ortaya çıkardı. Yıldız, fotoğrafının asılı olduğu DGM kapısından başsavcılık katına kadar hiçbir engelle karşılaşmadan elini kolunu sallayarak çıktı. Polisler, Yıldız’a kimlik sordular ama canlı bomba’ olduğuna ilişkin en küçük bir imada bile bulunmadan savcılık katına çıkmasına izin verdiler. 
     


 YAŞAM 



















</TEXT>
</DOC>
