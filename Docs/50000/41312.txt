<DOC>
<DOCNO> 41312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/son/sonspo20.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM Başkanı İzgi'den kutlama mesajı 
</HEADLINE>
<TEXT>

     TBMM Başkanı Ömer İzgi, Türkiye A Milli Erkek Basketbol Takımı'nın 32. Avrupa Erkekler Basketbol Şampiyonası'nda ikinci olması dolayısıyla, Basketbol Federasyonu Başkanı Turgay Demirel'e bir kutlama mesajı gönderdi. 
     İzgi, mesajında şunları kaydetti 
     ''Basketbol Ulusal Takımımızın, İstanbul'da yapılan Avrupa Şampiyonası sonunda Avrupa ikincisi olmasından büyük mutluluk duydum. 
     Genç basketbolcularımızın elde ettikleri bu başarıdan dolayı gururluyuz, sevinçliyiz. 
     Şahsınızda, ulusumuzun göğsünü kabartan bu başarılı sonucun elde edilmesinde payı bulunan tüm yönetici, teknik kadro ve sporcularımızı kutlar, elde edilen başarının sürekli olmasını dilerim.'' 
     

</TEXT>
</DOC>
