<DOC>
<DOCNO> 23368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/son/soneko13.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İSO Başkanı Kavi "Dün baygındık,bugün ayağa kalktık" 
</HEADLINE>
<TEXT>

     İstanbul Sanayi Odası Başkanı Hüsamettin Kavi, dün baygın olan, nefes alma limitinde bulunan Türkiye’nin, bugün ayağa kalktığını ve daha çok nefes almak için çare aradığını söyledi. 
     TOBB Genel Kurulu’nda söz alan Kavi, Devlet Bakanı Kemal in, Türkkurtarıcısı gibi tanıtıldığını, oysa kendisinin, sadece hükümetin görev verdiği bir insan olduğunu ve olağanüstü güçleri bulunmadığnı bildirdi. ’’Bizim muhatabamız hükümettir. Bu hükümetin projelerini değerlendiririz, bir kişiyi değil’’ diyen Kavi, Genel Kurul’a, Derviş’in, telgraf göndermemesi ile ilgili değerlendirme yapmaya da gerek olmadığını vurguladı. 
     Kavi, Uluslararası Para Fonu ve Dünya Bankası’ndan gelecek kaynağa da dikkat çekerek, ’’15-19 milyar dolar gelecek. Neyi değiştirecek. Bu bir borç. Ödeme günü de gelecek’’ diye konuştu. 
     Ankara Sanayi Odası Başkanı Zafer Çağlayan da, konuşmasında, Türkiye ekonomisini, freni patlayan bir kamyona benzetti. Çağlayan, yokuş aşağı giden kamyonun, şimdilik takoz ile durdurulduğunu söyledi. Önümüzdeki günlerin kolay geçmeyeceğine dikkat çeken Çağlayan, reel ve mali sektörlerin, yeni vade yapılanmasına gitmesi gerektiğini vurgulayarak, aksi takdirde, alete bağlanmış, bitkisel hayata sokulmuş reel sektörün, fişinin çekilmiş olacağını bildirdi. 
     







</TEXT>
</DOC>
