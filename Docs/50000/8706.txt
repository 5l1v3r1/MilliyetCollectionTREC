<DOC>
<DOCNO> 8706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/yazar/yilmaz.html </URL>
<DATE> 2001/02/24/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Nobel kalmadı, Darwin verelim 
</HEADLINE>
<TEXT>

     İki olay üst üste geldi. 
     Ceyhan’da bir polis, beylik tabancasıyla bira şişesi açmaya çalışırken başından yaralandı. Ben bu satırları yazarken, haberin arkası gelmemişti. Memur hayati tehlikeyi atlatmıştır, inşallah. Milliyet, 16 Şubat 
     İkinci haberi, canlı yayında seyrettik. Başbakan Bülent Ecevit, MGK toplantısını terk ederek "Cumhurbaşkanı bana saygısızlık yaptı" diye eşi benzeri olmayan bir açıklama yaptı. CNN Türk, 19 Şubat 
     Bu iki haber, bana Darwin Ödülleri’ni hatırlattı. 
     Bilir misiniz Darwin Ödülleri’ni 
     Evrim teorisinin babasının adıyla anılan bu ödüller her yıl, "ölüm ya da yaralanma şekliyle, insanoğlunun şapşallığına en büyük katkıyı yapanlara" verilir. Yani, insanın maymundan çok da farklı olmadığını ispat edenlere... 
     "Ödüle layık görülen" vakaların en ilginci Türkiye’nin sık sık içine düştüğü bir durumunu da hatırlattığı için Amerikalı Marco ve Roberto de Solisa kardeşlerin başına gelen. İki kardeş devamlı didişiyorlardı Bizde yıllardır cumhurbaşkanlarıyla başbakanların, parti liderlerinin, milletvekillerinin yaptığı gibi . Roberto sonunda Marko’nun kafasına bir kurşun sıktı. Marko hemen öldü. Ağır yaralanan Roberto ise hastaneye kaldırılırken kan kaybından gitti. Yani, Roberto, yapışık ikizi Marko’yu öldürürken, intihar etmiş oldu. 
     
     Fazla edebiyat yapmadan, size Darwin Ödülleri’nden bir iki örnek vereyim 

</TEXT>
</DOC>
