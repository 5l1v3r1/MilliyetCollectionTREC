<DOC>
<DOCNO> 41043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/ekonomi/eko09.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yoksulluk sınırı 800 milyonu geçti 
</HEADLINE>
<TEXT>

     ANKARA ANKA 

     Dört kişilik bir ailenin geçinebilmesi için gereken ve "yoksulluk sınırı" olarak nitelendirilen tutar 800 milyon lirayı geçti. Açlık sınırı ise 272 milyon liraya kadar yükseldi. 
     Türkiye KamuSen’in, dört kişilik bir ailenin aylık gıda, konut, yakacak, giyecek, ulaşım, haberleşme ve diğer harcamalarını dikkate alarak yaptığı hesaplamaya göre, yoksulluk sınırı ağustos ayı sonunda 826 milyon 247 bin liraya yükseldi. Yoksulluk sınırı tutarında geçen yılın aynı ayına göre yüzde 50’lik artış meydana geldi. Ağustos 2000 sonunda yoksulluk sınırı 550 milyon 884 bin lira düzeyinde bulunuyordu. 
     
     Açlık sınırı 273 milyon 
     Dört kişilik bir ailenin açlık sınırı da 300 milyon liraya yaklaştı. Ağustos 2000’de 177 milyon 732 bin lira olan dört kişilik bir ailenin aylık gıda harcamaları, yüzde 53.4’lük artış göstererek Ağustos 2001’de 272 milyon 750 bin liraya çıktı. 
     
Harcamalarda yüzde 50 artış oldu Ağustos Harcama alanı Miktarı Milyon TL Gıda 272.7 Konut 142.4 Giyim 93.7 Yakıt 82.9 Ulaşım 48.2 Eğitim 47.8 Sağlık 45 Haberleşme 43.3 Diğer 50.1 Toplam 826      
     



 EKONOMİ 
























</TEXT>
</DOC>
