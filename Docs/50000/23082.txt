<DOC>
<DOCNO> 23082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/siyaset/siy10.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kira Yasası'na iptal istemi 
</HEADLINE>
<TEXT>

     Adana 2. Sulh Hukuk Mahkemesi, Kira Yasası'nın, kiraların bu yıl yüzde 10 oranında artırılmasını öngören maddesinin iptali için Anayasa Mahkemesi'ne başvurdu. 
     Adana 2. Sulh Hukuk Mahkemesi, baktığı bir kira tespit davasında, davacının söz konusu düzenlemenin Anayasa'nın "sözleşme özgürlüğü" ilkesine aykırılık iddiasını ciddi buldu. 
     Anayasa Mahkemesi, başvurunun ilk incelemesini önümüzdeki günlerde yapacak. Mahkeme, ilk incelemede usül eksikliği bulmazsa ve iptal istenen düzenlemeyi davada uygulanacak kural olarak kabul ederse, başvurunun esastan görüşülmesini kararlaştıracak. Yüksek Mahkeme, raportörün raporunu hazırlamasının ardından başvuruyu sonuçlandıracak. 
     
Yüzde 25 onaylanmıştı      Bilecik Sulh Hukuk Mahkemesi, aynı yasaya göre geçen yıl kiraların yüzde 25 oranında artırımını öngören düzenlemenin Anayasa'ya aykırı olduğu gerekçesi ve iptali istemiyle Anayasa Mahkemesi'ne başvurmuştu. 
     Anayasa Mahkemesi, 16 Kasım 2000'de başvuruyu esastan görüşmüş ve düzenlemeyi Anayasa'ya aykırı bulmayarak iptal istemini reddetmişti. 
     



 SİYASET 














</TEXT>
</DOC>
