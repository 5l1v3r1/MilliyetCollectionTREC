<DOC>
<DOCNO> 48877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/siyaset/siy01.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Medeni Yasa’da ilk adım 
</HEADLINE>
<TEXT>

Meclis, tasarının 47. maddeye kadar olan bölümünü kabul etti. Artık 18 yaşını dolduran cinsiyet değiştirebilecek. Kadınların ayrı bir ikametg hı olabilecek 
     ANKARA Milliyet 

     TBMM Genel Kurulu’nda "temel kanun" olarak ele alınan Türk Medeni Kanunu Tasarısı’nın birinci bölümü kabul edildi. Tasarı üzerindeki görüşmelerin birinci bölümü, başlangıç bölümünden 47. maddeye kadar olan düzenlemeleri kapsıyor. Yürürlükteki Medeni Kanun’un dili herkesin anlayabileceği şekilde sadeleştiriliyor. "Kadının ikametg hı kocasının ikametg hıdır" hükmü çıkarıldığından, kadının ayrı bir ikametg hı olabilecek. 18 yaşını dolduran kişi evliyse cinsiyet değiştirebilecek. 
     Tasarının kabul edilen 46 maddesi "Başlangıç" bölümünün yanı sıra "Gerçek kişiler" temel başlığı altında "Hak ve fiil ehliyeti", "hısımlık", "kişiliğin korunması", "kişiliğin başlangıcı ve sonu" ile "kişisel durum sicili" konusundaki düzenlemeleri kapsıyor. 
     
     Cinsiyet değiştirme izni 
     Yeni düzenlemeye göre cinsiyetini değiştirmek isteyen bir kimse, mahkemeye şahsen başvurarak "cinsiyet değiştirme izni" verilmesini isteyebilecek. 
     Cinsiyet değiştirme izninin verilebilmesi için istem sahibinin 18 yaşını doldurmuş bulunması ve evli olmaması, fiziksel durumunun resmi hastaneden alınacak sağlık kurulu raporuyla belgelenmesi koşulu aranacak. Verilen izne bağlı olarak amaç ve tıbbi yöntemlere uygun şekilde cinsiyet değiştirme ameliyatının resmi sağlık kurulu raporuyla doğrulanması durumunda, mahkeme nüfus sicilinde gerekli düzeltmenin yapılmasına karar verecek. 
     



 SİYASET 












</TEXT>
</DOC>
