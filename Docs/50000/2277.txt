<DOC>
<DOCNO> 2277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/son/sondun03.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Gazze Şeridi'ni ve havaalanını yine kapattı 
</HEADLINE>
<TEXT>

     İsrail ordusu, kaybolan bir Yahudi yerleşimcinin cesedinin bulunmasından sonra, Gazze Şeridi'ndeki yolları ve Gazze kentindeki havaalanını kapattı. 
     Filistin polisi, İsrail ordusunun Gazze Şeridi'nde yollara barikatlar kurduğunu, yol boyunca tanklar yerleştirdiğini ve Gazze kentine girişi kapattığını söyledi. 
     İsrail ordusu, geçen hafta Filistinli güvenlik yetkilileriyle geçen yapılan görüşmelerden sonra havaalanıyla, Gazze'deki ana yolları açmıştı. Kaybolduğu açıklanan Kfar Yam yerleşim bölgesinden Roni Çalaş'ın cesedini çalıştığı seranın yakınında bulan İsrail güvenlik güçleri, otomobili de Han Yunus mülteci kampında yakılmış halde bulunan Çalaş'ın Filistinliler tarafından kaçırılarak öldürüldüğüne inanıyor. 




</TEXT>
</DOC>
