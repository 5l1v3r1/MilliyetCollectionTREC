<DOC>
<DOCNO> 31794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/siyaset/siy08.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri’nde ameliyat’ krizi 
</HEADLINE>
<TEXT>

Bakanlık, eşinin apandisit ameliyatı için 70 bin dolarlık fatura getiren Brezilya eski Elçisi Alpan hakkında dava açtı 
     Dışişleri Bakanlığı, Türkiye’nin eski Brezilya Büyükelçisi Doğan Alpan’ın, eşinin apandisit ameliyatı masrafını 70 bin dolar 91 milyar olarak belirtmesi üzerine başlattığı soruşturmayı tamamlayıp adli makamlara sevk etti. 
     1 Kasım 1996 - 15 Kasım 2000 arasında Türkiye’nin Brezilya Büyükelçisi olarak görev yapan Alpan, yurtdışında ameliyat ettirdiği eşinin 70 bin dolar tutan ameliyat faturasını bakanlığa sundu. 
     Ancak bakanlık, tepki toplayan fatura üzerine Alpan hakkında başlattığı incelemeyi tamamlayarak konuyu yargıya intikal ettirdi. 
     Dışişleri Bakanlığı Sözcüsü Hüseyin Diriöz de, Alpan aleyhinde bakanlığa bazı iddiaların ulaştığını belirterek, "Memurin Muhakemet Kanunu’nun yerini alan 4483 sayılı Memurlar ve Diğer Kamu Görevlilerinin Yargılanması Hakkında Kanun uyarınca gerekli işlemler yerine getirilerek Alpan’a ilişkin dosya adli makamlara ulaştırılmıştır" dedi. 
     



 SİYASET 




















</TEXT>
</DOC>
