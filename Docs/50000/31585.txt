<DOC>
<DOCNO> 31585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/ekonomi/eko11.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, Beşir’i de koltuğundan etti 
</HEADLINE>
<TEXT>

     ANKARA Milliyet 

     Telekom’da Muharrem Beşir ve Mehmet Taşaltın, Genel Müdür Yardımcılığı görevinden alındı. Bu görevlere Celalettin Dinçer ile Elahattin İçer getirildi. Böylece MHP’nin Telekom’daki kadrolaşma "harek tının mimarı" olarak gösterilen Genel Müdür Yardımcısı Muharrem Beşir de koltuğundan oldu. IMF’nin ısrarı ile dokuz kişiye çıkarılan yeni Telekom yönetimi, Beşir’in görevine son verdi. 
     Makamını "parti teşkilatının uzantısı" gibi kullandığı iddiaları üzerine soruşturma geçiren Beşir, Ulaştırma Bakanlığı’nın soruşturmasından geçmiş ve makamını korumuştu. Ancak, IMF ile krize yol açan Telekom’da, yeni bir kriz çıkarmaktan kaçınan dokuz kişilik yeni yönetim, önceki akşam yaptığı toplantıda IMF’nin "siyasetten arınmış profesyonel yönetim" talebi doğrultusunda, Beşir’in genel müdür yardımcılığına son verdi. 
     Genel Müdür Yardımcılarından Vedat Karaarslan ile Zafer Tekbudak’ın görevlerine devam etmesi kararlaştırıldı, Yeni genel müdür yardımcılıklarına Telekom Bilgi İşlem Dairesi Başkanı Celalettin Dinçer ile Teftiş Kurulu Başkan Yardımcısı Elahattin İçer’i atadı. 
     



 EKONOMİ 


























</TEXT>
</DOC>
