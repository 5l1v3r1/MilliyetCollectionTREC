<DOC>
<DOCNO> 40767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/yazar/okur.html </URL>
<DATE> 2001/09/06/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Samimiyet... 
</HEADLINE>
<TEXT>

     Dolar kampanyası dedik... Tepkileri şimşek gibi üzerimize çektik. Kimileri bize kızıyor, kimileri görüşlerimizi paylaşıyor. Derdimiz, kampanyaya muhalefet değil, "yeni bir şova" karşı samimiyet. TL’ye itibar kazandırmak için hepimiz yollara döküldük. Oysa itibar üretim ile kazanılıyor. Bizde herkes tribünlere oynamaya koşuyor. Herkes tribüne koşarken ekonomide ok yaydan çıkıyor. 
     İki mektup, iki ayrı görüş. İlkinde de isim yok, mektubu yazan kişi çocuğunun afişe olmasını istemiyor 
     "Evladımız Hacettepe Üniversitesi İktisadi İlimler Fakültesi İngilizce İktisat Programı’nı kazandı. İşi yetişmiş beyinlere, iyi iktisatçılara ihtiyacımız ortada. Biz de ailece sevindik. Ve okul için kolları sıvayıp hazırlığa giriştik. Önce yurt başvurusunda bulunduk, olmadı. Beytepe Evleri adı altındaki yurtlara müracaat etmeyi düşündük. Kalmak kolay mı Önce 1000 dolar bağış yapacaksınız, ayda 100 milyon lira ödeyeceksiniz’ dediler. Şaşırdık. Çünkü devlet üniversitelerinin yurt şartları dolar ile olunca çocuklarımızı biz, Türk lirasına itibar’ kampanyasına nasıl ikna edebiliriz 
     Sayın Başbakan, ATO Başkanı Sinan Aygün ile televizyonda basın toplantısı yaparak, başkentimize ilanlar asarak, esnafa afiş dağıtarak abesle iştigal ediyorlar diyemiyorum. Fakat inanınız seyreden veya gazete okuyan gençler ciddiye almıyorlar." 
     Ve bir başka mektup, Seyfettin Enginler yazıyor 
     "TRT tarafından yapılan Kurtuluş dizisini de seyretmişsinizdir. 26 Ağustos 1922 öncesi Mustafa Kemal Paşa’nın komutanlarla yaptığı toplantıda "Mareşal Fevzi Çakmak’ın Kurt Kapanı adını verdiği plana" inanmayanları, olduğu gibi görmüş ya da okumuşsunuzdur. Kuşkusuz TL kampanyası ile o günkü koşulları bir tutma amacım yok. Ancak ülkenin bu hale gelmesinde siz basın mensupları, patronlar, işadamları, sermayedarlar başta olmak üzere hepimizin sorumluluğu var. Sizlerin olaya, olurundan bakarak desteklemeniz, 2’nci Cumhuriyetçilerden ve sömürgeci küreselleştirmecilerden korumanız gerek." 
     
Üç koşul...      Ama, Türkiye’nin anahtarı üretim, üretim, yine üretim... Ateşlemek gerekiyor. Fakat ateşi kim yakacak. Eğer şu üç koşul olursa iş gidecek, TL’ye itibar söze gerek kalmadan yürüyecek. 
     DİE’ye göre 1.5 milyon kişi işsiz. İşsizliği aşmanın yolu, olağanüstü dönemde istihdam üzerindeki vergi yükünü azaltmaktan geçiyor. Bizde yüzde 48, OECD verilerine göre yüzde 14. Kaynak derdine düşen devlet, kaynağın yolunu vergi yükü diye görüyorsa ne denir Ve enerji fiyatlarının rekabetçi koşullara çekilmesi. Serbest bölgelerde diyelim ki fuel oil 50 dolar, sanayiciye 210 dolar. İşte çözülmesi gereken ikinci büyük sorun. Üçüncüsü, üretim için hammadde. Bugün KİT’ler, üreticiye verdiği hammaddeyi hala dolar üzerinden satıyor. Üretim şartları dolarizasyondan nasıl arındırılacak 
     "Bu kampanyada samimi olan kim " 
     
     







Yoksullara yardım nerede 


Yeni umut BCH 


Karar Bahçeli'nin 


Madımak’ın siyah gölgesi Sivas’ta 


1 milyon kaçak işçinin 3.5 milyar doları... 


Doların nuru, TL'nin onuru 


Üniversitelinin sorunu yurt 


Bu rapordan ne çıkar 


Samimiyet... 


Yener Yermez'in, Cengiz Uçak olarak yolculuğu 


Koray Aydın'ın gidişi 


Kara Elmas Tıp Fakültesi'nden SSK'ya çağrı 


İdare mahkemesine başvuracaksınız 


"Pump priming" tulumbaya can suyu 


Uzun ince bir yol’ meğer Sivas’mış 


</TEXT>
</DOC>
