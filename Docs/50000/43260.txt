<DOC>
<DOCNO> 43260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/son/sontur03.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayındırlık Bakanlığı'nda operasyon..7 bürokrat görevden alındı 
</HEADLINE>
<TEXT>

     Bayındırlık ve İskan Bakanlığı Müsteşar Yardımcısı Sedat Aban ile İller Bankası Genel Müdürü İrfan Önal görevlerinden alındı. 
     Vurgun Operasyonu kapsamında halen tutuklu bulunan Müsteşar Yardımcısı Sedat Aban'ın yanı sıra aynı operasyonda tutuklanan Yapı İşleri Genel Müdür Yardımcıları İlkutlu Gönülal ile Mehmet İnce'nin bu görevleri, bugünkü Resmi Gazete'de yayımlanan atama kararları ile son buldu. Aynı şekilde Pazartesi günü Bakanlık bünyesine kaydırılan İller Bankası Genel Müdürü İrfan Önal ve yardımcıları Rıfat Uğrar ile Özcan Alptekin de, yayımlanan kararnameler ile görevlerinden alındı. Resmi Gazete'de Çanakkale Bayındırlık ve İskan Müdürü Ömer Başar'ın görevden alınma kararnamesi de yeraldı. Bu arada bir başka atama kararı ile de Başbakanlık Güvenlik İşleri Başkanı Firuz Kırış bu görevinden alındı. 







</TEXT>
</DOC>
