<DOC>
<DOCNO> 30003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/ekonomi/eko16.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalar alarm veriyor 
</HEADLINE>
<TEXT>

     ANKARA Milliyet 

     Ankara Ticaret Odası ATO Başkanı Sinan Aygün, "Piyasalar alarm veriyor. Bu uyarıyı herkesin duyması ve gereğini yapması gerekir" dedi. 
     Aygün, dün yaptığı yazılı açıklamada durgunluğun had safhaya ulaştığını savundu. 
     Sokaktaki vatandaşın borsanın iniş - çıkışları ile hiçbir ilişkisi bulunmadığını, repo ile hiç tanışmadığını, vatandaşın tek derdinin evine ekmek götürmek olduğunu kaydeden Aygün, geçim yollarının giderek tıkanmasının olumsuz sonuçlara yol açmasından korktuklarını belirtti. Aygün, uygulanan ekonomik istikrar programının hatalarla dolu olduğunu söyledi. Aygün, "Ekonomik ve sosyal tarafları kendi haline bırakarak, mali sektörün onarım işine odaklanmak ülkenin fakirleşmesine hizmet etmektir" dedi. 
     



 EKONOMİ 

























</TEXT>
</DOC>
