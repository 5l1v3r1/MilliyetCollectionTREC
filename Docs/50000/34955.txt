<DOC>
<DOCNO> 34955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/son/sontur12.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller, AİHM'in kararını böyle değerlendirdi... 
</HEADLINE>
<TEXT>

     DYP Genel Başkanı Tansu Çiller, ''AİHM'in RP ile ilgili kararını nasıl değerlendiriyorsunuz '' şeklindeki soruya şu karşılığı verdi 
     ''Yargı, yargının işi. Eğer bir ülkenin içindeki yargı sonuca varmışken, bunu beğenmeyip kararı bir başka yere götürüyorsanız, o zaman onun verdiği kararın sonuçlarını da elbette kabul etmek zorundasınız. Biz yurt içinde de aynı şeyi söyledik. Bırakalım yargı, yargının işi olsun. Hukuk, hukukun işi olsun. Anayasa bunu emrediyor. Anayasa 'kuvvetler ayrımı' diyor. Yargı kararlarına bizim bu anlamda saygılı olmamız lazım.'' 
     Çiller, ''Recep Tayyip Erdoğan'ın liderliğindeki yeni oluşumu rakip olarak değerlendiriyor musunuz '' sorusunu ise şöyle yanıtladı 
     ''Hayır, bizim böyle bir meselemiz olmaz. Bizim meselemiz Türkiye bir maceraya girmesin, Türkiye yüzde 10 barajını muhafaza etsin, Türkiye'de, güçlü, ekonomiyi bilen, demokrasiye ve hizmete milletin oyu ile gelen kuvvetli bir iktidarın sandıktan çıkmasıdır. 
     Çiller, partisinin Genel Başkan Yardımcısı Hayri Kozakçıoğlu, İstanbul Milletvekili Celal Adan ve İl Başkanı Süleyman Soylu ile birlikte, Gaziosmanpaşa GOP Küçük Sanayi Sitesi'ni ziyaret etti. 
     Ziyarette konuşan Çiller, Türkiye'de işsizliğin arttığını, üretimin durduğunu, üretim olmayan yerde de istihdamın en büyük sorun haline geldiğini ifade ederek, ''Türkiye'de iktisadi bakımdan en önemli sorun istihdamdır. Üretim olmazsa istihdam sıkıntısı çekilecektir. Böyle bir Türkiye'de ekonomik proramı kabul etmek mümkün değildir'' dedi. 
     ''Herkesin cebine 300-400 dolar konulacağının'' söylendiğini kaydeden Çiller, ''Gelip sizin cebinize bir şey koydular mı '' şeklinde konuştu. 
     Çiller, iktidarın bir yıl içinde borçları Cumhuriyet tarihinin 2 katına çıkardığını savunarak, ''Bu borçları kim ödeyecek İsşiz bırakılan gençler mi, esnaf mı, emekçi mi, işçi mi ödeyecek '' dedi. 
     1994'te de kriz yaşandığını hatırlatan Çiller, ancak kendilerinin KOBİ'leri destekleyerek üretimi artırdıklarını ve bir yıl içinde yüzde 8 büyümeye ulaştıklarını, böylece ülkeyi krizden çıkardıklarını bildirdi. 
     Siyasi yanlışların Türkiye'ye sıkıntı getirdiğini kaydeden Çiller, tek beklentilerinin siyasetin bölünmüşlükten arındırılarak, yüzde 10 barajının korunup ekonomiyi bilen güçlü bir iktidar olduğunu söyledi. 
     






</TEXT>
</DOC>
