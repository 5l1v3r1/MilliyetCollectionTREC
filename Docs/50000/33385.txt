<DOC>
<DOCNO> 33385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/ekonomi/eko09.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC, üretimi kısacak 
</HEADLINE>
<TEXT>

     BONN - DOHA - KUVEYT AA 

     Suudi Arabistan Petrol Bakanı Ali Al - Naimi, Petrol İhraç Eden Ülkeler Teşkilatı’nın OPEC eylülde planlanan üretim kısıntısının miktarını, piyasalardaki şartların belirleyeceğini bildirdi. 
     Al - Naimi, "Biz, ham petrolün varil fiyatının 25 dolar olmasını istiyoruz, buna erişmek için ne gerekirse yapacağız’’ dedi. Planlanan üretim kısıntısını OPEC Genel Sekreteri Ali Rodriguez ile görüşeceğini bildiren Al - Naimi, nihai üretim kısıntısı miktarı kararının zamanlamasıyla ilgili soruyu yanıtlamadı. 
     
     Hedef 25 dolar 
     OPEC üyesi Katar’dan adının açıklanmasını istemeyen bir yetkili ise petrol piyasalarında arz talep dengesi için günde 1.5 milyon varillik kısıntıyı makul bulduklarını söyledi. 
     Kuveytli bir yetkili de Reuters’e yaptığı açıklasınmada, OPEC ham petrolünde 25 dolarlık hedef fiyatın korunması için gerekiyorsa, günde toplam 1 milyon varile kadar kısıntıyı desteklediklerini bildirdi. 
     



 EKONOMİ 





















</TEXT>
</DOC>
