<DOC>
<DOCNO> 2943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/yazar/heper.html </URL>
<DATE> 2001/01/19/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Zamansız öten "horoz" Fransa 
</HEADLINE>
<TEXT>

     Fransa'nın yaptığına "hariçten gazel okumak" denir. 
     Aslında "zamansız öten 'horoz'un kafasını keserler" sözü sembolü horoz olan Fransa'ya daha da uygun ama içinde bulunduğumuz durum kafa kesmeye pek de müsait değil. 
     Tabii mecazi anlamda da olsa kafa kesmeye... Olsa olsa Fransa'ya Türkiye'den akan kaynakların önünü kesebiliriz ihaleleri, alımları asgariye indirebiliriz. 
     Yani, mümkün olan ekonomik yaptırımları uygulayabiliriz. 
     
Hem düşmanlık, hem küstahlık      Ağzınızla kuş tutsanız, bazı kendini beğenmiş Avrupalılara Türkiye'yi sevdiremiyorsunuz. 
     Bunlardan biri de Fransa... 
     Paris'in tavrı yalnız beğenmemekle kalsa iyi, yaptığı düşmanlık hatta küstahlık sayılmaz mı 
     Üstelik Fransa'nın tutumu Türkiye - Ermenistan ilişkilerinde iyiye değil daha kötüye gidişe de neden olacaktır. 
     Bundan sonrasını, dünyadan soyutlanmış olan, geçimi, yaşamı ancak Türkiye'nin kapılarını açmasıyla mümkün olacak olan Ermenistan düşünsün... 
     
Sağduyu mağlup      Dünkü oylamadan önce "1915 olayları soykırımdır" tezi üzerinde Fransızlar arasında da tartışmalar yaşandı. 
     Bazıları Fransa'nın hakim gibi davranamayacağını savunuyordu. 
     Bunlar, geçmişi bırakıp bugünün tartışılmasının yerinde olacağını ifade ediyorlardı. Bunlara göre "Fransa parlamentosu kendi topraklarında olmayan bir olay için karar veremezdi, vermemeliydi..." 
     Türk düşmanlığı yapanlara göre ise "Soykırım kabulü Türk düşmanlığı sayılmaz. Fransa geçmişteki günahlarını kabul ettiği gibi Türkiye de kabul etmeliydi... 
     AB'ye girmek isteyen bir Türkiye inkardan vazgeçip soykırımı tanımalıdır." diyorlardı. 
     
Başkaları örnek alabilir      Fransa'da alınan karar diğer Avrupa ülkelerinde bu konuda aleyhimize karar almak isteyenlerin arzularını da tetikleyecektir. 
     Fransa parlamentosu soykırım kararını ittifakla aldı. 
     Oylamaya Türkiye aleyhindeki 30 parlamenterin katılmış olması Türkiye aleyhtarlığının 30 parlamenterle sınırlıymış gibi algılanmasına yol açmamalı. 
     Çünkü oturuma katılan ve soykırım tasarısı lehinde oy veren çeşitli partilere mensup milletvekilleri, partilerinin de bu kararı desteklediğini ifade etmişlerdir. 
     
Ankara can yakmalı      15 gün içinde Fransa Cumhurbaşkanı'nın Ermeni soykırımı tasarısını onaylaması gerekiyor. 
     Bundan sonra muayyen sayıdaki parlamenter ortak başvuruyla Fransız Anayasa Mahkemesi'nden yasanın iptalini isteyebilecekler. Ama önümüzde Fransa'da yerel seçimler olması ve 300 bin Ermeni oyu bulunması, parlamenterlerin bu başvuruya cesaret edemeyeceğini de gösteriyor. 
     Türkiye bu tasarının kanunlaşmaması için Fransa nezdinde gerektiği kadar aktif olamadı. 
     Temenni edelim hiç olmazsa bundan sonra Ankara Fransa'nın canını acıtacak yaptırımlar uygulayabilsin. 
     Nasıl olsa, yakınlık da göstersek kendinde büyüklük vehmeden bazı Avrupalıları memnun edip yanımıza çekemiyoruz, bari can yakıp varlığımızı ispatlayalım. 
     
     





Soykırım .. 


DSP'nin Düz'ü 


Dürüst memurun içi rahat olsun 


Ecevit imzalı sahte mektup 


Soruşturmalar hız kesmesin Operasyonlar tavsamasın 


Ahtapotun kolları 


Viranşehir çocukları 


Hazar Denizi'nin statüsü 


Semra Sezer 


Yönetenler 


Zamansız öten "horoz" Fransa 


Şimdi ne yapmalı 


"Burası Türkiye, Yok öyle..." 


Artık anlasalar 


Sezer'in misyonu 


Tabusu çok olanın... 


Koruma ve veli ortak oldu 


Kefillikten çıkmak 


Brezilya şeker ve tütün satardı, şimdi uçak satıyor 


AB'de bir Sokrates'imiz var 


</TEXT>
</DOC>
