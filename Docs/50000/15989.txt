<DOC>
<DOCNO> 15989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/guncel/agun.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çapanlar didik didik 
</HEADLINE>
<TEXT>

İhaleler, lüks otomobiller, minibüs hatları, imar yolsuzluk iddiaları inceleniyor 
     İSTANBUL Milliyet 

     Mülkiye başmüfettişlerinin raporu üzerine İstanbul DGM Başsavcılığı'nın Esenyurt Belediye Başkanı Gürbüz Çapan hakkında başlattığı soruşturmada, ihaleler ve imar başta olmak üzere minibüs hattı yolsuzlukları ve lüks otomobilleri inceleniyor. Çapan'ın kardeşi Cumhuriyet gazetesi ortaklarından Günay Çapan'la birlikte gözaltı sayısı 17'ye yükseldi. 
     
Jandarma belediyede      Çıkar amaçlı suç örgütü oluşturmak ve ihalelere fesat karıştırmakla suçlanan Çapan'a destek vermek amacıyla dün belediye binasında gösteri yapmak isteyen bir grup ile jandarma arasında gerginlik yaşandı. Açıklama yapmak için belediye binasına girenler, jandarma tarafından dışarı çıkarıldı. Beldede geniş güvenlik önlemi alan jandarma, toplanmalara ve gösterilere izin vermedi. 
     
GÜRBÜZ ÇAPAN YALANLADI Pazartesi geliyorum’      Aranan Başkan Gürbüz Çapan, tüm malvarlığının bir ev, bir dükk n ve bir benzin istasyonundan ibaret olduğunu bildirdi. Halen sağlık nedeniyle Almanya'da bulunan Çapan, pazartesi günü kesinlikle İstanbul'a döneceğini söyledi. 
     Yeni Gün Holding A.Ş, Cumhuriyet Vakfı, Çağ Pazarlama A.Ş, Emaş Emek Basın A. Ş, Çağ Reklamcılık A.Ş, Yedi Mayıs Haber Ajansı A.Ş adlı şirketlere ortak olduğu yönündeki iddiaları reddeden Çapan, şöyle konuştu "Bunu söyleyen şerefsizdir. Esenyurt'a ilk geldiğimde nerede büfe, fabrika açılsa 'ortaktır' deniliyordu. Bütün bu iddialar gecekondu kültürü." 
     
"Kardeşlerim ortak"      Çapan, kardeşlerinin bazı şirketlere ortak olduğunu ama bu şirketlerin çoğunun da gayri faal olduğunu öne sürdü. 
     Taner Akçam'ın arkadaşı olduğunu söyleyen Çapan, "Ama Drej Ali dediğiniz kişiyi tanımam. O yandan duran adamla ne alakam var benim. Düz, yıllardır bu iddialarda bulunuyor. Her şey müfettişlerce araştırıldı, hiçbir şey bulunmadı. Bunlar Esenyurt'ta 10 kişilik bir çapulcu takımıdır. Çörtük'le ise Cumhuriyet Gazetesi'nde ortaklık olacakmış getirip benim üstüme koydular. Bir tanışıklığım var ama adamla işim yok. O da kriz nedeniyle ortak olmadı zaten" dedi. 
     
İddiada ilginç isimler      CHP'li müteahhit "Trilyonluk yolsuzluk var. Çörtük ve Drej Ali ile işbirliği yapıldı" 
     Savcılığın dört gün ek gözetim süresi verdiği Gürbüz Çapan'la ilgili soruşturma sürerken, CHP'li müteahhit Şeref Düz de bir dönem birlikte çalıştığı Çapan ve kardeşlerini trilyonluk yolsuzluk yapmakla suçladı. 
     Çapan ve kardeşlerinin, arsa, minibüs, taksi, asfalt, park bahçe, okul servisi ihaleleriyle büyük rant vurduğunu öne süren Düz, iki yıl önce öldürülen kardeşi Kemal Düz'ün katilinin Çapan'ın koruması Rıfat Akkaya olduğunu da iddia etti. 
     Düz'ün İçişleri Bakanlığı ve Valiliğe verdiğini belirttiği raporunda yolsuzluk iddiaları şöyle sıralanıyor 
     
Çörtük'e asfalt ihalesi      Esenköy - Boğazköy asfalt ihaleleri hileli verildi. Beylikdüzü'nde yeşil alan olarak ayrılan arazi Çörtük'e arsa olarak tahsis edildi. Ayrıca, Çapan'ın gizli kasaları Roza İnşaat, Erdem İnşaat ve Zeybek inşaat şirketleri, ihalelere fesat karıştırarak büyük kazanç sağladılar. 
     
Minibüs rantı      Büyük paralar karşılığında Esenyurt'ta minibüs hattı sattılar, fabrikalara inşaat izni verdiler. Drej Ali tarafından korunan Çapan, birçok insanı döverek tehdit etti. 
     
Cumhuriyet'in ortağı      Almanya'da işçi olan Günay Çapan, ağabeyi başkan olunca Türkiye'ye döndü ve kısa sürede zengin oldu. Çapan kardeşlerin kurduğu Doğa Holding'in yönetim kurulu başkanı olan Günay Çapan'ın Doğa Elektrik şirketi, Esenkent'te termik santral kurarak devlete elektrik sattı. Tesisin atık suları Esenkent'e sıcak su olarak pazarlandı. Çapan, daha sonra Cumhuriyet gazetesine ortak oldu. 
     
Lüks otomobiller      Kendisinin Mercedes, eşi Ayfer Çapan'ın BMW ve Opel Astra, oğlu Ali'nin BMW, kardeşleri Günay ve Zeki'nin Mercedes, Çetin Çapan'ın 4 x 4 jeep ve Passat, Ethem Çapan'ın Opel Vectra marka lüks otomobilleri var. Ayfer Çapan'ın Florya ve Esenkent'te villa ve evi, Öncü Kent'te daireleri var. 
     
Dev - Yol liderine destek      Çapan, 1980 öncesi Dev - Yol liderlerinden Taner Akçam'a maddi destek verdi. Ayrıca PKK'ya yataklıktan hapis yatan Davut Ülbey, Çapan'ın talimatıyla, adam döverek, tesis ve paralarına el koydu. 
     


 GÜNCEL 

















</TEXT>
</DOC>
