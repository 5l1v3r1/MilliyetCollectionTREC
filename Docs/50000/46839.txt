<DOC>
<DOCNO> 46839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/son/sondun27.html </URL>
<DATE> 2001/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail El Halil'de işgal ettiği yerlerden çekiliyor 
</HEADLINE>
<TEXT>

     İsrail güçlerinin Batı Şeria'daki El Halil'de işgal ettikleri topraklardan çekileceği, buna karşılık Filistin yönetiminin bu bölgedeki silahlı çatışmalara ''tamamen'' son verme taahhütünde bulunduğu belirtildi. 
     İsrail devlet radyosundan verilen haberde, taraflar arasında bu konuda bir anlaşma imzalandığı ve İsrail Başbakanı Ariel Şaron'un, kabinesine, imzalanan anlaşmayla ilgili olarak haftalık olağan toplantısında bilgi verdiği belirtildi. 
     Haberde, söz konusu anlaşmanın ardından İsrail güçlerinin El Halil'de 5 Ekim'den bu yana işgal ettikleri El Şeyh ve Ebu Sneyna mahallerinden çekileceği ve İsrail ordusunun boşalttığı yerlere Cibril Racub komutasındaki Filistin birliklerinin yerleştirileceği kaydedildi. 
     İsrail, 1997'de Filistin yönetimiyle imzaladığı bir anlaşma uyarınca El Halil'in yüzde 80'inde bulunan birliklerini çekmiş, ancak 120 bin Filistinliye karşılık 400 kadar Yahudi yerleşimcinin yaşadığı 
     kentte kontrolü elden bırakmamıştı. İsrail 5 Ekim'de Filistinlilerin El Şeyh ve Ebu Sneyna'dan Yahudi mahallesi istikametine ateş açması üzerine bu mahalleleri işgal etmişti. 
     






</TEXT>
</DOC>
