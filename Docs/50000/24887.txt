<DOC>
<DOCNO> 24887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/siyaset/siy06.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da bunlar konuşuluyor 
</HEADLINE>
<TEXT>

     Ayhan Aydemir 

     Kazaklar Filiz Akın’ı istedi 
     TBMM Başkanı Ömer İzgi bir süre önce Kazakistan’a gitmişti. Orada Türk - Kazak Dostluk Grubu üyesi milletvekilleri ile görüştü. Çevre politikalarına büyük önem veren Kazak’lar uydu kanalı ile izledikleri Türk televizyonlarında filmleri yayınlanan, Ediz Hun ile görüşmek istediklerini söylediler. Başkan Ömer İzgi ve heyetteki ANAP’lı Beyhan Aslan, Kazak vekillere Ediz Hun’un cep telefon numarasını verdiler. Ancak Kazak vekillerin bir ricası daha vardı. Filmlerinden tanıdıkları Ediz Hun’un sevgilisi Filiz Akın’a da ulaşılabilir miydi Meclis Başkanı İzgi bu istem karşısında iki elini yana açıp boyun büktü. 
     
     Rahşan Hanım’ı üzen iki şey 
     Rahşan Ecevit, Bülent Ecevit’in çalışma ortamına üzülüyor. Rahşan hanım, "Bülent’in Başbakanlıktaki odası karanlık bir avluya bakıyor. Çoğu zamanı burada geçiyor. Onun için üzülüyorum. Bu nedenle hafta sonları Anadolu’ya açılmak hoşumuza gidiyor" diyor. Rahşan Hanım, yok olan güzelliklerden de yakınıyor. "Ankara’nın ortasından bir dere akardı. Ben genç kız iken Kavaklıdere’nin tablosunu yapmıştım. Derenin üzeri kapatıldı, kayboldu. Ardından benim yaptığım tablo kayboldu. Kaybolan iki şeye de çok üzüldüm" dedi. 
     
     Okuyan’ın zam manevrası 
     Çalışma Bakanı Yaşar Okuyan’ın, bütçeye beş kuruş yük olmadan tüm bakanlık personeline 300’er milyon lira zam yapma planı son anda suya düştü. Bakan Okuyan, zamla ilgili maddeyi sosyal Güvenlik Kurumları Yasa Tasarısı’na koydu. Madde Sağlık Komisyonu’ndan aynen geçti. Ancak Plan Bütçe Komisyonu, durumu farkederek, "Kamu personeli arasında eşitsizlik yaratır" gerekçesiyle maddeyi metinden çıkardı. Böylece Okuyan’ın "zam cinliği" suya düştü. 
     
     Sökmenoğlu Türk hekimlerine emanet 
     TBMM Başkanvekili Murat Sökmenoğlu, dar gelen elbiselerini giyebilmek için akupunktur ile 17 günde 7 kilo verdi. Sökmenoğlu, "Rusya eski Devlet Başkanı Yeltsin, akupunktur için Çin’e gidiyormuş. Ben kendimi Türk hekimlerine emanet ettim. Doktorum Ali Sezen’i, Yeltsin’e de tavsiye ederim" dedi. 
     



 SİYASET 










</TEXT>
</DOC>
