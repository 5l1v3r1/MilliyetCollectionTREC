<DOC>
<DOCNO> 29560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/dunya/dun01.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sırplar 28 Haziran’ı takvimden çıkaracak 
</HEADLINE>
<TEXT>

     DIŞ Haberler ServİSİ 

     Sırp kasap Slobodan Miloşeviç’in BM Uluslararası Savaş Suçları Mahkemesi’ne teslim edildiği gün, bir dizi ilginç yıldönümüne rast geldi. Miloşeviç, Sırpların 28 Haziran 1389’da Osmanlı Sultanı 1. Murat karşısında hezimete uğradığı Kosova Savaşı’nın anısına ilan edilen Aziz Vitüs bayramında Lahey’e gönderildi. 
     Sırbistan İmparatorluğu, bundan 612 yıl önce, yanına çektiği Hıristiyanlarla Avrupa’da ilerlemek isteyen Osmanlı ordusunun karşısına Kosova’da dikildi, ancak 28 Haziran 1389’da ağır bir hezimete uğradı. 
     
     Tarihin Miloşeviç’e cilvesi 
     İkinci olarak Slobodan Miloşeviç, Kosova savaşının 600. yıldönümünde 28 Haziran 1989’da, daha Komünistler Birliği’nin başındayken, Kosova meydan muharebesinin yapıldığı Gazimestan’da bir milyon kişiye seslendi ve Sırpları koruyup kollama sözü verdi, gerektiğinde bu amaç için silah kullanacağını söyledi. Ancak tarihin cilvesi, Yugoslavya paramparça oldu. 
     İşte Miloşeviç, Gazimestan’daki konuşmasının üzerinden 12 yıl geçtikten sonra yine aynı gün, kendisini 1999 yılında Kosova’da savaş suçu işlemekle suçlayan Uluslararası Savaş Suçları Mahkemesi’ne gönderildi. 
     
     



 DÜNYA 











</TEXT>
</DOC>
