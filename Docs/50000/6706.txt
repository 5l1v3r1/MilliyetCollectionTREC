<DOC>
<DOCNO> 6706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/son/sondun14.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'de koalisyon görüşmeleri çıkmazda 
</HEADLINE>
<TEXT>

     İsrail'de sağ kanat Likud Partisi ile merkez sol İşçi partileri arasında yapılan koalisyon görüşmelerinin çıkmaza girdiği bildirildi. 
     İşçi Partisi'nden Ofer Pines-Paz, İsrail radyosuna yaptığı açıklamada, koalisyon görüşmelerinin çıkmaza girdiğini, ancak daha sonra rayına oturmasını umduğunu söyledi. 
     Pines-Paz, Şaron'un ''hükümetinin yönünün ne olacağına'' gerçekten karar vermediğini belirterek, ''Kekini yemek istiyor, hükümette hem bizi hem de aşırı sağdaki ortaklarının tümünü istemek gibi bir anlayışıyla hepsini yemek istiyor. Bu iş yürümez'' dedi. İsrail'de başbakan seçilen Likud Partisi Genel Başkanı Ariel Şaron, Filistinlilerin işgale karşı protestolarının çaresine bakmak için geniş tabanlı destek toplamak amacıyla İşçi partileriyle ulusal birlik hükümeti kurmayı vaat etmişti. 




</TEXT>
</DOC>
