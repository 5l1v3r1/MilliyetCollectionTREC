<DOC>
<DOCNO> 2138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/yasam/yas01.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
N’oluyor bu Galyalılar’a 
</HEADLINE>
<TEXT>

Bergama’da altın çıkarılmasına direnen köylüleri siyanürden önce kaza’lar vurdu Hopdediks’in ardından Asteriks de hastanelik oldu 
     EMİNE GÖZEN TAYLAN YILDIRIM İzmir 

     Adları Bayram Kuzu ile Oktay Konyar... Ancak Türkiye’de hemen hemen hiç kimse onları bu isimleriyle tanımıyor. Onlar ünlü bir çizgi romandan fırlayan iki tiplemeye çok benzedikleri için Hoptediks’ ile Asteriks’ isimleriyle biliniyorlar. Bugünlerde ise eylemlerinden çok, başlarına gelenlerle konuşuluyorlar. Çünkü Bergama’da siyanür yönetimiyle altın çıkarmak isteyen Eurogold’a karşı 10 yıldır direnen köylülerin üzerinde kara bulutlar dolaşıyor. 
     
Önce felç...      Hükümetin, Eurogold’un çalışmalarını engelleyen Danıştay’ın, yetkilerini kısıtlamayı görüşmesiyle geçen hafta sarsılan Bergamalılar iki tehlike daha atlattı. 
     6 gün önce Hopdediks’ adıyla ünlenen Bayram Kuzu, beyin kanaması geçirdi ve buna bağlı olarak felç oldu. Ardından da önceki akşam Bergama eylemlerinin öncüsü Asteriks’ lakaplı Oktay Konyar, trafik kazası geçirdi. 
     
Sonra kaza...      Bir dönem Bergama CHP ilçe başkanlığı da yapan, Bergama Çevre Yürütme Kurulu Başkanı Konyar, Sağancı Köyü’ndeki zeytin tarlasından Bergama’ya dönerken, kullandığı traktörle şarampole yuvarlandı. 
     Çevredekiler tarafından kurtarılarak, Bergama’ya getirilen Konyar’ın durumu şimdilerde iyi. Kaldırıldığı hastaneden de taburcu edildi. 
     Konyar’ın kullandığı traktörün devrilmesine, yolda önüne çıkan çocuğa çarpmamak için ani manevra yapmasının yol açtığı öğrenildi. 
     Evinde dinlenen Asteriks Konyar şöyle konuştu "Siyanürlü altına izin verilmesi yolundaki son gelişmeler hepimizi derinden üzdü. Bayram Kuzu, bu gelişmelere üzülüp felç oldu. Benim ise bir anlık dalgınlığım kazaya yol açtı. Bütün Bergamalılar’a geçmiş olsun. Mücadelemizi hiçbir zaman bırakmayacağız" 
     Bergama direnişinin başrol oyuncuları hastalıklarla boğuşurken, bir Bergamalı da İsveç’te ilgi odağı oluyor. Alternatif Nobel ödülleri olarak bilinen "Right Livelihood Award, 2000"i kazanan Birsel Lemke, İsveç basınından yoğun ilgi görüyor. İsveç’in en çok okunan gazetesi Svenska Dagbladet, Lemke’nin özel hayatıyla ilgili açıklamalarının da yer aldığı iki sayfalık bir röportajı yayınladı. 
     


 YAŞAM 




















</TEXT>
</DOC>
