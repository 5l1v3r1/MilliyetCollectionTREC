<DOC>
<DOCNO> 30316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/son/sonspo12.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum, Beşiktaşlı futbolculara topa nasıl vurulacağını gösterdi 
</HEADLINE>
<TEXT>

     Yeni sezon hazırlıklarının ilk etabını İstanbul'da sürdüren Beşiktaş, günü tek çalışmayla geçirdi. 
     Teknik direktör Christoph Daum yönetiminde, Fulya Tesisleri'nde gerçekleştirilen ve yaklaşık 2 saat süren idmanda, siyah-beyazlı futbolcular koşunun ardından, kısa mesafede depar attılar. Yarım sahada 4'erli gruplar halinde çift kale maç oynayan futbolcular, ayrıca şut çalışması da yaptılar. 
     Alman teknik adam, idmanda sırasında futbolcularından sahanın her yerinde rakibe baskı uygulamalarını isterken, şut çalışmasında ise zaman zaman futbolcularına, topa nasıl vuracaklarını gösterdi. 
     İdmana katılmayan Shorunmu ve yeni transferlerden Stavrum'un, yarın İstanbul'da olacakları öğrenildi. 
     Beşiktaş, yeni sezon hazırlıklarını yarın yapacağı 3 idmanla sürdürecek. 






</TEXT>
</DOC>
