<DOC>
<DOCNO> 35404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/yazar/akyol.html </URL>
<DATE> 2001/08/04/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
ANAP nereye 
</HEADLINE>
<TEXT>

     TURGUT Özal neden hala çok konuşuluyor, çok tartışılıyor Bu onun hala 'canlı' olduğunun kanıtı değil mi 
     CNN TÜRK'te, Özal dönemini sorduğumda Rahmi Koç şunları söyledi 
     "Özal dönemi, bu memleketin en iyi kaynak yarattığı dönemdir. Milletlerarası camiada iyi bir yer edinmiştir, Türkiye... Diğer ülkelere Özal'ın modeli muvaffak olmuş bir sistem olarak gösterildi... Herkes bizim yolumuzdan gitmeye çalıştı..." 
     Rahmi Bey'in Özal'ı övmesi için hiçbir 'özel çıkar' sebebi yoktur. Özal'ın etrafında pervane olan işadamları arasında olmamıştır hiçbir zaman. Hatta Özal'ın otomotiv sanayiini keskin bir şekilde dış rekabete açması, Koç grubunu epey zorlamıştı... 
     Siyaset bilimci Dankwart Rustov'a göre, Türkiye üç devrim yaşamıştır Atatürk'ün milli devrimi, İnönü'nün demokratik devrimi, Özal'ın ekonomik devrimi. 
     Böyle bir mirasa sahip olmak, ANAP'ın bir ayrıcalığıdır. 
     
     TÜRKİYE kültürel sorunların ekonomi kadar önemli olduğu bir ülke... Bu açıdan baktığımızda Özal, sivil ve resmi "ödünsüz bağnazlıklar"ı reddetmiş, "uzlaşma"yı bir değer olarak siyasi hayatımıza getirmiştir. 
     Vefat ettiğinde mini etekli ve türbanlı kızlar birlikte cenazesine katılmış, İstanbul'da binler yürürken Diyarbakırlılar mevlit okutmuştur. 
     Türkiye'de 'farklı' insanların nasıl birleştirilebileceğinin bir örneğiydi bu tablo... 
     Elbette her devlet adamı gibi Özal'ın da kişisel ve siyasi hataları oldu ve eleştirilmelidir. Ama Özal tecrübesinden çıkaracağımız yarar, ekonomide liberalizm, toplum ve kültürel hayatında farklılıkları hoşgörüyle barıştıran bir anlayış ve bunun gereği olan sivil demokrasidir. 
     Böyle bir mirasa sahip olmak da ANAP'ın bir ayrıcalığıdır. 
     
     ANAP'taki düşüş Özal'ın son döneminde başlamış Mesut Yılmaz zamanında devam etmiştir. 1991'den beri seçmen çoğunluğu bir yerde karar kılamıyor, her seçimde başka bir partiyi birinci yapıyor 
     Böyle istikrarsızlık ve derinleşen sosyo ekonomik değişim dönemleri, siyasette yeni çıkışların yapılabileceği konjonktürlerdir. ANAP, böyle bir çıkışı ateşleyebilecek 'Özal mirası'na sahiptir. 
     Gerçi ANAP 28 Şubat'ta Turgut Özal'ın değil, Turgut Sunalp'in partisi gibi hareket ettirilmiştir. 
     Ama yine de reformcu, sivil ve hürriyetçi fikirler en çok ANAP'ta konuşulmaktadır. 
     Yılmaz, Ertuğrul Özkök'e diyor ki 
     "Bu kongrede ulusal güvenlik konusunu tartışmaya açacağım. Ne zaman reform yapmak istesek karşımıza bu çıkarılıyor. Ne anlama geldiğini de bilmiyoruz. Bu bana Osmanlı dönemindeki 'din elden gidiyor' söylemini hatırlatıyor. Böyle diyerek her şeyin karşısına çıkılıyordu. Nedir ulusal güvenlik, kim tayin eder, kim denetler Bunları tartışmamız lazım." 
     Bu tür yaklaşımlar, ANAP'a yakışan tezlerdir. 
     ANAP, Özal'ın yaptığı gibi, Yılmaz'ın liderliğinde de, 'kenar'daki kırgın kitlelere sahip çıkan, milliyetçi, liberal ve muhafazakar duyarlıkları sentezleştiren, reformist ve 'dünyalı' yeni bir politik vaziyet alışla yeniden ilgi odağı olma şansına sahiptir. 
     Merkez sağın tarihi anlamı budur zaten. 
     
     







ANAP nereye 


Bank - acılar... 


Ortada başka adam yok 


Pearl Harbor neden tutmadı 


Vakıf üniversiteleri 


Erbakan hoca bu oyuna nasıl geldi 


Arjantin ve yardım utancı 


Koç’ta Özaydınlı Mustafa Koç ikilisine doğru... 


"Neden güzel olur İzmirli kadınlar " 


Sayı ve arsa payı çoğunluğu gerekir 


Türkiye'nin eksiği siyasi parti mi 


Hazine TL harcamak için dolar ile borçlanıyor 


</TEXT>
</DOC>
