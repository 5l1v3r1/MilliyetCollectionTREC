<DOC>
<DOCNO> 44723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/son/sonspo04.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum ''İntiharı düşündüm'' 
</HEADLINE>
<TEXT>

     Beşiktaş Teknik Direktörü Christoph Daum, uyuşturucu kullandığının ortaya çıkmasından sonra intiharı düşündüğünü belirtti. 
     Daum, Alman Bild gazetesinin kendisi ile yaptığı röportajda, en çok üzüldüğü konunun, uyuşturucu kullandığının kamuoyuna duyurulması olduğunu belirterek, bu nedenle çok büyük baskı altına girdiğini ve çok kötü günler yaşadığını anlattı. 
     Üzerindeki baskıdan dolayı çoğu kez mantıklı düşünümediğini ve hatalar yaptığını da kabul eden Daum, şöyle dedi 
     ''Geçen yıl benim, çocuklarım, ailem, yakın dostlarım ve sevgilim Angelica için çok kötü bir yıldı. Hatalarımı öğrendim. Herkesten özür diledim. Bu olaylardan, dostların ne kadar önemli olduğunu anladım. 
     Angelica, çocuklarım, ailem, hepsi bana destek verdiler. Ama en önemlisi, kendi kendimi eleştirmeyi öğrendim.'' Daum, Koblenz kentinde, hakkında 23 Ekim'de başlayacak davayla ilgili olarak da ''Umarım bu davadan sonra olaylara sünger çekilir. 
     Davadan da gerekli hakkaniyeti bekliyorum'' dedi. 
     Uyuşturucu satın almak ve kullanmak suçlarından Koblenz'de yargılanacak Daum'un davası için 121 sayfalık iddianame hazırlandı ve 59 tanık çağrıldı. 
     Uyuşturucu Madde Yasası'nı 63 kez ihlal ettiği belirtilen Daum'un, para cezasına ya da 5 yıla kadar hapis cezasına çarptırılması, davayla ilgili kararın da gelecek yılın Şubat ayına kadar alınması bekleniyor 
     






</TEXT>
</DOC>
