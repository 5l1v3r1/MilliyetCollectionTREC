<DOC>
<DOCNO> 29914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/son/sondun07.html </URL>
<DATE> 2001/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'in aşırı sağcı Turizm Bakanı'ndan şok sözler.. 
</HEADLINE>
<TEXT>

     İsrail'in aşırı sağcı Turizm Bakanı Rehavam Zeevi, İsrail'de yasadışı olarak çalışan ve yaşayan Filistinlileri ''bitlere'' ve ''yayılan kansere'' benzetti. 
     Ulusal Birlik Partisi'nin başkanlığını yürüten ve sık sık Filistinliler hakkındaki aykırı düşencelerini dile getiren Zeevi, İsrail ordu radyosuna verdiği demeçte, İsrail yönetimi altında yaşayan Arapların ''kovulması'' gerektiğini savundu. 
     İsrail'de yaklaşık 180 bin Filistinlinin yasadışı olarak yaşadığını öne süren Zeevi, ''Buraya geldiler çünkü İsrail vatandaşı olarak sosyal güvenlik ve yoksulluk yardımından yararlanmak istiyorlar. İsrail vatandaşı olmayanlardan bitlerden kurtulur gibi kurtulmalıyız. İçimizde yayılan bu kanseri durdurmak zorundayız'' dedi. Filistin lideri Yaser Arafat ile görüşülmesine şiddetle karşı çıkan Zeevi, İsrail Dışişleri Bakanı Şimon Peres'in Portekiz'in başkenti Lizbon'da Arafat ile görüşmesini ''iğrenç bir skandal'' olarak nitelemişti. İsrail'de 6 milyon kişiden 1 milyondan fazlası Araplardan oluşuyor. Çok sayıda Filistinli de Batı Şeria ve Gazze şeridinden İsrail'e iş aramak için geliyor. 







</TEXT>
</DOC>
