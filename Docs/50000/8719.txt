<DOC>
<DOCNO> 8719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/son/soneko06.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar, Yen ve Euro karşısında geriledi 
</HEADLINE>
<TEXT>

     İşlem hacmi bakımından dünyanın en büyük menkul kıymetler borsası konumundaki New York borsası Wall Street'te hafta sonundaki düşüşler, doları, yen ve euro karşısında geriletti. 
     Amerikan ekonomisinin büyümesindeki hızlı yavaşlama, Motorola ve Sun Microsystems gibi şirketlerin karlarında düşüş beklentisi nedeniyle, Wall Street'te Dow Jones Endeksi Cuma günü 232 puan kaybetti. Nasdaq Bileşik Endeksi de bir ara iki yılı aşkın sürenin en düşük düzeyine indi, ancak, daha sonra biraz toparlandı. 
     Borsacıların dolarlarını elden çıkarmalarıyla, New York'ta euro Cuma günü 1.5 sentten fazla değer kazanıp 90.27 sentten 92.10 sente çıktı. Borsacılar, borsalarda Türkiye'deki krizin etkisinin azaldığını, euro'nun değerinin asıl ABD Doları'na bağlı olduğunu belirtiyorlar. 
     Uluslararası kredi derecelendirme kuruluşu Standard and Poor's'un Japonya'nın kredi puanını düşürmesi, hükümetin de çabasıyla, Japon piyasalarını pek fazla etkilemeyince, yen, dolar karşısında yükseldi. New York'ta dolar 117 yenin üzerindeyken 115.69 yene kadar düştü. 
     ABD Doları, geçen hafta genelinde önemli para birimlerinin çoğu karşısında değer kazandı, euro geriledi. Londra Borsası'nda Pazartesi günü 92.11 sentten işlem gören euro, Cuma günkü kapanışta 90.83 sente indi. 
     ABD Doları'nın Avrupa borsalarında bazı önemli para birimleri karşısında Pazartesi günü öğleyin ve Cuma günkü kapanıştaki değerleri şöyle oldu 
     
Döviz kurları PARA BİRİMİ PAZARTESİ CUMA Japon Yeni 115.75 116.24 İsviçre Frangı 16.660 16.870 Kanada Doları 15.402 15.372 Alman Markı 21.224 21.530 Fransız Frangı 71.184 72.210 Hollanda Florini 23.914 24.259 İtalyan Lireti 2,101.22 2,131.52      
     Londra Borsası'nda Pazartesi günü öğleyin 1.4525 dolardan işlem gören sterlin, Cuma günkü kapanışta 1.4488 dolara geriledi. 
     
     Altın fiyatı yükseldi, gümüş fiyatı düştü 
     Altının ons fiyatı bazı borsalarda Pazartesi günü öğleyin ve Cuma günkü kapanış itibariyle şöyle oldu 
     
Altın fiyatları BORSA PAZARTESİ CUMA Londra 258.95 260.20 Zürih 258.45 260.50 Hong Kong 259.15 259.95      
     Londra Borsası'nda Pazartesi günü öğleyin 4.51 dolardan işlem gören gümüşün ons fiyatı Cuma günkü kapanışta 4.43 dolara düştü. 
     
     Menkul Kıymetler Borsası 
     Wall Street'teki borsacılar, teknoloji şirketlerinin hisse senetlerini gösterir Nasdaq Bileşik Endeksi'nin daha da düşeceğini, ancak, düşeceği dip noktanın pek kestirilemediğini, alıcıların iyice azaldığı ortamda, daha büyük düşüşler kaydedilebileceğini tahmin ediyorlar. 
     Nasdaq Endeksi geçen hafta 162.87 puan yüzde 6.7 oranında kayıpla 2,262.51 puana, Dow Jones Endeksi de 357.92 puan yüzde 3.3 oranında kayıpla 10,441.90 puana düştü. 
     Londra Borsası'nda FTSE-100 Endeksi geçen hafta 144.6 puan kayıpla 5,943.7 puana düşerken, Tokyo Borsası'nda Nikkei Endeksi 70.51 puan kazançla 13,246.00 puana çıktı. 




</TEXT>
</DOC>
