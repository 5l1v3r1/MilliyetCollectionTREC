<DOC>
<DOCNO> 11276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/spor/aspo.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
AHLAKSIZ FRANSIZ 
</HEADLINE>
<TEXT>

PSG - G.Saray maçı 61. dakikada, Fransız taraftarların saldırısı ve polisin aciz tutumu nedeniyle 23 dakika durdu, Paris'te tam anlamıyla utanç gecesi yaşandı 
     MEDENİYETİN beşiği, Avrupa'nın sanat, kültür ve tarih cenneti Paris'te insanlık suçlu işlendi. Şampiyonlar Ligi'nde hiçbir iddiası kalmayan Paris St. Germain'in suça susamış taraftarları, bölücü örgütün artık kanıksanmış provakasyonu ile bir avuç Türk'ün üzerine yürüdü. Fransa polisinin, stada girerken uyguladığı güvenlik önlemlerinin mumla arandığı bu olaylarda, seyirci rolünü üstlenmesi olayları körükledi. 
     İKİNCİ yarının başlamasıyla birlikte, Türk taraftarların üzerine yürüyen Fransızlar, çoğunluğun getirdiği avantaj ve de Haçlı Seferi düşüncesiyle önlerine gelene vurmaya başladılar. Galatasaraylı futbolcuların tedirgin gözlerle izlediği olaylarda ve maçın 61. dakikasında yüzü kanlar içersinde olan bir Türk taraftarın tribünden kaçarak sahaya girmesiyle staddaki dehşet, ekranlara yansımaya başladı. 
     PSG taraftarlarının saldırısı görmezden gelen Fransız televizyonunun objektife aldığı bu görüntü sonrası Portekizli hakem Parreira maçı durdurdu. Bu arada sahaya giren bölücü örgüt militanı karga tulumba dışarıı çıkarıldı. Parreira da güvenlik gerekçesiyle takımları soyunma odalarına yolladı. UEFA'nın, "Ya güvenlik ya iptal" uyarısı sonrası toparlanan Fransız polisinin önlemleriyle 23 dakikalık gecikmenin ardından utanç maçı başladı. 
     
     Büyük tepki 
     PSG - Galatasaray maçında yaşanan olaylar büyük tepki topladı. Gazetemizi arayan yüzlerce okuyucu, Fransa'nın kasıtlı bir tutum içersinde olduğunu ileri sürerlerken, gurbetçilerin dayak yemesini sert bir dille kınadılar. Sarı - Kırmızılı taraftarlar da, özellikle PSG'nin aldığı güvenlik önlemlerinin yetersiz olduğunu belirttiler, aynı olayın Türkiye'de yaşanması halinde UEFA'nın vereceği cezaları hatılattılar. 
     
NOTLAR...      Hagi kulübede 
     GALATASARAY Teknik Direktörü Lucescu, Gençlerbirliği maçında çıkardığı olaylarla kamuoyunun gündemine oturan Hagi'yi, morali bozuk gereçkesiyle dün ilk onbirde oynatmadı. Hagi'nin ayrıca çeyrek final ilk maçı için sarı kart tehlikesi bulunduğu da belirtildi. 
     
     Serkan oynadı 
     SARI - Kırmızılı takımın golcü oyuncularından Serkan, bir Avrupa kupası maçında ilk kez ilk onbirde yeraldı. Hagi ve Hasan Şaş'ın oynayamaması nedeniyle Lucescu Serkan'a PSG maçında şans verdi. 
     
     Okocha kadro dışı 
     FENERBAHÇE'nin eski oyuncularından Paris Saint Germainli Okocha, milli maç yorgunu olması nedeniyle Teknik Direktör Luis Ferdandez tarafından maç kadrosuna alınmadı. Ayrıca Anelka da dünkü maçın kadrosuna giremedi. 
     
     Fernandez övdü 
     PSG Teknik Direktörü Luis Fernandez, maç öncesi yaptığı açıklamada Galatasaray'a övgüler yağdırdı. Fernandez, Galatasaray'ın Avrupa'nın en iyi takımlarından birisi olduğunu belirtirken "Bugün Paris'te süper bir takım izleyeceksiniz. Onlar hakkı olan yere çıktılar ama biz şanssız bir şekilde çıkamadık" dedi. 
     
     İşte rakipler 
     Real Madrid İspanya 
     Valencia İspanya 
     Bayern Münih 
     veya 
     Arsenal 
     
     ŞAMPİYONLAR Ligi'nde B Grubu'nu ikinci sırada tamamlayan Galatasaray'ı cuma günkü kura çekiminde eşleşmesi muhtemel iki takım D Grubu lideri Real Madrid ile A Grubu'nu birinci sırada tamamlayan Valencia oldu. Sarı - Kırmızılılar'ın, çeyrek final kura çekiminde eşleşeceği diğer rakip, bu gece Bayern Münih ile Arsenal arasında oynanacak karşılaşma sonrası belli olacak. C Grubu'nda 10 puanla lider durumda bulunan Bayern Münih'in, 8 puanlı grup ikincisi Arsenal'e göre Galatasaray'a rakip olması daha ağır basıyor. Arsenal'in Sarı - Kırmızılı ekibe rakip olması için Bayern Münih'i mutlak suretle yenmesi gerekiyor. 
     


 SPOR 






















</TEXT>
</DOC>
