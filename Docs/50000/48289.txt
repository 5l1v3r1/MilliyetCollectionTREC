<DOC>
<DOCNO> 48289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/guncel/gun04.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet bunun neresinde 
</HEADLINE>
<TEXT>

Ergin kardeşler firar etmek suçundan afla kurtulurken, 7 jandarma firara yardımcı olmaktan ceza yedi 
     GÜNTAN MAVİGÖZLÜ İstanbul 

     Nuri ve Vedat Ergin kardeşler "adam öldürmeköten yargılandıkları davanın duruşması sonrasında firar etmek suçundan af yasasıyla kurtulurken, firara yardımcı oldukları iddiasıyla yargılanan biri astsubay 7 jandarma hapis cezasına çarptırıldı. 
     Karagümrük çetesinin elebaşı olarak tanınan Nuri Ergin ile kardeşi Vedat Ergin, 1998 yılında dayıları Orhan Üşenmez’i öldürdükleri iddiasıyla yargılandıkları Eyüp 1. Ağır Ceza Mahkemesi’nden üç yıl önceki firarlarıyla ilgili yargıç karşısına çıktı. Tekirdağ F Tipi Cezaevi’nde tutuklu Vedat Ergin’in hazır bulunduğu dünkü duruşmaya, rahatsızlığını ileri süren ağabeyi Nuri Ergin ile tutuksuz yargılanan astsubay Mustafa Ulaş ile jandarma onbaşılar Altan Işık, Bayram Mandal, erler Ertan Arslanbay, Fatih Boyacı, Mehmet Kapıcı, Engin Morkoç ve cezaevi aracı şoförü Cahit Karabakla katılmadı. 
     Eyüp 2. Ağır Ceza Mahkemesi’nde görülen davanın dünkü duruşmasında Savcının taleplerini de dikkate alan mahkeme başkanı, 2 ila 3 yıla kadar hapis cezası istemiyle yargılanan Ergin kardeşlerin bu davadan affedildiklerini söyledi. 
     Ergin kardeşlerin firar etmesine yardım ettikleri iddiasıyla yargılanan Ulaş 4 yıl hapis cezasına çarptırılırken, şoför Karabakla beraat etti. 3 yıl hapis cezası alan onbaşılar Işık, Mandal ile erler Arslanbay, Boyacı, Kapıcı ve Markoç’un suçlarını itiraf ettikleri ve iyi halleri nedeniyle cezaları 2.5 yıla indirildi. 
     



 GÜNCEL 



















</TEXT>
</DOC>
