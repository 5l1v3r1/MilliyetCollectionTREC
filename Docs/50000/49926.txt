<DOC>
<DOCNO> 49926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/spor/spo05.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
VEFANIN BOYLESİ 
</HEADLINE>
<TEXT>

Atletizm Federasyonu, Anılar Yarışmaları’nın ikincisine, uzun yıllar önce vefat eden Naili Moran, Ruhi Sarıalp, Yılmaz Sazak gibi şampiyon sporcuları da davet etti 
     FUAT ERCAN 

     ATLETİZM Federasyonu tarihe geçecek bir kadirşinaslık örneği göstererek, "merhum şampiyonları" yarışları izlemeye ve ardından düzenlenecek kokteyle katılmaya Ankara’ya davet etti, camiaya unutulmayacak bir vefa dersi verdi. Ankara’da yapılan Anılar Atletizm Yarışmaları’nın ikincisine İstanbul’dan davet edilen eski milli rekortmen ve şampiyon sporculardan oluşan 70 kişilik liste İstanbul Gençlik ve Spor İl Müdürlüğü’ne iletildi. 
     FEDERASYON Başkanı Mehmet Yurdadön ve ekibi tarafından titizlikle hazırlanan davetliler listesinde Türk atletizmine büyük hizmetler vermiş, ancak uzun yıllar önce hayata veda eden şampiyon sporcular, Naili Moran, Ruhi Sarıalp, Yılmaz Sazak, Muzaffer Baloğlu, Fahir Özgüden ve Nuri Öksüzal’ın da isimleri yer aldı. Merhum şampiyonlar, davetli olmalarına rağmen ne yarışları izleyebildiler ne de kokteyle katılabildiler. 
     
Ağlatan ziyaret      BURSASPORLU futbolcular, antrenman sırasında geçirdiği kaza sonucu felç olan şampiyon cimnastikçi Mustafa Uyar’ı evinde ziyaret etti. Kaptan Ömer, kaleci Kelemen, Fatih ve Mustafa Er, gözleri dolan genç cimnastikçiye topladıkları bir miktar para, forma, atkı ve flama hediye etti. Kaptan Ömer, Mustafa’nın "Galatasaray maçını izlemek istiyorum" demesi üzerine, "Sana asıl hediyeyi Galatasaray’ı yenerek vereceğiz" dedi. 
     



 SPOR 




























</TEXT>
</DOC>
