<DOC>
<DOCNO> 26090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/son/soneko07.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Jospin'den Euro Bölgesi için 'Ekonomi Hükümeti' önerisi 
</HEADLINE>
<TEXT>

     Fransa Başbakanı Lionel Jospin, euro bölgesindeki ülkelerin ekonomilerinin zor duruma düşmesi halinde yardım aktarılacak bir fon oluşturulup, euro bölgesi için ''ekonomi hükümeti'' kurması gerektiğini bildirdi. 
     Jospin, Avrupa'nın geleceğine dair vizyonu konulu konuşmasında, ''Euro, iki yıl boyunca uluslararası mali krizlere ve rekabetçi devalüasyonlara karşı kalkan görevi gördü, şimdi, euro bölgesi için ekonomi yönetimine ihtiyaç var'' dedi. 
     Jospin, euro bölgesindeki herbir ülkenin erişebileceği ekonomik eylem fonu kurularak, dünya ekonomisindeki kargaşadan, alt-üst oluşlardan zarar görecek euro bölgesi ülkesinin desteklenmesini istedi. 
     Jospin, euro bölgesi ülkelerini Uluslararası Para Fonu IMF ve Dünya Bankası gibi forumlarda temsil edebilecek Euro Grup Başkanı'nın seçilmesini de önerdi. 
     AB'de halen geçerli kurallar, kontrol edemeyecekleri derecede zor durumdaki üye ülkelere istisnai mali yardıma izin veriyor. 
     Fransa Başbakanı Jospin'in euro bölgesi yönetimi fonunun sadece euro'ya dahil 12 ülkeyi kapsaması, diğerlerinin dışarda bırakılmasından duyduğu endişeyi bildirdi. İspanya, bu projenin euro bölgesi dışındaki AB ülkelerini dışlayıcı olmamasını istedi. 
     Avrupa Birliği'nde ulusal vergi rejimleri arasındaki adil olmayan rekabetin kabul edilemez olduğunu, kurumlar vergilerinin nihayetinde ahenklileştirilmesi uyumlulaştırılması gerekeceğini vurgulayan Jospin, ''Bazı üye ülkelerin uluslararası yatırım çekmede rekabet avantajını elinde tutup, Avrupalı şirketleri merkezlerini taşımaya itmesi kabul edilemez'' diye konuştu. 
     







</TEXT>
</DOC>
