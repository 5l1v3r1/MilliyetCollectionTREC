<DOC>
<DOCNO> 17736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/guncel/gun03.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Turizmci öfkeli 
</HEADLINE>
<TEXT>
PKK’dan farkları yok 
Swisotel işgalini sert bir şekilde eleştiren TÜRSAB Başkanı, "Türkiye’yi sevenlerin Türkiye’ye zarar vermeye hakkı yoktur" dedi 
     İHSAN YILMAZ İstanbul 

     Turizm Yatırımcıları Derneği Başkanı Tavit Köletavitoğlu, Swissotel işgalini sert dille eleştirerek, turizm gibi hassas ve ürkek bir sektörde rezervasyon iptallerinin olabileceğine dikkat çekti. Köletavitoğlu, "Bunun PKK’nın yaptıklarından bir farkı yok" diye konuştu. TÜRSAB Başkanı Başaran Ulusoy da, "Türkiye’yi sevenlerin Türkiye’ye zarar vermeye hakkı yoktur" dedi. Haberlerin kamuoyuna nasıl aktarılacağının çok önemli olduğunu ve konunun kalıcı terör eylemi gibi abartılmaması gerektiğini vurgulayan Köletavitoğlu şunları söyledi 
     "Bu tamamen ilkesizliğin ortaya çıkardığı bir olaydır. Bunun sorumlusu Türkiye’yi yönetenlerdir. Türkiye’nin Çeçen politikası belli olmadığı için Çeçenistan bunu dikte etmeye çalışıyor. " 
     Ulusoy ise, kimsenin burnu kanamadan olayın bitmesinin sevindirici olduğunu söyledi. Ulusoy, "Öncelikle bunu dünyanın en büyük olayı gibi yansıtmamalıyız. Bunun altından kalkarız. Ama çok dikkatli olmalıyız. Dışarda bir - iki konuşulur, yolumuza devam ederiz " dedi. 
     Turizm Bakanı Erkan Mumcu ise, Swissotel baskınının Türk turizmini etkilemeyeceğini savunurken basını "sağduyuya" çağırdı. Mumcu, dünya kamuoyunun olayı olumlu sonuçla birlikte öğrenmesinin turizmin olumsuz etkilenmemesini sağladığını dile getirdi. 
     
Medyanın canlı yayın nöbeti      İstanbul’daki Çeçen baskını, yerli ve yabancı tüm basın kuruluşlarının Swissotel’e çıkartma yapmasına neden oldu. Birçok ulusal kanal, otelin çevresine kurdukları canlı yayın sistemleriyle eylemi dakika dakika aktardı. Polisin oluşturduğu geniş güvenlik çemberi nedeniyle, otelin çok uzağında kalan basın mensupları, çevre binaların üst katlarına çıkarak, görüntü kovaladılar. 
     
Rusya Türkiye göz yumuyorCENK BAŞLAMIŞ 
     Swissotel’deki eylem dünya medyasının gündeminde de birinci sırada yer aldı. AP ve Reuters gibi ajanslar haberi "acil" başlığıyla ve sık sık tekrarlayarak verirken, BBC de eyleme birinci sırada yer verdi. 
     Rusya Devlet Başkanı Vladimir Putin, eylemin duyulması üzerine hemen bir kriz masası oluşturulması için talimat verdi. Eylemin son bulmasından sonra "Çeçen teröristlere göz yumduğu" gerekçesiyle Türkiye’ye eleştiriler yöneltildi. Rusya Dışişleri Bakanlığı da, iki ülke arasındaki anlaşmalar uyarınca eylemcilerin en sert şekilde cezalandırılmalarını istedi. 
     Japonya Dışişleri Bakanlığı, Türkiye’nin Tokyo Büyükelçisi Yaman Başkut’u çağırarak bilgi aldı. Dışişleri Bakanlığı, rehineler arasında vatandaşlarının da bulunması nedeniyle bir kriz masası oluşturdu. Ulusal gazetelerin tümünde eylem, manşetten ya da ilk sayfadan verildi. 
     Belçika Belçika radyo ve televizyonlarının olaya geniş yer verdiği, haberlerin "turizm ve güvenlik" bağlantılı yansıtıldığı dikkat çekti. 
     



 GÜNCEL 















</TEXT>
</DOC>
