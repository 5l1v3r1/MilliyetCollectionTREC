<DOC>
<DOCNO> 36824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/yasam/ayas.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkekler bizden korkuyor 
</HEADLINE>
<TEXT>

Pek çok acı çektiler, ama ayakta kalmayı bildiler, özgürlüğün bedelini ödediler... Sonunda birbirlerine çok benzediklerini fark ettiler ve 'kan kardeşten' yakın hale geldiler... İşte basın camiasının en başarılı ve deli dolu yazarlarından ikisi Mine G. Kırıkkanat ile Donatella Piatti... 
     BULUŞMALAR AHMET TULGAR 

     Kadınlar çoğunlukla birbirlerine rakiptir. İki kadın arasında dayanışma erkeklere oranla daha az rastlanan bir şeydir. Donatella Piatti ile Mine G. Kırıkkanat ise, tam da rekabetin çok açık ve çok şiddetle sürdüğü medyada artık dostluktan da öteye giden, iki kişilik bir özsavunma örgütü kurmuşlar. 
     Türk basınının bu iki renkli ve başarılı yazarı, şu aralar Milliyet Pazar'daki köşelerinde sık sık birbirlerine mektup yazıp aralarındaki bu dayanışmayı okurlarıyla da paylaşıyorlar. Bu arada Mine G. Kırıkkanat, Radikal'deki köşesinden de zaman zaman arkadaşına destek veriyor . 
     Mine ve Donatella ile aralarındaki ilişkiyi, yazıyı ve artık birlikte sürdürdükleri medya içi mücadeleyi konuştuk 
     
     İkimiz de deliyiz’ 
İkiniz de çok hoş kadınlarsınız. Hayat dolusunuz. Ama yine de kendinizi sadece yazılarınızla tanımlıyor gibisiniz. Sadece yazılarınızdan bahsediyorsunuz. Yazı, sizin için ne ifade ediyor Yazı mı sizi bir araya getiriyor 
     Mine Önce kim cevap verecek Sen mi, ben mi 
     Donatella Yazı yazmak benim için aynı zamanda Mine'ye hayranlık duymak demek. Ben Radikal'den iki kişiyle tanışmak istiyordum. Bir tanesi önemli değil, diğeri ise Mine'ydi. Zaten karşıma gelir gelmez, onu çok sevdim. Ben h l yazı konusunda ondan çok şey öğreniyorum. 
     Mine Donatella, beni bu canlılığı ile çok heyecanlandırıyor. Birçok dostum olmasına rağmen, Donatella'yı niye bu kadar çok sevdiğimi düşününce, birbirimize farklı biçimde çok benzediğimizi fark ettim. Dışarıdan bakıldığında ben sakin görünüyorum ama temelinde çok deliyimdir, Donatella kadar deliyimdir. Diğer taraftan Donatella da bütün çılgınlığının içinde inanılmaz derecede disiplin sahibi. Sonra ikimiz de aynı olayların içinden geçip ayakta kalmayı başarmışız. Eşini kaybetmek mi Eşini kaybetmek. Tek başına çocuk büyütmek mi Tek başına çocuk büyütmek. Parasız kalmak mı Parasız kalmak. Başkalarının önyargılarıyla mücadele etmek mi Mücadele etmek. 
     
     Donatella fazla iyi niyetli’ 
Aslında kadınlar arasında dayanışma pek olmaz. Siz ise iki kişilik bir örgüt gibi medya içinde mücadele ediyorsunuz... 
     Donatella Ben Mine'yi okurken şöyle diyorum "Oh, söyledi". O benim her zaman söylemek istediklerimi dile getiriyor yazılarında. Ayrıca çok sempatik birisi. Kimseyi yargılamıyor. Bir de dostlarını bir tek kelime kaçırmadan dinliyor. 3 ay önce söylediğim bir şeyi hatırlar. 
     Mine Zaten Donatella beni bıraksa, ben Donatella'yı bırakmam. Ben hayatta ne yapacağıma 37 yaşımda karar verdim. Donatella da benim gibi. O kadar çok şey olmuş ki hayatımızda. Ve bugüne gelmişiz, bunca olaydan sonra. Kadınlar arasında dayanışma olmadığı doğru. Ama Donatella ve ben birisini sevdiğimiz zaman ona yüzde yüz kredi veriyoruz. Şimdi birisi Donatella'ya bir şey yapmaya kalksa aslan kesilirim. 
     
İlişkinizde abla rolünü oynayan siz misiniz 
     Mine Çünkü Donatella benden daha iyi niyetli. Mesela ona karşı düzenlenen av partisine neden olan o bek rlar partisi organizasyonundan haberim olsaydı benim, onu ne yapar eder, odaya kilitler, oraya göndermezdim. Ama Donatella o kadar iyi niyetli ki, bu tür şeylerin kendisine hiç zarar vermeyeceğini düşünüyor. Bu ilişkide ben biraz daha dengeleyiciyim, yani bazen ona küçük kız kardeşimmiş gibi davranmak zorunda kalıyorum. Onu tehlikelerden korumalıymışım gibi geliyor bana. Birden böyle bir misyon edindim kendime. 
     
Donatella, bakın Mine hep tehlikelerden söz ediyor. Korkmuyor musunuz 
     Donatella Ne yapabilirler, insanlar bana ne yapabilir Ama hepimizin bir korunma ihtiyacı olur. Bir erkekte ararsın bazen bunu. Ama karşılıksız bir koruma bulamıyorsun. Şefkati de kolay bulamıyorsun. Ama biliyorum ki bir problem olursa benim hayatımda, Mine bunu bana açıklayacaktır. 
     
Neden ikiniz de kendinizi tehdit altında hissediyorsunuz 
     Mine Ahmetçiğim, bunu sen çok iyi bilebilirsin. Çünkü sen de acılardan geçmiş, ayakta kalmış, özgürlüğün bedeli çok ağır biçimde ödetilmiş birisin. Özgürlüğün bedeli bu ülkede çok ağır. Zaten mucizevi olan bütün çabalarına rağmen bizim özgürlüğümüzü elimizden alamamış olmaları. Tabii masumiyet de çok önemli. Bizim ekonomik durumumuzu inceleseler, sosyal durumumuzu inceleseler, geçmiş durumumuzu inceleseler, bizim hayatımızda en küçük bir leke bulamazlar. Biz iğneyle kuyu kazar gibi bir yere gelmişiz. 
     
     Estetiği birlikte yaptıracağız’ 
Güzelliğiniz de mi provoke ediyor acaba insanları 
     Donatella Ama yazarız diye yağlı saçlarla dolaşmamız gerekmiyor ki. Ben akıllıyım ama ben güzel olmak da istiyorum mümkün olduğu kadar. Belki belli bir zaman sonra estetik bile yaptırırım. 
     Mine Gülüyor Donatella, biliyorsun bekleyeceksin ve birlikte estetik yaptıracağız. 
     Donatella Eğer birisi sarı saçlıysa ve biraz frapan giyiniyorsa, onun kafasının çalışmaması lazım. Aksi takdirde erkekler sinirleniyor. 
     
Erkeklerle başınız derde giriyor mu 
     Mine Benim girmiyor. Ama bu konuda Donatella'nın söyleyeceği şeyleri çok enteresan buluyorum. Söyle Donatella. Gülüyor 
     Donatella Benim başım erkeklerle derde girmiyor. Çünkü erkekler bana yaklaşmıyor ki. Gülüyor . 
     
Değişin siz de o zaman biraz. Bu kadar şiddetli ve tavizsiz olmayın... 
     Donatella Ben herhangi birini istemiyorum ki. Ben sağlam insan istiyorum. Erkek ya da kadın. Biz ikimiz de şanslıyız. Çok sevdik ve çok sevildik. Herhangi bir erkekle ben bir gece geçireyim diye geçirmem. Buna ihtiyacım yok. 
     Mine Ben de aşk olmadan biriyle beraber olamam. Yıllarca kimseyle beraber olmadan hayatımı sürdürürüm. Biz o anlamda 19. yüzyıl kadınları gibiyiz. 
     
Erkekler korkuyor mu sizden 
     Mine Donatella'dan daha çok korkuyorlar. Benden çok daha güzel olmasına rağmen. Çünkü Donatella çok daha direkt, lafını sakınmayan birisi. 
     Donatella Sen daha güzel Türkçe konuşuyorsun o yüzden. Ben direkt söylemek zorundayım. Bir de şunu söylemek istiyorum Eğer iki kadın çok samimiyse, iyi anlaşıyorlarsa, hemen onlara lezbiyen denir. Ama hayır, biz erkekleri seviyoruz. 
     Mine Eğer birimizden biri erkek olsaydı, herhalde dünyanın en mutlu çifti olurduk. Ama ikimiz de erkeklerden hoşlanıyoruz. Ve kadınların güzelliği de bizi korkutmuyor. Kadınlar, birbirlerinin güzelliğinden korkarlar. Ama beni bir kadının güzelliği korkutmaz, Donatella'nınki de korkutmuyor. Çünkü Donatella güzellikten ibaret değil ki. Evet, light şeyler yazıyor, erkeklerden bahsediyor ama o çok derin bir yazar. Mehmet Yılmaz da bunu gördüğü için ona köşe yazarlığı teklif etti zaten. 
     
Genel Yayın Yönetmenimiz Mehmet Yılmaz'ı, yani sizin deyiminizle "Il Direttore"yi yönetici anlatın şimdi de İkinizin de kariyerinde çot etkili oldu. 
     Donatella Il Direttore benden gazetede yazı yazmamı istediğinde, "Ben bunu yapabilir miyim " diye sordum. "Yaparsın" dedi. "Peki, nereden biliyorsun " diye sorunca da, "Sen bu işin profesyoneli değilsin ama biz profesyoneliyiz" dedi. Il Direttore sempatik, akıllı. 
     
Peki, sizi nereden tanıyordu 
     Donatella Kitaplarımdan. Ben kitaplarımda kadın - erkek ilişkilerini çok yazıyorum. O da bazı yazılarında bahseder, seviyor bu konuları. Ama ben yine direndim. "Ya yazarım da beğenilmezse" dedim. "Olsun, sen bunu bilmeyeceksin ki" dedi. Ahmet, sen de biliyorsun zaten, o fazla konuşmaz ama aradığın zaman, her zaman bulursun. Bir de biz Il Direttore'yi güldürmeyi başarıyoruz. O her zaman gülmez oysa. 
     
     Mehmet Yılmaz'ı hep seveceğiz’ 
Mine, sizin Mehmet Yılmaz'la çalışmanız nasıl oldu 
     Mine Aslında ben Mehmet Yılmaz'la ilk karşılaşmamı anlatmalıyım. 10 yıl kadar önce Zihni Bar'daydım. Hürriyet'ten bir grupla beraber içeri çok yakışıklı bir adam girdi. Herkes, "Mehmet Yılmaz geldi" diye konuşuyordu. O zaman Hürriyet'te çalışıyordu. Aynı masaya oturduk. Ben Ayşe Sözeri ile birlikte gelmiştim. Benim bir özelliğim de bu tür masalarda kahve falına bakmaktır. Herkesin falına bakıyordum masada. Mehmet Yılmaz, "Benimkine de bakar mısın " dedi. Baktım, tanışmamız bu şekilde oldu. Ama o beni kitaplarımdan, haberlerimden tanıyordu. Yıllar sonra beni çağırdı Radikal'e. Köşe yazmamı önerdi. Bu arada unutmamış, "O akşam falda gördüklerin çıktı" dedi. Ben de o zamandan beri şaka yapıyorum, "Fal sayesinde köşe yazarı oldum" diye. Biz deli kadınlarız. Bizi idare etmek zordur. Ama o bizi hep destekledi. Donatella ve ben gibi insanlar kendilerine yapılan iyiliği ömürleri boyunca unutmazlar. Biz ömrümüz boyunca Mehmet Yılmaz'ı seveceğiz. 
     Donatella Aslında o zaten çok dikkatlidir, her şeyi okur ama ben ilk yazılarımı yine de zorla Mehmet Yılmaz'a okutuyordum. Artık 10 yazı falan olmuştu, bir gün o kadar nazikçe, "Yeter, Donatella" dedi ki... 
     Mine Mehmet Yılmaz'da beni en çok etkileyen şey, hiç bağırıp çağırmadan, hiddetlenmeden, otorite kurabilmesidir. Otorite onun kendisinde olan bir şeydir. Bir de kişilikli bir adam olduğu için kişilikli insanları, bizim gibi delileri seviyor. Türkiye'de çok azdır böyle renkli insanları destekleyen, bu mesleğe değerler kazandıran yönetici. 
     



 YAŞAM 














</TEXT>
</DOC>
