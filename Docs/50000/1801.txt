<DOC>
<DOCNO> 1801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/spor/bbas.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim-Bom uzatmada teslim 81 - 79 
</HEADLINE>
<TEXT>

     Cengiz Malgır 

     BASKETBOL Bayanlar Avrupa Ligi’nde Galatasaray ikinci turdaki ilk grup maçında Almanya’nın Wuppertal takımına 81 - 79 mağlup oldu. Sarı - Kırmızılı takım karşılaşmanın ilk yarısını 40 - 32 yenik kapadı. Normal süre 69 - 69 biterken, uzatmada daha az hata yapan Alman takımı özellikle Von Sol Dern ve Brondello’nın skorer oyunu ile galibiyete ulaştı. Galatasaray 27 sayı atan Phillips’in çabasına rağmen yenilgiden kurtulamadı. 
     
Ülker tekledi 76 - 70      Suprolig’de deplasmanda Hırvat Croatia Insurance’ye mağlup oldu 
     TURUNCU - Yeşilliler, Suprolig A Grubu’nda Hırvatistan’ın Croatia Insurance takımına rakip sahada teslim oldu, onuncu maçında dördüncü mağlubiyetini aldı. Maça kötü başlayan temsilcimiz ikinci periyotta toparlandı ve devre 35 - 34 kapandı. Üçüncü periyotta pota altını iyi kullanan ve kolay sayılar bulan Croatia Insurance farkı açtı. Son bölümde temsilcimizin çabası ancak farkı kapatmaya yetince galibiyete ulaşan taraf Hırvat takımı oldu. 
     
     Maçın karnesi 
     HAKEMLER Efim Resser Almanya, Fedor Dmitriev Beyaz Rus 
     CROATİA INSURANCE Subotic 7, Gregov 18, Vujcic 6, Zizic 2, Rencher 10, Poljak 6, Gregorovic 9, Land 6, Badzim 12 
     ÜLKER Lollis 4, Serkan 14, Handlongten 17, Goljovic 17, Harun 14, Kerem 4 
     1.PERİYOT 21 - 10 C.Insurance , 2.PERİYOT 35 - 34 C.Insurance , 3.PERİYOT 58 - 45 C.Insurance , MAÇ SKORU 76 - 70 
     BEŞ FAUL Lollis 35 - 34 
     
Mirsad’a af umudu      EFES Pilsen’in kısa süre önce kadro dışı bıraktığı Mirsad Türkcan’ın, kulübüne dönme olasılığı belirdi. Disiplinsiz davranışları nedeniyle kadro dışı kalan ve 300 bin dolar 200 milyar lira para cezasına çarptırılan yıldız basketbolcunun ABD’li Menajeri Mark Fletcher, önceki akşam görüştüğü Efes Pilsenli yöneticilerin, dönüşe sıcak baktığını söyledi. Fletcher, "Görüşme çok olumlu geçti. Mirsad’ın yaptıklarından pişman olduğunu, kendisine çeki düzen vereceğini, takıma faydalı olmak istediğini söyledim. Onlar da konuyu Ergin Ataman ile görüşeceklerini ve cevabı bana bildireceklerini söylediler" dedi. 
     


 SPOR 

































</TEXT>
</DOC>
