<DOC>
<DOCNO> 46142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/son/sondun31.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'a dördüncü dalga bombardıman başladı 
</HEADLINE>
<TEXT>

     Taliban'a yakın Afgan İslami Basın Ajansı, Amerikan uçaklarının Afganistan'da, Pakistan sınırına 6 kilometre uzaklıktaki Taliban askeri üssünü bombaladıklarını duyurdu. 
     Görgü tanıkları, Kabil üzerinde savaş uçaklarının uçmasıyla birlikte, uçaksavar ateşinin açıldığını söylediler. 
     Tanıklar, kentte elektriğin kesildiğini ve en az 3 yerden uçaklara ateş açıldığını belirttiler. 
     Uçaksavar ateşinin kentin batısında Rişore ve Kargah eğitim kamplarının bulunduğu bölgede açıldığı bildirildi. 
     Görgü tanıkları, Afganistan'ın başkenti Kabil üzerinde 4 savaş uçağı gördüklerini ve 7 patlama işittiklerini söylediler. 
     
     Taliban üsleri bombalandı 

     Amerikan uçaklarının Afganistan'da, Pakistan sınırına sadece 6 kilometre uzaklıktaki bir Taliban üssünü bu akşam bombaladıkları bildirildi. 
     Pakistan merkezli, Taliban'a yakın Afgan İslami Basın Ajansı AIP , Taliban'ın sınıra yakın Şamşad kasabasındaki askeri üssünün bombalandığını duyurdu. 
     Ajans, Afgan kaynaklarına dayanarak, askeri üssün yakınlarında 5-6 şiddetli patlama sesinin duyulduğunu, bölgeden yükselen dumanın göğü kapladığını bildirdi. 
     






</TEXT>
</DOC>
