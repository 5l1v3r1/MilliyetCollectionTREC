<DOC>
<DOCNO> 12067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/son/sondun05.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Şap hastalığı Suudi Arabistan'da da görüldü 
</HEADLINE>
<TEXT>

     Körfez bölgesinin en büyük et ithalatçısı Suudi Arabistan'da 420 şap hastalığı vakası tespit edildiği öne sürüldü. 
     El İktisadiye gazetesi, Katif bölgesindeki çiftçilere dayandırdığı haberinde, şap hastalığının çiftlik hayvanlarını 6 Mart'tan itibaren etkilemeye başladığını ve 420 şap vakasının tespit edildiğini duyurdu. 
     Gazetenin haberinde, 120 hayvanın itlaf edildiği belirtilirken diğerlerinin akıbeti hakkında bilgi verilmedi. Bu arada, Suudi Tarım Bakanı Abdullah Bin Muammer, dün yaptığı açıklamada, Riyad ve Medine civarıyla Doğu eyaletinde 10 vaka bulunduğunu açıkladı. Muammer, hastalığın yayılmasını engellemek için her türlü önlemi aldıklarını söyledi. Öte yandan, Birleşik Arap Emirlikleri'nde yayınlanan ''Gulf News'' gazetesi, şap hastalığının bu ülkede yayılmasını engellemeye yönelik çabalar çerçevesinde şap görülen 151 hayvanın itlaf edildiğini aktardı. 




</TEXT>
</DOC>
