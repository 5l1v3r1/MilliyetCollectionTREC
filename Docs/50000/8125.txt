<DOC>
<DOCNO> 8125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/spor/spo04.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazık çakmayacağım’ 
</HEADLINE>
<TEXT>

Trabzonspor Başkanı Sümer göreve sonsuza dek soyunmadığını, görkemli günlere dönüşe bir taş koyabilmeyi amaçladığını söyledi 
     İddialı değilim’ 
     TRABZONSPOR Başkanı Özkan Sümer, sonsuza dek başkanlık yapmak için bu işe soyunmadığını, kulübe sahip olma ve tek başına büyütme gibi bir iddiasının da bulunmadığını söyledi. Sümer "Benim istediğim tek şey Trabzonspor’u başarıya ulaştıracak, o büyük ve görkemli günlere taşıyacak olguda bir taş koyabilmektir" dedi. 
     
     Öne çıktım’ 
     BAŞKAN Sümer, Trabzonspor’un bir değişime ihtiyacı olduğunu, bu yolda da cesaretle kendisinin öne çıktığını kaydetti. Sümer, "Ünlü bir düşünür, Ya bir yol bulacaksın, ya da bir yol açacaksın’ demiş. Trabzonspor’un yolu bellidir. Bir yol açmaya bile gerek yok. Tarihten ders çıkarmak, o görkemli potansiyeli kullanmak gerekir" diye konuştu. 
     
     Onur duyuyorum’ 
     SÜMER, iddialarının potansiyeli yeniden ortaya çıkarmak olduğunu söyledi, "Bundan kimse kuşku duymasın. Yeter ki, tüm toplum Trabzonspor’u sahiplensin" dedi. Başkan işinin fazla zor olmadığını ekledi, "Trabzonspor’un görkemi, büyüklüğü ve hedeflerini düşününce, başkanlığın en büyük onur olduğunu anlıyorum" ifadesini kullandı. 
     
     Yazıklar olsun’ 
     TRABZONSPOR Teknik Direktörü Sadi Tekelioğlu, Kocaeli yenilgisi nedeniyle futbolcularıyla bir toplantı yaptı. Tekelioğlu "Nasıl bu kadar kötü oynayabilirsiniz Samsunspor maçındaki futbolcu kişiliğinizi nerede kaybettiniz Olacak şey değil. Beni de, Trabzonspor’un taraftarlarını da hayal kırıklığına uğrattınız. Yazıklar olsun. Artık toparlanın ve kendinize yakışanı yapın" dedi. 
     
     Siirt işi 
     LÜTFÜ ÖZEL 

     SİİRT Jetpa, 50 bin dolar aylığını alamadığı gerekçesiyle şikayette bulunan Sergen için Futbol Federasyonu’na ilginç bir savunma gönderdi. Kulüp Avukatı Faik Işık, 40 sayfalık savunmanın 37. sayfasına, daha önce gazetelerde Sergen Yalçın ile ilgili yayınlanan olumsuz haberlerin fotokopilerini ekledi. 
     AVUKAT Işık’ın bu raporla, Sergen’in güvenilmez kişilikte olduğunu vurgulamaya çalıştığı bildirildi. Federasyona yollanan dosyaya, yıldız oyuncuya ödenen 490 bin dolarlık dört makbuzun eklendiği, ancak 1 milyon 250 bin dolarlık anlaşma nedeniyle geriye kalan 760 bin dolardan söz edilmediği ifade edildi. 
     


 SPOR 


























</TEXT>
</DOC>
