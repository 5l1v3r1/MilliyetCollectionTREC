<DOC>
<DOCNO> 27810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/siyaset/asiy.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
FP davasında karara doğru 
</HEADLINE>
<TEXT>

Kasetleri izleyen Anayasa Mahkemesi, kriterleri tartışıyor. Başkan Bumin, "Karar yarın ya da cuma günü çıkabilir" dedi 
     ERSAN ATAR Ankara 

     Anayasa Mahkemesi, FP’yi kapatma davasında en kritik iki sorunun yanıtını aramaya başladı Kapatılan bir partinin devamı olmak nedir Bir siyasi parti hangi durumlarda laiklik karşıtı eylemlerin odağı olmuş sayılır 
     Mahkeme üyelerinden bazıları, bir siyasi partinin temelli kapatılan bir partinin üyelerince kurulmuş olmasını yeterli görürken, bazıları ise eylemlerin bu konuda daha belirleyici olması gerektiğini savundu. 
     Laiklik karşıtı eylemlerin odağı haline gelmenin kriterleri konusunda da başlayan tartışmalarda RP kararı yeniden gündeme geldi. Mahkemede savunulan görüşler arasında, bu yöndeki kriterlerin RP kararı sırasında "eylemlerin yoğunluğu ve sıklığı" olarak tanımlandığı yer aldı. 
     
     Erteleme de olabilir’ 
     Başkan Mustafa Bumin, kararın yarın veya cuma günü çıkabileceğini bildirdi. Bunun bir tahmin olduğunu kaydeden Bumin, "Biz, yasalara göre davayı sonuçlandırırız. Vereceğimiz kararlar kesindir. Ancak, Anayasa ve yasalarda yapılacak değişiklikler, ondan sonraki davalar için etkili olur" dedi. Bumin, Anayasa değişikliği çalışmaları nedeniyle bir ara karar verileceğini sanmadığını belirterek, "Bu nedenle olmaz. Ancak başka bir nedenle olabilir" diye konuştu. 
     
     Sine - i millet için 40 imza 
     FP’de Anayasa Mahkemesi’ndeki karar öncesi sine-i millet için istifa dilekçeleri toplanmaya başladı. Genel Başkan yardımcıları Mehmet Bekaroğlu, Veysel Candan’ın da aralarında bulunduğu 40’ın üzerinde milletvekili, partinin kapatılması durumunda ara seçime gidilmesini sağlamak için istifa dilekçesi hazırlayarak yönetime verdi. Dilekçelere tepki gösteren yenilikçi Abdullah Gül, "Artık inandırıcılığı kalmadı" dedi. 
     
Paket çıkmadan yeni sorular çıktı      5 SORU 5 CEVAP 

     1 Karar cuma günü verilirse, bu sürede Anayasa’da parti kapatmayı zorlaştıran değişiklik yapılabilir mi 
     Yanıt Değişiklik teklifi bugün Anayasa Komisyonu’na verilip hemen Genel Kurul’a getirilse bile Anayasa’ya göre Anayasa değişiklikleri Genel Kurul’da 48 saat arayla iki kez görüşülmek durumunda. Buna göre Anayasa’nın bir maddesi bile cuma gününden önce değiştirilemez. 
     
     2 Anayasa değişikliğinin beklenmesi sonucunu doğuracak bir ara karar verilebilir mi 
     Yanıt Bumin’e göre, bu mümkün görünmüyor. Ancak mahkeme şimdiye kadar olduğu gibi bir delilin beklenmesi, tanık dinlenmesi veya bir kuruma bilgi sorulması gibi bir gerekçeyle ara karar alıp görüşmeleri erteleyebilir. 
     
     3 Ara karar verilir ve dava ertelenip, bu arada Anayasa değişikliği gerçekleşirse dava bu değişikliğe göre mi devam eder 
     Yanıt Evet. Anayasa ve yasalardaki değişiklik davanın geri kalanında ve karar aşamasında uygulanır. 
     
     4 Anayasa değişikliği karardan hemen sonra gerçekleşirse, dava için Anayasa değişikliğinin beklenmemiş olması AİHM’de nasıl karşılanır 
     Yanıt AİHM, yasaların doğru olarak uygulanıp uygulanmadığını değerlendiriyor. 
     
     5 Anayasa Mahkemesi’nin kapatma kararı ne zaman geçerli olur 
     Yanıt Kapatma kararı, gerekçenin Resmi Gazete’de yayımlanmasıyla yürürlüğe girer. 
     



 SİYASET 









</TEXT>
</DOC>
