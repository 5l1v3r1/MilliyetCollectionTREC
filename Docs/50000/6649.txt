<DOC>
<DOCNO> 6649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/spor/spo02.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Zevk veriyor, tat veriyor, Fener eze eze ilerliyor 
</HEADLINE>
<TEXT>
Hem gol, hem Şov 3 - 0 
Oynuyor, hak ediyor, kazanıyor. Eskisi gibi değil, artık vurduğunu deviriyor ve dün de Gençlerbirliği’ne fark yapan Fenerbahçe’ye artık rakip dayanmıyor 
     YUSUF KOBAL 

     Yılların acısını çıkardı 
     YİNE iyi oynadı, yine fark yaptı, takdir topladı. Yıllardır içeride dışarıda kendisine kök söktüren Gençlerbirliği’nden bu kez geçmişteki mutsuzluklarının acısını ezici üstünlüğüyle çıkardı. 11. dakikada Johnson vurdu, kapıyı araladı. Başkent ekibi hemen dengeyi kurdu, pozisyon buldu, ama beraberlik çabaları sonuçsuz kaldı. 
     
     Revivo yine gol attı 
     SON haftaların formda ismi Revivo 50. dakikada skoru 2 - 0’a taşıdı. Fenerbahçe’nin baskıları bu golden sonra daha da yoğunlaştı. 70. dakikada Serkan kırmızı kartla atıldı. Ardından da Fenerbahçe’nin şovu başladı. 74. dakikada Ogün skoru noktaladı. Zevkli geçen maçta Serhat ve Rapajiç’in iki şutu da direkte patladı. 
     
     Maçın karnesi 
     HAKEMLER Bülent Uzun , Adnan Ayçiçek , Hayati Doğan 
     FENERBAHÇE Rüştü - Mustafa , Mert , Mirkovic - Lazetic , Ogün Ali Dk.79 , Johnson Yusuf Dk.86 , Revivo , Abdullah Celil Dk.86 - Serhat , Rapajic 
     YEDEKLER Oğuz, Balic, Adem, Semih 
     GENÇLERBİRLİĞİ Patrick - Tolga , Beyhan , İsmail Güldüren , Ünal - Serkan , Kbemba , Thomas , Phiri - Babangida Mustafa Dk.65 , Ümit Karan Gökhan Dk.78 
     YEDEKLER Hasan, Ömer, İdris, İsmail Doğan, Mustafa, Zafer 
     GOLLER Johnson Dk.11 , Revivo Dk.50 , Ogün Dk.74 
     SARI KARTLAR Ogün, Mirkovic, Revivo, Lazetic, Yusuf F.Bahçe , Beyhan, Tolga G.Birliği 
     KIRMIZI KART Serkan Dk.71 
     ÜMİT LİGİ F.Bahçe - G.Birliği 0 - 1 
     
     Maçın Kahramanı 
     Revivo 
     İSPANYA Ligi’ni ayağa kaldırdı dendiği zaman kimse inanmamıştı. Küskün, biçare bir görünümü vardı. Ama dün banko oynadığı dördüncü maçında da harika bir performans sergiledi. Attı, attırdı, şov yaptı, takımını yönetti, bir kez daha bu şerefi hak etti. 
     
     Hakem Analiz 
     Kontrolü kaçırdı 
     BÖYLESİNE moralli iki takımın normal bir atmosferde geçmeye aday karşılaşmasını tam bir sinir savaşına çevirdi. Özellikle ilk yarıda kontrolü elinden kaçırdı. Ters kararlar, yanlış kartlar üretti. Allah’tan oyunun sonucuna etki edecek hata yapmadı. 
     
Ümit Karan’da hafıza kaybı      GENÇLERBİRLİĞİ Kaptanı Ümit Karan beyin sarsıntısı geçirdi. Maçın ilk yarısında frikikten bir topun kafasına isabet etmesinden sonra, 78. dakikaya kadar oynayan Ümit Karan ağrısı artınca kenara alındı. Ancak 90 dakika sonunda hafıza kaybına uğrayan ve maçta oynadığını bile hatırlamayan Ümit Karan, Acıbadem Hastanesi’ne kaldırıldı. Hastanede tomogrogofisi çekilen yıldız oyuncuyla ilgili açıklama yapan Dr. Murat İmre, "Beyin sarsıntısı geçirmiş. Geçici hafıza kaybı var. Bu gece dün gece kontrol altında tutacağız. Hayati tehlike yok" dedi. 
     
Çupi sevgisi      FENERBAHÇELİ taraftarlar, geçtiğimiz günlerde kaybettiğimiz spor yazarlığının duayeni İslam Çupi’nin isminin Şükrü Saraçoğlu Stadı’nın Basın Tribünü’ne verilmesini önerdi. İnternetteki Antu.com isimli sitede yer alan öneriyi taraftarlar, yönetim kuruluna götürecek. 
     
Başkandan kötü tezahürata tepki      FENERBAHÇELİ seyirciler hakem Bülent Uzun ile Gençlerbirliği Başkanı İlhan Cavcav’ı protesto ettiler. Maç boyunca dinmeyen kötü tezahürata Başkan Aziz Yıldırım da tepki gösterdi. Şeref Tribünü’nün altındaki sıralardan Cavcav’a küfür edilmesine kızan Yıldırım, olaya müdahale etmek zorunda kaldı. 
     
Cavcav köpürdü      GENÇLERBİRLİĞİ Başkanı İlhan Cavcav, devre arasında basın tribününe gelerek dert yandı. Tribünlerden gelen küfür ve hakarete tepki gösteren Cavcav, "Şu seyirciyi yazın. Benim ölmüş anamın ne günahı var. Bırakacağım bu işi" diye konuştu. 
     
Fener iyiydi’      GENÇLERBİRLİĞİ Teknik Direktörü Samet Aybaba, karşılaşma sonrası yaptığı açıklamada "Fenerbahçe bizden daha iyi oynadı ve maçı kazandı" dedi. Aybaba "Biz de Kupa maçında iyi oynayıp şampiyon olacağız. Futbol sert oynanır. Ancak seyircinin sahadaki bu sertliğe müdahale etmemesi gerekir" diye konuştu. 
     
İki cezalı      GENÇLERBİRLİĞİ önünde sarı kart gören Mirkoviç ile Yusuf, cezalı duruma düştüler. Dört sarı kart limitini dolduran iki futbolcu, Siirt deplasmanında forma giyemeyecek. 
     
Oley’ yasak      HÜSEYİN YAVUZ 

     MUSTAFA Denizli, ikinci yarıda sürekli pas yapan oyuncuları, taraftarların sürekli Oley’ sesleriyle desteklemesine tepki gösterdi. Denizli, seyircilerin bu tezahüratını engellemeye çalıştı, pasif değil aktif futbol oynamaları gerektiğini hatırlattı ve "Biz sürekli atak oynayıp işimizi yapmalıyız" dedi. Ünlü hoca ayrıca, "Kazanmasını bilen bir takım olduk. Gol yemekten çekinmiyoruz. Doksan dakika oyunun kontrolü bizim elimizdeydi" diye konuştu. Denizli oyunculara bugün için izin verdi. 
     


 SPOR 


































</TEXT>
</DOC>
