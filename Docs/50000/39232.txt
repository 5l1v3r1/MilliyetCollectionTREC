<DOC>
<DOCNO> 39232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/son/soneko20.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Salomon Smith Barney'den bankacılık sektörü için olumlu kehanet 
</HEADLINE>
<TEXT>

     Merkezi Londra'da bulunan uluslararası yatırım danışmanlık firması Schroder Salomon Smith Barney SSSB , bankacılık sektörünün gelecek yıldan itibaren toparlanmaya başlayacağı tahmininde bulundu. 
     SSSB, yaptığı çalışmada Türk Bankacılık sektörünü değerlendirirken, gelecek yıla ilişkin tahminlerde bulundu. 
     SSSB'nin değerlendirmesinde, devalüasyon ve ekonomik koşullar nedeniyle, bankaların karlılığının azaldığı vurgulandı. Yine devalüasyon nedeniyle, bankacılık sektörünün net varlık değerlerinin, 2000 yılını göre, yüzde 50 oranında değer kaybettiği kaydedildi. 
     
     Ekonomik tahminler... 
     Bu arada SSSB, ekonomik durumdaki değişime paralel, bazı ekonomik tahminlerini de yeniden gözden geçirdi. 
     Buna göre, bankaların halen yaklaşık 909 milyon dolar olarak tahmin edilen 2001 yılı gelirlerinin, gelecek yıl 1 milyar 325 milyon dolar düzeyinde olabileceği tahmini yapıldı. 
     Yine bankaların, bu yıl 708 milyon dolar olarak tahmin edilen şletme gelirlerinin ise 2002 yılında 939 milyon dolara ulaşabileceği belirtildi. 
     SSSB, Hazine bonolarının yıllık ortalama faiz getirilerinin ise bu yıl yüzde 91, gelecek yıl ise yüzde 67 düzeyinde bulunacağı tahmininde bulundu. 
     SSSB'nin, ABD Doları yıl sonu tahmini 1 milyon 600 bin lira, gelecek yıl sonu dolar kuru tahmini ise 2 milyon düzeyinde bulunuyor. 
     Danışmanlık firması ayrıca, Eurobond cinsinden tahvil ihraçlarının borçlanma maliyetinin ise bu yıl için 900 temel puan, gelecek yıl ise 600 temel puan civarında olacağı tahminini yaptı. 






</TEXT>
</DOC>
