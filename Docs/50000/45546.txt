<DOC>
<DOCNO> 45546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/yazar/temelkuran.html </URL>
<DATE> 2001/10/07/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
İnsan 10100.0.10.01.1.1010 
</HEADLINE>
<TEXT>

Yeni çağ teknoloji ve insan kavramlarının varolma savaşıyla geçecek. İnsanın yeniden tarifi yapılacak. Siber organizmalara dönüşmekten korkanlar belki de "hasta" ilan edilecek 
     Hewlett - Packard ürettiği yeni elektronik "oyuncaklarını" Londra’da bir moda şovuyla geçtiğimiz günlerde tanıttı. Böylece sahne geleceğin habercisi olarak kurulmuş oldu Başrol el bilgisayarlarına verilirken, figüran olarak mankenler insanlar kullanıldı Nesne ve özne yer değiştirdi. "İnsanın" kenar süsü olarak kalacağı bir dünya olabilir mi Ya da bu yeni dünyada insanın yeni tarifi ne olacak 
     
Posthuman Öte-insan      Krizde işten atılan beyaz yakalıların bir çoğu -ki kendileri Türkiye’de bilgisayar dünyasıyla en hercümerç olmuş kesimdir- enteresan bir psikolojik tepki geliştirdi. Büyük bir çoğunluğu, işten atılmasını toplumsal bir meselenin değil, kendi "yetersizliğinin" bir sonucu olarak görüyordu. Yeni oluşan koşullarda rağbet görebilmek için, kendilerini tıpkı bir bilgisayar gibi "upgrade" etmeleri gerektiğini söylüyorlardı. Kendilerini "modası geçtiği için kullanım dışı kalan" bir bilgisayar gibi tasavvur ettikleri için ısrarla "daha çok gelişmek", "yeni beceriler edinmek" gerektiğinden söz ediyorlardı. Verdikleri psikolojik tepkinin Batı’da kimi entelektüellerin tarifini yaptığı "post-human" öte-insan kavramı ile olan ilişkisinden herhalde haberdar değillerdi. 
     
Dijital hayata yakışan insan      Öte-insan Daha önce benzeri görülmemiş, fiziksel, entelektüel ve psikolojik kapasiteye sahip, kendi kendini düzenleyen, oluşturan, potansiyel olarak sınırsız bireyler. Beyaz yakalıların varmaya çalıştıkları benlik içeriği buydu aslında Up-grade ola ola, her daim kullanımda kalmayı başaran, sınırsız insanlar olmak istiyorlardı. Sistem onlardan öte-insan olmalarını bekliyordu. Böylece gitgide, geçtiğimiz yüzyılda insanı insan yapan değerler olarak kabul edilen, ama bu yüzyılda insanın verimliliğini düşürdüğü için pek makbul olmayan ruhsal maceralarından, düşünsel çalkantılarından ve isyanların arınmış siborglar siber organizmalar olacaklardı. Hızın ve uyumun belirleyici olduğu dijital hayata yakışan birer "insan" olacaklar ve kolayca tarif edilebilir hale geleceklerdi 100.1.001.1.0 
     
Eksofobi ve ilkellik      Yeni çağda insan HP’nin gösterisinde olduğu gibi dijital hayatın bir aksesuarı olarak mı tarif edilecek İnsan diye bir şey kalacak mı Ya da şöyle soralım İnternette binlerce değişik biçimde kurabileceğimiz siber kimliklerimizden hangisi "gerçek" olacak Yoksa "gerçek" diye bir sözcükten bahsetmek "ontological conservatives" varlıksal tutucular olarak "kullanım dışı" kalmamıza mı neden olacak İnsanın siborg’laşmasından ürkmek "eksofobi" Yeni, karmaşık ve normal deneyimlerin dışında kalan her şeye duyulan korku olarak psikoloji kitaplarında bir hastalık olarak mı tarif edilecek Artık insanın olmayacağını, onun yerine öte - insanın doğacağını söyleyenler haklı mı 
     Diyalektik hala geçerli ise, bütün bu bilgisayarlaşmaya karşılık insanoğlu bir antitez geliştirecek. Yeni çağda egemenler siborglaşma talep ederken, karşı çıkışlar "insanlaşma" yönünde olacak. Siborg’lamaya karşı çıkarken -"polemikler eğilimleri keskinleştirir ya"- kendimizi ilkelleşmeyi savunurken bulmayalım sakın. O da olacak. Muhakkak olacak. Yeni çağ, teknoloji ve insan kavramları arasındaki varoluş savaşıyla geçecek. 
     
     
     







Aşk nedir .. 


Devleti değil özel sektörü küçülttük’ 


Ankara'dan Siyasette bir dönem kapanıyor 


Tır Başbakanlık'ta 


Ecevit'in sonbaharı 


Başbakan eğitime yabancı 


"Öteki tehlike'ye dikkat " 


Aşkın ömrü kaç yıldır 


Demokrasi nedir 


Ecevit'i sarsan krizler 


Ankara küçülmeden Türkiye büyüyemez 


İnsan 10100.0.10.01.1.1010 


Anayasanın Hikayesi - 2 


Dolar, IMF, G - 7 derken kafam fena karıştı 


Herkes dertli Ecevit bile .. 


</TEXT>
</DOC>
