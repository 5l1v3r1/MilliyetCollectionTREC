<DOC>
<DOCNO> 13424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/yazar/guclu.html </URL>
<DATE> 2001/03/28/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Kolej fırtınası 1 
</HEADLINE>
<TEXT>

     Sekiz yıllık kesintisiz eğitimin zorunlu hale gelmesi minik öğrencileri biraz olsun rahatlatmıştı. O çılgın sınav yarışından uzaklaşmışlardı. Ama sanki o fırtınalı günler yeniden geliyor. Hem de eskisinden çok daha felaket bir şekilde... 
     8 yıl ilk mezunlarını bu yıl veriyor. Dolayısıyla son üç yıldır uykuda olan kolej yarışı yeniden başladı. Sınav için başvuran öğrenci sayısındaki yüzde 700'lük artış, zaten her şeyi apaçık gösteriyor... 
     Velilerin de, okulların da kafası karmakarışık. Milli Eğitim Bakanlığı ise olayı sadece izlemekle yetiniyor. Bu arada popüler okulların mezun dernekleri tarafından kurulan özel ilköğretim okulları da ilk mezunlarını bu yıl veriyor. İstanbul Erkek, Üsküdar Amerikan, Avusturya ve Saint Joseph Lisesi bakalım kapılarını, kendi isimlerini taşıyan ilköğretim okullarına açabilecekler mi Görünen o ki imkansız... 
     Başta da söylediğimiz gibi her şey karmakarışık. İsterseniz gelin bugün kafaların neden karıştığını ele alalım. Yarın yazı günümüz olmadığı için cuma güne de tüm tarafların görüşlerini dikkate alarak bundan sonra olup bitecekleri irdeleyelim. 
     Evet kafalar neden karışık İşte gerekçeler 
     Anayasa'ya göre illköğretimin ana dilde yapılması gerekiyor. Ancak, MEB yabancı dil eğitiminin gelişmesi için anaokulundan itibaren yabancı dil eğitimine ağırlık verilebilmesine olanak sağladı. Devlet okulları da dahil imkanı bulunan her okul, öğrencilerine yoğun bir şekilde yabancı dil öğretmeye başladı. Ama yeniden sınav yarışı içine girilmesi en çok yabancı dil eğitimini etkiledi. Dil öğrenmeye ayrılan zaman ve enerji, sınava hazırlık için harcanmaya başladı. 
     Başta yabancı okullar olmak üzere tüm kolejlerde yabancı dil öğrenme süreci sekteye uğradı. Okul yöneticileri buna gerekçe olarak 5'inci sınıftan sonra gelen öğrencilerin, 8'inci sınıftan gelenlere göre daha kontrol edilebilir olmalarını gösteriyor. Ergenlik çağındakilere dil öğretmek çok daha zor diyorlar. 
     7 ve 8'inci sınıfı kolejlere hazırlanarak feda eden öğrenciler, 10 ve 11'inci sınıfları yani lise 1 ve 2'yi de üniversiteye hazırlık nedeniyle yoğun bir tempo içerisinde geçiriyor. Dolayısıyla sınav stresi eskiye göre azalma yerine daha da arttı. Üstelik eski sistemde arada uzunca bir nefes alma olanağı varken, şimdi o da ortadan kalktı. 
     Bazı popüler okulların mezun dernekleri tarafından kurulan ilköğretim okullarından mezun olanların, örneğin SEV İlköğretim'den mezun olanın SEV Üsküdar Amerikan Lisesi'ne girmesi mümkün değil. Yine aynı şekilde söz konusu okulların merkezi sistemin dışında sınavla öğrenci alarak yeni sınıf oluşturmaları da geçtiğimiz hafta yayımlanan bir yönetmelikle resmen yasaklandı. 
     Şimdi ne olacak Veliler bundan sonra ne yapmalı Hangi okullar hangi konuda daha umut verici Bunları da cuma günü ele alacağız. 
     
     





Çağı görmek 


Avrupa Avrupa 


Memura fark 


Cemil’in BSE hastalığı depreşti 


Derviş'ten Bahçeli'ye Acelemiz var 


Kolej fırtınası 1 


Domino etkisi... 


Milletin vekilinden satılık tablolar Elden düşme 


Aracı kurum riski 


Devlet Bakanı Önal istifadan döndürüldüm 


Derviş'in önüne konan fatura 


Yasalar çıkmazsa 3. kriz kapıda 


Aranan, bunlar değil 


İç borcu taşımak için 15 milyar dolar gerekiyor 


Dinçkök’ten Boyner’e destek 


</TEXT>
</DOC>
