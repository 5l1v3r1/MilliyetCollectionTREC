<DOC>
<DOCNO> 29015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/guncel/gun06.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözü dönmüş kapkaçcılar 
</HEADLINE>
<TEXT>

Çantayı alan kapkaççılar, daha sonra "cüzdan düştü" zannederek anne-kızı arabayla ezdi... 
     İSTANBUL Milliyet 

     Beylikdüzü’nde kapkaççıların saldırısına uğrayan bir anneyle kızı ağır yaralandı. Annenin çantasını alan kapkaçcılar, cüzdanın yere düştüğünü sanarak otomobille geri geri gelirken anneyle kızı ezdiler. Anne ve kızı hastaneye kaldırılırken, kapkaççılar kayıplara karıştı. 
     Tatilya’da eğlenen Gülşah Çalışkan ile kızı Bilge 5 kaldırımda yürürken, yanlarına bir araç yaklaştı. Çalışkan’ın omuzundaki çantasını çeken kapkaçcılar süratla kaçarken, anne Çalışkan yere yıkıldı. O sırada dikiz aynasından yere düşen anahtarı para cüzdanı sanan’ kapkaçcılar tekrar otomobille geri geri gelirken, anneyle kızını ezdiler. Anneyle kızı feryat ederken, gözü dönmüş kapkaçcılar yere düşen anahtarı farkedince, tekrar otomobillerine binerek uzaklaştılar. 
     
     Hayat bu kadar ucuz mu 
     Çevreden yetişen vatandaşlarca hastaneye kaldırılan anne - kızı tedaviye alındı. Doktorlar annenin sağlık durumunun iyi olduğunu, kızının ise tedavisinin bir süre daha süreceğini belirttiler. 
     Yaşadığı olaya inanamayan anne Çalışkan, "Yerde sürünürken, tekrar geri dönüp, otomobille bize çarptılar. Bunlar nasıl insan İnsan hayatı bu kadar ucuz mu Paramızı alacaklar diye, otomobille bizi ezdiler. Kim bu canilere dur diyecek " diye konuştu. 
     



 GÜNCEL 




















</TEXT>
</DOC>
