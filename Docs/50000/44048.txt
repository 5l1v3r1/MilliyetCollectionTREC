<DOC>
<DOCNO> 44048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/siyaset/siy03.html </URL>
<DATE> 2001/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ladin’e karşı Kürt ittifakı 
</HEADLINE>
<TEXT>

Usame bin Ladin’in adamlarının Halepçe yakınlarında iki kasabayı ele geçirerek Talabani’ye bağlı 39 peşmergeyi öldürmesi Kuzey Irak’taki gerilimi iyice artırdı 
     İHSAN DÖRTKARDEŞ DHA 

     Kuzey Irak’ta uzun süre çatışan Kürdistan Yurtsever Birliği lideri Celal Talabani ve Irak Kürdistan Demokrat Partisi lideri Mesut Barzani, Suudi terörist Usame bin Ladin’e karşı birleşti. 
     Barzani, bin Ladin’e bağlı "Jundal İslam" İslam’ın Askerleri adlı aşırı dinci silahlı grubun Halepçe kenti yakınlarında iki kasabayı ele geçirerek Talabani’ye bağlı 39 peşmergeyi öldürmesine sert tepki gösterdi. 
     Barzani, üst düzey yöneticilerinden Ömer Fettah’ı Süleymaniye’ye göndererek destek konusunda neler yapabileceklerini görüştü. Barzani, kendisine bağlı uydu aracılığıyla yayın yapan "Kürdistan TVöde yayınlanan açıklamasında, uzun süre çatıştığı rakibi Talabani’ye silahlı güç dahil her türlü desteği vermeye hazır olduğunu vurgulayarak şunları söyledi 
     "Bu grup, bölgedeki Kürtler’i katlederek Müslümanlara ve İslam’a açıkça zarar vermektedir. Bu cinayetlerin durdurulması için Kürtler üzerlerine düşeni yapacaktır. Din adına insanların öldürülmesi kabul edilemez." 
     Kürdistan Yurtsever Birliği yöneticileri de, "Jundal İslam" grubunu "Cahs İslam" İslam Dönekleri diye nitelendirirken, bunların arkasında Bin Ladin’in bulunduğunu, peşmergelere savaş açarken masum halkı baskı altında tutarak katlettiklerini savundu. 
     
İncirlik’te basın üssü’      TUNCAY DAĞLI Adana DHA 

     ABD’nin Afganistan’ı vurma hazırlıkları sürerken, İncirlik Hava Üssü’nde olağandışı hareketlilik, Türk ve dünya basını tarafından dikkatle izleniyor. İncirlik’e 500 metre uzaklıktaki Toptancılar Çarşısı’nın bir ucunda kamp kuran haberciler bulundukları alanı medya merkezi haline getirdi. İki haftadır burada bulunan ve artık uçakların kalkış - iniş saatlerini ezberleyen haberciler boş zamanlarını voleybol ve iskambil oynayarak değerlendiriyor. 
     



 SİYASET 












</TEXT>
</DOC>
