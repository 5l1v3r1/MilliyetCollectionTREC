<DOC>
<DOCNO> 34230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/siyaset/siy04.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan’dan kalp diliyle mesaj 
</HEADLINE>
<TEXT>

     SEMRA KARDEŞOĞLU İstanbul 

     Fazilet Partisi’ndeyken istifa eden İstanbul Milletvekili Mukadder Başeğmez, Tayyipçilere değil de Saadet Partisi’ne geçti. Milli Gazete’de yer alan habere göre Başeğmez, gördüğü rüya üzerine partiye döndü. Ancak Başeğmez dün Milli Gazete’de yer alan rüyanın, partiye dönmesinde bir etkisi olmadığını söyledi. 
     Rüyasının gazetede tam anlamıyla doğru olarak aktarılmadığını’ ifade eden Başeğmez, rüyasının aslını şöyle anlattı 
     "Rüyamda Erbakan Hoca beni çağırıyor, Mukadder nerdesin ’ diyerek. Buyur Hocam’ diye yanına koşuyorum. Nerdesin, seni arayıp duruyoruz. Görmüyor musun halimizi ’ diyor ve bacaklarının üzerindeki örtüyü kaldırıyor. Tek bacağı yok. Nasıl oldu bu ’ derken örtüyü tekrar örtüp kaldırıyor. Bu sefer bacağı var. Bunun üzerine Bu işin hikmeti nedir ’ diye soruyorum. Hoca da, Sana temsili olarak anlatmak istedim ki beni sağ bacağım kopmuş kadar üzdün’ dedi. Rüyadan uyandım. Ertesi gün bir toplantıda karşılaştık, ayaküstü bana Kalp diliyle konuşmak neymiş anladın mı Mukadder’ dedi. Ben de rüyamı düşünüp Anladım’ dedim. O zaman arkadaşlarına anlat’ diyerek yürüyüp gitti. Ben rüyamı o ana kadar kimseye anlatmamıştım, anlatmayı da düşünmezdim. Onun bu sözü üzerine arkadaşlarıma söyledim. Hepsi bu. Bunu açıklamam zor." 
     



 SİYASET 
















</TEXT>
</DOC>
