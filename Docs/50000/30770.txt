<DOC>
<DOCNO> 30770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/guncel/gun03.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
PARA CEZASI GELİYOR 
</HEADLINE>
<TEXT>

Balık ekmekçiler, işlerine devam edebilmek için belirlenen standartlara uyduğunu kanıtlayıp ruhsat alacak 
     İSTANBUL Milliyet 

     İstanbul Valiliği, Boğaz'ın gelişigüzel noktalarında kaçak balık ekmek satan tekneleri kayıt altına almak için yeni düzenlemeler getiriyor. Başta Beşiktaş ve Sarıyer olmak üzere, gecenin ilerleyen saatlerinde yüksek sesle müzik çalarak, balık ekmek satanlarla Eminönü, Üsküdar ve Kadıköy'de deniz trafik güvenliğini tehlikeye sokan teknelere yönelik şik yetler üzerine Valilik, Denizcilik Müsteşarlığı Bölge Müdürlüğü ve Liman Başkanlığı ile birlikte çalışma başlattı. 
     
     Çevreyi kirletmeyecek 
     Denizcilik Müsteşarlığı İstanbul Bölge Müdürü Ruhan Çakıroğlu, Boğaz'da 100 kadar tekneden bazılarının, belediyelere ödedikleri palamar bağlama ücretiyle istedikleri yerde faaliyet gösterdiklerini belirterek, genelgeyle getirecekleri kuralları şöyle sıraladı 
     "Bu işi yapmak isteyenler liman başkanlıklarına başvuracak. Teknelerin teknik olarak çevre, can, mal ve trafik emniyeti açısından uygunlukları denetlenecek. Daha sonra Milli Emlak'tan, Maliye'den ve belediyelerden, ruhsat alınacak. Dosyalar Valiliğe gönderilecek. Valilik de, yer gösterecek. Kaçak ve uygunsuz faaliyet gösterenler hakkında yasal işlem yapılacak ve 2 milyara yakın para cezası kesilecek." 
     



 GÜNCEL 







cezasız kalmalı mı 









</TEXT>
</DOC>
