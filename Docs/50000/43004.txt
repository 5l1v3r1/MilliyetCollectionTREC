<DOC>
<DOCNO> 43004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/son/sondun28.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban Amerika ile görüşmeye hazır 
</HEADLINE>
<TEXT>

     Afganistan'daki Taliban yönetiminin, Washington ve New York'taki saldırıların baş şüphelisi olduğu açıklanan Usame bin Ladin konusunda, ABD ile görüşmeye hazır olduğu bildirildi. 
     Afgan İslami Ajansı AIP, Taliban lideri Molla Muhammed Ömer'in, başkent Kabil'de yapılan ulema toplantısında, ABD ile görüşmeye hazır olduğunu söylediğini bildirdi. 
     Molla Muhammed Ömer, ABD ile sorun yaratmaya çalışmadıklarını, şimdiki ve geçmişteki Amerikan hükümetleriyle görüşmeler yaptıklarını, gelecekte de görüşmeye hazır olduklarını söyledi. 
     İnterfaks ajansı, Rus sınır muhafızlarına dayanarak, Suudi asıllı milyarder terörist Usame bin Ladin'in hala Afganistan'ın güneyindeki Kandahar bölgesinde olduğunu bildirmişti. 
     

</TEXT>
</DOC>
