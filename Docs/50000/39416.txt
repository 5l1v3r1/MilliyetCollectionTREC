<DOC>
<DOCNO> 39416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/son/sontur01.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Pompalı tüfekle oynarken kazayla kendisini vurup öldürdü 
</HEADLINE>
<TEXT>

     Balçova ilçesinde pompalı tüfekle oynayan genç, kazayla kendini vurarak öldürdü. 
     Hanifi Ciciler 18 , Balçova Eğitim Mahallesi Şükrü Tunar Sokak 77 numaralı Çamlık apartmanında oturan arkadaşı Sedat Yıldırım'ı ziyarete gitti. Odada oturdukları sırada, arkadaşının babası Vedat Yıldırım'a ait pompalı tüfeği incelemeye başlayan Ciciler, tüfeğin aniden ateş almasıyla kendini başından vurdu. Ciciler, olay yerinde hayatını kaybetti. 
     Güzelbahçe ilçesi Mithatpaşa Caddesi üzerinde de İzmir'den Çeşme yönüne gitmekte olan Özgür Ülker 27 yönetimindeki 07 S 6405 plakalı özel otomobile arkadan gelen ve sürücüsü belirlenemeyen 35 EBK 96 plakalı kamyonet çarptı. Otomobil, kaza sırasında şarampole yuvarlanırken, kamyonet sürücüsü olay yerinden kaçtı. 
     Kazada yaralanan otomobil sürücüsü Özgür Ülker ile araçta bulunan Birol Küçük 29 , eşi Angela Küçük 23 ve Semra Kabakçıoğlu 46 9 Eylül Tıp Fakültesi Hastanesi'nde tedavi altına alındı. 
     
     






</TEXT>
</DOC>
