<DOC>
<DOCNO> 39020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/magazin/mag01.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Toz duman aralanıyor 
</HEADLINE>
<TEXT>

Kişiye özel defile’yle ilgili sır perdesinde son durum Defile tarihinde oda, Yurtiçi Kargo’nun sahibi Ümit Arıkan’a kiralanmış... 
     YAŞAR ÇAKMAK 

     Milliyet’in ortaya çıkardığı, podyum ve iş dünyasını karıştıran Kişiye Özel Defile’nin gizli kahramanları üzerindeki sır perdesi yavaş yavaş kalkıyor. 
     Mankenler Çağla Şıkel, Yeşim Palandüz ve Şennur Şafak’ın, Akmerkez’in 2-C nolu lüks dairesinde üç kişiye özel verdiği Burberys’ defilesini izleyenlerin, organizasyonu gerçekleştiren ajans sahibi Neşe Erberk’in iddia ettiği gibi ünlü işadamları Ali Dinçkök, Şeref Has ve Nuri Yönver olmadığı kesinleşti. 
     Ancak, bu sır’ izleyicilerden biri olduğu iddia edilen birinin izi bulundu. 
     Kişiye özel defile’nin düzenlendiği Akmerkez’deki lüks daireyi 01 06 2001 ile 01 08 2001 tarihleri arasında kiralayanın, Yurtiçi Kargo Servisi A.Ş’nin sahibi Ümit Arıkan olduğu ortaya çıktı. İddialara göre Arıkan, bu daireyi İshak Lavi’ sahte adını kullanarak kiraladı. 
     Yurtiçi Kargo’nun Eski Büyükdere Caddesi No 7 Maslak’ adresindeki genel merkezi Giz 2000 Plaza’ya giderek, Ümit Arıkan’la görüşmek istedik. 
     Ancak Arıkan, sekreteri ve güvenlik müdürü aracılığı ile "Yok" dedirterek bizimle görüşmeyi reddetti. Foto muhabiri arkadaşım Muzaffer Kantarcıoğlu ile binanın fotoğrafını çekerken, firmanın güvenlik görevlilerince zorla bina dışına çıkarıldık. 
     



 MAGAZİN 










</TEXT>
</DOC>
