<DOC>
<DOCNO> 20832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/yasam/yas04.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Beraat etti ama sevinemedi 
</HEADLINE>
<TEXT>

     İSMAİL POLAT İstanbul 

     Sincar Aşireti’nden Sadettin Sincar’ı Büyükada’da öldürdüğü gerekçesiyle 30 yıla kadar hapis cezası istemiyle yargılanan restoran sahibi Gaffur Karaca beraat etti. 
     Aşiretin tehditleri nedeniyle karara sevinemeyen Karaca, duruşma çıkışı "Adalet yerini bulacak" diye bağırdı. 
     Kartal 2. Ağır Ceza Mahkemesi’ndeki duruşmada tanık olarak dinlenen Birtat Restoran çalışanları, önce Sincar’ın Karaca’ya ateş ettiğini söyledi. 
     Son sözü sorulan Karaca da, "Ben kendimi savunmak için ateş ettim. Tanıklar da beni doğruluyor. Bu nedenle tahliyemi istiyorum" dedi. 
     Yaklaşık 20 dakika aradan sonra kararını açıklayan mahkeme, Karaca’nın kendisini korumak için Sincar’ı öldürdüğünü belirterek beraatine karar verdi. Ruhsatlı Smith Wesson tabancayla yedi merminin de Karaca’ya iade edilmesi kararlaştırıldı. 
     



 YAŞAM 




















</TEXT>
</DOC>
