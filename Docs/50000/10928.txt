<DOC>
<DOCNO> 10928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/magazin/mag04.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaya Çilingiroğlu yoğun bakımda 
</HEADLINE>
<TEXT>

     TAHSİN AKSU İstanbul 

     Mide rahatsızlığı geçirerek hastaneye kaldırılan ünlü hekim Prof. Dr. Kaya Çilingiroğlu'nun öldüğü haberi yakınlarını korkuttu. Hastaneye koşan arkadaşları, "Her hangi bir şey yok. Derin bir oh çektik" dediler. 
     İstanbul Tıp Fakültesi Genel Cerrahi Tıp Bilimleri bölümünde dört gün önce tedavi altına alınan Çilingiroğlu, durumu dün ağırlaşınca, yoğun bakım ünitesine geçirildi. Oğlu Kaya Çilingiroğlu da, "Babam 15 Aralık'ta ameliyat olmuştu. Tedavisi devam ediyordu. Allah onu bize bağışladı. Şu anda söyleyeceğim başka şey yok. Yanında bekliyorum. Tedaviye başladılar" dedi. 
     Yeğeni Can Çobanoğlu da, "Korkulacak bir şey yok. Durumu biraz ağırlaştığı için yoğun bakıma alındı. Herhangi bir hayati tehlikesi yok" diye konuştu. 
     Çilingiroğlu'nun arkadaşlarından Turgut Soydaner ise, "Doktorlar bize öldü dedi. Geldiğimizde herhangi bir şey olmadığını söylediler. Derin bir oh çektik" açıklamasını yaptı. 
     


 MAGAZİN 













</TEXT>
</DOC>
