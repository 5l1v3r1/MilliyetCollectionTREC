<DOC>
<DOCNO> 26179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/spor/aspo.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
TAYFUR, boş sözleşmeye imza atmasının gerçek nedenini MİLLİYET’e anlattı 
</HEADLINE>
<TEXT>
"Çocuğum için" 
Siyah - Beyazlı oyuncu, "Eşim Neslihan, doğacak bebeğimizin babasının Beşiktaş’ın kaptanı olarak futbolu bıraktığını bilmesini istediğini söyledi. Ben de kararımı verdim" dedi 
     Özel Haber KARTAL YİĞİT 

     Sevincim katlandı’ 
     BEŞİKTAŞ’IN milli oyuncusu Tayfur, yönetimden talep ettiği 600 milyarı alamadığı halde, aniden boş mukaveleye imza atmasının perde arkasını MİLLİYET’e anlattı. Tecrübeli oyuncu, eşi Neslihan Havutçu’nun baskısı üzerine gözü kapalı sözleşme yaptığını söyledi. Tayfur, "Baba olacağım. Bu nedenle bulutların üzerinde gibiyim. Ama Beşiktaş’la yeniden anlaştığım için sevincim iki katına çıktı" dedi. 
     
     Etkilendim’ 
     TAYFUR, kulübü Beşiktaş’la pazarlık yaptığı sıralarda, eşi Neslihan’ın kendisine "Biliyorsun baba olacaksın. Çocuğumuzun, babasının Beşiktaş’ın Kaptanı Tayfur olarak futbolu bıraktığını bilmesi için gerekirse boş mukaveleye imza at" dediğini söyledi. Yıldız oyuncu, "İşte bu sözler benim hemen karar vermemi sağladı. Kulübüme gittim ve karşılıksız sözleşmeyi yaptım" diye konuştu. 
     
     Ayrılmak istemedim’ 
     SİYAH - Beyazlı ekibin Kaptanı, profesyonel olduğunu, birçok takımdan da teklif aldığını belirtti ve "Ama, hiçbir zaman kulübümden ayrılmak istemedim" ifadesini kullandı. Tayfur, "Zaten ayrılmayı hiç düşünmemiştim. Aslında eşimin sözleri, bir anlamda beni ateşledi. İnşallah yıl sonunda doğacak çocuğumuzun mutluluğunu şampiyonlukla pekiştiririz. Çünkü bu kulübe artık zirveye çıkmak yakışır" dedi. 
     



 SPOR 























</TEXT>
</DOC>
