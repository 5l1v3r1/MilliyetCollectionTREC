<DOC>
<DOCNO> 9305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/spor/spo04.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
YILMAZ BOMBALADI 
</HEADLINE>
<TEXT>

Trabzonspor’un onursal başkanı, Özkan Sümer’i eleştirdi, "Kulübü bir dolara muhtaç yaptılar. Madem güçleri yoktu, neden bu işe soyundular " dedi 
     GÜREL YURTTAŞ 

     TRABZONSPOR’da onursal başkan Mehmet Ali Yılmaz, suskunluğunu bozdu, Özkan Sümer ile yönetimini eleştiri yağmuruna tuttu. Yılmaz, "Uzun süre bekledim. Kongrede aday çıkacak mı, diye durdum. Kimse çıkmadı. Planlarımızı hazırladık. Son günlerde bile transfer yaptık. Ama üç gün kala karşımıza çıktılar. Kimseye ihtiyaçları olmadığını söylediler. Şimdi ise tablo ortada" dedi. 
     YILMAZ, "Onursal başkanımız böyle yaptı, şöyle yaptı diyorlar. Onursal başkansak görüşlerimizi sormaları gerekmez miydi Gelsinler, dertlerini anlatsınlar. Biz onlara destek olurduk. Kulübü nereye götürüyorlar Maddi güçlerinin olduğunu söylüyorlardı. Kulübü bir dolara muhtaç yaptılar. Madem güçleri yoktu, neden bi işe soyundular " yorumunu yaptı. 
     BORDO - Mavili kulübün eski başkanının düzenlediği dostluk gecesine Futbol Federasyonu Başkanı Haluk Ulusoy, Başkanvekili Ata Aksu, Trabzonspor’un eski hocası Giray Bulak ve eski yöneticilerle birlikte çok sayıda basın mensubu da katıldı. Yılmaz, "Ben her zaman Trabzonspor’un yanındayım. Başkanlığını yaptığım için de onur duyuyorum. İnanıyorum ki Trabzonspor eski günlerine tekrar dönecektir. Yeter ki birlik, beraberlik olsun" diye konuştu. 
     
     Sümer’in dediği oluyor 
     TRABZONSPOR Başkanı Özkan Sümer, verdiği kararlarla adeta "tek adam" oldu. Özellikle teknik konularda dediklerini yaptıran Sümer, Kamerunlu Rigam için teknik heyetin olumlu not vermesine rağmen transfere karşı çıktı. Başkan Özkan Sümer, Sergen’e ağır ceza öneren Tekelioğlu’nu da geri çevirirken takım içindeki operasyon isteğine de, "Şu anda bir şey yapamayız" karşılığını verdi. 
     
     Lange döndü 
     TRABZONSPOR’un bir ay önce izinsiz olarak ülkesine giden futbolcusu Rune Lange, dün akşam Trabzon’a döndü. Norveçli futbolcu, Trabzonspor parasını ödemediği için gitmek zorunda kaldığını ancak taahhütler yerine getirildiği için döndüğünü açıkladı. Fakat Lange’nin kulüp bulamadığı ve Brugges ile anlaşamadığı için Trabzon’a döndüğü, Bordo - Mavili takımla çalışmalara çıkacağı belirtildi. Trabzonspor cuma günkü Gençlerbirliği maçı için dün akşam Ankara’ya gitti. 
     
     Sergen iddiası 
     TRABZONSPOR’DA Sergen’in İstanbulspor maçına gidilirken otobüste cep telefonuyla at yarışı oynadığı, Teknik Direktör Tekelioğlu ve Futbol Şube Sorumlusu Serdar Bali’nin uyarılarına rağmen telefonunu kapatmadığı öne sürüldü. Sergen’in maçtan sonra da yine yarışların sonucunu sorduğu belirtildi. Sergen’e karşı bir yaptırım uygulanamamasının ise öteki futbolcuları olumsuz etkilediği bildirildi. 
     


 SPOR 




























</TEXT>
</DOC>
