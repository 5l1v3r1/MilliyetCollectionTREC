<DOC>
<DOCNO> 26371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/spor/spo02.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ADIM ADIM İMZAYA 
</HEADLINE>
<TEXT>

Fenerbahçe, Rüştü’nün menajeri Saffet Sancaklı ile görüştü, taraflar sorun olmadığını ve birkaç gün içinde imza atılacağını açıkladı. Ogün ve Abdullah da bugüne kaldı 
     YUSUF KOBAL 

     İş bitti gibi 
     SARI - Lacivertli kulüp, iç transferde dün Rüştü’nün menajeri Saffet Sancaklı ile görüştü, ancak anlaşma şimdilik sağlanamadı. Toplantıdan önce Sancaklı çıktı, "Sözleşmenin süresi ve para miktarı konusunda arada büyük fark yok. Sanıyorum cumaya imzalar atılır. Toplam parada pürüz bulunmuyor. Sadece peşinatta var. Ama bu iş bitti diyebiliriz" ifadelerini kullandı. 
     
     Randevu krizi 
     FENERBAHÇE Kulübü Asbaşkanı Murat Özaydınlı da, "Rüştü gereken fedakarlığı yapmıştır. Bir kaç gün içinde sözleşme yaparız" dedi. Ogün ve tatilden dönen Abdullah’ta ise randevu krizi yaşandı. Hem yöneticiler, hem de futbolcular birbirlerinden haber bekleyince yapılması planlanan görüşme bugüne kaldı. Murat Özaydınlı, "Onlarla da kriz olmaz" diye konuştu. 
     
     Berkant olmaz’ 
     BEŞİKTAŞ’tan ayrılması gündeme gelen ve Fenerbahçe ile anlaştığı yolunda haberler çıkan Ali Eren’le ilgili olarak da açıklama yapan Özaydınlı, "Kendisiyle kesinlikle ilgimiz yok. Berkant’la ise görüştük. Ancak 2 milyon mark istedi. Biz ise dörtte birini bile vermeyi düşünmüyorduk. Bu nedenle onun transferinden vazgeçtik" dedi. 
     
Fenerbahçe Başkanı yönetimini değiştiriyor      Yıldırım revizyonu 
     13 kişi tamam 
     SARI - Lacivertli kulüpte başkanlığa yeniden soyunma kararı alan Aziz Yıldırım, yönetimde geniş bir revizyon yapacak. 13 kişilik listeyi hazırlayan Yıldırım’ın diğer isimler için de çalışmalarını sürdürdüğü belirtildi. Aziz Yıldırım, yeni yönetimini parasal açıdan güçlü kişilerden oluşturacak. 
     Kimler var 
     YILDIRIM’ın listesine alacağı isimler arasında Sadettin Saran, Fikret Öztürk, Hacı Boydak, Abdullah Kiğılı, Davut Dişli ve kardeşi Ali Yıldırım’ın bulunduğu ifade edildi. Yönetimden ise Hamdi Akın, Mahmut Uslu, Nihat Özdemir, Murat Özaydınlı ve Osman Yalçın’ın görevde kalacakları belirtildi. 
     
Revivo’dan teklif var      SARI - Lacivertli takımın İsrailli yıldızı, arkadaşı ve menajeri Ceki Angel aracılığı ile Başkan Aziz Yıldırım’a başvurarak sözleşmesinin uzatılmasını istedi. Revivo, İspanya’dan çok sayıda transfer teklifi aldığını, sözleşmesinin 2005 yılına kadar uzatılmaması halinde bunları değerlendirebileceğini söyledi. Revivo’nun mukavelesi 2003’te bitiyor. 
     
Eto’o ve Geremi geliyor      FENERBAHÇE, İspanyol Real Madrid’in iki futbolcusunu transfer edecek. Sarı - Lacivertliler, Real Mallorca’da kiralık olarak forma giyen Eto’o ile Gençlerbirliği’nin eski oyuncusu Geremi’yi alacaklar. Buna karşılık ise kadrodaki yabancıların sayısı azaltılacak. Kenneth Andersson, Milan Rapajiç ve Mirko Mirkoviç’in satılacağı belirtildi. Rapajiç’e İngiltere’nin Arsenal ve İtalya’nın Fiorentina takımları talip olmuştu. 
     
Yenileme başladı      HÜSEYİN YAVUZ 

     FENERBAHÇE Şükrü Saracoğlu Stadı’nın yenilenmesi için çalışmalar başladı. Maraton tribünündeki koltuklar sökülürken, bunların yeni yapılan kale arkası tribününe monte edileceği belirtildi. Statta ayrıca, maraton tribünün üzerinde duracağı kazıkların yerlerinin belirlenmesi için sondaj çalışmaları yapılıyor. Öte yandan, maraton tribünün altında yer alan altyapı tesisatının değiştirilmesinin de 15-20 gün içinde tamamlanması bekleniyor. 
     
Kutlamaya devam      LİG şampiyonluğunu 5 yıl aradan sonra kazanan Fenerbahçe’de şampiyonluk kutlamaları sürüyor. Sarı - Lacivertliler bu kez de 1907 Fenerbahçe Derneği’nin organize ettiği eğlencede yarın Mydonose Showland’de şampiyonluğu kutlayacak. Beyaz ve Ercan Saatçi gibi sanatçıların katılacağı gecede Sarı - Lacivertliler, Sultans of the Dance gösterisini de izleyecekler. 
     



 SPOR 























</TEXT>
</DOC>
