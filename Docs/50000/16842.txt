<DOC>
<DOCNO> 16842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/yazar/yilmaz.html </URL>
<DATE> 2001/04/18/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Bayi toplantıları miting gibi oluyor 
</HEADLINE>
<TEXT>

     Telekomünikasyon ve İletişim Sistemleri şirketi Genpa, Yönetim Kurulu Başkanı Zeynel Abidin Erdem’in ifadesiyle "Kimsenin çay bile ısmarlamadığı şu günlerde" 500’e yakın bayisini Antalya’da bir hafta sonu ağırladı. Topladı hepsini salona, kürsüden onlara krizi yorumladı "Yanında 2 kişi çalıştırmamış olanlar, krizle ilgili ileri geri konuşuyor. Dünyaya hükmeden ataların torunlarıyız. Moralinizi bozmayın. Bayilerimin kapanmaması için tüm desteği vereceğim." 
     
     Sürgüne giden aile 
     Erdem konuşmalarında, ailesinin 1921 ve 1960’da sürgüne uğradığını anımsayarak, yer yer frene basma gereği duydu... Yine de bayiler, kendisini sıkıştırıp "Düşün önümüze" dediklerinde, soyadı devlet zoruyla değiştirilen akrabalarını örnek gösterdi. 
     Erdem krizi, dış güçlerin Türkiye üzerindeki emellerine bağladı. Peki Amerika’dan İran’a, Sudan’dan İspanya’ya kadar sorumluluklar aldığı kartvizitlerin sahibi olarak, "Şirketleri ucuza mı kapatmak istiyorlar" soruma ne yanıt verdi dersiniz 
     Ortada dolaşan pazarlıkların aksine, "Yabancı şirketler süreklilik bekler. Bir anlık faydaya kapılıp gelmezler. Türkiye’nin AB içindeki gerçek dostu İspanya, geçen yıl 25 milyar dolar ihraç etti, bize bundan ancak 400 bin dolar düştü" görüşünü öne sürdü. Erdem ekonomik bir çıkar grubundan bahsetmediğine göre bu dış güçler ne istiyorlar acaba 
     
Hukuka sahip çıkalım - 3      Emlak Bankası ile Nurol ve Mesa arasındaki uyuşmazlığı gidermek için bankanın oluşturduğu bilirkişi heyetinde, Türk Mimar Mühendis Odaları Birliği TMMOB tarafından, meslekten 3 ay men cezası almış mimar İlhan Ayar’ın yer aldığını yazmıştım. Devlet Denetleme Kurulu DDK müfettişlerinin banka içinde sürdürdüğü soruşturmada bu durum kayıtlara girdi. Bankanın atadığı bilirkişi Ayar, görev yetkisi yokken, müteahhit firmalar lehine bir rapor hazırlayarak, 40 trilyon lira fazla ödemeyi, 250 milyar liraya indirmişti. Ayar’ı atayan yine bankanın hakemi Hakkı Hasgül de zaten görev süresi içinde, 4 kez soruşturma geçirmiş... 
     Ayar’ı yazdığım gün, hakkında çeşitli ihbarlar yağdı. Bunlardan birisi Bursa Belediyesi’nden, diğeri de Yapı -Kur firmasından gelmişti. Her iki kurum ve kuruluşun da ihtilafa düştüğü şirket Güriş ve bilirkişisi yine o aynı Ayar veya aymaz Mağdur firmalar, Mimarlar Odası’na başvurup, Ayar ile ilgili meslekten 3 ay men cezası raporunu istediler. Mimarlar Odası Genel Sekreteri Arif Şentürk, "Emlak Bankası ile ilgili yazınızla birlikte kendisini görevi ikinci kez kötüye kullandığı gerekçesiyle Onur Kurulu’na veriyoruz. Ayar’ın cezası 6 aya çıkabilir" dedi. 
     Bu arada Bursa Belediyesi ve Yapı - Kur ihbarları da, Emlak Bankası gibi değerlendirmeye alınacak konular arasında. 
     Adalet Bakanlığı’na sormaya devam ediyorum 
     Bilirkişi ve hakemlerle ilgili yürütülen mesleki veya hukuki soruşturmalar neden davayı gören mahkemelere yansıtılmıyor 
     Yaklaşık 60 bin mimar arasından ısrarla sicili bozuk olanları seçen hakem ve kurumlar hakkında bir yaptırımınız olmuyor mu 
     Adliye koridorlarında tezgahlanan çete söylentisinin hiç mi aslı, astarı yok 
     
Çörtük bozdu Demirel kurtardı      Kamuran Çörtük’ün yaptığı Antalya Havalimanı’na değilde, Isparta Süleyman Demirel Havalimanı’na indik. Çünkü havalimanında meydana gelen arızadan dolayı, 11 saat süreyle tüm seferler, Antalya’dan Isparta’ya kaydırılmıştı. Süleyman Demirel Havaalanı’ndaki sefilliği takiben, 3 saatte Isparta’ya eriştik. 
     Yalnız biz mi Paskalya tatili için çoluk - çocuk Antalya’ya sökün eden turistler de... 
     Turizm gelişecek ama müteahhitler sağlam havalimanı yaparsa. Böyle birkaç örnek daha yaşarsak, kabak Turizm Bakanı Erkan Mumcu’nun başına batlayabilir. Zira devalüasyondan başarı uman Mumcu’nun, ANAP liderliği emeli boşa çıkabilir. Hem de o kadar vitrine yatırım yapmışken. 
     
     





İran nereye... 


Golcü Hükümet 


Ölüm oruçları 


Devlet Tiyatroları ve Çanakkale Darbesi 


İspanya'da "Cimbom'a ole " dedirtmek... 


Ekonomiye karne 


İki farklı Ankara 


AB krize nasıl bakıyor 


MHP’nin güz gülü Mehmet Gül’den magazin toplu geçidi 


"Organize kriz" 


Barzani Türkiye'yi sırtından vurdu 


Eğer sonu gelirse... 


Demirel'in dünkü mektubuna cevap 


Yeni yasa gerekiyor 


Keşke "Nutuk"u okusaydı.. 


Üç kamu bankası operasyonuna taş’ koymayalım 


Bayi toplantıları miting gibi oluyor 


</TEXT>
</DOC>
