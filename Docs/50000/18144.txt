<DOC>
<DOCNO> 18144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/yasam/yas11.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçelievler’de gaspçı dehşeti 
</HEADLINE>
<TEXT>

Örgüt üyesi iki taksi gaspçısı, engel olmak isteyen polisi yaralayıp silahını aldı. Takip eden şoförün akrabasını da polisin silahıyla vurdu 
     İSTANBUL Milliyet 

     Bahçelievler’de bir taksiyi gasp etmek isterken duruma müdahale eden polis memurunu tartaklayan, bir kişiyi de silahla başından yaralayan iki kişinin yasadışı TİKKO örgütü üyesi oldukları anlaşıldı. 
     Tozkoparan’da Özkan Aslan’a ait 34 TJP 77 plakalı taksiyi gasp etmek isteyen Erol Volkan İlden 18 ve Yalçın Kurtoğlu’na 23 olayı fark eden Bahçelievler İlçe Emniyet Müdürlüğü Ekipler Amirliği’nde görevli polis memuru Metin Tanışman müdahale etti. Polisi darp ederek etkisiz hale getiren ve beylik tabancasını alan bu kişilerden biri, kendisini takip eden taksi sürücüsü Özkan Aslan’ın akrabası Engin Aslan’ı 24 başından silahla ağır yaraladı. 
     
     TİKKO üyesi çıktılar 
     İlden ve Kurtoğlu, olay yerine ulaşan polislerce yakalanırken, Aslan da Cerrahpaşa Tıp Fakültesi Hastanesi’ne kaldırıldı. Polisin yaptığı araştırmada Erol Volkan İlden ve Yalçın Kurtoğlu’nun yasadışı TİKKO örgütüne üye oldukları anlaşıldı. İlden ve Kurtoğlu İstanbul Terörle Mücadele Şube Müdürlüğü’nde sorguya alındı. 
     



 YAŞAM 























</TEXT>
</DOC>
