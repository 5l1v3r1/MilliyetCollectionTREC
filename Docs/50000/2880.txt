<DOC>
<DOCNO> 2880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/siyaset/siy03.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerjide dosya kalmadı... 
</HEADLINE>
<TEXT>

Enerji Bakanlığı’ndaki İhale dosyaları, subaylar eşliğinde mahkemelere intikal ettiriliyor 
     HAKAN ŞANLITÜRK Ankara 

     Beyaz Enerji Operasyonu kapsamında incelemeye alınan Enerji ve Tabi Kaynaklar Bakanlığı’ndaki ihale dosyaları, subaylar eşliğinde mahkemelere intikal ettiriliyor. Bakanlık yetkililerinin, resmi bir yazı olmadan dosya almaya gelen subaylara, "Bari bir resmi yazı getirin. Bizim de resmi dayanağımız olsun" sözleri üzerine, subaylar daha sonraki dosya transferlerini resmi prosedür içinde yaptı. 
     Enerji Bakanı Cumhur Ersümer de, bakanlıktan götürülen dosyaları açıklarken, "Bizde dosya kalmadı. Meclis araştırması yapılacak denildi. Şu anda isteseler verecek dosyamız yok" dedi. TEAŞ’ı, DDK ve TBMM KİT Komisyonu’nun denetlediğine, kendisinin de gözetim görevi olduğuna dikkat çeken Ersümer, dosyaları şöyle sıraladı 
     
Hangi dosyalar mahkemede      "İşletme hakkı devir dosyaları, otoprodüktör ihaleleri, Yap - İşlet - Devret, Yap - İşlet, dağıtım ve işletme hakkı devirleri, yapılan anlaşmalar, Üst Kurul dosyaları, Teftiş Kurulu dosyaları." 
     Operasyonun 1992’den bu yana yapılan ihaleleri kapsayacak şekilde genişletilmesinin, bu süreçte bakanlık koltuğunu alan ANAP, DYP, DSP ve FP’nin kurmaylarını sıkıntıya soktuğu dile getirildi. 
     
Köseoğlu neden ifade vermedi      Operasyon kapsamında TEAŞ eski Genel Müdürü Zeki Köseoğlu’nun gözaltına alınmaması ve ifadesine başvurulmaması ise dikkat çekici bulundu. Köseoğlu’nun operasyon kapsamı dışında kalmasının, ihbarcı olmasından kaynaklandığı öne sürüldü. 
     
Beyaz Enerji’de bir kişi daha serbestANKARA Milliyet 
     Beyaz Enerji Operasyonu" kapsamında gözaltına alınan ve dün Ankara DGM’ye sevk edilen Enerji Bakanlığı Özelleştirme Dairesi Başkanı Seçkin Ülgen, serbest bırakıldı. Jandarma Genel Komutanlığı Kaçakçılık ve Organize Suçlarla Mücadele Daire Başkanlığı’ndaki sorgusu tamamlanan Ülgen, gece sağlık kontrolünden geçirildikten sonra Ankara DGM’ye sevk edildi. Seçkin Ülgen’in ifadesini, soruşturmayı yürüten DGM Cumhuriyet Savcısı Talat Şalk aldı. Şalk, kendisini ziyarete gelen sinema oyuncusu Göksel Arsoy’la yemeğe gittiği için Ülgen beklemek zorunda kaldı. Şalk 1.5 saat sorguladığı Ülgen’i serbest bıraktı. 
     


 SİYASET 























</TEXT>
</DOC>
