<DOC>
<DOCNO> 32393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/ekonomi/eko04.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi geliri faiz ödemesine gitti 
</HEADLINE>
<TEXT>

Yılın ilk altı ayında vergi gelirleri 16 katrilyon 561 trilyon lira olurken, faiz giderleri 15 katrilyon 741 trilyon lirayı buldu 
     ANKARA Milliyet 

     Yarım kalan geçen yılki programın ardından Maliye Bakanlığı bu yıl da bütçe hedeflerini olumlu yönde aşmayı sürdürüyor. 11.4 katrilyon liralık faiz dışı fazla FDF hedefine karşın, yılın yarısında 7.6 katrilyon liranın üzerinde FDF gerçekleştirildi. 
     
     Bütçe gelirleri 
     Maliye Bakanı Sümer Oral, dün, ilk altı aylık bütçe uygulama sonuçlarını açıkladı. Oral’ın verdiği bilgilere göre, haziran sonu itibariyle bütçe gelirleri 22 katrilyon 928, vergi gelirleri 16 katrilyon 561 trilyon lira oldu. 15 katrilyon 290 trilyon liralık faiz dışı harcama yapılırken FDF, 7 katrilyon 638 trilyon liraya ulaştı. Faize 15 katrilyon 741 trilyon lira ödendi. Bütçe açığı 8 katrilyon 104 trilyon liraya çıktı. 
     
     Faiz gideri 
     Yılın bütününden 11.4 katrilyonluk FDF hedeflendiğini belirten Oral, "Uygulanan programın en önemli unsuru olan faiz dışı bütçe fazlası baştan beri devam eden olumlu çizgisini sürdürmektedir" dedi. Oral, vergi gelirlerinin ilk yarıda hedeflerin üzerinde olduğunu söyledi. 
     Oral, NTV’ye yaptığı açıklamada da vergi gelirlerinin faize gitmesiyle ilgili olarak, "Eğer şubat krizi olmasaydı, bu sene faize yapılan ödemeler vergi gelirinin yüzde 52’si seviyesinde kalacaktı" diye konuştu. 
     
Altı aylık açık 8. 1 katrilyon Vergi gelirleri 16.651 Bütçe gelirleri 22.928 Faiz giderleri 15.741 Faiz dışı gider 15.290 Bütçe açığı 8.104 Faiz dışı bütçe fazla 7.638      
     Katrilyon TL 
     



 EKONOMİ 






















</TEXT>
</DOC>
