<DOC>
<DOCNO> 42861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/son/sontur06.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Salı Pazarı, Fenerbahçe-Barcelona maçı nedeniyle kurulmadı 
</HEADLINE>
<TEXT>

     İstanbul'un en büyük pazarlarından olan ve il dışından da müşteri çeken ''Salı Pazarı'', bu akşam oynanacak Fenerbahçe-FC Barcelona maçı nedeniyle kurulmadı. 
     Kadıköy'ün merkezinde yer alan ve Fenerbahçe'nin FC Barcelona ile yapacağı Avrupa Şampiyonlar Ligi F Grubu karşılaşmasının oynanacağı Şükrü Saraçoğlu Stadı yakınına kadar yayılan Salı Pazarı'nın kurulması, yarattığı yoğun trafik sıkışıklığı ve güvenlik nedeniyle yarına ertelendi. 
     Kadıköy Kaymakamı Hüseyin Eker, Fenerbahçe Kulübü'nün kendilerinden bu yönde talebi olduğunu belirterek, şunları söyledi 
     ''Kulübün talebini haklı gördük ve misafir takımın güvenliği, maçı izleyecek taraftarların stada rahatlıkla girip çıkmaları açısından pazarın yarın kurulmasına karar verdik. Pazarın kurulmasını bir gün sonraya ertelemekle pazarcıları da mağdur etmemiş olduk.'' 
     Eker, söz konusu alanın bugün de pazarın kurulduğu günler dışında olduğu gibi otopark olarak kullanılacağını kaydetti. 






</TEXT>
</DOC>
