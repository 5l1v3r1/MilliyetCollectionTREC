<DOC>
<DOCNO> 26934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/ekonomi/eko12.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine getiriyi garantiledi 
</HEADLINE>
<TEXT>

Hazine, üç yıl vadeli tahviller için yüzde 12’ye varan getiriyi garanti etti 
     ANKARA Milliyet 

     Hazine bugün yapılacak borç takas ihalesinde son rötüşları da dün yaptı. Bankaların istekleri doğrultusunda yapıldığı gözlenen son değişikliklerle, üç yıl vadeli döviz endeksli tahvilde minimum getiri yüzde 12.06 olarak garanti edildi. 
     Hazine, üç yıllık dövize endeksli senet için ihalede oluşacak fiyat üzerinden yıllık basit getiri hesaplayarak, bu getiriye yıllık basit yüzde 0.5 puan ekleyip, beş yıllık senedin ihraç fiyatı belirleyecek. 
     Asıl değişiklik üç yıl vadeli dövize endeksli senetler için yapıldı. Bu tahviller için rekabetçi olmayan tekliflere ROT uygulanacak maksimum fiyatın 87 bin 200 lira olacağı belirtildi. 
     "Böylece ROT için minimum bir getiri oranı garanti edilmiş olmaktadır" denilen açıklamada, fiyatın belirlenenin üstünde çıkması durumunda, rekabetçi olmayan tekliflere 87 bin 200 lira altında çıkarsa ihalede oluşan fiyat, geçerli olacağı vurgulandı. Bankacılar, bu değişiklikle yıllık yüzde 12.06’lık bir getirinin garanti altına alındığını hesapladılar. 
     



 EKONOMİ 





















</TEXT>
</DOC>
