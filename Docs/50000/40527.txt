<DOC>
<DOCNO> 40527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/guncel/gun05.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Unutulan mahalle 
</HEADLINE>
<TEXT>

Adana’yı sarsan deprem felaketinde ağır hasar gören Eski Misis Mahallesi’nin sakinleri, yıkılan evlerinin enkazının yanıbaşında yaptıkları derme çatma çadırlarda yaşam mücadelesi veriyor 
     MUSTAFA BAKACAK 

     Adana’ya 25 kilometre uzaklıktaki Karapınar’ın Eski Misis Mahallesi’nde, 27 Haziran 1998’de meydana gelen 6.3 şiddetindeki depremin sarsıntısı h l hissediliyor. Yaralar, dört yıl geçmesine rağmen sarılamamış. Altyapının bulunmadığı, atık suların açıktan aktığı mahallede 345 depremzede aile, evlerinin enkazlarının hemen yanında ilkel yöntemlerle yaptıkları tek odalı çadırlarda yaşamaya çalışıyor. 
     Evleri yıkılan tüm depremzedeler kalıcı konutlara yerleşirken, Eski Misis’te oturanlar kura çekmelerine karşın bir türlü evlerine yerleşemiyor. 
     
     Ya kışın ne yapacağız 
     Depremde torununu kaybeden 44 yaşındaki Hanım Geçer, tek odalı çadırının önünde yaşadığı çileyi anlatırken kendini tutamıyor. Geçer, "Buğday kurutup çocuklarıma yediriyorum. Devlet evimizi verecekse versin. Kemal Sunal filmlerinden beter ettiler bizi" diyerek isyan ediyor. 
     Remziye Çiftçi 5 yıllık evli. 4 yıldır çadırda. 2 çocuk annesi. Kızı sekiz aylıkken üşüttüğü için rahatsızlanmış. Ancak doktora götüremediği için kaybetmiş kızını. Bunları anlatırken gözleri doluyor. "Eşim tarlada çalışıyor. Çadırda kışın soba yakınca zehirlenme tehlikesi yaşıyoruz. Kura çektirdiler, evimizi vermediler. Dört yıldır çektiğimiz yetmez mi" diyor. 
     Vatandaşların son sözleri şöyle oluyor "Ağustosta valilikten belediyeye gelen bir yazıda, hak sahiplerinin mevcut evlerini yıkmaları, aksi takdirde konut alamayacakları bildirildi. Mağdurlardan 97’si evlerini yıktı. Bu kişilere 15 Eylül 2000’de noter huzurunda kura çekilişi yaptırdılar. Ama ev teslim edilmedi. Yine okullar açılacak, kış gelecek. Evlerimiz verilmezse çadırda ölüp gideceğiz." 
     
     Başkan da çaresiz 
     Karapınar Belediye Başkanı Muammer Savaş, kalıcı konutlarda 1900 boş dairenin bulunduğunu, 345’inin Eski Misis Mahallesi’ndeki depremzedelere tahsis edildiğini söyledi. Savaş, "İki bakanlık arasındaki anlaşmazlık yüzünden insanların perişan durumda yaşamaya mahk m edilmesine anlam veremiyorum" diyor. 
     
Tarih kokuyor      Misis, Adana’ya 25 kilometre uzaklıkta. Ceyhan Nehri kenarında, tarihi yol üzerinde. Misis’i, Truva kahramanlarından Mopsus’un kurmuş olduğu söyleniyor. Hitit, Asur, Makedonya ve Selevkosların eline geçmiş, Roma ve Bizans dönemlerinde de önemli merkez olmuş. MS 8. yüzyıldan itibaren yeniden imar edilmiş ve birçok savaş yaşamış. 1517’den sonra Osmanlı hakimiyetine girmiş. Birçok tarihi eser bulunan antik bir kent. 
     



 GÜNCEL 



















</TEXT>
</DOC>
