<DOC>
<DOCNO> 11847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/son/sontur12.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Eroin kaçakçılığında kurye olarak çocuğunu kullandı 
</HEADLINE>
<TEXT>

     Edirne'de, jandarma ekipleri, İran'dan getirilen 20 kilo eroini, Yunanistan'a götürme hazırlığı içinde olan 1'i çocuk 3 kişiyi yakaladı. 
     Alınan bilgiye göre, Edirne İl Jandarma Alay Komutanlığı ekipleri, Mehmet Salih Bozkurt'un 40 , Edirne üzerinden Yunanistan'a eroin götüreceği istihbaratını aldı. 
     Jandarma ekipleri, Bozkurt'un kardeşi Cevdet Bozkurt'u 32 Kapıkule yolunda, Yunanistan'a yasadışı yollardan uyuşturucu maddeyi götürmek için geçiş noktası ararken yakaladı. Cevdet Bozkurt'un üzerinde yapılan aramada 10 kilogram eroin ele geçirilirken, çevrede yapılan kontrollerde, tren raylarında yürüyen Bozkurt'un kurye olarak kullandığı oğlu K. Bozkurt 14 da 10 kilogram eroinle yakalandı. 
     Baba oğlun yakalanmasından kısa süre sonra, olayla ilgili olduğu belirlenen, amca Mehmet Salih Bozkurt, sahte kimlikle Edirne Otogarı'nda ele geçirildi. 
     K. Bozkurt, jandarmadaki ifadesinde, uyuşturucu maddeyi kendisine babasının verdiğini söylediği bildirildi. 
     
     



</TEXT>
</DOC>
