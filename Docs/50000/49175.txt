<DOC>
<DOCNO> 49175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/ekonomi/eko08.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hacim sürerse 11,000'lere ulaşabilir 
</HEADLINE>
<TEXT>

Hacimdeki zayıflamalar k r satışlarını güçlendirebilir bu durumda, hisse bazlı hareketler öne çıkacaktır 
     Zeynep Candan AKTAŞ 

     Yoğun hacimlerle dirençlerin birer birer kırıldığı bir hafta daha geride kaldı. Haftanın son günü gelen alımlarla hem haftanın hem de son birbuçuk ayın en yüksek kapanışı gerçekleştirildi. Hacim ise mayıstan bu yana yaşanan en yüksek hacim. Her ne kadar önceki hafta göstergeler aşırı satımlara ulaşsa da geçen hafta yaşanan yüksek hacimler göstergelerin tekrar aşırı alımlardaki çıkış eğilimini sürdürmesine neden oldu. Kısa vadeli göstergeler yaklaşık iki haftadır aşırı alım bölgelerinde. Hacimli alımlar, göstergelerin aşağı gelmesine izin vermediğinden, hafif geri çekilmelerin ardından tekrar toparlanmalar izleniyor. 
     Endeksin kısa vadeli göstergeleri de yaklaşık iki haftadır zirvelerde yatay hareketlerini sürdürüyor. Endeks yeni bir zirveye ulaşmasına rağmen, CCI, Momentum ve Stochastic bir önceki zirvenin altına gerileyerek zayıflamayı işaret ediyor. Bu durum önümüzdeki hafta yine işlem hacminin belirleyici olacağını gösteriyor. Hacim artışının sürmesi halinde endeksin 10,200 direncini kırması ve 11,000'lere, hatta 11,500'lere ulaşması mümkün. 
     
     
</TEXT>
</DOC>
