<DOC>
<DOCNO> 44802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/spor/aspo.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanal santrafor 
</HEADLINE>
<TEXT>

Albayrak tribünde bazen Mondragon gibi uçuyor, bazen Sergen gibi çalım atıyor. Artık sakinleştirici kullanmaya karar vermiş. Bir de "Kimseye düşman değilim, sadece Galatasaray’a hayranım" diyor 
     Özel Röportaj Ercan GÜVEN 

     Bizim bildiğimiz futbolu futbolcular oynardı sahada... Sonra teknik direktörlerin kafalarında yaptıkları maçlarla tanıştık. 
     Medyanın ekranda tekrarladığı spekülatif karşılaşmalara da alışıyorduk ki, tribünde sanal maç oynayan Abdurrahim Albayrak’a şaşırdık. 
     Protokolda peşrev çekiyordu Galatasaraylı yönetici...Mondragon kurtarış yapıyor, Albayrak da onunla uçuyordu. Sergen’in inanılmaz vücut çalımını alkışlayanlar, aynı beceriyi şeref tribününün koltukları arasındaki dar alanda gerçekleştiren Abdurrahim Albayrak’dan gözünü alamıyordu. Koltuk komşuları, Hasan Şaş yırtıcılığından korunmaya çalışan Gençlerbirliği defansının kaderini paylaşıyordu. 
     Şov mu yapıyordu, kendine engel mi olamıyordu Galatasaray Futbol Şubesi Sorumlusu Albayrak Coşkusu, çay ve sempati kenti Rizeli olmasından mı kaynaklanıyordu Yoksa, "milenyum yöneticisi"nin ipuçlarını mı veriyordu 
     Albayrak’ı tanıdıkça, sorular kendiliğinden yanıtlanıyordu. 
     Doğal bir insandı Abdurrahim Albayrak. Kimseye düşman değil, Galatasaray’ın mecnunuydu. Ona sorarsanız, "bu heyecan" halledilmesi gereken bir sorundu... "Etrafa ayıp oluyordu" ve bundan sonra maçları teskin edici ilaç içip, izlemeyi düşünüyordu. 
     Kimi ayıpladı Albayrak’ı, kimi güldü... 
     Biz sorduk... 
     
     - Çok sakatlandınız mı tribünde .. 
     - Defalarca... En çok diz kapaklarım ve kolumdan yaralanıyorum. İşin tuhafı, o sırada hiç acı duymuyorum. Son maçta da sakatlandığımı otobüse bindiğimde anladım. Kolum h l tutmuyor. 
     
     - Bazıları "şov yapıyor" diyor. Baksanıza maçlarda kamera en çok size dönüyor. 
     - Yaa, Gençlerbirliği maçının görüntülerini izlediğimde çok üzüldüm. Utandım. Bu işi halletmem gerektiğini anladım. Farkında olsam, yapar mıyım. Şov yapmaya ihtiyacım var mı Aynısı Mesut Yılmaz’ın yanında maç seyrettiğimde oldu. Bir kendimden geçiyorum, farkına varınca özür diliyorum. Mesut Bey en saygı duyduğum insan. Ama elimde değil. Kaç kere aradı, "Sakin ol" dedi. Olamıyorum. 
     
     - Böyle mi gidecek 
     - Hayır... Geçenlerde Prof. Cemalettin Ertekin ile yan yanaydık. O da söyledi. Bundan sonra maçlara gitmeden teskin edici ilaç alacağım. Bir keresinde Ankara’da yenildik. Bolu dağında kendime geldim. İşin kötüsü, arabayı da ben kullanıyordum. Tehlikeli oluyor yani. 
     
     - Futbolcular nasıl karşılıyor 
     - Canımı veririm ben o çocuklara. Beni çok seviyorlar. Ama bazen halime üzüldüklerini söylüyorlar. İnanın onlar kadar terliyorum maçı izlerken. Ben artık sahada yaşıyorum. Sanki o paslar bana veriliyor. Şutları ben çekiyorum. Golü ben kurtarıyorum. İnanın yoruluyorum. 
     
     - Yöneticinin bu kadar konsantre olması iyi mi 
     - Elbette değil... Bakın Fenerbahçe maçından sonra "Artık ölsem de gam yemem" dedim. Bu da heyecandan. Hiç doğru laf değildi. Herkes beni ne bilsin, tahrik olabilir seyirci. Ama sayenizde ileteyim, kimseye, hiçbir takıma düşmanlığım yok. Galatasaray hastasıyım. Onu seviyorum, kimseden nefret etmiyorum. 
     
     - Fener için "İki maç yenilen Şampiyonlar Ligi’nden elensin" dediniz 
     - Ya en büyük hata oydu. Espri yapmaya çalıştım. Bu da hatadır. Bana hata yapınca söylesinler düzeltirim. Yönetimdeki arkadaşlarıma da soruyorum, bir hatam varsa söyleyin yapmayayım diyorum. 
     
     - Ne diyorlar 
     - Benimle gurur duyduklarını söylüyorlar. Lucescu bile "Bunca senedir futbolun içindeyim, böyle bir yönetici görmedim" dedi. Bir keresinde Mallorca maçı oynanıyor, bir yabancı bana birşeyler söylüyor anlamıyorum. Meğer "Maçtan sonra gitmeyin, tanışmak istiyorum. Bu kadar ilginç birini görmedim" diyormuş. 
     
     - Fenerbahçe seyircisi aynı fikirde değil, İstanbulspor maçında kulaklarınızı çınlattı. 
     - O benim hatamdı. Röportaj yapan televizyoncu beni tribünün kenarına sürükledi. Tahrik ettik seyirciyi. Bu da hata. Bir daha yapmam. Ben Fenerbahçe seyircisini de seviyorum. Bir tek Galatasaray kazansın istiyorum. Artık bana bu yüzden kızmayın. 
     
Anılar ve fotoğraflar      ALBAYRAK, 4 bin şoförün direksiyon salladığı bir servis ağının patronu. Kendi deyimi ile Galatasaray hastalığı 40 yıl önce cikletten çıkan futbolcu fotoğraflarıyla başlamış, tutku halini almış. Maçla ilgili ilk anısı, 1973’te ilk kez geldiği İstanbul’dan, Almanya’ya geçerken gidemediği Galatasaray maçı. 
     
     ALMANYA dönüşü sermaye yaptığı minübüsü ile İnönü Stadı’nın arkasına yanaştığını, havalandırma deliğinden tavana çıkıp stada atladığını ve maç başlayana kadar tuvalette saklandığını unutamıyor Albayrak. 
     
     ALBAYRAK’IN maçlarda trans hale geçmesi ve ne yaptığını hatırlamaması, şüphe edildiği gibi şov değil. Yediyüz metrekarelik özel yazıhanesinde dev ekrandan maç seyrederken, Mondragon’a gelen topa kafa çıktığı ve başı sarılı gezdiği çok olmuş Albayrak’ın. Başvurduğu doktorların tavsiyesi ise teskin edici... 
     
     NANTES maçında şeref tribününden aşağı sırtında bir kişi ile inmiş farkında olmadan. UEFA finalinde Mesut Yılmaz’ın oğulları sürekli nabzını sayıyormuş ve yönetici olduğundan beri bazı maçlarda futbolcular maçı bırakıp, tribünde onun yaptıklarını seyrediyormuş. Ama en kötüsü gece yattığında başlarmış ve maçı zihninde defalarca tekrarlarmış. 
     
     ALBAYRAK’IN tutku dozunu ortaya çıkaran bir anı ise yine Fenerbahçe karşılaşmasında. O günlerde ağır ameliyat geçiren Albayrak, bir anda hasta yatağından fırlamış ve elinde serumuyla Fenerbahçe Stadı’nın yolunu tutmuş. Galatasaray’ın mağlubiyeti ile kendinden geçtiğinde, serum kanla dolmuş ve hastaneye ambulansla götürülüp yoğun bakıma konmuş. 
     



 SPOR 


























</TEXT>
</DOC>
