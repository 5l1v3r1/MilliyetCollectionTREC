<DOC>
<DOCNO> 12201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/yazar/asik.html </URL>
<DATE> 2001/03/20/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
AB'ye doğru... 
</HEADLINE>
<TEXT>

     Profesör Ahmet İnam, Türk Felsefe Derneği'nin Kongre'sini anlatıyor Cumhuriyet'te... Kulak verelim 
     ...Basın yayın kuruluşlarının ilgi göstermediği kongremize, ilgi gösteren tek bir devlet kurumumuz vardı ki, bizi çok mutlu etti. 
     Sevgili polis kardeşlerimiz sabahın köründen, akşamın karanlığına dek, hiç bir bildiriyi kaçırmadan kongreyi izlediler. Binanın kapısında, bizi felsefe düşmanlarına karşı korudular. Konuşmaların büyük bir bölümünü videoya çektiler. Eskiden sivil gelirlerdi, şimdi çoğu resmi idi. Kongremizin polis kameraları tarafından ölümsüzleştirilmesi, göğsümüzü kabarttı. Kendi kendime "Sokrat, sokrat" dedim, "Ey, geçimsiz ihtiyar, kalk da bak. Denetleyen aklın en etkin öğesi olan kolluk güçleri felsefeyle ilgileniyor nice okur yazarın farkına bile varmadığı etkinlikleri dikkatle izliyorlar. Yakında, felsefenin ateşi onları da saracak. Burası Türkiye, Türkiye'de felsefeci polis, polis felsefecidir. 
     Sokrat aç gözünü, felsefenin tarihindeki bu önemli değişimi gör. 
     
Rüya tabiri...      Kadın sabah uyanır uyanmaz 
     - Kocacıııım, demiş, rüyamda ne gördüm biliyor musun, akşam eve elinde çok şık paketlenmiş bir kutuyla geliyosun, ben paketi heyecan içinde açıyorum, ve içinden ne çıkıyo biliyor musun... Bir inci kolye... Sence bunun anlamı ne olabilir 
     Adam "Bu akşam öğrenirsin sevgilim..." demiş... 
     Akşam adam eve şık bir kutuyla gelmiş. Kadın kutuyu heyecanla çabuk çabuk açmış. İçine bakınca ne görsün... Bir kitap... "Rüya Tabirleri"... 
     
Uyum      Yatırımlar fabrikaya 
     Fabrikalar işçiye 
     İşçi açlığa 
     Ne güzel uymuş... 
     
     Bankalar 
     hortuma 
     Hortum siyasete 
     Siyaset ticarete 
     Ne güzel uymuş... 
     
     Memleket adalete 
     Adalet sisteme 
     Sistem yağmaya 
     Ne güzel uymuş... 
     
     Zamlar fakire 
     Fakir hükümete 
     Hükümet IMF'ye 
     Ne güzel uymuş... 
     
     MHP ANAP'a 
     ANAP DSP'ye 
     DSP ABD'ye 
     Ne güzel uymuş... 
Haldun Ertem 

Bülent Ecevit'in "Uyum" adlı şiirinden uyarlanmıştır. 

Dik kuyruk      "Teslim olmayalım","harcanmayalım" anlamında sık sık kullandığımız bir deyim var "Kuyruğu dik tutalım" 
     Nereden geliyor bu deyim 
     Geçenlerde Discovery kanalında zürafaları anlatan bir belgesel izlerken şu sözler kulağımıza çalındı 
     - Zürafaların yırtıcılara karşı en zayıf yeri kuyruklarıdır. O nedenle koşarken kuyruklarını sürekli dik tutmak zorundadırlar. Kuyruğunu bir aslana kaptıran zürafanın hayatta kalma şansı yoktur 
     
Görev zararı      Ziraat Bankası Genel Müdürü Osman Tunaboylu bu sütunda sorduğumuz "görev zararları" ile ilgili soru üzerine bir açıklama yaparak çiftçilerden dönmeyen kredinin 138 trilyon lira olduğunu, bunun yanında Hazine'nin kendilerine 8,3 milyar dolar borçlu olduğunu bildirdi. Bankasının başka bir takıntısı olmadığını ekledi. Kendisine açıklama için teşekkür ediyoruz. 
     
     CHP'de muhalif kalmamış... 
Olur mu hiç, CHP'ye muhalif 
Deniz Baykal'ı unuttunuz galiba 
Cihan Demirci 

Az ve uz gittik      Devlet Bakanı Kemal Derviş'in dün sabahki basın toplantısını dinlerken hafızamız 1980 yılının 24 Ocak'ına doğru uzandı... Sorun o gün de yüksek enflasyon ve döviz darlığı... O gün de acil önlemler açıklanıyor. Turgut Özal enflasyonu 5 yıl içinde yüzde 10'a indirmeyi vaat ediyor. Halk kemer sıkacak, acı ilaç içecek, sabredecek fakat sonunda feraha çıkacaktır. 
     Kemal Derviş'i dinlerken aradan geçen 20 yılı düşünüyoruz... 
     Sıfıra sıfır elde var sıfır... 
     Arada bir askeri darbe de yapılmasına rağmen... Enflasyon 20 yılda ortalama yüzde 50'nin altına düşmemiş, kemerler boşuna sıkılmış, emekçiler soyulduğu ile kalmış, yıllar boşuna harcanmıştır. 
     Türkiye dönmüş dolaşmış, 20 yıl öncesine varmıştır. 
     Hala aynı önlemlerin peşinde çıkış arayışındayız. 
     Turgut Özal Dünya Bankası deneyimi ile işbaşına gelmişti. Kemal Derviş de öyle. Gerçi Kemal Derviş bir Özal değildir. Tarikatlara bulaşmışlığı, Amerika hayranlığı, koltuk karşılığı taviz verme niyeti, meşhur olma hevesi yoktur... Ne var ki kılavuzumuz dün olduğu gibi bugün de İMF'dir... Siyasi kadrolar "ver oy al avanta" kafasındadır. Hırsızlar iş üstünde, çeteler pusudadır. 
     Halkı üretim seferberliğine yöneltecek bir siyasi irade yoktur. 
     Lafı edilmesine rağmen ortada üretime yönelik bir ulusal plan da yoktur. 
     Para cambazlığına dayalı İMF reçetesi ile dün düzlüğe çıkamadık, bu defa çıkar mıyız 
     Sonuç belli olmasına rağmen bir kez daha deniyoruz. 
     Unutmayalım... 
     Halkın gücüne inanan gerçek bir "ulusal hükümet" kurup, gerçekten "ulusal bir program"ı hayatı geçirmedikçe halkımız için kurtuluş yoktur. 
     





Dönemeç... 


AB'ye doğru... 


Dananın kuyruğu 


Ne siz sorun, ne de ben... 


Hükümetin önündeki kritik 40 gün 


"U" ve "V" 


Avrupa Partisi 


Başbakan'ın sözü ve son iki gün 


Programlı günler... 


Erol Aksoy’dan açıklama 


Uyuşturucu pazarı Türkiye 


AB çıpası 


Bu durumda "bundan iyisi olamaz" 


</TEXT>
</DOC>
