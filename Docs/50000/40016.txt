<DOC>
<DOCNO> 40016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/son/sontur03.html </URL>
<DATE> 2001/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hesaba kızdı...İntihara kalkıştı 
</HEADLINE>
<TEXT>

     Beyoğlu'nda bir barda eğlenen ve yüklü miktarda gelen hesaba sinirlenen bir kişi, Boğaz Köprüsü'nün korkuluklarına çıkarak intihar etmek istedi. 
     Akay Elmas 28 , Beyoğlu'nda bulunan Watt adlı barda eğlendikten sonra görevlilerden hesabı istedi.Görevlilerin hesabın 200 milyon lira olduğunu söylemeleri üzerine sinirlenen Elmas, bardakilerle tartıştıktan sonra parayı ödeyerek ayrıldı. 
     Bir türlü siniri geçmeyen Elmas daha sonra Boğaziçi Köprüsü'ne gelerek, şaşkın bakışlar arasında köprünün korkuluklarına tırmandı. 
     Akay Elmas'ın yanına gelen polis ekipleri ve vatandaşlar genci atlamaması için ikna etmeye çalışırken, Elmas, bar sahibinin yanına gelmesini istedi. Bu sırada, köprünün Ortaköy ayağına gelen itfaiye ekipleri de Elmas'ın atlama ihtimaline karşı branda gerdiler. 
     Uzun uğraşlar sonunda ikna edilen Elmas, korkuluklardan indirilerek kurtarıldı. 
     Polis, olayla ilgili soruşturma başlattı. 






</TEXT>
</DOC>
