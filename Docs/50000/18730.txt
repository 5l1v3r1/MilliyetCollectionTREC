<DOC>
<DOCNO> 18730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/siyaset/asiy.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Solu’ bir araya getirmek hayal 
</HEADLINE>
<TEXT>

Kemal Derviş’e yanıt veren Ecevit, "Hizipçilikle bölünmedik. Solun her türünü bir araya getirmeye kalkışmak gibi, olmayacak hayallere kapılmadık" dedi... 
     ANKARA Milliyet 

     5. Olağan Kurultay’da konuşan Başbakan Bülent Ecevit, DSP’nin 1985’te iki odalı bir zemin katında, yoksulluklar ve zorluklar içinde doğduğunu söyleyerek, sözlerini şöyle sürdürdü 
     "Gücümüzü, güçlülerden değil, halktan aldık. Çıkarcılara ve her türlü yolsuzluğa kapımızı sımsıkı kapalı tuttuk. Hizipçilikle bölünmedik. Solun her türünü bir araya getirmeye kalkışmak gibi, olmayacak hayallere kapılmadık. Koalisyonları içimize sindirdik, ama hiçbir partiyle ittifak aramadık. 
     Kendi partimize birliğe de, ulusal birliğe de ödünsüz özen gesterdik. Taklitçi değil, ulusal solcu olduk. Dindarları incitmeden laikliği güçlendirdik. Partizanlık yapmadık. Türkiye’nin birinci partisi olduk. Şimdi önümüzde bir hedef kaldı, o da tek başına çoğunluk iktidarı olmak." 
     
"Mafyaya göz açtırmadık"      "Yolsuzluklar birbiri ardına çözüldü. Balina, Buffalo, Kasırga, Fırtına, Hayal, Sis, Paraşüt, Beyaz Enerji gibi adlarla her türlü suç örgütü adalete teslim edildi. Cezaevleri de terör örgütlerinin silahlı kararg hı olmaktan kurtarıldı. Kuran kursları, laiklik karşıtı akılların elinden kurtarılarak, devlet güvencesine alındı. Türban sorunu da büyük ölçüde çözüldü. Dindar yurttaşlarımız incitilmedi." 
     
Bankacılar halkın parasıyla kasalarını doldurdular      Ecevit, Türkiye’nin borç ödeyebilmek için, git gide daha çok borç yükü altına girdiğini belirterek ekonomideki sorunları şöyle aktardı 
     "Bankalar, sanayicilerin ve dışsatımın kredi gereksinimlerini karşılamakta zorlanırken, kimi banka sahipleri müşterilerinin parasıyla kendi kasalarını doldurmuşlardır. Bu, kasım ve şubat sarsıntılarına yol açmıştır. Bu bunalımlar kısa sürede aşılacak ve 57. Hükümetin ekonomik ve sosyal atılımları, enflasyona karşı mücadelesi daha etkin biçimde devam edecektir. Muhalefetin de körüklemesiyle, yer yer "Hükümet istifa" sloganları haykırılıyor. Fakat bu çağrıları yapanlar, 57. Hükümet çekilirse, yerine nasıl bir hükümet gelebileceğini bilemiyorlar. 
     
Seçime gitmek ağır darbe olur      Ecevit, koalisyonun üç ortağının ne pahasına olursa olsan iktidarda kalma hırsıyla değil, görev sorumluluğuyla hükümeti sürdürdüklerini söyledi. Ecevit, "Şu sırada yeni bir hükümet arayışına kalkışmak, hele bir de seçime gitmek, ekonomiyi esenliğe çıkarma umutlarına ağır bir darbe olur. Türkiye bugün bir ekonomik kurtuluş savaşı veriyor. 57. Hükümet bu savaşı sonuna kadar sürdürecektir ve bu savaş kazanılacaktır" dedi. 
     
AB kapımıza kadar geldi      Kapısını kapattığı günlerde, "Bizi tam üyelik sürecine AB çağıracaktır" dediğini anımsatan Ecevit şöyle konuştu "Nitekim öyle oldu. 1999’da, Helsinki’deki AB toplantısından 3 yetkili, bir özel uçakla Ankara’ya geldi ve gece yarısı Başbakanlığın kapısını çaldılar. Toplantıya ısrarla davet ettiler. Tam üyelik yolundaki adımları atıyoruz. Ben, tam üyeliğe geçişi, beklenenden daha erken gerçekleştirebileceğimize inanıyorum." 
     



 SİYASET 












</TEXT>
</DOC>
