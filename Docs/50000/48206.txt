<DOC>
<DOCNO> 48206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/son/soneko11.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsazedelere hukuki destek... 
</HEADLINE>
<TEXT>

     Borsa Yatırımcıları Derneği BORYAD , İMKB'de işleme kapalı hisse senetleri yüzünden mağdur olan yatırımcıların sorunlarına çözüm arayışına girdi. 
     BORYAD Başkanı Ali Bahçuvan ve Başkan Yardımcısı Veli Serdar Vilyoni imzalarıyla yapılan yazılı açıklamada, Borsa'da işleme kapalı hisse senetleri ile ilgili çalışmaların ''Fon'a devredilen banka hisse senetleri Esbank, Yaşarbank ve Demirbank , Fon'a devredilen bankaların iştirakleri EGS Grubu, Medya Grubu, İktisat Grubu, Nergis Grubu ve İhlas Grubu , SPK'ya yükümlülüklerini yerine getirmeyen şirketler ve hukuksal sorunlar Çukurova Elektrik, Kepez Elektrik 
     İntermedya, Köytaş ve Aktaş , Mali tablolarında bozukluk Emsan, Empas, Mudurnu Tavukçuluk, Apeks Gıda, Gümüşsuyu Halı '' olarak dört ana gruba ayrıldığı bildirildi. 
     Söz konusu hisse senetleriyle ilgili 400 bin kişiye yakın yatırımcının mağdur olması ve şimdiye kadar yetkililer tarafından hiç bir somut çözüm yolu üretilmemesi karşısında, derneğe yatırımcılar tarafından çok yoğun talep ve şikayetler ulaştığı kaydedilen açıklamada, şöyle denildi 
     ''Derneğimiz öncelikle bu hisse senetleri sahipleriyle karşılıklı görüş alışverişinde bulunmak, somut çözümler üretmek ve bu aşamada başvurulacak hukuksal yolları da tespit etmek amacıyla dernek Yönetim Kurulu ve Hukuk Komitesi Üyesi avukatların hazır bulunacağı toplantılar yapılmasına karar verilmiştir. 
     Toplantılar sonucunda yatırımcıların mağduriyetine sebep veren her türlü kişi ve kurum hakkında toplu davalar açılacak ve suç duyuruları yapılacaktır.'' Açıklamada, ilk toplantının 25 Ekim Perşembe günü Medya Grubu konusunda düzenleneceği bildirildi. 
     






</TEXT>
</DOC>
