<DOC>
<DOCNO> 18674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/son/sonspo03.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İzin yapmayan Beşiktaş, İstanbulspor maçı hazırlıklarına başladı 
</HEADLINE>
<TEXT>

     Kocaelispor ile dün deplasmanda berabere kalarak, gelecek sezon Avrupa kupalarına katılma şansını zora sokan Beşiktaş, izin yapmadan İstanbulspor maçının hazırlıklarına başladı. 
     Fulya Tesisleri'nde gerçekleştirilen idmanda, Kocaelispor maçında 90 dakika forma giyen futbolcular, antrenör Roland Koch eşliğinde alt sahada koşu yaparken, diğerleri ise teknik direktör Christoph Daum yönetiminde üst sahada çalıştı. 
     Kocaelispor karşısında forma giymeyen futbolcular, pas ve top kontrolü çalışmasının ardından, Fevzi, Ekrem ve Yasin'in koruduğu kaleye şut çalışması yaptı. 
     Daum'un verdiği izinle yarını dinlenerek geçirecek olan siyah-beyazlılar, İstanbulspor maçının hazırlıklarını, 1 Mayıs Salı günü yapacakları çift antrenmanla sürdürecek. Beşiktaş, salı günü sabah Belgrad Ormanları'nda, akşam da Fulya Tesisleri'nde çalışacak. 
     
     Daum Madrid'e gidiyor 
     Öüe yandan, Beşiktaş Teknik Direktörü Daum, 1 Mayıs Salı günü İspanya'nın başkenti Madrid'e gidecek. 
     Alman teknik adamın, Real Madrid ile Bayern Münih takımları arasında oynanacak olan Avrupa Şampiyonlar Ligi yarı final ilk maçını Alman RTL televizyon kanalına yorumlayacağı ve 2 Mayıs Çarşamba günü İstanbul'a döneceği bildirildi. 






</TEXT>
</DOC>
