<DOC>
<DOCNO> 34439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/son/sonspo04.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da savunma S.O.S veriyor 
</HEADLINE>
<TEXT>

     Galatasaray'da, Avrupa Şampiyonlar Ligi 2. ön eleme turu rövanş maçı öncesinde savunmanın kötü sinyaller vermesi, teknik heyeti düşündürüyor. 
     Arnavutluk ekibi KS Vllaznia İşkodra ile yapacağı rövanş maçına 2-0'lık galibiyetin verdiği avantajla çıkacak olan sarı-kırmızılılar, bu maç öncesinde yaptığı 2 hazırlık karşılaşmasını da yitirdi. 
     Portekiz ekibi Benfica SL Lizbon'a 1-0, İspanyol Villareal'a da tam kadro sahaya çıkmasına karşın 4-3 yenilen Galatasaray, istenilen performansını sergileyemedi. 
     Bu sezon hem Avrupa Şampiyonlar Ligi'nde hem de ligde şampiyonluk kovalayacak olan ''Cim bom''da, Popescu'nun ağırlığı, geçen sezonun formda isimlerinden Fatih Akyel'in Real Mallorca'ya transferi, Perez'in ise tam olarak takıma uyum sağlayamamasının, savunmada sıkıntı yarattığı belirtiliyor. 






</TEXT>
</DOC>
