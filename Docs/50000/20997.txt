<DOC>
<DOCNO> 20997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/yazar/tamer.html </URL>
<DATE> 2001/05/13/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Elektrik Üst Kurulu 
</HEADLINE>
<TEXT>

     "Bankacılık Üst Kurulu'na Derviş darbesi" başlığını dünkü gazetelerde gördüğümde gözlerime inanamadım. Türkiye tüm kurumlarıyla, uluslararası ölçülere göre yeniden yapılanacaksa, bu üst kurulların da siyasetten arındırılması şart. Ve işte ilk adım. 
     Dün İzmirli bir okurumun anlattıkları fıkra gibiydi. 1997'de Sermaye Piyasası Kurulu'na atanacak 3 yeni üyeden biri Adalet Bakanlığı kontenjanından. O sırada da bakanlık koltuğunda oturan Oltan Sungurlu'dan isim isteniyor. Ve Sungurlu da en has danışmanı biyolog Cemil Bey'i SPK gibi uzmanlık isteyen bir kurulun alacağı kararlarda en üst düzeyde yetkili kılıyor. 
     Son dönemde müthiş kıyametlerin koptuğu enerji piyasasıyla ilgili bir üst kurulun kurulması da gündemde. BDDK'daki yeni ölçüler, yeni kurulacak tüm üst kurullar için geçerli kılınmazsa vay halimize... 
     Biliyorsunuz ülkemizin elektrik piyasası yıllardır ANAP lideri Mesut Yılmaz'ın himayelerindedir. Ve Elektrik Üst Kurulu için de zaten şimdiden gerekli hazırlıklar yapılmıştır Ünlemi görünce müstefi Enerji Bakanı Cumhur Ersümer'in başkan yapılacağını sanmayın canım. O kadar da kör - kör parmağım gözüne olur mu Yılmaz başbakanken müsteşarı, şimdi de danışmanı Yaşar Yazıcıoğlu ne güne duruyor 
     
Aslında bir yılda 8 mevsim var      Dünya çapında klasik müzik sanatçıları, artık İstanbul Festivali dışında da kentimize gelip gider oldular. Çellonun ilahı Yoyoma ve efsanevi Berlin Filarmoni'nin ardından son olarak da bana göre dünyanın 1 numaralı kemancısı Gidon Kremer. 
     Kremer'i, kendi orkestrası Kremerata Baltica ile dinlerken, sanki gençleştiğimi hissettim. İyi icra edilen klasik müzik, sinir sistemime fiilen masaj yapılması mümkünmüş gibi bir etki yapıyor bende galiba. 
     Herhangi bir klasik müzik eserini mükemmel yorumlamak, artık Kremer'e yetmiyor. İçi içine sığmayan 50'li yaşlardaki sanatçı, bu son konserinde 300 yıl önce yaşamış Vivaldi ile Arjantinli çağdaş besteci Piazzolla'yı, 150 yıl önce yaşamış Çaykovski ile çağdaş Rus bestecisi Rastakov'u buluşturmuş ve ortaya tam 20 mevsimden oluşan enfes bir konser çıkmış. 
     Vivaldi - Piazzolla buluşmasını aslında daha önce defalarca CD'den dinlemiştim. Gidon Kremer CD'deki kitapçığa yazdığı önsözde, güneşin yıl boyunca hiç eksilmediği ekvator kuşağını ve yılın tümünü neredeyse karanlıkta geçiren kutupları hariç tutarsanız, 2 yarıkürede 1 yılda aslında 8 mevsimin yaşandığı gerçeğini hatırlatıyor bizlere. Ve ömrünü kuzey yarıkürede geçirmiş Vivaldi'nin ünlü 4 Mevsim'iyle, Arjantin'de 4 mevsimi müziğe döken tangolarıyla ünlü Astor Piazzolla'nın mevsimlerini müthiş bir diyaloga sokuyor. 2 besteci sanki zamanı ve mekanı hiçe sayarak karşılıklı konuşuyorlar. Bir ondan, bir bundan, biraz Vivaldi, biraz Piazzolla derken bu yaratıcılığın peşinden sürüklenip kanatlanıyorsunuz. 
     Ve konserin sonunda 3 kere bis yaptıkları halde, onlardan bir türlü ayrılmak istemediğiniz için çılgınca alkışı sürdürüyorsunuz. 
     
Anneler Günü'nde hesap soralım      Bugün Anneler Günü. CHP Kadın Kolları Başkanı Güldal Okuducu da zaten bu nedenle telefon etti. Bugün saat 13 00'de başlatacakları "bir gül, bir imza" kampanyasını haber verdi. CHP'li kadınlar, "çocuğunu helal sütle besleyen tüm anneler" adına, yolsuzluk yapanları hesap vermeye çağırıyorlar ve tabii sizlerden de bu kampanyaya imza vermenizi istiyorlar. 
     Kamu bankalarından 1 milyon doların üzerinde borç alıp da geri ödemeyenlerin açıklanması için imza vereceksiniz. Bir yurttaş olarak kimlerin borcunu üstlendiğinizi öğrenme hakkınızı kullanmak adına imza vereceksiniz. 
     Açık, şeffaf, dürüst, erdemli bir yönetim için soyulanları hesap sormaya çağıran Okuducu, "Doğacak her çocuğu şimdiden 3 bin dolar borçlandıranlara da sözüm var. Ekmeğimizi, ülkemizin geleceğini kim çaldı Utanmasınlar, açıklasınlar..." diyor. 
     
     







Kimbilir belki 


DGM'nin Cavit Kavak yanıtı 


Sevgili anneme 


Hüznü ve sevinci birlikte yaşamak... 


Hayatın ebesi ana 


İlk kadın 


Mavi ihanet 


Hemşirelik kavgası 


Yaşasın tenis 


Rekabet sürmeli kavga bitmeli 


Bir Gül Bir İmza 


Elektrik Üst Kurulu 


Bu son şans 


</TEXT>
</DOC>
