<DOC>
<DOCNO> 16834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/yazar/mujde.html </URL>
<DATE> 2001/04/18/ </DATE>
<TIME>  </TIME>
<AUTHOR> Gani MÜJDE  </AUTHOR>
<HEADLINE>
MHP’nin güz gülü Mehmet Gül’den magazin toplu geçidi 
</HEADLINE>
<TEXT>

     Tarkan’a eşcinsel’ diyerek dikkatleri üzerine çeken MHP Küba Milletvekili Mehmet Gül, Tarkan yorumu ses getirince diğer sanatçılar hakkında da konuştu. 
     İşte Mehmet Gül’e göre diğerleri... 
     
     Sivaslı Sindi Sivasın eskiden Kangal’ı meşhurdu şimdi Sindisi... Bir Türk Sindisi’ olarak Amerikan Sindisi’nden daha başarılı olması göğsümüzü kabartıyor. Bir Türk Sindisi’ dünyaya bedeldir diyorduk ta kimse inanmıyordu alın işte... 
     Onunki kabarık zaten... 
     Arto Yeni Zelandalı adama Türkiye’de çalışma izni verilirse böyle olur işte. 
     Moğollar ve Tarabyalı uşaklar işsiz otururken, Etiler’de yumuşaklar vergi rekortmeni olursa böyle olur işte... 
     Mahsun Kırmızıgül 
     Kliplerinde güzel Türkçemiz dururken Finlandiya Türkçesi’ne yer vermesini doğru bulmuyorum. Bakınız lo lo lo Mahsuuuun.. 
     Mükremin abi Mükremin abinin yaptığı Yılmaz Erdoğan tiplemesine ailecek pek gülücez ama ikide bir Finlandiya Türkü’yüm dediği için gülmemiz yarım kalıyor... 
     Asena İbrahim dövüyormuş az bile.. 
     Ben olsam kemiklerini kırardım tek tek. Yahu bizi Ergekon’dan çıkaran kurdun adı Asena değil miydi Bu mübarek hayvanın oynadığı nerede görülmüş 
     Kurt göbek atar mı Allah allaaaah... Seksen öncesinde olacaktık ki .. 
     Ebru Şallı O Harun denen adamın Ebru bacımızla evleneceği yok. 
     Bir Türk kızı sevdiği adam bile olsa nikahsız elele dolaşamaz. Ebru hanım isterse biz nikahını kıyarız. Harun yan çizerse de Harun’unkini tek başına kıyarız... 
     Doğuş İşte zeki çevik ve akıllı Türk gencine iyi bir örnek. 
     Kliplerinde yerinde duramıyor. Bir takla atışta sanırsın ki Orta Asya’yı fethe gidiyor. 
     Mustafa Topaloğlu 
     Türk Bayrağı’nı uzayda dalgalandırıyor adam. 
     Üstelik Marslılar’ın Türk olduğunu ispatlamış bu bilim sanatçısına her uzay yolu dizisini seyrettiğimde hayranlığım daha da artıyor. 
     Kadir İnanır O eteği giymeseydi daha çok severdik kendisini. 
     Tarkan’dan bi farkı kalmadı gözümde. 
     O eteği giysin de oynasın şıkıdım şıkıdım bari... 
     Kadir hepsi senin mi Yakalarsam Muck muck... 
     Hülya Avşar Dekorunda havuz kullanarak insanların havuza düşmesine yol açtığı için ona kızgınım. 
     Allah’ın Yunan gavurunun ağzına Türkler gördüğünüz gibi yüzme bilmezler o yüzden 12 adalarda hakları yok’ lafını vermenin kimseye faydası yok. 
     Bülent Ersoy Bir Türk delikanlısı olarak kestirmesini doğru bulmadım doğrusu. 
     Benim bildiğim delikanlı adam kestirmez ekleme yapar... 
     
Web-Cam      IMF Türkiye Masası Şefi geldi... 
     Yuhaa Kakonnen Türkiye’de. 
     Dünyada enflasyonla mücadelede önemli isimlerden biri olan Kahkonnen daha önce Bulgaristan’da da görev yapmış ve enflasyonu 1000’ler seviyesinde bırakarak tüymüştü. İşte Kahkonnen’in en başarılı olduğu alanın fotoğraflanmış hali... 
     

</TEXT>
</DOC>
