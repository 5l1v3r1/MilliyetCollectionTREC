<DOC>
<DOCNO> 46937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/yazar/pulur.html </URL>
<DATE> 2001/10/15/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Memurlar, Ali Paşa uzatmalı onbaşı 
</HEADLINE>
<TEXT>

     Emin Çölaşan, geçen cuma günü "Bürokratın başına gelenler" başlıklı yazısında, "İdari mahkemeler ve Danıştay, hallaç pamuğu gibi atılmış, devlet memurlarının dosyalarıyla dolu" diyor, "Bir iktidar değişiyor, görevden alma furyası başlıyor" diye ekliyordu. 
     Bu, kaç yıldır kaderdir bilir misiniz 
     
     FUZULİ'nin "Selam verdim, rüşvet değildir diye almadılar" dizesine, "şiir belge sayılmaz" derseniz, Ali Paşa'nın, 130 yıllık vasiyetini kabul etmemezlik edemezsiniz. 
     Sadrazam Ali Paşa'nın "Hayatı, zamanı ve vasiyeti" üzerine araştırma yapıp, bir kitap hazırlayan Fuat ve Süphan Andıç, onun için "Son Osmanlı Büyüğü" derler. x 
     
     YILLARCA sadrazamlık, Hariciye Nazırlığı yapan Ali Paşa, ölümünden bir, iki ay önce Padişah Sultan Aziz'e verilmesi için hazırladığı "İmparatorluğun kurtarılması için neler yapılması gerektiğini" belirttiği vasiyetinde "memurlar"ın halini şöyle anlatır 
     "Bizim memurlarımızın geleceği emniyet altına alınmış mıdır Her iktidara gelen kendinden önce gelenin yaptıklarını bozmakla işe başlıyor ve kendi adamlarını etrafında topluyor. Memurlar, büyük veya küçük olsun, itimadlarını kaybediyorlar. Kendisini vazifelendiren bir kimsenin gözden düşeceğini memur tahmin edemez mi Yüksek mertebedeki memur tekrar iktidara gelmek ümidindedir. Dostları ona para verirler daha iyi günleri bekleyebilir. Ufak memur ise emeğinin karşılığını alamamaktan dolayı ve belki de hayatının en iyi yıllarını feda ettikten sonra sefalete düşecektir." 
     Ali Paşa, bu durumun memurların nerelere sürüklendiğini de açık biçimde yazar 
     "Memurların çoğu ne kafi derecede maaş ne de emeğinin karşılığını alıyor. Esefle söyleyelim ki bunlar en sadık ve en çalışkan memurlardır. Yalnız dalkavukluk edenler göze girmektedir. Buna bizde memlekete hizmet etmek deniyor. ... " 
     
     SÖYLER misiniz, 130 yıl önce Ali Paşa'nın bu tespitleri ile bugün arasında ne fark vardır 
     
     HELE de Ali Paşa'nın "devlete sadık ve çalışkan" dediği o küçük memurlar. 
     
     RAHMETLİ İhsan Sabri Çağlayangil'in anılarında okumuştuk Çağlayangil, 1957 seçiminde Bursa valisidir, Demokrat Parti milletvekilleri bir kasabadaki, uzatmalı jandarma onbaşı, karakol kumandanından şikayetçidirler, onlara göre "onbaşı CHP'yi tutmaktadır." 
     
     ÇAĞLAYANGİL, araştırır, onbaşının görevini yaptığını, dürüst bir adam olduğu öğrenir. 
     Milletvekilleri bastırır 
     "Cezadan vazgeçtik bari, başka yere ver " 
     Vali, onbaşıyı çağırır, Bursa'nın en gelişmiş kasabasını önerir. 
     Onbaşının verdiği cevaba dikkat eder misiniz 
     "Sayın valim, yetki elinizde, nereye verseniz giderim. Ama ben sizi erkek sanmıştım " 
     Onbaşı, yerinde kalır. 
     --------- 
     x Eren Yayıncılık. 
     
     
     







Medeniyetler Çatışması 


Gürcistan için işbirliği 


Terör ve özgürlükler 


Fukaralık ve Afgan halkı 


Ekonomi bitti, yaşasın savaş 


Memurlar, Ali Paşa uzatmalı onbaşı 


Bekaa niye vurulmadı 


Savaş okumak istemezsin di mi 


Hata uygulayıcılarda 1 


Krizi kendi birikimimizle aşabiliriz 


Senaryo faiz dışı fazla’ üzerine kuruluyor 


</TEXT>
</DOC>
