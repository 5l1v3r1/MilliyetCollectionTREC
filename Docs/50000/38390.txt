<DOC>
<DOCNO> 38390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/yazar/civaoglu.html </URL>
<DATE> 2001/08/22/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Siyaset ve hukuk 
</HEADLINE>
<TEXT>

     "Anayasa Mahkemesi'ne Tayyip Erdoğan ve 6 türbanlı kurucu üye için ihtar verilmesi başvurusu" bağlamında, Yargıtay Başsavcısı Sabih Kanadoğlu'yla bir konuşma 
     Soru "Bu ihtar başvurusunun televizyonlarda ve gazetelerde Recep Tayyip Erdoğan'ın yaptığı konuşma bandının yayınlanmasıyla aynı güne örtüşmesinde bir ilişki var mı " 
     Cevap "Kesinlikle hayır. Doğrudan doğruya Anayasa, Siyasi Partiler Yasası ve Milletvekili Seçilme Yasası'ndaki maddelere dayanarak bu başvuru yapılmıştır." 
     Soru "Başvuru biraz gecikmeli mi " 
     Cevap "Hayır... Ben tatildeyim. 
     Parti 15 Ağustos'ta kuruldu. Bugün ayın 21'i. Araya Cumartesi - Pazar da girdi. 
     İncelemenin hem süratli, hem sağlıklı yapılması için 4 gün, gerekli bir süredir." 
     Soru "Bir kısım Anayasa Mahkemesi üyelerinin Hasan Celal Güzel için ihtar istemini geri çevirirken 'zaten ihtarın bir yaptırımı yok. İhtar verilse bile havada kalacaktı' yolunda değerlendirmeler yaptıkları duyumlarını almıştık. 
     Sizin istediğiniz ihtar için de bu değerlendirme sözkonusu mu " 
     Cevap "Hayır... Anayasa'ya göre ihtar verilen siyasi parti 6 ay içinde ihtar konusu olan yanlışları ve kusurları gidermek zorundadır. 
     Eğer 6 ay içinde bu yapılmazsa, o zaman Anayasa Mahkemesi'ne AK Parti'yi kapatma davası açabilirim." 
     
Özen göstermek      Kanadoğlu, bu arada ilginç bir saptama yapıyor 
     "Bu ihtar isteği, aslında, ileride partinin kapatılması davasının açılmaması için bir ön uyarıdır. 
     Siyasi partilerin kapatılmadan önce bu tür uyarılarla yasal zemine çekilmesi, demokrasinin gereğidir." 
     Soru "Neden Tayyip Erdoğan ve diğerlerinin bu etiketleriyle siyaset yapmalarını önleyecek ihtiyati tedbir istediniz " 
     Cevap "Yasal zemin dışında olmasına karşın, Tayyip Erdoğan'ın kapatma davasının açılabileceği 6.ayın sonuna kadar siyasi parti genel başkanlığını sürdürmesi, demokrasinin ve hukukun ruhuna aykırıdır. 
     O nedenle... İhtar başvurusuyla birlikte Recep Tayyip Erdoğan'ın genel başkanlığını sürdürmemesi için 'ihtiyati tedbir alınmasını' da istedim. 
     Tayyip Erdoğan, genel başkanlık işlevini 6 ay daha yürütürse ve daha sonra Anayasa Mahkemesi'ne açılan dava da uzun sürerse, hukuk devleti için ciddi kaygılar doğar." 
     
Yasal zemin      Soru "Hasan Celal Güzel için Anayasa Mahkemesi 'ihtar verilmemesi' kararına vardı. 'Recep Tayyip'in yolu da böyle açıldı' denebilir. Peki arada bir fark var mı " 
     Cevap "Derin bir fark var. Hasan Celal Güzel, partisinin sadece üyesi. Kurucu üye ve genel başkan değil. 
     Oysa... Recep Tayyip Erdoğan hem kurucu üye, hem genel başkan. 
     Milletvekili Seçim Kanunu 'TCK 312'den mahkum olanların daha sonra affedilseler bile milletvekili seçilmeyeceklerini' öngörüyor. 
     Siyasi Partiler Yasası da 'kurucu üye ve genel başkan için milletvekili seçilme koşullarının aranması' kuralını koymuş. 
     O halde Recep Tayyip Erdoğan kurucu üye ve genel başkan olamaz." 
     Soru " Yasada 'türbanlı, başörtülü olanların milletvekili seçilemeyeceklerine' dair bir madde yok. Başörtülü ya da türbanlı 6 kadın kurucu üyenin de kurucu üyeliklerinin iptali için Anayasa Mahkemesi'ne ihtar başvurusunda hukuk dayanağı nedir " 
     Cevap "Gerçekten böyle açık ve net bir madde, lafzi olarak yok. Ama... Avrupa İnsan Hakları Mahkemesi, 31.07.2001 tarihli kararında 'siyasi bir hareketin eylem boyutu kazanmasını devlet engelleyebilir' diyor. 
     Milletvekili yemini bile edemeyecek olan bu hanımların kurucu üyelikleri, bu karar ışığında, 'önlenmesi gereken zorlama ve dayatmanın başlangıcı' olarak yorumlanabilir. Nitekim, daha önce iki partinin türban nedeniyle kapatılmasını da dikkate aldım." 
     Hadisenin siyasi boyutunu ekranlarda izlediniz, gazetelerde okudunuz. 
     Recep Tayyip Erdoğan'ın "bu söylemlerimin artık arkasında değilim" demesi birşey değiştirir mi .. 
     Bilemiyorum. 
     Fakat... Siyaset portresi çok yara aldı. 
     Hukuk boyutuna gelince... 
     İşte yukarıdaki satırlar bunun cevabını araştırmakta. 
     
     







Etnik mesele ve askerler 


Devlete dönüş 


Siyaset ve hukuk 


Sanayide dehşet veren tablo 


Yerel yönetim yetkisi 


"Almazlar" deyip pes mi edelim 


Asker takipte 


Tayyip vak'ası ve Adapazarı... 


Milliyet TIR'ındaki promosyon 


Onların da Laila’sı var 


Eylül bir gelsin bakalım 


"İşsizim" diye bağırmanın cezası 49 milyon 591 bin lira 


</TEXT>
</DOC>
