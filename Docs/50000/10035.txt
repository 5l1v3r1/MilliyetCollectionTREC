<DOC>
<DOCNO> 10035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/05/guncel/gun04.html </URL>
<DATE> 2001/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Habercilikte ışık hızı 
</HEADLINE>
<TEXT>

     Bu hafta da durum değişmedi... Geçen haftanın en önemli gelişmelerini Milliyet yansıttı, son 7 günün gündemini Milliyet belirledi... Kemal Derviş’in, Dünya ankası Başkan Yardımcı-lığı’ndan Ankara’ya gelişine, ekonomiden sorumlu Devlet Bakanı oluşuna kadar geçen sürecin tüm ayrıntıları, ilk Milliyet’te yayınlandı. Diğer gazetelerden farklı içeriği ile haftanın olayları, Milliyet manşet-lerine şöyle yansıdı 
     
     26 Şubat "Kredi müjdesi" manşetinde, IMF’nin Türkiye’nin ek rezerv kredisini 7.5 milyar dolardan 15 milyar dolara çıkaracağı, Dünya Bankası ve Japonya’nın da kredileri 3’e katlayacağı belirtildi. Merkez Bankası eski Başkanı Gazi Erçel, istifasından sonra ilk kez Milliyet’e konuştu. 
     27 Şubat Devletin tepesindeki tartışmadan bir hafta sonra yeniden toplanan MGK son derece sakin geçti. "Hiçbir şey olmamış gibi" manşetinde, toplantının ayrıntıları yer aldı. 
     1 Mart Prof. Dr. Zekeriya Beyaz’ın, "Kurbanlık tavuk dönemi" manşetimizde yer alan sözleri yeni bir tartışma başlattı. 
     Ecevit’in eski danışmanı Kemal Derviş’e, IMF ve Dünya Bankası tam destek verdi. Ancak iki kurum Derviş’in Merkez Bankası Başkanı değil bakan olmasını istedi. 
     
     2 Mart Fırsatçılar zam peşinde koşarken fiyat indirimi büyük firmalar, "Bravo size" manşetiyle yayınlandı. 
     "Demirel’i vuracaklardı" haberinde ise Cezayirli teröristlerin 5 yıl önce, Baba’ya suikast planladıkları belirtildi. 
     
     3 Mart Kemal Derviş’in Devlet Bakanlığı’na getirilmesi sürmanşette "Süper Bakan" haberiyle yeraldı. 
     "Kabinedeki Jön Türk" manşetin de Derviş’in kişiliği ilk kez kamuoyuna yansıdı. 
     
     4 Mart Zekeriya Temizel’in istifası "Derviş’e ilk şok" haberiyle manşette yer aldı. 
     Bu arada istifanın perde arkası geniş biçimde işlenirken, Derviş’le ilgili olarak "Annesi Papen’in sekreteriydi" haberi de, yeni bakanla ilgili bir başka ayrıntıyı gündeme taşıdı. 
     


 GÜNCEL 











</TEXT>
</DOC>
