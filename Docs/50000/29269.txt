<DOC>
<DOCNO> 29269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/son/sondun06.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanada'da hava kirliliği ciddi boyutlara ulaştı 
</HEADLINE>
<TEXT>

     Kanada'daki Ontario Tıp Derneği, eyaletteki hava kirliliğinin ciddi boyutlara ulaştığını, hem kentsel hem de kırsal kesimde etkili olan bu durumun çok daha fazla kişinin rahatsızlanmasına neden olduğunu açıkladı. 
     Dernek tarafından yayınlanan raporda, hava kirliliğinin giderilmesine yönelik 1998 yılında alınan kararlara ilave tedbirler içeriyor. Raporda, hava kirliliğine bağlı olarak görülen rahatsızlıkların Ontario ekonomisine yılda 1 milyar dolar maliyet getirdiği de belirtiliyor. Hava kirliliğinin en tehlikeli iki sonucunun ozon ve asit yağmuru tanecikleri olduğu ifade edilen raporda, her ikisinde de artış gözlendiği vurgulandı. Ontario eyaletinin güney ve doğu kesimlerinde yoğunlaşan hava kirliliği, özellikle Toronto'da rekor düzeye ulaştı. Toronto'daki yaşlı, çocuk ve solunum rahatsızlığı olan kişilerin mümkün olduğu kadar sokağa çıkmamaları çağrısı yapıldı. 







</TEXT>
</DOC>
