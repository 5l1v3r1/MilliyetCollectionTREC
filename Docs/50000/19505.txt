<DOC>
<DOCNO> 19505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/yazar/akyol.html </URL>
<DATE> 2001/05/04/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İki konu 
</HEADLINE>
<TEXT>

     BEYAZ ENERJİ operasyonu elbette haklıdır. Eleştirilecek yönler de az değil Soruşturmaya konu olan kurumlarla çıkar çatışması bulunan, yani "taraf" olan bir kişinin "bilirkişi" seçilmesi gibi, iddianamede eleştirilecek yönler var. Bütün bunlar artık yargının işi... 
     Yargı alanının dışındaki konular olarak, Jandarma Genel Komutanlığı'nın dünkü açıklamasında, "kurumları zan ve şüphe altında bırakacak şekilde çeşitli haberler yayımlanması" eleştiriliyor, "basın aracılığıyla kamuoyunu yanlış bilgilendirmenin" son derece sakıncalı olduğu da vurgulanıyordu. 
     28 Şubat sürecinde Çevik Bir'in emriyle hazırlanan "andıçlar"daki "amaca göre yönlendirilmiş bilgilerle" kamuoyu üzerinde nasıl "psikolojik harekat" tekniklerinin uygulandığını, kişi ve kurumların nasıl "yıpratıldığını", hukuk dışı 'kara listeler' hazırlandığını hatırladım. 
     Ve dünkü jandarma bildirisini okuyunca, 'geçmişin hataları geçmişte kalıyor' diye sevindim... Öyle ya, hukuk herkese lazım... 
     
     TELEKOM'UN özelleştirilmesi konusunda askerlerin bazı uyarıları oldu. Çok önemsedikleri için olmalı ki, konuyu Milli Savunma Bakanı hükümete iletebileceği halde, Genelkurmay yetkilileri bizzat hükümete giderek ilettiler... 
     Yabancı şirketler Telekom'da önemli bir pay satın alırlarsa "güvenlikli konuşma" yapılabilir mi 
     Anayasa Mahkemesi'ne 1994'te açılan davada Erbakan'la birlikte solcu ve bir miktar da sağcı politikacıların imzaladığı bir dilekçe verilmişti 
     - Atatürk Samsun'a çıkınca önce PTT'yi denetim altına aldı haberleşme ulusal güvenlik bakımından bu kadar önemli... Emperyalizm vs... 
     Genelkurmay tabii meseleyi bu kadar basitleştirmiyor "Kriz durumunda haberleşmesinin kesilmesi" ihtimaline karşı tedbir alınmasını istiyor. "Kriptolu haberleşmeyi sağlayan uyduların mülkiyetinin önemli olduğuna" dikkat çekiyor. Ordunun kriptolu özel haberleşme sistemi olan TAFİCS'in önemli ölçüde Telekom'dan bağımsız olduğunu belirtiyor ama "Telekom ile yapılan özel anlaşmalar" olduğunu hatırlatıyor. 
     Bu kaygılar "altın hisse" formülü ile gideriliyor. 
     
     TEKNİK bir mesele... Onun için konunun uzmanı olan Prof. Kemal İnan'dan görüş aldım 
     - Güvenlikli konuşmalar kriptolu TAFİCS denilen özel iletişim ağlarıyla yapılmaktadır. Telekom'u özelleştirmenin hiçbir güvenlik sakıncası olmaz. 
     Sorum üzerine Prof. İnan gülerek cevap verdi 
     - 1919'la 2000'lerin teknolojisi çok farklı 
     Telekom'un özelleştirmesine karşı "1919'da..." diye iptal davası açanlar, uzman bir bilim adamından bilgi alamazlar mıydı Bilime niye bu kadar kayıtsız davranıyoruz 
     Bilim, herkese lazım... 
     Prof. İnan, iletişim teknolojisinin hızla geliştiğini, internet, data ve görüntü iletimlerinin yanında ses telefon iletiminin "dört beş yıl içinde adeta sıfıra yakın maliyet"le yapılacağını, Türkiye'nin bunun dışında kalmamasını gerektiğini söyledi. Bunun şartı şu 
     - Yerli ya da yabancı tekelleşmeyi önlemek, rekabete açılmak ve şeffaflık.... 
     Özelleştirme ile yapılmak istenen de bu... 
     
     







İki konu 


Mavi bulutlar... 


Yılmaz-Jandarma tartışması 


Demohraaatik Türkiyyeee 


Kabahat kimde Sayın Yılmaz .. 


"B" planı 


Ormancı duyarlılığı 


Nasıl bir "kalkan" 


Paranın adresi 


Telekom Teletaş'a benzerse 


TRT, Tibuk esprisi ve gazeteciler... 


Derviş ve sol muhalefet 


Cep'te pazar da, zarar da artıyor 


Tespit davası açacaksınız 


Dış yardım faize gidecek 


Bu da MHP’nin Botaş’ı 


</TEXT>
</DOC>
