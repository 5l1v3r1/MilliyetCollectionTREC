<DOC>
<DOCNO> 16975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/magazin/mag05.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Banu Alkan’ın yazlığı satıldı 
</HEADLINE>
<TEXT>

Beş milyarlık kredi borcunu ödeyemedi 
     Şarkıcı ve sinema oyuncusu Banu Alkan’ın Balıkesir’in Edremit ilçesine bağlı Altınoluk beldesinde bulunan yazlığının, Ziraat Bankası’ndan aldığı kredi borcuna karşılık satıldığı ortaya çıktı. 
     Ziraat Bankası İstanbul Merkez Şubesi’nden 1999 yılında beş milyar liralık tüketici kredisi alan Banu Alkan’ın, borcunun bir kısmını ödememesi üzerine ipotek altındaki yazlığının satılmasına karar verildi. Yağcılar Sitesi’nde bulunan iki katlı yazlığın, Edremit İcra İflas Dairesi’nce 24 Şubat’ta açık artırma usulüyle satıldığı, yazlığı Mehmet Yüzüak adlı işadamının 26 milyar 500 milyon liraya aldığı öğrenildi. 
     Alkan’ın satışla ilgili olarak "ihaleyi iptal" davası açtığı, ancak davanın Ziraat Bankası lehine sonuçlanması üzerine, kararın temyizi için Yargıtay’a başvuracağı bildirildi. 
     


 MAGAZİN 















</TEXT>
</DOC>
