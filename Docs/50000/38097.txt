<DOC>
<DOCNO> 38097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/son/sonspo08.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolmaz Vural "Diyarbakırspor kazanması gereken maçı kaybetti" 
</HEADLINE>
<TEXT>

     Diyarbakırspor Teknik Direktörü Yılmaz Vural, Göztepe karşısında kazanmaları gereken maçı kaybettiklerini söyledi. 
     Vural, yaptığı açıklamada, geçen haftalara göre takımın kalitesinin oldukça artTığını ve Göztepe maçına kazanmak için çıktıklarını belirtti. 
     Göztepe maçında son dakikalarda yedikleri golle yenildiklerini ifade eden Vural, sezonun ilk iki maçında da şanssızlıkların peşlerini bırakmadığını belirtti. 
     Yönetim olarak, takımın Göztepe maçında sergilediği oyundan memnun olduklarını ifade eden Vural, ''Göztepe karşısında kazanmamız gereken maçı kaybettik. Kaybettiğimiz 3 puana üzüldük. Ama artık önümüzdeki haftalara bakacağız. Bundan sonra Diyarbakırspor hem içeride, hem de dışarıda kazanmak için sahaya çıkacak ve taraftara keyif verecektir'' dedi. 
     Basın sözcüsü Naci Sapan ise takımın Göztepe karşısında, Gençlerbirliği maçına oranla daha iyi bir oyun sergilediğini ve futbolcuların performansının haftalar ilerledikçe daha iyi bir boyuta ulaştığını belirtti. 
     Teknik Direktör Yılmaz Vural'ın hazırladığı programa göre, 4 haftadan sonra gerçek Diyarbakırspor'un sahada görüleceğini anlatan Sapan, şöyle dedi 
     ''Takım giderek rayına oturuyor. Birçok gol pozisyonu kaçırdık. Maçta hakim olan takım Diyarbakırspor'du. İlk iki haftada bariz hakem hataları takımı olumsuz etkiledi. Göztepe maçında yenilmemize rağmen takımın performansından oldukça memnunuz. Kaybedilen 3 puana çok üzüldük. İleriki haftalarda kaybedilen puanların telafisini yapacağız.'' 
     Sapan, Göztepe maçından sonra takımın Kızılcahamam'da Beşiktaş maçının hazırlıklarına başladığını bildirdi. 






</TEXT>
</DOC>
