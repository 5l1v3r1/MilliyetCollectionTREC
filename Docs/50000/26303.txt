<DOC>
<DOCNO> 26303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/son/sontur06.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bedava ekmeğe hücum... 
</HEADLINE>
<TEXT>

     Nevşehir'de bir alışveriş merkezinde yapılan bedava ekmek dağıtımı izdihama neden oldu. 
     Belediye Caddesi'ndeki Bölükkbaşı Alışveriş Merkezi'nce fakir ailelere ücretsiz ekmek dağıtıldı. Ekmek alabilmek için birbirleriyle yarışan vatandaşlar izdihama yolaçtılar. İzdiham nedeniyle polis gözetiminde gerçekleştirilen dağıtım sırasında uzun kuyruklar da oluştu. 
     Bölükbaşı Alışveriş Merkezi Yönetim Kurulu Başkanı Mustafa Bölükbaşı yaptığı açıklamada, fakir ve dar gelirli ailelerin mutfak masraflarına katkıda bulunmak amacıyla 2 ay ücretsiz ekmek dağıtacaklarını belirtti. 
     Bölükbaşı, ilk gün 500 ekmek dağıtıldığını, gelecek günlerde bu sayıyı 1500'e çıkarmayı hedeflediklerini kaydetti. 
     
     







</TEXT>
</DOC>
