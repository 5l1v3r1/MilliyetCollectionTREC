<DOC>
<DOCNO> 15660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/spor/spo03.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Arif, Cansun’a ihale 
</HEADLINE>
<TEXT>

Galatasaray’ın, Real Sociedad’a 3.5 milyon dolarlık bonservis ücretini ödeyememesi ortalığı karıştırdı. Yöneticiler, transferi yapan Cansun’un sorunu çözmesini istediler 
     SARI - KIRMIZILI kulüpte Arif’in bir türlü ödenemeyen 3.5 milyon dolarlık bonservisi yüzünden Mehmet Cansun ile Real Sociedad karşı karşıya kaldı. Yöneticiler, bu transferin Cansun’un isteğiyle yapıldığını, ortaya çıkan sorunu da yine kendisinin çözmesi gerektiğini söylediler. İki kulüp arasında yapılan görüşmelerde sürekli Mehmet Cansun’un telefonları veriliyor. 
     EKONOMİK sıkıntı nedeniyle Arif’in transferine karşı çıkan yöneticiler, bu parayı ödemelerinin imkansız olduğunu belirtirken, Mehmet Cansun, Arif’i kendisine değil, Galatasaray’a aldığını ifade etti. Real Sociedad’ın Toshack aracılığıyla sürekli "Ya parayı ödeyin, ya da gelin görüşelim. Aksi hale FIFA’ya gideceğiz" mesajını gönderdiği ancak cevap alamadığı öğrenildi. l HALİL ÖZER 
     
Jardel yine kriz yarattı      GALATASARAY’ın Brezilyalı golcüsü, İstanbulspor ile bugün oynanacak olan erteleme maçı öncesinde kasığındaki ağrıları öne sürerek yine sorun yarattı. Jardel dünkü çalışmaya çıkmak istemezken, teknik heyetin zorlaması üzerine düz koşu yaptı. Jardel’in sakatlığının ciddi olmadığı, bilerek görev almamaya çalıştığı iddia edildi. Öte yandan Emre’nin bugünkü maçta oynayamayacağı açıklandı. 
     
İstanbul G.Saray      STAT Şükrü Saraçoğlu 
     SAAT 17.30 
     HAKEM Muhittin Boşat 
     İSTANBULSPOR Haluk - Niyazi, Alpaslan, Recep - Emrah, Saidoo, Murat, Mithat, Bülent - Bushi, Sertan 
     GALATASARAY Taffarel - Capone, Popescu, Bülent, Ergün - Okan, Ümit, Bülent Akın, Suat - Jardel, Hasan Şaş 
     CEZALI Fatih, Hagi G.Saray , Petkov, Bekir, Mouro İst.Spor 
     SAKAT Emre G.Saray , Zeki İst.Spor 
     TV DigiTürk 
     
Valiliğe başvuru      GALATASARAYLI yöneticiler İstanbul Valiliği’ne başvurarak bugünkü karşılaşma için önlemler alınmasını istediler. Fenerbahçe Kulübü’nün kupa finalini Fenerbahçe Stadı’nda dev ekrandan yayınlayacağı haberi Sarı - Kırmızılı kulübü harekete geçirdi. Ali Dürüst, "Bu olay provokasyona olanak sağlıyor. Benim seyircim orada ne yapacak. Eğer stada Fenerli taraftarlar gelirse ne olacak Umarız gereken tedbirler alınır" dedi. 
     


 SPOR 

























</TEXT>
</DOC>
