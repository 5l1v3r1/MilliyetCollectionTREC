<DOC>
<DOCNO> 49234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/yazar/pulur.html </URL>
<DATE> 2001/10/28/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan Hisse... 
</HEADLINE>
<TEXT>

     OSMANLI döneminde, liman cüzdanını kaybeden kaptan yenisini çıkarmak için Liman Reisliği'ne gitmiş... 
     Memur başlamış sormaya 
     "Adın ne " 
     "Kara Ali " 
     "Nerelisin " 
     "Karabigalı " 
     "Geminin adı ne " 
     "Kara Yunus " 
     "Nereden geliyorsun " 
     "Karadeniz'den " 
     "Yükün ne " 
     "Karalahana " 
     "Nereye gideceksin " 
     "Karamürsel'e " 
     
     MEMUR, ya sabır demiş 
     "Dönüşte bizim limana uğrayacak mısın 
     "Hayır. Orada gemiyi karaya çekeceğim, Karaman'da Karadağlı, Karamustafa'yı gördükten sonra, karadan Mekke - i Mükerreme'ye gidip, kara donlu Baytullah'a yüz süreceğim " 
     Memur lahavle çekmiş 
     "İnşallah oradan yüzünün akıyla dönersin " 
     "Yüzümüz ak mı kara mı çıkar, bu ancak kara toprağa girdikten sonra belli olur " 
     Memur dayanamamış 
     "Zift mi kesildin be mübarek 
     Kıssadan hisse... 
     Kaptan sanki bugünün siyasetçisi... Nereye baksa, neyi tutsa, neyi ellese, hepsi kapkara... 
     
     GEÇEN salı günü MİLLİYET'te bir haber vardı 
     "11 Eylül'den sonra gözaltına alınan 150 zanlıdan hiçbirinin konuşmaması FBI'yi çileden çıkardı. 35 gündür, kimsenin ağzından tek laf alamayan FBI, şimdi nazik yöntemleri bir kenara bırakıp, işkence dahil, daha sert yöntemlere başvurmaya hazırlanıyor." 
     Aman, aman sakın ha 
     Zavallıları konuşturmak için bizim, bir kere daha yazdığımız yöntem var, onu yapsınlar. 
     Bir tarihte, yine FBI Amerika'da birini yakalamış, adam konuşmuyor, ne yaptılarsa kar etmiyor. 
     İyilik, güzellik, bağırmak, çağırmak, tehdit, hediye, para, kadın, ne isterse veriyorlar, adam konuşmuyor. 
     
     Ne yapsınlar Her yere haber salmışlar, böyle adamları konuşturmak için ne yaptıklarını sormuşlar... 
     Her yerden değişik, ya da benzer cevaplar gelmiş, yalnız Türkiye'den gelen çok değişikmiş 
     "Falan yazarın yazılarını okuyunuz, adam çözülür, bülbül gibi öter " 
     Pek akılları yatmamış ama, son çare bu, o yazarın yazılarını getirip adama okumaya başlamışlar... 
     Bir, iki, üç, beş derken adam çözülmüş 
     "Yeter, artık dayanamayacağım, ne isterseniz konuşacağım " 
     Kıssadan hisse.... 
     Adam yine de kendisini teselli edebilir "Ben bunları polis zoruyla dinledim " diye... 
     Ya her gün para verip okuyanlar 
     
     ADAM, papaza günah çıkarmaya gitmiş, papaz bakmış adamın ayaklarında ufak ziller var, adım attıkça çıngırak gibi çalıyor 
     "Bunlar ne yahu " 
     "Ben Allah'tan çok korkarım, karıncaları ezmemek için ayaklarıma bağladım... Karıncalar zilin sesini duyunca kaçıyorlar." 
     Ve başlamış işlediği günahları anlatmaya... 
     Komşunun kızından mahallenin duluna, doksanlık acuzeye kadar, kadınları sıraya koymuş... 
     Papaz dayanamamış 
     "Ulan sen o zilleri ayağından çıkar da başka yerine tak " 
     Kıssadan hisse... 
     Ahlak, namus fazileti ağzından düşürmeyip devleti soyanlar, acaba zilleri nerelerine taksınlar 
     
     







Güler yüzle... 


ECEVİT’LE DÜŞTEN GERÇEĞE KÖY-KENT 


Tarih insanlığı neden tutsak alsın ki 


Kurtuluşun rahminde 


Bir Cumhuriyet fantezisi 


Müjde Çiller eğitimle ilgileniyor 


Kıssadan Hisse... 


Ecevit Çiller'e borçlu mu 


Teşhis doğru, ama tedavi yanlış olmuş 


Mesken olarak kalsın 


"Gel de, yazma birader " 


Londra mı İstanbul mu derken iş işten geçecek 


Dağ taş bina 


Bir kriz kıl payı atlatıldı 


</TEXT>
</DOC>
