<DOC>
<DOCNO> 44942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/dunya/adun.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ESKİ DÜŞMANLAR DOST OLDU 
</HEADLINE>
<TEXT>
Ve Ruslar sahneye cıktı 
ABD ve Rusya, Afganistan'a ortak harek t konusunda anlaştı. Alarma geçen Rusların 201. motorize tümeni Tacikistan sınırına dayandı... 
     DIŞ HABERLER SERVİSİ 

     Bölgede ABD’li asker sayısı 50 bini geçti... 
     Suudi terörist Usame bin Ladin'i ele geçirmek ve Afganistan'daki terör yuvalarını dağıtmak için ABD ve İngiltere'nin yaptığı askeri hazırlıklar son aşamasına gelirken, operasyonda Rus askerlerinin de yer alacağı bildirildi. 
     İstihbarat servislerine yakınlığıyla bilinen internetteki "Debka" adlı haber sitesine göre, ABD Başkanı George W. Bush ile Rusya Devlet Başkanı Vladimir Putin arasında geçen hafta yapılan 70 dakikalık telefon görüşmesinde, bir zamanlar "birbirlerinin gözünü oyan iki eski düşman", gelecek 25 yılda dünyaya yeni bir şekil verme konusunda anlaştı. İki ülke artık, askeri, ekonomik ve siyasi alanda çok yakın işbirliğine gidecek. 
     Bu kapsamda, savaşa aktif olarak katılacak olan Rusya, Tacikistan'daki 201. motorize tümenini alarma geçirdi. 
     
     Kıskaç harek tı 
     Debka'nın haberine göre, Afganistan'a yönelik operasyon iki yönden başlatılacak. 1000 kadar ABD dağ komandosu ve Rus özel tümeni, Pamir Dağları bölgesinden girerek Ladin ve El Kaide militanlarının peşine düşecek. İngiltere ve diğer müttefik güçlerse, güneyden harekete geçerek Taliban'ı vuracak. Operasyonlar sırasında toprakla beton ve kaya parçalarını ayırt etme yeteneğine sahip, yeni tip bombalar kullanılacak. Önce Herati’deki Taliban komuta merkezi, daha sonra 23 terör kampı vurulacak. Bu arada, ABD ve İngiltere'nin, Afganistan civarına konuşlandırdığı asker sayısı 50 bini geçti. ABD Savunma Bakanlığı, Sonsuz Özgürlük operasyonu hazırlıkları çerçevesinde, Güneybatı Asya ülkelerine 30 bin asker, 350 uçak ve bir amfibi grubu gönderildiğini açıkladı. 
     
     NATO da devrede 
     NATO içindeki müttefiklerine 11 Eylül saldırılarına ilişkin olarak önceki gün elindeki tüm kanıtları aktaran ABD, dün de resmen yardım talebinde bulundu. Terörle mücadele kampanyası çerçevesinde askeri operasyona hazırlanan ABD, 18 müttefikinden neler istediğini içeren bir listeyi Kuzey Atlantik Konseyi'ne sundu. Bu gelişmenin ardından, "İttifak üyelerinden birine karşı yapılmış saldırı tüm üyelere yapılmış sayılır" ilkesini içeren 5. madde de yürürlüğe girmiş oldu. ABD'nin NATO'ya yönelik talepleri üye ülkelere iletilecek. 
     
     Onların ikinci denemesi 
     Afganistan’a girmesi an meselesi olan Rus askerlerine ABD malı silah, teçhizat ve kıyafetler dağıtılırken, Afganistan'da konuşulan Peştuca'yı bilen çok sayıda asker ve tercüman da bölgeye sevk edildi. Daha önce de Afganistan’da savaşan Rus askeri Amerikalılara göre avantajlı. 
     
     MOSKOVA-AB FLÖRTÜ 
Putin'in kredisi yükseliyor      GÜVEN ÖZALP Brüksel 

     ABD’de gerçekleştirilen terörist saldırıların ardından gündeme gelen "Artık hiçbir şey eskisi gibi olmayacak" söylemi, kendisini her alanda hissettiriyor. Rusya Devlet Başkanı Vladimir Putin’in Brüksel’de Avrupa Birliği ve NATO’yla gerçekleştirdiği temaslar, bunun en iyi örneklerini oluşturuyor. 
     Toplantılar "Batı - Rusya flörtü" halini alırken, eskiden rekabet unsuru olarak öngörülen konular, işbirliği alanları olarak gündeme geldi. Rusya’nın 11 Eylül sonrası gelişmeleri "en akıllıca" kullanan ve bu bağlamda "en k rlı çıkan" ülkelerin başında geldiği bu toplantılarla bir kez daha kanıtlandı. 
     "Avrupa’nın bölgesel güvenliği yeniden değerlendirmesi gerekiyor. Pratik çözüm önerilerinin zamanı geldi" diyen Putin, Rusya’nın hem AB’yle hem de NATO’yla daha yakın çalışacağı mesajını verdi. 
     
     Dönüm noktası 
     NATO Genel Sekreteri Lord George Robertson görüşmeleri, "İlişkilerde dönüm noktası" olarak değerlendirdi. 
     Putin’in NATO’ya ilişkin yaklaşımı oldukça dikkat çekiciydi. "NATO ağırlığını askeri alandan siyasi alana kaydırırsa çok şey değişir" diyen Putin, bu durumda İttifak’ın genişlemesine yönelik eleştirilerini azaltabileceklerini söyledi. Rusya - AB Zirvesi’nden dış politika ve savunma konusunda aylık danışma toplantıları düzenleme kararıyla ortak bir ekonomik alan oluşturma projesi ve terörizmle ortak mücadele kararı çıktı. 
     
Blair, Moskova’yı ziyarete gidiyor      Terörle mücadele konusunda Washington yönetiminden sonra en istekli görünen lider olan İngiltere Başbakanı Tony Blair, bugün Moskova'ya gidiyor. Avrupa'da ABD'nin başlattığı kampanyanın bayrağını taşıyan Blair'in bir günlük ziyareti sırasında "terörizme karşı işbirliği" gündemin ilk maddesini oluşturacak. Blair'in Moskova'yı ziyaret edeceği, Brüksel'deki Avrupa Birliği - Rusya zirvesine katılan Rusya Devlet Başkanı Vladimir Putin tarafından dün açıklandı. 
     



 DÜNYA 
















</TEXT>
</DOC>
