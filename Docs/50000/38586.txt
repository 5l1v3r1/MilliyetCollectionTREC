<DOC>
<DOCNO> 38586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/yazar/temelkuran.html </URL>
<DATE> 2001/08/23/ </DATE>
<TIME>  </TIME>
<AUTHOR> Ece Temelkuran  </AUTHOR>
<HEADLINE>
Aganigi taarruzunda insan kuraklığı... 
</HEADLINE>
<TEXT>

     Hazır bekliyorlarmış meğer. Daha bir ayağımız arabadayken başlıyor "fındık taaruzu". Mesele, düşük taban fiyatı. Mağdurlardan müteşekkil insan çemberi daralıp üzerimize kapanmadan az önce zarif bir vücut çalımıyla insan duvarını yarıp dışarı kaçmak icap ediyor. Dışarıda Fatih, 17 yaşında. Lisede. Ama hasat zamanı malum, çoluk çombalak kitleniyorlar fındığa. Güneydoğu'dan gelen işçileri sorunca kendinden emin bir yetişkine dönüşüyor yüzü 
     Güvenmem hiç onlara. 
     Hiç tanıştın mı onlarla 
     Yok tanışmadım. 
     Ya Ruslar 
     Onlar iyi. Çünkü Türkçe öğreniyorlar. Ama Güneydoğu'dan gelenler... 
     Başka bir ülkenin insanını kendi insanından daha "yakın", bulmak "Zaten gideceğim ben" diyor. Tıpkı yaşıtları gibi, o da İstanbul'u düşlüyor. 
     
     'Gidenler gelmiyor' 
     Ayşe Bahar Çebi, ODTÜ mezunu. Belediye Başkan Yardımcısı. "Gidenler gelmez" diyor, "Gelenler de yalnız kalır." Taşra yalnızlığı da beter şeydir. İnsan kuraklığından şikayet ederek başlar. Ortalama taşralı değerler tarafından ele geçirerek devam eder. İşlem sona erdiğinde insan kendini onlardan biri olarak bulur "Bütün hayatınızı ele geçiriyorlar sonunda. Köylülük değil şikayet ettiğim, varoşlaşıyor şehir." Oysa Ordu'da 1910'da tiyatro olduğunu, ilk köy gazetesinin Ordu'da çıktığını söylüyor. Çebi'ye göre Ordu hala Karadeniz'in en "liberal" şehri. Gece on ikide kadınlar yalnız yürüyebiliyor, iki kadın bir yere gidip yemek yiyebiliyor. Ama işte okuyup yazanlar terk edip gittikçe şehri... Anadolu'da insan kuraklığı böyle oluyor yoksulluktan daha beter olan, insanı daha beter boğan... 
     İyi şeylerden konuşuyoruz Çebi ile. Aganigi reklamından mesela "Ooo... Çok sevdiler burada. Esprileri görecektiniz o zaman " 
     
     Aganigi sefaleti 
     Protokolün ağırbaşlılık kuralları gereği, esprilerden örnekler almak mümkün değil. Zaten fındık lafı, hep aynı hazin güzergaha giriyor. Herkes gibi Çebi de dağları gösteriyor "Bakmayın buralar güzel. Bu, şehrin ön yüzü. Girin 10 km içeriye. Güneydoğu'dan beterdir. Tarifi olmayan bir fakirlik. Onlar da şehre inince... Dedim ya varoşlaşıyor şehir." Taştan ağaç çıkar mı Karadeniz'de taştan ağaç fışkırıyor. Ama insan kuraklığı öyle zalim bir şey işte, buraları insan bozkırı yapıyor sanki. Yoksulluktan daha boğucu olan, insanın içini kurutan... 
     
     







Hukuk ve şeriat 


Fındık nakit dolar demek 


Mutat zevatsız bir düğün .. 


Sütten kesmek 


Erdoğan'ın yeni kasedi çıktı 


Sınıfta kalanlara gecikmeli müjde 


Burada varsa yoksa fındık 


Türkler için de daha iyi... 


Para tünele kaçtı, tüneli inek içti, yandı bitti kül oldu 


Politikacı ayrı millettir 


Filistin soruşturması askıda 


Depremzedelerle paylaşabileceğiniz çok şey var hala 


Aganigi taarruzunda insan kuraklığı... 


Gürültü yasaklanmıştır 


Brezilya’nın 42 ile yaptığını biz 55’le bitiremedik 


Gözler patronlara çevrildi 


</TEXT>
</DOC>
