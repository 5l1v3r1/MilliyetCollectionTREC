<DOC>
<DOCNO> 24088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/soneko04.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Asgari ücret 1 Temmuz'da brüt 146 milyon liraya yükseliyor 
</HEADLINE>
<TEXT>

     Halen brüt 139 milyon 950 bin lira olan asgari ücret, Asgari Ücret Tespit Komisyonu'nun daha önce aldığı karar uyarınca, 1 Temmuz'da brüt 146 milyon 947 bin 500 liraya yükselecek. 
     Net 102 milyon 369 bin 600 lira olan yürürlükteki asgari ücret ise 1 Temmuz'dan itibaren net 107 milyon 323 bin 800 lira olarak uygulanacak. 
     Yürürlüğe girdiği 1 Ocak'ta 208.6 dolara tekabül eden 1 dolar 670 bin 994 liralık kur üzerinden hesaplandı yürürlükteki brüt asgari ücret 139 milyon 950 bin lira , 21 Şubat'ta dalgalı kur sistemine geçilmesi ile birlikte 5 ayda 84.4 dolar değer yitirerek, 124.2 dolara indi 1 dolar 1 milyon 123 bin 600 liralık kur üzerinden hesaplandı . 
     Yine yürürlüğe girdiği tarihte 152.5 dolara tekabül eden yürürlükteki net asgari ücret 102 milyon 369 bin 600 lira , 5 ayda 61.6 dolar yitirerek 90.9 dolar düzeyine düştü. 
     Bu arada, Türk-İş'in yaptığı araştırmaya göre 139 milyon 950 bin liralık brüt asgari ücretin yürürlüğe girdiği 1 Ocak'ta 175 milyon 345 bin lira olan dört kişilik bir ailenin zorunlu gıda harcaması tutarı Mayıs ayı sonunda 219 milyon 860 bin liraya yükseldi. 
     Araştırmaya göre, Ocak ayında zorunlu gıda harcaması tutarının yaklaşık üçte ikilik bölümünü karşılayabilen yürürlükteki net asgari ücret, Mayıs ayı sonunda zorunlu gıda harcamasının yarısını karşılayabilir düzeye geriledi. 
     
     






</TEXT>
</DOC>
