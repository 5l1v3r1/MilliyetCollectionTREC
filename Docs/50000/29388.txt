<DOC>
<DOCNO> 29388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/guncel/agun.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Reklamın kalbi DMC Garden Cafe de A-T-I-Y-O-R 
</HEADLINE>
<TEXT>

Türkiye’nin önde gelen reklam ajansı sahipleriyle Milliyet yönetimini buluşturan barbekü partilerinin ikincisi dün düzenlendi. Konu Milliyet Gazetesi’nin yeni vizyonuydu 
     Milliyet yeni vizyonunu tanıtmaya devam ediyor. Reklam ajansı yöneticileri geçtiğimiz günlerde olduğu gibi dün yine Doğan Medya Center bahçesinde gazete yönetimiyle bir araya geldi. Milliyet'in 150 bin lira olmasından sonra yaşanan değişim süreciyle ilgili görüşmelerin yapıldığı barbekü partisinde konuşan Genel Yayın Yönetmeni Mehmet Y. Yılmaz, Milliyet'in yeni bir vizyonu olduğunu, artık çok daha dinamik ve daha güleryüzlü bir gazete olma yolunda olduğunu vurguladı. 
     
     Milliyet’in basında en güvenilir isim olarak, "en çok okunan gazete" olma yolunda sağlam adımlarla ilerlediğini ve şu an bu hedefe ulaştığını belirten Mehmet Y. Yılmaz, "Gazetemiz doğru haberciliği ve insanlarda her zaman yarattığı güvenle yoluna devam edecektir" dedi. Reklam ajansı yöneticileri de, Milliyet'in yaşadığı bu yeni süreci değerlendirerek, Milliyet'in en çok satan gazete olması ve çok sayıda insanın eline ulaşmasından duydukları memnuniyeti dile getirdi. 
     



 GÜNCEL 


















</TEXT>
</DOC>
