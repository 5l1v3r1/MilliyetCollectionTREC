<DOC>
<DOCNO> 18819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/son/soneko22.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
DaimlerChrysler Türkiye'de yatırımlarını hızlandıracak 
</HEADLINE>
<TEXT>

     DaimlerChrysler Politika ve Dış İlişkiler Genel Koordinatörü Matthias Kleinert, geçtiğimiz 5 yıl içinde sadece kamyon üretimi için yaklaşık 150 milyon Euro tutarında gerçekleşen Türkiye'deki yatırımlarını koruyacak ve hızlandıracaklarını söyledi. 
     Türkiye'nin firmaları için otobüs ve kamyonlara yönelik olarak Avrupa'nın Almanya'nın doğusundaki bölümde stratejik ve taktik açıdan en önemli üretim ve yatırım bölgesi olduğunu ve bu konumunu sürdüreceğini vurgulayan Kleinert, yeni kamyon ve otobüs projelerini hayata geçireceklerini açıkladı. 
     DaimlerChrysler tarafından düzenlenen ''Türkiye ve Avrupa'' başlıklı seminerin açılışında konuşan Kleinert, DaimlerChrysler Yönetim Kurulu Başkanı Jürgen Schrempp'in ''Türkiye'yi AB'ye yaklaştırmak büyük önem kazanmaktadır. Avrupa'nın geleceğini Türkiye ile birlikte yaşayacağımıza kesinlikle inanıyoruz. Bizimki gibi işletmeler bunun için gereken her desteği verecektir'' sözünü hatırlattı. 
     Kleinert, Türkiye'nin firmaları için otobüs ve kamyonlara yönelik olarak Avrupa'nın Almanya'nın doğusundaki bölümde stratejik ve taktik açıdan en önemli üretim ve yatırım bölgesi olduğunu ve bu konumunu sürdüreceğini vurgulayarak, şöyle devam etti 
     'Somut olarak geçtiğimiz 5 yıl içinde sadece kamyon üretimi için yaklaşık 150 milyon Euro tutarında gerçekleşen yatırımlarımızı koruyacak ve hızlandıracağız. Türkiye'nin pazar hacmi ve özel ihracat olanakları prensipte ve geleceğe yönelik olarak çok şey vadettiğinden Türkiye'de yeni kamyon ve otobüs projelerini yaşama geçireceğiz.'' 
     Türkiye'nin güvenlik ve savunma politikasında ortak ülke olarak rolüne vermeleri gereken değeri bildiklerini ve Türkiye'nin Batı Avrupa'ya, AB'ye yönelmesinin kendileri içinde doğal olarak özel bir istek olduğunu kaydeden Kleinert, ''Dostlar arasında söylememe izin verin, birlikte epeyce bir yol almış bulunuyoruz. Gelecekte de bu yolda birlikte ilerleyebilmemiz için politikanın gerekli koşulları tanımlayıp sağlayabileceğini şiddetle umuyoruz.'' 
     






</TEXT>
</DOC>
