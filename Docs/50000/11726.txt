<DOC>
<DOCNO> 11726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/son/sontur08.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sinop açıklarında yük gemisi battı 3 denizci kayıp 
</HEADLINE>
<TEXT>

     Rusya'nın Novorossiisk Limanı'dan yüklediği kereste ile Karadenize açılan Suriye bandıralı gemi, Sinop açıklarında battı. Geminin 11 kişilik mürettebatından 8'inin kurtarıldığı bildirildi. 
     Dün saat 15.00 sıralarında Rusya'nın Novorossiisk Limanı'ndan yüklediği keresteyi, Suriye'nin Tartus Limanı'na götürmek üzere Karadeniz'e açılan Oula Queen adlı 2 bin 218 grostonluk 95 metre boyundaki gemi, bu sabah saat 06.00 sıralarında Sinop'un 60 mil açığında henüz bilinmeyen nedenle battı. 
     Bu arada, geminin 11 kişilik mürettebatından 8'i çevredeki gemiler tarafından kurtarıldı. Kayıp 3 denizcinin bulunması için Sahil Güvenlik Komutanlığı arama-kurtarma uçağı ve botlarının arama çalışmalarını sürdürdüğü bildirildi. Öte yandan, Suriye bandıralı geminin dün gece saat 21.30 sıralarında Sahil Radyo'yu arayarak yardım istediği, kaptanın daha sonra Suriye ile görüşmesinin ardından bu çağrıdan vazgeçtiği öğrenildi. 




</TEXT>
</DOC>
