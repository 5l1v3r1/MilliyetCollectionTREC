<DOC>
<DOCNO> 15142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/son/sontur08.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kenan Evren Marmaris'te ekonomik kriz, IMF ve Derviş'i değerlendirdi... 
</HEADLINE>
<TEXT>

     7. Cumhurbaşkanı Kenan Evren, ''Türkiye, bu krizi hiç hak etmedi'' dedi. 
     Evren, Marmaris Armutalan'daki evinde A.A'ya açıklamalar yaptı. ''Devalüasyon yapmaya gerek yoktu'' diyen Evren, şöyle devam etti 
     ''Bana, Cotarelli'nin oyununa kandık gibi geliyor. Çünkü Kasım krizinde hükümet bir tedbir almıştı. Tahtakale denen serbest oluşumda herkes, dolar ve mark alıp satıyor. Merkez Bankası'nın ayrıca kuru vardı, ithalat-ihracat için belli kur uyguluyordu. Bu nedenle Bu krizi hak etmedik diyorum. Bu kriz suni yaratıldı. Türkiye'yi biraz daha sıkıntıya sokalım da Kürt meselesini, Kıbrıs meselesini, Ege meselesini halletmek için bize daha muhtaç olacaklar, bunu koz olarak sürelim mi diye... Böyle bir yoruma sokmuş olabilirler. Çünkü Cotarelli'nin isteği üzerine bu yapıldı. Aklıma çeşit çeşit şeyler geliyor.'' 
     Kenan Evren, ''Derviş'i televizyonlardan izliyorum. Sevdim, sempatik birine benziyor ama bu işleri Türkiye'de bilen yok muydu Türkiye o kadar kötü durumda mı, biz altından kalkamadık mı deniliyor. ABD'li uzmanı getirdik, moral bozukluğu oluyor'' dedi. 




</TEXT>
</DOC>
