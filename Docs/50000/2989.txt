<DOC>
<DOCNO> 2989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/son/sontur06.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Dışişleri Bakanı Ankara'da 
</HEADLINE>
<TEXT>

     Dışişleri Bakanı İsmail Cem ile İsrail Dışişleri Bakanı Şolomo Ben Ami, Dışişleri Bakanlığı konutunda biraraya geldi. 
     Ankara'ya 1 günlük çalışma ziyareti için gelen Ben Ami'nin, Cem ile görüşmesinde, Ortadoğu barış sürecindeki son gelişmeler konusunda bilgi vermesi bekleniyor. Bu arada, Ben Ami, Ankara'ya gelişinde kısa bir açıklama yaparak, Ortadoğu'daki son gelişmeleri kısaca değerlendirdi. ''Çok kritik bir noktada'' olduklarını belirten Ben Ami, ''Barışa hiçbir zaman bu kadar yakın olmamıştık'' diye konuştu. Ben Ami, Ankara'ya bir mesajı olup olmadığı sorusu üzerine, mesajının barış olduğunu söyledi. Konuk bakanın temasları çerçevesinde, Cumhurbaşkanı Ahmet Necdet Sezer ve Başbakan Bülent Ecevit tarafından kabul edilmesi bekleniyor. Ben Ami, öğleden sonra Ankara'dan ayrılacak. 




</TEXT>
</DOC>
