<DOC>
<DOCNO> 37161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/guncel/agun.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Karacaahmet Sultan Derg hı’nda düzenlenen cem törenine katıldık ve... 
</HEADLINE>
<TEXT>
Yaşlı amca birden elimi öpmeye kalktı 
SUNUŞ 
Bu yazı dizisinde Alevilerin temel sorunları ve talepleri, bölünmeleri, iç tartışmaları, kendilerinden olmayan kesimlere ve Diyanet’e bakışları Diyanet’in de Alevilik hakkında görüşleri yer alacak. Ayrıca Alevilerin yaşantısından kesitler de sunacağız. 
     RUŞEN ÇAKIR İHSAN YILMAZ YOLUNU ARAYAN ALEViLiK - 1 

     Vaaz verilirken yanımdaki yaşlı amca elimi öpmeye kalkınca, çok şaşırdım. Meğer ibadet başlamadan önce herkes birbirinden bu şekilde rızalık alırmış 
     Yer istanbul’da Karacaahmet Sultan Dergahı. Burada Alevilerin cem törenini izleyeceğiz. Ayakkabılarımızı çıkararak içeri giriyoruz. Büyükçe bir salon. Hz. Ali’den Karacaahmet’e kadar inanç önderlerinin fotoğraflarıyla donatılmış. Atatürk’ün fotoğrafı da aynı salonda yerini almış. Yoksullar ve derg hı ziyarete gelenler, etli bulgur ve ayrandan oluşan yemeklerini bitirdikten sonra salonda toplanmaya başlıyor. Kadınlar başlarını kapatarak içeri giriyor ve erkeklerle karışık oturuyor. Ceme katılacaklar ortada çember oluşturuyor. 
     
     ÖNCE BİRLİK DUASI 
     Cem sırasında sessizliği sağlamakla görevli olan bir kişi var. Bu kişiye "gözcü" deniyor. Gözcü çemberin ortasında yerini alıyor, ibadete katılıyor ama hiç oturmuyor. Karacaahmet Derg hı’nın dedesi Kemal Uğurlu da baş köşedeki, "dede postu"nda oturuyor. Önce ceme gelenlerin hayırlı niyetlerinin kabulü için ayakta "birlik duası" yapılıyor. Herkes oturduktan sonra "ülkenin birliğinin, düzeninin bozulmasına meydan vermeyin" diye vaaza başlıyor, Alevi dedesi. 
     
     KUL HAKKINDAN ARINMALI 
     Konuşmasında Yunus Emre, Pir Sultan Abdal, Hacı Bektaşi Veli ve Atatürk’ün sözlerinden destek alıyor. Ceme katılanlar da vaaz sırasında zaman zaman Allah’a yakarıyor, eller havaya kalkıyor. Vaazdan sonra "Tövbe günahlardan estağfurullah" diyerek günahların affedilmesi isteniyor. Yanımda oturan yaşlı amcanın elime sarılıp öpmek istemesiyle şaşırıp kendimi geri çekiyorum. Sonra anlıyorum ki, ibadet başlamadan kul hakkından arınmak için herkes birbirinden rızalık alıyor ve yanındakine sarılıyor. 
     
     SALAVATLA SONA ERİYOR 
     Türkçe dualarla başlayan ibadet boyunca üç kez secdeye gidiliyor, 12 imam zikri yapılıp tevhit çekiliyor. Bu sırada dedenin, bağlaması ile "Gönül gel maralım Hüseyin’e doğru..." diyen sesi duyuluyor. Ceme katılanlar, dizlerine göğüslerine vurarak eşlik ediyor. Hz. Muhammet’in miraca çıkmasını temsilen yapılan "miraçlama" ile semah dönülüyor. Ardından, Kerbela şehitleri için okunan mersiye sırasında da gözyaşı dökülüyor. 
     
Umutları Sezer’de      Aleviler Hacı Bektaş Veli Şenlikleri’ne katılacak olan Sezer için "O herhangi bir siyasetçi değil. Hukuku bilen biri. İşte bu nedenle onun ziyareti bizim için çok farklı olacak" diyor 
     Hacı Bektaş Veli Şenlikleri’nin bu yılki en önemli konuğu Cumhurbaşkanı Ahmet Necdet Sezer. Sezer’in şahsında devlete taleplerini anlatacak olan Aleviler, onun yarın vereceği mesajlarla bir bakıma devletin Aleviliği resmen tanıyacak olmasını umut ediyorlar. Cem Vakfı Başkanı Prof. İzzettin Doğan ise devletin Aleviliği tanıması diye bir sorun olmadığı kanısında. 1997’de Cumhurbaşkanı Süleyman Demirel, Başbakan Mesut Yılmaz ile Başbakan Yardımcıları Bülent Ecevit ve İsmet Sezgin’in gelmiş olduklarını ve Demirel’in "Göğsünüzü gere gere Aleviyim diyebilmelisiniz" sözlerini hatırlatıyor. 
     
     Huzursuz eden yasak 
     Doğan, şöyle devam ediyor "Eski Anayasa Mahkemesi Başkanı’nın Cumhurbaşkanı seçilmiş olması, bizim için bir umut kaynağı. Herhangi bir siyasetçi değil, hukukun ne olduğunu, ne olması gerektiğini bilen kişi. O açıdan, yeni cumhurbaşkanımızdan beklentilerimiz çok daha büyük önem taşıyor. Daha önce burada devlet adına, vatandaşıyla alay niteliğini taşıyan, onları çocuk yerine koyan yaklaşımlar sergilendi. Ama bu seferki ziyaretin farklı olacağını zannediyoruz. Daha ciddi ve uyarıcı olmasını bekliyoruz." 
     Prof. Doğan, Aleviliğin tanınmasına ihtiyaç olmadığını söylese de önemli bir yasak Alevilerin gündeminde ön sırayı işgal ediyor. Mayıs 2001’de tüzel kişilik kazanan Alevi Bektaşi Kuruluşları Birliği’ne ABKB valilik tarafından gönderilen yazıda, "Alevi, Bektaşi, Cem ve kültür- evleri açar, yapar, açılmasına katkıda bulunur" kavramlarının Dernekler Kanunu’na göre yasak olduğu bildirildi ve bunların tüzükten çıkarılması istendi. 
     
Alevilerin en temel sorunları      Semtlerimize artık baskı yapmayın 
     Yaklaşık 250 Alevi örgütünün desteğiyle kurulan Alevi - Bektaşi Kuruluşları Birliği Kültür Derneği’nin ABKB Başkanı Ali Doğan, Alevilerin en temel taleplerini şöyle sıralıyor 

</TEXT>
</DOC>
