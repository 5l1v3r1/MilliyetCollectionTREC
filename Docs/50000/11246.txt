<DOC>
<DOCNO> 11246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/guncel/gun03.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayvanlara acı çektirme yasak 
</HEADLINE>
<TEXT>

Vahşet manzaralarına tepkiler Çevre Bakanı Aytekin'i harekete geçirdi Kurban kesimine sıkı takip getiren yasa hazırlanıyor 
     Çevre Bakanı Fevzi Aytekin, kurban kesimindeki olumsuzlukların bir daha yaşanmaması için kanun önerisi hazırlandığını belirtti. Henüz tamamlanmamış öneriye göre, Bakanlık "kesimdeki en iyi teknolojiyi" araştırırken, kasaplarla veterinerleri de takibe alacak. 
     Aytekin, Kurban Bayramı'nda yaşanan olumsuz tablo nedeniyle bakanlığının hukuk işlerinde inceleme başlattığını, ilgili kurum ve kuruluşlarla görüşmeler yapıldığını söyledi. Kurban konusunda denetimin kendilerinde, yetkinin ise yerel yönetimlerde olacağını anlatan Aytekin yasa önerisiyle ilgili şu bilgileri verdi 
     
Tekirdağ'da salgın var      Aytekin, Kurban Bayramı'nda memleketi Tekirdağ'a giderek, burada tedavi gören 55 vatandaşın "paratifo"ya yakalandığını öğrendiğini belirtti. Tekirdağ Belediyesi'nin mezbahasında yıllardır arıtma tesisi çalıştırılmadığını ifade eden Aytekin, mezbahaya arıtma tesisi yapılmazsa mühürlenmesini istedi. 
     
Bayıltma ya da şoklama      Kurban satışı ve kesimi belli alanlarında yapılacak. 
     Veteriner nezaretinde satış ve kesim yapılacak. 
     Gerekirse bayıltma ve şoklama sistemi uygulanacak. Bu teknolojiyle ilgili inceleme yapılacak. 
     Veteriner incelemesi yapılacak. 
     Kasaplar konusunda belediyeler veya valilikler tarafından bir eğitim programı yapılıp, bu kişilere sertifika verilecek. Elinde belgesi bulunan kasap veya kurban kesmesini bilenlere izin verilecek. 
     


 GÜNCEL 





















</TEXT>
</DOC>
