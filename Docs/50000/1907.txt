<DOC>
<DOCNO> 1907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/son/sontur08.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İBDA C üyesi 3 kişi yakalandı 
</HEADLINE>
<TEXT>

     İstanbul'da çok sayıda bombalama eylemine karıştıkları bildirilen İBDA C terör örgütü üyesi 3 kişi yakalandı. 
     Terörle Mücadele Şube Müdürlüğü'nden yapılan açıklamaya göre, 1989 yılından itibaren mevcut anayasal düzeni yıkarak, yerine şeri esaslara dayalı devlet kurmayı planlayan ve bu doğrultuda ülke genelinde bombalama, molotof kokteylli saldırı eylemlerini gerçekleştiren İBDA C terör örgütüne yönelik çalışmalarda 3 örgüt üyesi yakalandı. Yakalanan örgüt üyelerinin yapılan sorgulamaları sonucu son iki yıl içerisinde 2 ayrı TEKEL büfesi ile bir banka şubesi ve bir mahalle muhtarlığının bombalanması, DYP Esenler ilçe merkezi merdivenlerine şüpheli poşet ve örgüt imzalı bez bırakılması eylemlerine karıştıklarının belirlendiği bildirildi. Terörle Mücadele Şube Müdürlüğü'ndeki sorguları tamamlanan 3 örgüt üyesi, İstanbul DGM'ye gönderildi. 




</TEXT>
</DOC>
