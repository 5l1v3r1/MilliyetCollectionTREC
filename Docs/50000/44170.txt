<DOC>
<DOCNO> 44170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/spor/spo05.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Çizmede Türk rüzgarı 
</HEADLINE>
<TEXT>

Terim’in başındaki Milan’ın, UEFA Kupası’nda Borisov karşısındaki futbolu övgü aldı. Inter’de ilk kez on birde forma bulan Emre’nin, Brasov maçındaki performansı ise göklere çıkarıldı 
     FIRAT KAYAKIRAN 

     Manşete çıktılar 
     İTALYAN basını, Çizme’deki temsilcilerimiz Fatih Terim’den sonra Emre için de övgü dolu haberler yazmaya başladı. Terim’in ekibi Milan’ın, UEFA Kupası’nda Beyaz Rus BATE Borisov’u rövanşta da 4 - 0’lık skorla adeta topa tutması manşetlere çıktı. Inter’de Arjantinli teknik adam Hector Cuper’in Rumen Brasov maçında ilk kez on birde şans verdiği Emre’nin performansı da beğeni topladı. 
     
     Golün adı Milan’ 
     MILAN için La Gazzetta Dello Sport, "Nerede Milan, orada gol" başlığını kullandı. Kırmızı - Siyahlılar’ın 12 Eylül 1995’ten bu yana Avrupa’da ilk kez bu şekilde farklı galibiyet aldığını belirten gazete, Terim’in yedek ağırlıklı bir takımla dahi dört gol bulmasına övgüler yağdırdı. Corriere Dello Sport da "Borisov hafif geldi. Milan için bir antrenman maçıydı" ifadesini kullandı. 
     
     Emre’den resital’ 
     INTER’İN Brasov’u 3 - 0 yendiği maçta 66 dakika forma giyen Emre’nin oyunu da "1 saatlik futbol resitali" olarak yorumladı. Genç yıldızı yaramaz bir çocuğa benzeten Tuttosport, "Gün geçtikçe iyiye gidiyor" diye yazdı. Corriere Dello Sport, Emre’nin ilk maçında sakatlanması için "şanssızlık" değerlendirmesini yaptı. Milli futbolcumuza gazeteler Ventola’dan sonra en yüksek ikinci notu verdi. 
     
Milan - CSKA Sofya      UEFA Kupası’nda ikinci tur kuraları dün Nyon’da çekildi. Milan, Bulgar CSKA Sofya ile eşleşirken, Inter de Polonya’dan Wisla Krakow’a düştü. İlk turda Gençlerbirliği’ni eleyen Halmstad, Jardel’in yeni takımı Sporting Lisbon ile oynayacak. Gaziantep’i eleyen Hapoel Tel Aviv ise İngiliz Chelsea’ye rakip oldu. İkinci tur maçları 18 Ekim - 1 Kasım’da yapılacak. 
     
     Diğer eşleşmeler 

</TEXT>
</DOC>
