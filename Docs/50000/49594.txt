<DOC>
<DOCNO> 49594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/son/sondun25.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalılar ilk kez harekat konusunda şüpheye düştü 
</HEADLINE>
<TEXT>

     Amerikalılar, teröre karşı yürütülen savaşın hedeflerine ulaşıp ulaşmayacağı ve Suudi terörist Usame Bin Ladin'in yakalanması veya öldürülmesi konusunda ilk kez şüpheye düştü. 
     New York Times gazetesi ve CBS televizyonu tarafından yapılan kamuoyu yoklamasının sonuçlarına göre, halkın yüzde 58'i Afganistan'da savaşın ''şöyle böyle'' gittiği kanısında. 
     Halkın yüzde 13'ü ''savaş kötü gidiyor'' derken, sadece yüzde 25'i ''savaş iyi gidiyor'' görüşünü savundu. 
     Kamuoyu araştırmasının sonuçlarına göre, Başkan George Bush'un 11 Eylül'den sonra yükselen popülaritesi, halen yüzde 87 ile yerini koruyor. 
     Halkın Kongre'ye olan güveni ise yüzde 67 dolayında. Bu oranın 70'lerden bu yana görülen en yüksek oran olduğu kaydediliyor. 
     Halkın yüzde 88'i, ABD'nin Afganistan'a yönelik askeri harekatını destekliyor. 
     Harekata karşı çıkanların oranı ise yüzde 8. Amerikalıların yüzde 61'i, Amerikalı askerlerin hayatına mal olsa bile terörle savaşmaya 
     değdiğini düşünüyor. Karşı görüşü savunanların oranı ise yüzde 27. 
     Ancak halkın çoğunluğu, hükümetin biyolojik saldırı konusunda yeterli hazırlığı olmadığına inanıyor. ''Hükümet, biyolojik saldırıya hazırlıklı değil'' diyenlerin oranı yüzde , ''hazırlıklı'' diyenlerin oranı ise yüzde 35. 
     






</TEXT>
</DOC>
