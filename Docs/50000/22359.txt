<DOC>
<DOCNO> 22359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/yazar/toker.html </URL>
<DATE> 2001/05/21/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Yorgan geldi, kavga bitti mi 
</HEADLINE>
<TEXT>

     Son ekonomik krizler neredeyse yeni bir atasözünün doğmasına yol açacaktı "İki felaket, bir mutluluk doğurur" filan gibi.. Hiç üzülmeye gerek yoktu Dibe vurmuş Türkiye bunu, yukarıya fırlamanın fırsatı olarak değerlendirecekti. Hep savsaklanan "siyasi değişim" bu sefer kaçınılmaz hal alacaktı. Zira artarda gelen iki ekonomik bunalım kendi başına bir olay değildi siyasi rahatsızlığın yan ürünüydü. Böylece bunun tedavisinin yolu açılıyordu. 
     Bunu iyi niyetli yorumcular söylüyorlardı, bunu Kemal Derviş söylüyordu, bu hususu "lideler" IMF'e "iyi niyet mektubu"nda temin ediyorlardı. Hatta başlatılan para yardımının parçalara bölünerek verilmesi bu yüzdendi. Gerçekçiliği bilinen ünlü The Economist bile "Derviş söylediklerini başarabilirse sadece ekonomide değil, çok partili sisteme geçilen 1945'ten beri değişmeyen Türk politikasında bu durum devrim niteliği taşıyacak" diye yazıyordu. 
     Oo, oo, oo . Tabii, ihtiyatlı The Economist "Derviş başarabilirse" şartını koşuyordu ama zaten işin esası, yahut "püf noktası" da buydu. 
     Derviş'in başarması "siyasi değişim"in "sine qua non olmazsa olmaz"ı değildir siyasi değişim, Derviş'in başarmasının vazgeçilmez gereğidir. Bunun ciddi bir belirtisi ise henüz yoktur. Eğer Bahçeli'nin "Derviş zehir olsa içerim" sözünü böyle bir belirti saymıyorsanız ki, değildir. Bugünkü siyasi sistemi işletenler, hepsi, Derviş'i, zehir olsun veya olmasın, içip bitirmenin peşindedirler. Ama o takdirde yardımların devamı gelmezmiş. Ne gam Bir "sıkıntılı an" daha böylece atlatılmış olmayacak mıdır Bu, "iyi niyet mektupları"nın 19.sudur. Her biri, çadır tiyatrolarının meşhur "Aldık paranızı, öptük ananızı" marşıyla uğurlanmıştır. Daima "Batının, Amerika'nın bize muhtaç olduğu bizi bırakmayacakları" varsayımı o, "değişmez siyasetçiler"e egemen olmuştur. 
     Ama Amerikan Hazine Bakanı bizim Hazine Bakanına "Bu parayı da çarçur ederseniz, bir daha zırnık alamazsınız" demiş. Bizim "değişmez siyasetçi" buna güler "Onlar hep öyle söylerler, söylerler sonra da gene verirler". 
     Yeni atasözü arayacağımıza eskisini kullanalım "Kırk yıllık Yani, olur mu Kani " 
     Değişimle değişecek siyasetçi o değişimi yapar mı Atı arabanın önüne koyalım. 
     
NOT 2000 Olimpiyatlarının arefesinden beri ziyadesiyle becerikli bir Milli Olimpiyat Komitesi tarafından sürdürülen "İstanbul'da Olimpiyat" yutturmacasının 2008 Olimpiyatına ait üçüncü balonu da ilk iğnesini yedi Milletlerarası Komitenin aday şehirleri teftiş eden heyeti İstanbul'u "olumsuz" buldu. Hele bu defa, bir Olimpiyatın bir evvelki Olimpiyatın yapıldığı şehrin hemen yanıbaşındaki şehirde tekrarlanacağını düşünmenin bile bir deli saçması olduğu ve bunun, dünyanın beş kıtasını ayağa kaldıracağı bu sütunun görüşü olmuştur. Ama ortada bir "Yağma Hasanın böreği" vardır. 
2008 teşebbüsü de hüsranla sonuçlandığında buna "böyle yayınlar"ın sebebiyet verdiği bahanesi ileri sürülmesin diye "Moskova'daki nihai karar"a kadar konuya ambargo koymuştum. Onu sürdüyor ve sadece "ilk iğne"yi belirtmekle yetiniyorum. Asıl hesaplaşma, Moskova'daki karardan sonra.. - M. T. 








İtimat krizi 


Pilotların mesajları 


Göbek diplomasisi 


Tarihle yüzleşmek 


Böyle kamu hizmeti olmaz olsun 


Tağmaç, Batur ve Necatigil... 


İtalyan solu 


Yorgan geldi, kavga bitti mi 


İmtiyazlı, sınıflı bir milletiz 


</TEXT>
</DOC>
