<DOC>
<DOCNO> 28955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/son/sontur01.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da olaylı gece....Cinayet...İntihar... 
</HEADLINE>
<TEXT>

     Fatih'te restoran sahibi bir kişi kafasından tek kurşunla vurularak öldürülürken, aynı ilçede bunalıma giren üniversiteli genç, kendisini iple asarak intihar etti. 
     Topkapı Kaleiçi İETT Son Duraklar mevkiinde bulunan Ali Baba Restoran'ın sahibi Haluk İçöz, işyerinin bulunduğu sokakta gece saat 01.00 sıralarında Ömer Oğuz adlı bir kişinin silahlı sıldırısına uğradı. 
     Açılan ateş sonucu İçöz başından aldığı tek kurşunla olay yerinde hayatını kaybetti. 
     Polis, olaydan sonra kaçan Ömer Oğuz'un yakalanması için çalışmaların sürdürüldüğünü kaydetti. 
     Yapılan araştırmada Haluk İçöz'ün işyerine gelen Oğuz'un içki isteğini, bu istediğinin reddedilmesi üzerine çıkan tartışma sonucu silahına sarılan Ömer Oğuz'un, İçöz'ü vurduğu bildirildi. 
     Üniversitelinin intiharı 
     Bir ihbarı değerlendiren güvenlik güçleri, Fatih Seyit Ömer Mahallesi Kırıklı Aziz Sokak üzerinde bulunan bir apartmanın önüne geldiler. 
     Apartmanın 2. katına çıkan ekipler kapıyı çalmalarına rağmen içerden ses gelmeyince olay yerine itfaiye ekiplerini çağırdılar. 
     İtfaiye ekipleri tarafından 2. kat pencere camına dayanan bir merdiven yardımıyla içeriye giren polis, kendisini kalorifer borusuna iple asmış İ.Ü Cerrahpaşa Tıp Fakültesi 4. sınıf öğrencisi Serdest Büdüş'ün 22 cesediyle karşılaştı. 
     Büdüş'ün ailevi sorunlar nedeniyle bunalıma girerek intihar ettiği ve ölmeden önce 4 sayfalık bir intihar mektubu yazdığı öğrenildi. 
     







</TEXT>
</DOC>
