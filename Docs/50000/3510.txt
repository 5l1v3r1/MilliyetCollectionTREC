<DOC>
<DOCNO> 3510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/yazar/cankat.html </URL>
<DATE> 2001/01/23/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Aliyev ve İshak Bey’in k rhanesi 
</HEADLINE>
<TEXT>

     İshak Alaton anlatıyor, araya girmeden aktarıyorum "Haydar Aliyev televizyonda her göründüğünde, muhakkak eşimden dostumdan birisi beni arar, Aliyev’le ikiniz ne kadar birbirinize benziyorsunuz’ der. Sahiden de benziyoruz... Eh yaşımız da yakın. 
     Bundan altı yedi yıl önceydi. Amerikalı bir misafirimi görmeye Swissotel’e gittim. Kapıdan içeri girdim, misafirim holde mi diye etrafıma bakınırken, uzaktan Murat Karayalçın’ı gördüm. Karayalçın da beni gördü, hızla bana doğru yürümeye başladı. Heyecanlı, telaşlı... ama bana yaklaştıkça adımları yavaşladı, heyecanı azaldı. 
     İshak Bey Sizi Haydar Aliyev zannettim. Ne kadar benziyorsunuz... 
     Hayrola, ne bu telaş 
     Sayın Azerbaycan Cumhurbaşkanı burada, otelde. Onu karşılamaya gelmiştim. Durun sizi tanıştırayım, şimdi gelir. 
     Buluştuk. Karayalçın atıldı 
     Sayın Cumhurbaşkanım, İshak Bey dostumu siz zannettim... Size çok benziyor da, diyerek tanıttı beni. Birbirimize baktık bir an, el sıkıştık. Bir iki nezaket cümlesi söyleyene kadar, Karayalçın heyetle ilgilenmek üzere ortadan kayboldu. Aliyev’le kalakalmıştık. Tuhaf bir sessizlik oldu, söyleyecek lafımız da yok... işi bari şakaya vurayım dedim 
     Sayın Cumhurbaşkanım, ikimizin de yaşı yetmişe geliyor. Hayatımızı dolu dolu yaşadık. Ama ben h l yeni heyecanlar, yeni tecrübeler peşindeyim. Herhalde siz de öylesiniz. Bakın bir önerim var. Mademki bu kadar birbirimize benziyoruz, gelin ben gizlice sizin koltuğunuza oturup bir hafta Azerbaycan’ı yöneteyim siz de benim yerime geçip Alarko Holding’i yönetin 
     Aliyev, önce ciddi söylüyorum sandı, artık hakkımda ne düşündü bilmem. Derken yüzüne muzip bir gülümseme geldi ve benim gibi, ciddi ciddi, başını sallayarak cevap verdi 
     İshak Bey gardaşım, bir hefteye kalmaz, senin o k rhanen batar, dedi. 
     Karşılıklı gülüştük". 
     
GÜLE GÜLE CLİNTON      Cumartesi günüydü. Amerika’da iktidar devir teslim törenlerini ve son kez Bill Clinton’ı televizyonda seyrettim Derin derin iç çekerek, desem bana katılmaz mısınız hanımlar . 
     Fransız gazetelerinden birinde, Clinton’dan, "siyas hayvan" diye bahsediliyordu. Bu manada İngilizce bir terim var mıdır, bilmiyorum. 
     Fransızca’da söz, hem "politika oyununda herkesten üstün" anlamına bir övgü, hem de "politikacılığı devlet adamlığından baskın" anlamında bir tenkit içeriyor. Ama ne olursa olsun, bizim politikacılarımızın ve devlet adamlarımızın da Bill Clinton’dan öğreneceği çok şey var Bir uygulaması hariç . 
     
Darbe yasak değil, başaramamak yasak      Darbe lafından kurtulamadık bir türlü. Bu nasıl bir demokrasidir ki, ya açık veya örtülü darbe yapıyoruz, ya da iki darbe arasında, darbe olur mu, olmaz mı diye tartışıp duruyoruz. 
     27 Mayıs 1960’tan beri, darbe ihtimalini hiç unutmadık. 
     28 Şubat tartışılırken 12 Eylül yeniden gündeme geldi. Meclis, 12 Eylül döneminde çıkarılan yasaların Anayasa Mahkemesi’nce iptal edilmesine olanak verecek Anayasa değişikliğine hazırlanıyor ya... 
     Böyle ne diyeceğimi, ne düşüneceğimi bilemediğim konularda, kendi kendime hep "şimdi filanca olsaydı bu konuda ne derdi" diye fikir jimnastiği yaparım. İsmet Paşa ne derdi, babamın merakıydı. Doğrusu, Paşa’nın talebesi Bülent Bey de, lafı söyledi mi dört dörtlük söyler. Konuşulan laf abuk sabuklaştı mı, o zaman da araya Aziz Nesin girer. 
     Onun asker darbelerle ilgili bir sözünü not etmişim defterime hangi kitaptan yahut röportajdan hatırlamıyorum "Cumhuriyet tarihimizde beş kez asker hük met darbesi oldu. Sivil hükümet darbeleri de olabilir. Bu beş asker darbeden ikisi başarılamadı ve darbe girişiminde bulunup da başaramayanlar yargılandılar, ordudan atılmakla, hapisle cezalandırıldılar bunların ikisi de, 146 1 maddeden idam edildi. 
     Askerlerin, bu ikisi başarısız, üçü başarılı beş darbesinden şöyle bir mantıksal sonuç çıkar Türkiye’de hükümet darbesi yapmanın yasalara aykırı olduğu doğru değildir. Tam tersine, hükümet darbesi girişiminde bulunup da başaramamak yasaktır ve başaramayanlar asılarak cezalandırılır..." 
     Aziz Bey durumu böyle özetlemişti. 
     
BU NE PERHİZ      Bazı lafları anlamakta güçlük çekiyorum. "Erkek rejimindeyim" sözü, güzel bir kadının ağzında ne anlama gelir mesela şifresini çözemedim. 
     Şarkıcı, oyuncu, şovcu güzellerden Gülben Ergen söylemiş. Peki bir meslektaşının yakın akrabası olan, medyayla da ilgili ve kendisiyle ilişkili işadamı hakkında ne diyecek şimdi 
     Ben ona biraz rejim yapmalısın, dedim diye kıvırtabilecek mi 
     
     





Savaş psikolojisi 


"Cehalet kuvvettir" 


Neden bu telaş 


'Savaş'ın sözleri SADECE İFTİRA' 


Aliyev ve İshak Bey’in k rhanesi 


Duyguyla içgüdüyle değil, akıl ve mantıkla... 


Çok cephede 


Özgür balık, Billy 


Marsilya'da ağaç dikmek yerine... 


Sezer ve hukuk 


Fransızcayı boykot 


İngiltere ne yapacak 


Meslek sorumluluğu 


Çiller Bakan çekilmeli 


Üç ilgisiz olay 


Çankaya davetinden gecikmiş notlar 1 


Maaş miras değildir 


Soruşturma var, hüküm yok, sanık var, suçlu yok 


Tayyip Erdoğan GELİYOR 


</TEXT>
</DOC>
