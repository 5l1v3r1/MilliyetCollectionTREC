<DOC>
<DOCNO> 18137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/yasam/yas04.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözler protokolü aradı 
</HEADLINE>
<TEXT>

Bu gece ve gecenin geliri, lösemili çocuklar için çok önemliydi. Ancak protokole ayrılan koltuklar boştu 
     DENİZ ALTUNTAŞ 

     Bizim Lösemili Çocuklar Vakfı yararına Bilfen Sihirli Çan Çocukevi tarafından Cemal Reşit Rey Konser Salonu'nda düzenlenen gece, duygusal dakikalara sahne oldu. 
     130 kişilik Çocuk Korusu'nun şarkılarıyla renk kattığı gecede Burak Kut, Ayten Alpman ve Kevork Tavityan sahne aldı. Koro Türkçe şarkıların yanı sıra İngilizce şarkılar da seslendirdi. İzleyiciler arasında bulunan lösemili çocukların koroya katılıp şarkı söylemesi, izleyicileri duygulandırdı. 
     
     Semra Özal gelmedi 
     Çocukların yaptığı bir tablo, açık arttırmada, Fatih Öztürk tarafından 1 milyar liraya satın alındı. Gecede toplanan bilet gelirleri lösemili çocuklar için vakfa devredildi... Ancak eğlence hayatının gediklilerinden Semra Özal protokol listesinde yer almasına rağmen geceye katılmadı. 
     Necdet Menzir, Selami Öztürk ve Abdullah Kiğılı gibi isimler için de aynı şey söz konusuydu... 
     
     



 YAŞAM 























</TEXT>
</DOC>
