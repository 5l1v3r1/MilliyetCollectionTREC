<DOC>
<DOCNO> 17492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/yazar/bila.html </URL>
<DATE> 2001/04/22/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Önce İsviçre'ye sonra Çağlar'ın hesabına 
</HEADLINE>
<TEXT>

İnterbank'ın yurtdışına kaçırılan paralarının off - shore yönetimiyle hangi şirketler üzerinden dağıtıldığının ve sonra hangi şahsi hesabı geçirildiğinin da saptanıyor. Ama her nedense alınma girişimi aşamasında hukuk bürosunun bankayı temsil yetkisi kaldırıldı 
     Batık bankalardan boşaltılan paraların nerelerde olduğu ve geri alınması konusunda iki gündür bu köşeden sunduğumuz bilgilere yenileri ekleniyor. 
     Fon'a devredilen bankalardan biri olan İnterbank'tan götürülen paraların izlenmesi ve geri alınması konusunda, bankanın devletçe atanan yönetimi tarafından görevlendirilen hukuk bürosunun sunduğu raporlardaki bilgileri duyurmuştuk. 
     Yine aynı çerçeve içinde Avukat Selim Sarıibrahimoğlu'nun, banka, Fon'a geçtikten sonra bankanın Yönetim Kurulu Başkanlığı'na getirilen Kadir Günay'a yazdığı yazıda İsviçre'ye götürülen paralarla ilgili önemli bilgiler yer alıyor. 
     
BLOKE KARARI      Avukat ulaştığı bilgileri yazıda şöyle özetliyor 
     "Yapmış olduğumuz araştırmalarda dikkati üzerinde toplayan bir başka nokta da önceden sözünü ettiğimiz off - shore şirketlerinin kullanmış olduğu krediler İsviçre'de mukim bir şirketin banka hesabına aktarıldıktan sonra Cavit Çağlar'ın şahsi hesaplarına transfer edilmiştir. Devletin paralarının takibi açısından İsviçre istinabesi Adli yardımlaşma anlaşması çerçevesinde bir ülke mahkemesinin izlediği olayı, onun adına bir başka ülke mahkemesinin izlemeye devam etmesi büyük önem arz etmektedir. Ayrıca mahkemenin Şişli 3. Asliye Ceza Mahkemesi 28.2.2001 tarihli sanıkların tüm para ve malvarlıklarına el konularak bloke edilmesi yolundaki ara kararı İsviçre açısından büyük önem taşır. Şöyle ki, hesaplara ulaşılarak bloke edilmesi halinde yurtdışına kaçırılan paraların büyük bir kısmına ulaşılmış olacağı kanaatindeyim." 
     Bu araştırma, off - shore yoluyla şirketlere dağıtılan paraların sonradan İsviçre'de şahsi hesaplarda toplandığını gösteriyor ve Avukat Sarıibrahimoğlu, bu paraların bloke edilmesi için yapılan girişimleri de şöyle özetliyor 
     "Bloke kararının uygulanması için yine bizzat girişimde bulunmuş idim. İsviçre'de bizim ilgilendiğimiz meselelere ilişkin olarak makamların son derece sıkı şartlara sahip olduklarını bildiğim için İsviçre'de Türk Büyükelçiliğimizden destek talebinde bulundum. Bunların sonucunda İsviçre adli makamında dosyamızla ilgili hakimden, talebimizdeki birtakım eksikliklerin giderilmesi halinde talebin Uluslararası Cezai Yardımlaşma Anlaşması çerçevesinde uygulamaya geçileceği bildirilmiştir. Hakimin yazmış olduğu yazıda eksiklik olarak bildirilen noktaların her birinin ilk talebimizde bulunmasına rağmen, Şişli 3. Asliye Ceza Mahkemesi Hakimi bu noktayı da işaret ederek, fakat yine de eksiklik olarak gösterdikleri noktaları tekrarlayarak bir yazı daha yazmıştır. Ancak bu gelişmeler tarafınızca yakınen bilindiği üzere tam da sözleşmemizin sona erdirildiği tarihe denk geldiği ve belirsizlik oluştuğu için henüz makamına ulaştırılamamıştır. 
     
SÖZLEŞME İPTAL EDİLDİ      Halbuki, İsviçre gibi Türk vatandaşlarına ait olup, neredeyse Türk borç açığı kadar miktarlarda paranın bulunduğu iddia edilen bir yerde TC Adalet Bakanlığı ve İsviçre'deki Türk Büyükelçiliği aracılığıyla İsviçre makamlarıyla yapılan temaslarımız olumlu sonuç vermek üzereydi." 
     İnterbank'ın yurtdışına off - shore yöntemiyle kaçırılan paralarının izlenmesi ve geri alınması için görevlendirilen hukuk bürosundan banka yönetimine yazılan bu yazının tarihi 9.4.2001. Bu, yazıdaki bilgilerin yeni olduğunu gösteriyor. Ayrıca, kaçırılan paraların nerede olduğunun bulunduğu ve off - shore yönetimiyle hangi şirketler üzerinden dağıtıldığının ve sonra hangi şahsi hesabı geçirildiğinin da saptandığını ortaya koyuyor. 
     Ancak, geri alınma girişimi aşamasında hukuk bürosunun bankayı temsil yetkisi kaldırılıyor ve sözleşmesi iptal ediliyor. 
     Yine aynı yazıda, bankaya devlet tarafından atanan yeni yönetimin "tehdit" edildiği yönünde beyanlarda bulunduğu da yer alıyor. 
     
SORULAR      İnterbank'tan kaçırılan paraların İsviçre'de hangi hesapta toplandığı devlet tarafından saptandığına göre bu konuda ne tür bir işlem yapılmış durumdadır 
     Banka yönetiminin tehdit edildiği doğru mudur 
     Bu paraları izleyen ve yerlerini saptayan hukuk bürosunun sözleşmesi neden feshedilmiştir Bunun tehditle ilgili bir yönü var mıdır 
     Bankacılık Üst Kurulu, İnterbank'ın yeni yönetiminin bu soruları açıklığa kavuşturması gerekiyor. 
     Vatandaşın mevduatını kendi parası gibi yurtdışına götürüp şahsi hesaplarına geçirenlerin cezalandırılmaları kadar, götürdükleri parayı Türkiye'ye getirmek de devletin görevidir. 
     
     





Renkli bilmece 


Önce İsviçre'ye sonra Çağlar'ın hesabına 


Kemal Derviş ve kim, kiminle oyunu 


Ölümü, öldürmeyi siyasetin hizmetine koşmak... 


Karanlık odadan ışığa 


Çikolata 


Evin reisi onlar 


1 Türk doları kaç yu es ey doları eder 


Sayın Tantan bu belgeye ne diyeceksiniz 


Kıssadan hisse 


Yolun sonu 


Cumhurbaşkanımızı göreve çağırıyorum 


Kriz "sanat pazarı"nı "şimdilik" öldürdü 


</TEXT>
</DOC>
