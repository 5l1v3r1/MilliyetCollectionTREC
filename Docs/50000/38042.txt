<DOC>
<DOCNO> 38042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/yazar/bila.html </URL>
<DATE> 2001/08/20/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Asker yanıt verecek 
</HEADLINE>
<TEXT>

Yılmaz, açtığı ulusal güvenlik tartışmasının Anayasa değişikliği paketiyle ilişkili yönlerini MGK’da gündeme getirmeyi düşünüyor. Askerin eğilimi Yılmaz’ı dinledikten sonra yanıt verme yönünde 
     Milli Güvenlik Kurulu’nun yarın yapacağı toplantı ulusal güvenlik tartışması ve Anayasa değişikliği paketi açısından önem taşıyor. 
     ANAP lideri ve Başbakan Yardımcısı Mesut Yılmaz’ın Anayasa paketinin Meclis’te görüşülmesinden önceki son toplantı olduğu için Milli Güvenlik Kurulu’nda bu bağlamda konuşmayı düşündüğünü dün duyurmuştuk. Yılmaz, açtığı ulusal güvenlik tartışmasının Anayasa değişikliği paketi ile ilişkili yönlerini Milli Güvenlik Kurulu’nda gündeme getirmeyi ve pakete son şekli verilmeden MGK’nın eğilimini almayı düşünüyor. 
     
Sezer ve Ecevit gündeme getirmeyecek      Yarınki Milli Güvenlik Kurulu toplantısında askerlerin tavrı ne olacak Cumhurbaşkanı Sezer ve Başbakan Ecevit’in gündeme getirmeyi düşünmedikleri bu konuda askerlerin eğilimi de tartışmayı açan taraf olma yönünde değil. Ancak Yılmaz’ın Anayasa değişikliği paketi bağlamında konuyu gündeme getirmesi halinde... 
     Askerler de daha önceki Milli Güvenlik kurulu toplantılarında dile getirdikleri çekinceleri anımsatacaklar. Askerlerin eğilimi yarınki toplantıda ANAP lideri Yılmaz’ı dinledikten sonra yanıt verme yönünde. 
     Askerlerin bir beklentisi de Anayasa değişikliği paketi ile ilgili daha önce sivillere iletmiş oldukları ulusal bütünlük ve laik rejim açısından kaygı duydukları konularda paketin değiştirilmesi. Askerlerin Yılmaz’ın yapacağı konuşma sonrasında, Anayasa değişikliği paketinin öngördüğü bazı adımların ulusal güvenlik açısından ileride doğurabileceği riskleri yeniden gündeme getirmeleri büyük olasılık. 
     Avrupa Birliği’ne tam üyelik hedefi konusunda Milli Güvenlik Kurulu’nun sivil ve asker kanadı arasında görüş ayrılığı yok. Ancak Türkiye’nin karar mekanizmasının dışında bırakılmaya çalışıldığı Avrupa ordusu ve Kıbrıs sorunu konularında askerlerin çekinceleri ön planda görünüyor. 
     Her Milli Güvenlik Kurulu toplantısı öncesinde olduğu gibi Genelkurmay Başkanı ve kuvvet komutanlarının bugün kendi aralarında bir rutin değerlendirme toplantısı yapmaları bekleniyor. Komutanlar bu toplantıda MGK’da takınacakları tavrı ve muhtemel tartışma konularına ilişkin hazırlıkları netleştirecekler. 
     Öte yandan ANAP lideri ve Başbakan Yardımcısı Mesut Yılmaz da, Anayasa değişikliği paketinin hazırlanmasında Meclis’teki uyum komisyonuna başkanlık eden Devlet Bakanı Nejat Arseven ve son kongrede ANAP MKYK’sına giren Prof. Dr. Ergun Özbudun ile istişare ederek MGK toplantısına hazırlık yapacak. 
     Yarınki MGK toplantısında resmi gündeminde olmamakla birlikte sadece MGK üyelerinin katılacağı dar toplantıda, ulusal güvenlik ve Anayasa değişikliği paketi konusunda tarafların tavrı netleşmiş olacak. 
     
     







Barutçu'nun Anıları 


Asker yanıt verecek 


Deprem bölgesine özel bakan lazım 


"Yardımcı ol, ısrarcı olma" diye diye... 


Enflasyon hedeflemesi nedir 2 


Toz topraktan nefes alınmıyor 


Depremin toplama kamplarında yaşam Orda kimse var mı ’ 


Düzce’yi Düzceli kurtardı 


Halka asıl darbeyi müteahhitler vurmuş 


Siz de Onur Eylemi’ istemiyor musunuz 


Mevzuat var zihniyet yok 


Dalgalı denizde kur çapası tutmuyor 


Sakarya’yı üretim’ kurtaracak 


</TEXT>
</DOC>
