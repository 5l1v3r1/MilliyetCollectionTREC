<DOC>
<DOCNO> 36852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/son/sondun13.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Refah sınır kapısını kapattı 
</HEADLINE>
<TEXT>

     İsrail'in, Mısır sınırındaki Refah sınır kapısını bir kez daha kapattığı bildirildi. 
     Mısır sınır yetkilileri, Filistinlilerin Mısır'dan Gazze'ye giriş çıkışta kullandıkları tek sınır kapısı olan Refah'ın, Filistinlilere olduğu kadar turistlerin de giriş çıkışına kapatıldığını söylediler. Bölgede bir Filistinli kız çocuğunun öldürülmesi ve Hayfa'daki intihar saldırısından sonra gerilimin daha da arttığı, Doğu Evi'nin İsrail tarafından işgal edilip İsrail bayrağı çekilmesini protesto eden Filistinlilerin, Gazze Şeridi ve Batı Şeria'da dükkan ve bürolarını açmadığı bildiriliyor. İsrail, başkenti Tel Aviv'de bir diskoya düzenlenen ve 21 kişinin öldüğü intihar saldırısından sonra Haziran ayında 9 günlüğüne Refah kapısını kapatmıştı. 







</TEXT>
</DOC>
