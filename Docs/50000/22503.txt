<DOC>
<DOCNO> 22503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/siyaset/siy05.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Benzin Emniyet’i fena vurdu 
</HEADLINE>
<TEXT>

     TOLGA ŞARDAN Ankara 

     Jandarma’nın Kocaeli’nde başlattığı "Beyaz Benzin" operasyonunda İl Emniyet Müdürü Erdinç Sarıalp’in İstanbul DGM’ce tutuklanmasının ardından ikinci operasyon, emniyet müdürlüğü kadrosunda yapıldı. 
     Kocaeli Emniyet Müdürlüğü’nün en önemli birimlerinin başında bulunan polis müdürlerinin atama onayını bizzat İçişleri Bakanı Sadettin Tantan verdi. 
     
8 rütbeli polise atama      Tutuklanan Emniyet Müdürü Erdinç Sarıalp’in görevden alınmasının ardından düğmeye basan Tantan, 3’ü emniyet müdür yardımcısı, 5’i şube müdürü 8 kişinin tayinini çıkardı. Atama operasyonunda Gebze’den sorumlu Emniyet Müdür Yardımcısı Şener Teker Düzce’ye, Asayiş Şubesi’nden sorumlu Müdür Yardımcısı Kamil Toprak Niğde’ye, Terörle Mücadele Şubesi’nden sorumlu Müdür Yardımcısı Zeki Erdoğan Giresun’a tayin edildi. Kaçakçılık ve Organize Suçlarla Mücadele Şube Müdürü Nevzat Avcı Tokat’a, Asayiş Müdürü Hayati Çiftçi Karaman’a, Deniz Şube Müdürü İhsan Gümüş Ordu’ya atandı. Trafik Şube Müdür Vekili Başkomiser Hasan Baycan Sivas’a, Personel Şube Müdür Vekili Başkomiser Niyazi Güner Trabzon’a atanırken, Baycan ve Güner’in emekli olmak için başvurduğu öğrenildi. 
     



 SİYASET 


















</TEXT>
</DOC>
