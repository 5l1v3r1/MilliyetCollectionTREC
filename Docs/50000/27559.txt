<DOC>
<DOCNO> 27559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/dunya/adun.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
SÜRGÜNE BORÇLU 
</HEADLINE>
<TEXT>

Bulgar halkı, Sürgünde ne komünist döneme, ne de sonrasında yaşanan yozlaşmaya bulaştığı ve başarılı bir işadamı olduğu için ülkenin sorunlarını çözer’ diye eski Kral 2. Simeon’a oy verdi 
     DIŞ Haberler Servİsİ 

     Bulgaristan’daki genel seçimi yüzde 43’lük oy oranıyla kazanan eski Kral 2. Simeon, bu zaferini bir zamanlar başına gelen en büyük felaket olarak gördüğü sürgün hayatına borçlu. Simeon’un seçim zaferinin sırrını, başka bir deyişle halkın neden Kral’ı tercih ettiğini araştıran kuruluşlar, Kral’ın ülke dışında kalarak içeride yaşanan kirlenmeden etkilenmemesini en önemli etken olarak gösteriyorlar. Bulgarlar, 50 yılı aşkın süredir İspanya’da yaşayan Kral’a gerek komünist dönem, gerekse daha sonraki 11 yılda yaşanan yozlaşmadan sorumlu olmayan bir lider misyonu yüklediler. 
     
Alçakgönüllü ve güvenilir      Simeon’un İspanya’da çizdiği çok başarılı işadamı portresi de Bulgaristan’ın ekonomik problemlerini çözebilecek bir refarans olarak kabul ediliyor. Serbest piyasada kişisel başarıyı yakalayan Simeon’un aynı şekilde Bulgaristan’ı da ekonomik darboğazdan çıkaracağına inanılıyor. 
     Simeon’un Bulgar siyasi hayatına getireceği yeni motifler bunlarla da bitmiyor. İşbilir olduğu kadar alçakgönüllüğü ile de dikkat çeken Simeon, "güvenilir" lider olarak da halkın gönlünü kazandı. 
     
Parlamentoda son durum      Oy sayım ve tasnif işlemi büyük ölçüde tamamlanırken elde edilen son sonuçlara göre, eski Kral 2. Simeon’un liderliğini yaptığı "2’nci Simeon Ulusal Hareketi" NDSV parlamento çoğunluğunu ele geçirme şansını kıl payı kaybetti. NDSV, 240 sandalyeli parlamentoda 120 milletvekili ile temsil edilecek. Aşırı milliyetçi "Georgievden - VMRO" ittifakının yüzde 4’lük barajı aşamadığı açıklandı. Bu durumda 120 üyelik kazanan NDSV, 51 milletvekili çıkaran Birleşik Demokratik Güçler ODS , 48 sandalye elde eden Bulgaristan Sosyalist Partisi BSP ve 21 milletvekilliği kazanan Hak ve Özgürlükler Hareketi HÖH meclise girdi. 
     
Soydaş kilit konumda      Üyelerinin çoğunluğunu Türklerin oluşturduğu Hak ve Özgürlükler Hareketi HÖH , Bulgaristan’daki seçimde 21 milletvekili çıkararak kilit konuma geldi. 
     Son seçimlerle parlamentoda 2 sandalye daha kazanan HÖH’ün Genel Başkanı Ahmet Doğan, "Yönetime ortak olmaya hazır olduklarını" bildirdi. Türkiye’deki soydaşlardan gelen 36 bin oya teşekkür eden Doğan, "HÖH, Bulgaristan Meclisi’nin vazgeçilmez bir parçası. Biz olmadan Bulgaristan’ın Avrupa Birliği AB ve NATO ile entegrasyonu mümkün olmaz" dedi. Yeni hükümette HÖH’ün de temsil edilebileceğini ifade eden Doğan, "2. Simeon ile koalisyon hükümeti kurulması konusunda önümüzde büyük bir engel olduğunu düşünmüyorum" diye konuştu. 
     2. Simeon’un kuracağı koalisyon hükümetinin ikinci ortağının HÖH olmasına büyük bir olasılık gözüyle bakılıyor. 
     
Kral’ın hedefi sıfır vergi      Parlamento seçimlerinden zaferle çıkan ve yeni Bulgar hükümetini kurmaya hak kazanan eski Kral 2. Simeon, halka Birleşik Demokratik Güçler hükümeti tarafından başlatılan ancak çok yavaş ilerleyen serbest piyasa reformlarını büyük bir hızla tamamlama sözü verdi. 
     Simeon’un reform programı şöyle 

</TEXT>
</DOC>
