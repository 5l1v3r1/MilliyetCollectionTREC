<DOC>
<DOCNO> 43898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/yazar/akyol.html </URL>
<DATE> 2001/09/26/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Afgan vizyonu 
</HEADLINE>
<TEXT>

     ATATÜRK ve arkadaşlarının tecrübesi iki bakımdan benzersizdir Evvela, bir dünya savaşı içinde bir imparatorluğun çöküşünü yaşamışlardır. İkincisi, yeni bir devletin kuruluşuna önderlik etmişlerdir. 
     Onun için o kuşakta "emperyal" bir vizyon vardır. 
     İlk işaretleri Abdülhamid'de gördüğümüz bu vizyon, İttihatçılarda militan Pan Türkizm ve Pan İslamizme dönüşür, Milli Mücadele önderlerinde olgunlaşır. 
     Atatürk ve arkadaşlarının tamamı, bugünkü sınırlarımız dışında kalan topraklarda görev yapmışlardır Yemen, Mısır, Filistin, Suriye, Irak... Öbür tarafta Selanik, İşkodra, Yanya, Galiçya... Beri tarafta Tiflis, Nahcivan, Azerbaycan, hatta Kuzey Kafkasya... 
     O geniş coğrafyayı okullarda bir tür vatan duygusuyla "memalik - i şahane" emperyal ülkeler olarak okumak ve gidip can pazarında görev yapmak, onların vizyonunu elbette genişletmiştir. 
     
     MUSTAFA Kemal Paşa 21 Aralık 1920'de, Genelkurmay Başkanı Fevzi Paşa'dan Afganistan'a 12 tane kurmay subay göndermesini ister 
     Anadolu işgal ediliyor. İç isyanlar var... Böyle bir ortamda Afganistan'a 12 tane kurmay subay Afgan ordusunu eğitmek için 
     Prof. Ümit Özdağ'a göre, Mustafa Kemal'in düşüncesi şudur 
     "Asya içlerinde Türkiye'ye dost bir Müslüman güç oluşturmak ve böylece Anadolu üzerindeki baskıyı azaltmak." 
     Yani, İngilizlere karşı bağımsızlık mücadelesi veren Türk dostu Afgan hükümdarı Emanullah Han'ı güçlendirmek 
     Emanullah Han başarıya ulaşacak ve Kemalist inkılaplardan etkilenerek 'meşruti' reformlara girişecek ama kabile ayaklanmaları üzerine tahttan çekilmek zorunda kalacaktır. 
     İki ülke arasında iki derin fark Türkiye'de Osmanlı'dan gelen güçlü bir devlet ve ordu geleneği vardı, Afganistan'da yoktu... Türkiye'de kabile toplum yapısı asırlar önce Osmanlı merkeziyetçiliği ile ortadan kaldırılmıştı, Afganistan'da devam ediyordu. 
     
     RADİKAL Batılılaşma reformlarını yaparken bile Atatürk, bir yandan Balkan Paktı'na, öbür yandan Müslüman İran ve Afganistan'la Sadabat Paktı'na öncülük etmiştir. 
     Fakat Tek Parti ideolojisiyle yetişen sonraki kuşakta aynı vizyonu görmüyoruz. Soğuk Savaş şartları da Türkiye'nin vizyonunu NATO içine sıkıştırmıştır. 
     1960'ların ortasında Türkiye'nin İslam Konferansı'na girmesine muhalefet edenlerin gerekçesi, bunun laikliğe aykırı olduğu idi Ömer Kürkçüoğlu, Türkiye'nin Arap Orta Doğusuna Karşı Politikası, sf. 167 
     Bu vizyon daralması yüzündendir ki, Türkiye, Afgan subaylarını eğitme geleneğini ihmal etmiş, onlar da Moskova'da eğitim almışlardır 
     Afganistan'da zaten zayıf ve köksüz olan 'reformist hükümdarlık' geleneği Kızılordu destekli askeri darbeyle imha edilmiştir. Ardından kabilelerin Kızılordu'ya karşı savaşı... Ve malum... 
     Şimdi Türkiye Afganistan'da askeri eğitim vermek istiyor haklı olarak... 
     Ve devrik Zahir Şah Afganistan'ı toparlayacak bir isim olabilir mi diye düşünülüyor... Merkezi hükümdarlık geleneği zaten çok zayıftı aradan komünizmli, kabile savaşlı, Talibanlı 30 yıl geçtikten sonra tutar mı 
     
     







Afgan vizyonu 


Vekil rozeti... 


Ecevit’ten Bush’a Taliban devrilmeli’ 


Savaşı başlatmak kolay, bitirmek zor mu 


Cehennemin eşiği 


Veliler sanki sağmal inek 


Ya kasıt var, ya cehalet 


Milenyum barbarı 


ABD ile stratejik işbirliği 


Kadın gazetecileri günahtan korumak 


Kara para... 


Savaşa karşıyım 


Eski okurlarla... 


Ekonomimizi rafa mı kaldırdık 


Görünmez Savaş Tabak tertemiz oluncaya kadar 


Daha vakit var 


Dolar ön kapıdan giriyor arka kapıdan çıkıyor 


</TEXT>
</DOC>
