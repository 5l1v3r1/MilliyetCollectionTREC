<DOC>
<DOCNO> 39227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/son/soneko15.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Finansbank, 60 milyon dolarlık sendikasyon kredisi için yetki verdi.. 
</HEADLINE>
<TEXT>

     Finansbank ihracatın finansmanı amacıyla sendikasyona çıktı. 
     Finansbank'tan yapılan açıklamaya göre, 60 milyon dolarlık sendikasyon kredisi için Alpha Bank, Bank Gesellschaft Berlin, The Bank of New York, Bank of Tokyo- Mitsubishi, HVB Group Bayerische Hypo- und Vereinsbank AG Vereins- und Westbank AG ve First Union National Bank'a yetki verildi. 
     İhracatın finansmanı amacıyla kullanılacak olan kredinin faizi, libor artı 115 baz puan olarak belirlendi. 
     Açıklamada, bankanın 2001 yılı içindeki bu ilk sendikasyon kredisinin, bir ay boyunca katılımcılar için piyasada kalacağı ve Eylül ayı sonunda kredi anlaşmasının imzalanacağı belirtildi. 
     2000 yılı içinde 2 kez sendikasyon kredisine çıkan Finansbank'ın, toplam 100 milyon dolar talep etmesine rağmen, piyasalardan gelen yoğun ilgi üzerine, toplam 195 milyon dolarlık kredi aldığı ifade edilen açıklamada, her iki kredinin bu yıl içinde geri ödemesinin yapıldığı bildirildi. 






</TEXT>
</DOC>
