<DOC>
<DOCNO> 29476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/son/sondun14.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski Yugoslavya Cumhuriyetleri "miras" paylaştı... 
</HEADLINE>
<TEXT>

     Viyana'da imzalanan bir anlaşmayla eski Yugoslavya'nın altın, döviz rezervleri, yurtdışındaki diplomatik binaları ve arsiv belgeleri, Hırvatistan, Bosna-Hersek, Slovenya, Makedonya ile Sırbistan ve Karadağ cumhuriyetlerinden oluşan Federal Yugoslavya arasında paylaşıldı. 
     Mayıs ayında Viyana'da yapılan müzakereler sonucu hazırlanan antlaşma, bugün imzalandı. Viyana'da imzalanan antlaşma, beş ülke arasında ilerde yapılacak detaylı görüşmelerin, uluslararası bir katılıma gerek görülmeden gerçekleşmesini de öngörüyor. 
     Eski Yugoslavya cumhuriyetleri arasındaki görüşmeler, AB'nin Bosna Hersek Özel Temsilcisi Wolfgang Petrisch'in gözetiminde yapıldı. Tarafların iki hafta süren görüşmeler sonucu bir antlaşma imzalamasını, ''memnuniyetle'' karşıladığını açıklayan Avusturya Dışişleri Bakanı Betina Ferrero-Waldner, Avusturya'nın eski Yugoslavya cumhuriyetlerine iyi niyetle tüm olanakları sunduğunu hatırlattı ve görüşmelere evsahipliği yapmakla güneydoğu Avrupa'da barışın sağlanmasına katkıda bulunduklarını söyledi. Ferrero-Waldner, tarafların eski düşmanlıkları bir kenara iterek, bir antlaşma imzalamakla Avrupa Birliği'ne yakınlaşma konusundaki isteklerini de ortaya koyduklarını kaydetti. 







</TEXT>
</DOC>
