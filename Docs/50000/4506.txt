<DOC>
<DOCNO> 4506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/son/soneko18.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ford Otosan düğmeye bastı 
</HEADLINE>
<TEXT>

     Ford Otosan’ın Gölcük’teki fabrikasında deneme üretimine bugün resmen başlandı. 
     Yaklaşık 650 milyon dolarlık bir yatırımla kurulan fabrikanın, yılın ilk yarısında düzenlenecek bir törenle hizmete girmesi planlanıyor. 
     İlk etapta sadece Ford Transit üretiminin gerçekleştirileceği fabrika, yıl sonuna doğru üretim merkezi Türkiye’de olacak yeni bir aracın da üretimine başlayacak. 
     1 milyon 600 bin metrekare açık, 160 bin metrekare kapalı alan üzerinde inşaa edilen fabrika, tam kapasite ile çalışmaya başladığında yılda 150 bin adet araçlık bir kapasiteye sahip olacak. 
     Üretimin yüzde 95’i Avrupa ve Asya’ya ihraç edilecek olan fabrikada, yaklaşık 4 bin kişi istihdam edilecek. 
     Tamamlandığında Avrupa’daki en önemli üretim merkezlerinden biri olacak olan fabrikada, son teknoloji kullanılıyor. 
     Deprem sonrası üretime geçişi yeni bir takvime bağlanan Ford Otosan’ın yeni Kocaeli fabrikası, çevre ve enerji konusuna verdiği önemle de ön plana çıkacak. 
     




</TEXT>
</DOC>
