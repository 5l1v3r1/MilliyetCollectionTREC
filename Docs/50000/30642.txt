<DOC>
<DOCNO> 30642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/yazar/pulur.html </URL>
<DATE> 2001/07/06/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Emniyet kemeri ve bahaneleri... 
</HEADLINE>
<TEXT>

     BANDIRMA'da hızlı feribota binmek için sırada bekliyoruz, uzaktan bir trafik polisi gözüktü, elindeki kağıdı birkaç otomobile verdikten sonra bize yöneldi... 
     Ne düşünürsünüz 
     "Eyvah, herhalde yolda bir hata yaptık, ya da radara yakalandık, ceza kestiler " 
     Yoo, polis geldi, el ilanı gibi, bir kağıt uzattı, iyi yolculuklar diledi ve gitti. 
     
     HEYECANLA baktık 
     "Ailenizle, mutlu bir yaşam için emniyet kemeri kullanın" diyor. 
     Bandırma Emniyet Müdürlüğü, emniyet kemerinin önemini sıralıyor 
     "Bilimsel araştırmalar, emniyet kemeri kullanmanın, trafik kazası sonucu ölümlerde yüzde 40, yaralanmalarda da yüzde 30 azalma sağlandığını göstermektedir." 
     
     BUGÜN, herkes emniyet kemeri kullanıyor mu 
     Çoğunluk galiba kullanıyor, ama kullanmayanlar da var. 
     Peki, emniyet kemeri kullanmamanın bahanesi var mı 
     Bandırma emniyet müdürlüğü "bahaneleri" bulup sıralamış, altlarına da yanlışlarını koymuş 
     "Alışveriş merkezine kadar gidiyordum, böyle kısa yolculuklarda kemer hiçbir işe yaramaz " 
     YANLIŞ Aslında emniyet kemeri kullanmanızı en çok gerektiren bu süre ve bu mesafedir. Çünkü ölümlü trafik kazalarının yüzde 80'i evinize 30 - 35 kilometre uzaklıkta, 55 - 60 kilometre hızın altında olmaktadır. 
     
     "KAZA yapmam ben, iyi sürücüyüm " 
     YANLIŞ İyi sürücülüğünüz, sizin kaza yapmamanızı sağlayabilir, ama kötü bir sürücünün size çarpmayacağından emin misiniz 
     
     "EMNİYET kemeri düşük hızla giderken, pek işe yaramaz " 
     YANLIŞ Emniyet kemeri kullanmıyorsanız, 30 kilometre hızla çarptığınızda bile, ağır yaralanma riski çok fazladır. Kemer takmamış yaralıların yüzde 70'i, 50 kilometreden daha düşük hızla yol alırken yaralanmıştır. 50 kilometre hızdaki bir çarpışma, dördüncü kattan düşmeye eşdeğerdir. 
     
     "EMNİYET kemerine gerek yok, hava yastığım var." 
     YANLIŞ Çok şanslısınız ama, hava yastığı sadece önden şiddetli çarpmalara karşı ek bir koruyucudur. Hava yastığı, emniyet kemerine yardımcıdır, etkinliği yüzde 40 oranında artırmaktadır. 
     
     "HAMİLELER için emniyet kemeri sakıncalı olabilir." 
     YANLIŞ Doğmamış çocuğunuza sağlayacağınız en güzel koruma emniyet kemeri kullanmanızdır. Bel hizasındaki şerit çıkıntı oluşturan hamile karnının alt kısmından karına baskı yapmayacak şekilde geçmelidir. Omuzdan gelen şerit ise, normal kullanımdaki gibi, göğüs kafesi üzerinden çapraz ve normale göre daha gevşek şekilde geçmelidir. 
     Bandırma Emniyet Müdürlüğü tavsiyelerini şöyle noktalıyor 
     "Emniyet kemerleri, tekerlekli sandalyeler kadar bağlayıcı değildir." 
     
     Evet, Türkiye'de herkes siyasetle uğraşmıyor, herkes siyasetin kör kuyusunda düşüp kaybolmuyor. 
     Böyleleri de var. 
     "Neme lazım " demeyenler... 
     Bazıları da üzerlerine hiç vazife olmadığı halde kadınların donlarıyla uğraşırlar. 
     Bir başkadır, bizim memleketimiz... 
     
     







Derviş ajan mı 


Kadınlara özel 


Oğluna da geçer mi 


Türkiye 70'lerdeki gibi treni yine kaçıracak mı 


Zorlu geçit 


Aslı sınıfta kalsın mı .. 


Siyasi irade Sorgulanıyor 


Suçlu bir değil... 


Ölümden medet ummak 


Emniyet kemeri ve bahaneleri... 


Tayyip göreve hazır 


Alvin Toffler'ın kulakları çınlasın 


Keşke faşistler MHP'li olsa 


Sulh hukuk mahkemesi yönetici atayacak 


Ayşe Hanım Teyzem'in TL'leri eriyor 


</TEXT>
</DOC>
