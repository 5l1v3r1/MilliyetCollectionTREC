<DOC>
<DOCNO> 45531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/yasam/yas07.html </URL>
<DATE> 2001/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Nokia Game çılgınlığı başlıyor 
</HEADLINE>
<TEXT>

     İSTANBUL Mİlliyet 

     Oyuncuların, ana karakterin kimliğine bürünerek kendilerini gizemli bir yolun içinde bulacakları Nokia Game 2001, 4-23 Kasım arasında Avrupa ve Ortadoğu’daki 28 ülkede aynı anda oynanacak. Nokia Game için herhangi bir katılım ücreti talep edilmeyecek. 
     Nokia Game, katılımcıların, bazı aşamaları geçerek, ipuçları sayesinde oyunla ilgili sırları çözmek zorunda oldukları bir oyun. Oyuna katılabilmek için internet erişiminiz, bir e- posta adresiniz ve kısa mesaj alabilen bir cep telefonunuzun olması yeterli. Yalnız 18 yaşın altındaki gençlerin velilerinden izin almaları gerekiyor. 
     
     Cep’ kazanacaksınız 
     Oyuncular, web sitelerini ziyaret etmek, internet oyunları oynamak, bilgileri bulmak ve sorulara cevap vermek gibi yollarla puan toplayacak. En yüksek puanı sahip olan oyuncular, büyük finale katılma hakkı kazanacak. Sonuçta en çok puanı toplayan 50 oyuncu, Nokia’nın özel, yepyeni cep telefonuyla ödüllendirilecek. Katılımcılar, 4 Ekim-3 Kasım arasında "www.NokiaGame.com" adresinde kayıtlarını yaptırabilir, ayrıca oyunla ilgili gelişmeler de bu web sitesinden takip edilebilir. 
     



 YAŞAM 
















</TEXT>
</DOC>
