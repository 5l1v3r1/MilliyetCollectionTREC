<DOC>
<DOCNO> 3063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/spor/spo01.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem şanssız, hem tatsız 
</HEADLINE>
<TEXT>

Beşiktaş, normal süresi 0 - 0 biten Antalya Turnuvası’ndaki son maçında Sturm Graz’a penaltılarla teslim oldu 
     SİYAH - Beyazlılar, Uluslararası Antalya Turnuvası’ndaki son maçında Avusturya’nın Sturm Graz takımına penaltılarla mağlup oldu. Karşılaşmanın ilk yarısında tutuk gözüken Beşiktaş, Mehmet’in oyuna girmesinden sonra daha atak bir futbol ortaya koydu, ancak 90 dakika sonunda gol olmayınca penaltılara geçildi. İlk atışı kullanan Tayfur penaltıyı kaçırdı. Mehmet, Ali Eren ve Fazlı’nın vuruşları filelerle kucaklaştı. Sturm Graz, Schoop, Vastic, Prilasnig, Minavand ve Fleurquin’in ayağından kullandığı atışları gole çevirince Beşiktaş sahadan yenik ayrıldı. Karşılaşmanın 60. dakikasında ise Fazlı’nın vuruşu üst direkte patladı. 
     
Maçın karnesi      HAKEMLER Celil Aykan , Süleyman Yarar , Bülent Kaya 
     BEŞİKTAŞ Fevzi Shorunmu Dk.62 - Erman , Rahim , Tayfur - Nihat Ali Eren Dk.46 , Karhan Mehmet Dk.58 , Yasin , İbrahim , Bayram İlhan Dk.46 - Tunç , Fazlı 
     STURM GRAZ Scihcklguber Abiodun Dk.46 - Ibertsberger , Prilasnig , Neukirchyer Feldhofer Dk.46 - Schopp Strafner Dk.68 , Fleurquin , Korsos , Schupp , Minavand - Seabics , Vastic 
     SARI KARTLAR Vastic, Prilasnig 
     
Bir garip Kartal      "Sağlam" Nouma, "Sakatım" diye ülkesine gitti, arkadaşları küplere bindi 
     
Scala izin verdi      BEŞİKTAŞ’ta gariplikler zincirine bir halka daha eklendi. Kamp sonunda Teknik Direktör Scala’nın üç gün izin vereceğini öğrenen Nouma, bunun üzerine hafif sakatlığını "Önemli. Doktoruma görüneceğim" diye bahane ederek erkenden Fransa’ya gitti. Scala ile görüşen Nouma, olumlu yanıt alınca tatile erken başladı. 
     
"Çifte standart"KARTAL YİĞİT 
     SİYAH - Beyazlı futbolcular, Nouma’ya verilen erken izin karşısında şaşkınlığa düştüler ve küplere bindiler. Oyuncular, "Bu bir çifte standart. Kulüpte Nouma’nın her isteğine anında olumlu yanıt veriliyor. O da kafasına göre takılıyor. Biz ise en küçük bir olayda sert tavırla karşılaşıyoruz" diye konuştular. 
     
Antalya’da rezaletFaik Metin 
     ULUSLARARASI Antalya Futbol Turnuvası" denildi, katılan takımların isimleri bildirilince ünlü Eurosport bile canlı yayına geçti. Ancak, Antalya’daki futbol turnuvası, takımlarla ikişer maçlık anlaşma yapılması nedeniyle skandala dönüştü. Rus CSKA Moskova takımı, iki maçını oynayıp, finale çıktı. Ancak, "Anlaşma bitti" diye ülkesine dönme kararı aldı. 
     İLK maçını kazanan Galatasaray, ikincisini galip bitirse bile finale çıkmayacağını bildirdi. Bunun üzerine turnuvayı düzenleyen IFA isimli kuruluşun aklına parlak bir fikir geldi. İlk maçlarını kaybeden Beşiktaş ile Pagon’un "final " oynamaları için girişimler başladı. Eğer oynanırsa, bu maç "kaybedenlerin ilk finali" olarak tarihe geçecek. 
     
Beşiktaş’a Scala tatili      LİGİN başlamasına sayılı günler kala takımlar yoğun bir tempoda hazırlıklarını sürdürürken, Beşiktaş tatile çıkacak. Scala, futbolcularının çok yorulduğunu söyleyerek, üç gün tatil ilan etti. Scala, Başkan Serdar Bilgili’den biri defans, biri de orta saha olmak üzere iki takviye istedi. Scala’nın isteğine olumlu bakan yönetimin Tayfun için temaslarını sürdürdüğü, Bochum’da oynayan Yıldıray’ın da listede olduğu öğrenildi. 
     


 SPOR 





















</TEXT>
</DOC>
