<DOC>
<DOCNO> 44823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/yasam/yas01.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Stone, Ebru Gündeş hastalığına tutuldu 
</HEADLINE>
<TEXT>

Ebru Gündeş’in ameliyat olmasına neden olan "beyin anevrizması", ünlü Amerikalı oyuncu Sharon Stone’u da hastanelik etti 
     AYŞEGÜL AYDOĞAN 

     BEYİN anevrizması’nı önce Ebru Gündeş kaset tanıtımı sırasında bayılıp hastaneye kaldırıldığında duymuştu. Gündeş başarılı bir ameliyatla hayata döndü. Ve bu hastalık bir kez daha gündemde. Amerikalı sinema oyuncusu Sharon Stone’un da hafif bir "anevrizma" nedeniyle geçen cumartesi günü hastaneye kaldırıldığı ve bir hafta doktor gözetiminde kalacağı bildirildi. 
     
     Damarda balonlaşma 
     ŞİDDETLİ ve ani bir baş ağrısı ve beyin kanamasıyla ortaya çıkan anevrizma, tıpta, beyin damarlarının bir veya birkaçının kavşak noktasında meydana gelen balonlaşma olarak tanımlanıyor. Prof. Dr. Cengiz Kuday, "Aniden gelen, ensede, göz arkasında patlama’ oluyormuş gibi, şiddetli ve uzun süreli baş ağrıları anevrizma habercisidir" diyor. 
     



 YAŞAM 













</TEXT>
</DOC>
