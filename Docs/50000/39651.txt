<DOC>
<DOCNO> 39651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/yazar/cetiner.html </URL>
<DATE> 2001/08/30/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Suçlu bulundu Dolar .. 
</HEADLINE>
<TEXT>

     Dolarla alışverişe paydos Artık dolarla mal alıp mal satmayalım Manavdan meyve, sebze alırken bile fiyatlara derhal dolar ölçüsünü koymayalım Apartmanlara, villalara, kirada ve satışta dolarla fiyat istemeyelim... ve ilah. Varsın hükümet akaryakıtı, elektriği dolara göre vatandaşa zamlı satsın ama biz yola başvurmayalım 
     Çarşıda, pazarda, işyerlerinde fiyatlar biraz artınca cevap hemen hazırdı, "efendim dolar fişek gibi yukarıya çıktı tutamıyoruz, napalım " diyor zammı bastırıyorlardı. Artık böyle para kazanmak yok E peki napacağız Aklı olan ki, para deyince herkesin aklı başına gelir O günkü dolar kuru ile kafasından geçen fiyatı çarparak, çıkan sonucu Türkiş lira olarak açıklayacak, bütün mesele bu 
     İstanbul'da, Denizli'de, Bodrum ve Antalya'da dolar, mark isteyip Türk lirası kabul etmeyen esnafı ben hiç görmedim Dolarla, markla, frankla iş yapanlar dışardan mal getiren, hammadde getiren, dışarıya mal satan dev kuruluşlar değil mi 
     Olsa olsa ayakkabı boyacısı çocuğun turistten aldığı tek dolar veya bilemediniz 10'luk dolar değil midir bahşiş olarak verilen 
     
Doları Türkiş'e çevir gel      Ama şöyle bişey var... Yabancı bir turist bir lokantaya gider yanında Türkiş lira yoktur, kendi ülkesinin parasını verir yeşil yeşil. Hediyelik eşya mağazasına gider yanında Türkiş lira yoktur aldığı malın karşılığını dolarla öder Esnafın bunu reddetmesi, hayır illa Türkiş lira isterim diye ısrar enayilik olmaz mı Hatta "git bankada, döviz bürosunda bozdur" diye müşteriyi geri çevirmek bile hem ayıp, hem akılcı değil 
     Her şeye rağmen doların perakende alışverişlerde adının anılmaması, sadece belleklerde görevini yapması kısa bir süre insanları psikolojik açıdan bir miktar rahatlatabilir. O da kısa bir süre. Ancak bütün bu gösterilerle aylardır süren ekonomik krizin baş sorumlusu diye doları suçlamış olmuyor muyuz 
     Asıl önemlisi bugünün yöneticileri de gelmiş geçmiş siyasiler böylece suçu üzerlerinden atmış olmuyorlar mı "dolara boykot" diye vatandaşı galeyana getirmekle Enflasyonun, pahalılığın, yokluğun, sefaletin her şeyin suçlusu meğer dolarmış da haberimiz yokmuş 
     
Dolar yastık altından nasıl çıkar      Dolarla alışverişe boykot kampanyaları iyi güzel de fazla da abartmamak gerek Çaresizlik içinde umut ışığı arayan insanların galeyanını kullanmak isteyenler olabilir Dozunda tadında bırakılırsa daha olumlu sonuç alabiliriz. 
     Gökdelenlerini, yüzlerce villalık sitelerini dolarla kiraya verip, ürettiği malların girdisini dolarla karşılayan bazı işadamları bile "sakın dolar kullanmayın" demezler mi Halbuki onlar da fiyatlarını dolara göre ayarlıyorlar 
     Her neyse... yahu vatandaşın büyük çapta dövizinin halen yastık altında olduğunu ilgililer söylüyor ve yazıyorlar. Neden Çünkü, henüz halka bankalar için tam güven gelmiş değil Acaba filan banka kapanır mı diye tereddüt edenler hala var. Şöyle bir bakalım elekten geçirip, varsa çürükleri temizleyin, geri kalanlara, yine, devlet güvencesini hiç değilse bir iki yıl için verin. Bakın nasıl yastıkların altındaki dolarlar, marklar bankalara akar. 
     







Teşvikiye Caddesi 


Vurgun Operasyonu’nda kriz 


Ormanda kaybolmak ya da krizden çıkmak 


Suçlu bulundu Dolar .. 


Mahşerin dört atlısı 


İki nokta... üst üste... 


Mardin’in derdi Habur 


Balon meselesi 


İstanbul’da nefes kesen kovalamaca 


Sınır ticareti ve yollar... 


Geçim terörü 


Hava parasıyla devren prefabrik 


Kalbimi manşet yapsana ’ 


Halk serbest ticaret istiyor 


Liseden taze mezun bir milyon genç sokakta kaldı’ 


Üzeyir bana el sallıyordu 


</TEXT>
</DOC>
