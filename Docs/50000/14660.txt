<DOC>
<DOCNO> 14660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/ekonomi/eko11.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK, ağızlarının payını verdi’ 
</HEADLINE>
<TEXT>

     ANKARA Milliyet 

     Başbakan Bülent Ecevit, ekonominin kazaya uğradığını ve bunun onarılmaz bir kaza olmadığını belirterek, "Sorunları aşabileceğimize inanıyorum. Başaracağız, çünkü başarmaya mecburuz" dedi. 
     Ecevit, krizin uzun yılların birikimi olan bu sorunlar yüzünden patlak verdiğini belirterek, "Bunların başında finans sektörü ve bankacılık sektörü ile ilgili sorunlar gelmektedir" dedi. 
     MGK’nın son toplantısında yayımlanan bildirisine değinen Ecevit, "Bu bildiriye, ara rejim - kara rejim tellallarına ağızlarının payı verilmiş oldu. Ekonomik sorunu çözme yolunda atılan adımları engellemek isteyenler de bildiriyle derslerini aldılar. Bildiride Tük milletinin demokratik sistem içerisinde her türlü zorluğu yenebilecek güçte olduğu vurgulandı" diye konuştu. 
     En acil sorunun kaynak olduğunu belirten Ecevit, "Dış destekten umduğumuzu hemen bulamasak bile, Türkiye’nin kendi öz kaynaklarını harekete geçirmek bizim elimizde" dedi. 
     


 EKONOMİ 






















</TEXT>
</DOC>
