<DOC>
<DOCNO> 8483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/siyaset/siy05.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
TSK’da Barter’ operasyonu büyüyor 
</HEADLINE>
<TEXT>

     UTKU ÇAKIRÖZER Ankara 

     Milli Savunma Bakanlığı’nda görevli bir yarbayın, TSK’ya Barter mal karşılığı silah anlaşmaları uyarınca silah satan bir şirketten rüşvet aldığının saptanarak tutuklanmasından sonra, MSB Dış Tedarik Başkanlığı’na Sayıştay denetçilerinden oluşan bir heyet gönderildi. 
     Son 6 yılda ihtiyaç fazlası çay, buğday ve tütün stoklarının Rusya’ya satışı karşılığında silah temin eden şirketin TSK’yı dolandırdığı iddiaları üzerine başlatılan soruşturmada, şirketten rüşvet aldığı belirlenen MSB Kara Silah Şube Müdürü Yarbay Erdoğan Balkır tutuklandıktan sonra kapsam genişletildi. Soruşturmada, Barter anlaşmalarıyla TSK’ya 100 trilyon liranın üzerinde satış yapan SELKO şirketinin, Rus malı dürbünlü tüfek yerine, Tayland malı dürbünsüz tüfek sattığı anlaşıldı. 
     
     Suç duyurusu 
     SELKO hakkında İstanbul’daki sivil mahkemelere yapılan suç duyurusundan sonra MSB Dış Tedarik Başkanlığı’nın işlemlerini denetlemek için Sayıştay’dan bakanlığa denetçiler gönderildi. Balkır’ın tutuklanmasından sonra MSB Dış Tedarik Başkanlığı ile silahların kabulünü yapan Kara Kuvvetleri Komutanlığı’ndan 30 kadar sivil ve askeri personel de gözaltına alındı. Silah alım ve muayene komisyonlarında görev almış, ancak şu anda emekli olan bazı subay ve generaller de ifade verdi. 
     


 SİYASET 



















</TEXT>
</DOC>
