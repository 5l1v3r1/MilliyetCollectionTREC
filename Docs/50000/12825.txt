<DOC>
<DOCNO> 12825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/spor/spo01.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
SCALA’NIN ÖFKESİ 
</HEADLINE>
<TEXT>

Almanya’nın Kicker Dergisi’ne konuşan İtalyan hoca, "Beşiktaş, Daum’u alabilmek için bana karşı adi entrikalara başvurdu" dedi 
     ZEKİ DOMAÇ 

     BEŞİKTAŞ’TA görevine son verilen Nevio Scala’nın öfkesi h l sürüyor. İtalyan hoca, Almanya’nın Kicker dergisine Siyah - Beyazlı kulüple ilgili ağır suçlamalarda bulundu, "Daum’a yer açabilmek için bana karşı adi entrikalara başvurdular. Benim sağlık sorunum yok. Hepsini Beşiktaş’ın doktoru uydurdu" diye konuştu. 
     BEYNİNDE ur bulunduğu yolundaki iddiaların tamamen asılsız olduğunu belirten Scala, "Benden bunu belgelememi istediler. İsviçre’deki profesörüme gittim. O da hiçbir sorunum olmadığını söyledi" dedi. İtalyan hoca, Beşiktaş’ın gelecek sonuçları beklemediğini kaydedip, "Çünkü oyunu çoktan hazırlamışlardı" ifadesini kullandı. 
     İSTANBUL’A gelmeden işine son verildiğini hatırlatan ünlü hoca, "Bana Daum ile anlaştıklarına dair bir faks çektiler. Bu tam bir ahlaksızlık" yorumunu yaptı. Beşiktaş doktorunu mahkemeye vereceğini de sözlerine ekleyen Scala, "Alacaklarım için FIFA’ya başvuracağım. Gelecek sezon için Yunanistan ve İtalya’dan da teklifler alıyorum" dedi. 
     
"Ben yokum"      BEŞİKTAŞ yönetiminin Roland Koch ve İmmel ile anlaşmasından sonra patlak veren hoca krizi dün de sıcaklığını korudu. Daum’un tüm baskılarına karşın sahaya çıkma konusunda direnen Rıza Çalımbay, "Koch varsa, ben de yokum" diyerek rest çekti. Başkan Serdar Bilgili’nin ise Çalımbay’ın bu tutumuna sinirlendiği ve bugün yapacakları görüşmede taviz vermeyeceği belirtildi. Kaleci antrenörü Erdinç Erol’un da İmmel’in yardımcılığına getirilmesiyle takımdaki antrenör sayısı altıya çıktı. 
     
Futbolcularla pazarlık      KARTAL YİĞİT 

     BEŞİKTAŞ yönetimi, futbolcuların birikmiş borçlarını dağıtmak için formül arıyor. Yöneticiler, dolar üzerinden alacakları bulunan oyuncularla pazarlığa oturacak, "Anlaşma yaptığımız dönemde dolar 600 bin lira civarındaydı. Ödemeleri o günkü kurdan yapalım" teklifini sunacak. 
     SİYAH - BEYAZLI futbolcuların bu öneriyi kabul etmesi halinde yönetim, havuzdan gelecek ilk parayla prim ve taksitlerini dağıtacak. Bu arada Başbakan Mesut Yılmaz’dan vadesi gelmemiş banka borçlarının erken tahsil edilmemesi konusunda yardım isteyen Başkan Serdar Bilgili olumlu yanıt aldı. 
     
Johnsen dönmeye hazır      TEKNİK Direktör Christoph Daum’un ısrarla geri istediği Manchester United’ın Norveçli futbolcusu, Beşiktaş’a dönebileceğini söyledi. Başkan Serdar Bilgili’nin Johnsen’i arayarak, "Daum’u yeniden takımın başına getirdik. Kendisi seninle de çalışmak istiyor" dedi. Norveçli futbolcu da "Beşiktaş’ta yeniden oynamak beni mutlu eder. Kulübümle ilgili sorunu çözerseniz, gelirim" cevabını verdi. 
     


 SPOR 






















</TEXT>
</DOC>
