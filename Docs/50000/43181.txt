<DOC>
<DOCNO> 43181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/yazar/yilmaz.html </URL>
<DATE> 2001/09/20/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Burası çok kötü, çünkü burası Afganistan’ 
</HEADLINE>
<TEXT>

     Afganistan’ın sarp dağlarında can veren 18 bin Rus askerinden biriydi, gözü arpacıktan ayrılmaz olmuştu, bir ara aldı kalemi eline, "Merhaba" dedi Moskova’daki anasına ve ekledi 
     "Burası çok kötü Çünkü burası Afganistan..." 
     O günden beridir Rus analarının ağzında askerin mektubu ağıt olmuş, dolanır. Topraklarında savaşın gölgesi eksik olmayan komşularına vurur sesleri, onlar da bilirler ki ağıtların en acıklısı, Afganistan’dan dönmeyen askere yakılmış. 
     Rusya’da yeniden aynı plağı koydular pikaba, bu kez Amerikan askerlerinin anaları için dinliyorlar. 
     
Bir uçak, bir bozgun      1978 yılında SSCB, Afganistan’ı işgal ettiğinde dünyanın iki süper gücünden biriydi ve bükülmez adımlarla yürüyen Kızıl Ordu’nun gücünden sual olunmazdı. Kremlin’e cepheli Kızıl Meydan’a, bir delikanlı pırpır uçağıyla konduğunda takvimler henüz, "Demir Perde ülkesi - SSCB’yi" gösteriyordu ve KGB’nin üstünlüğü tartışılmıyordu. 
     Yıl 1989, Rus askerleri Afganistan’dan geri çekildiğinde SSCB, geri saymaya başlamış, Kızıl Meydan’da ise pırpırları sökülmüş tanklar dolanıyordu, bağımsızlık ateşini tüttüre tüttüre... 
     Bu iki olayı yaşayan da anımsayan da Avrasya İş Konseyi Başkanı ve Tekser İnşaat Yönetim Kurulu Başkan Yardımcısı Tuğrul Erkin. 
     
Karaçi’de cihat      Erkin, Pakistan’ın Afganistan sınırındaki Kuzeybatı Sınır Eyaleti’nde inşaa ettikleri, 150 milyon dolara mal olan Chashma Sulama Kanalı’nı teslim etti, 22 Ağustos 2001’de. Bizzat Pakistan Devlet Başkanı Pervez Müşerref’e... General Müşerref törende Pakistan’ın demokrasi takvimini açıkladı Ekimde seçimler. Yerel yönetimler için seçimler yapılmaya başlanmış ve törene iki belediye başkanı da davet edilmişti. Söz İslamdan, Taliban’dan ve de Bin Ladin’den hiç açılmamıştı. 
     Erkin, Pakistan’ın ABD’ye üs vermesinin zorluğuna işaret ediyor. 
     Pakistan seçim diyorsa da, şeriat ile yönetimi seçti. 
     ABD’ye karşı Karaçi’de son üç - dört gündür halk ayaklanmaya başlamış, ünlü bir milli Pakistan sporcusunun işyeri, eşi Musevi olduğu için yerle bir edilmiş. Bombalar patlıyor v.s... 
     
Hayalet kovalar’      Tuğrul Erkin, Pakistan ile ilgili bazı noktalara da dikkat çekiyor. Örneğin bizde Demirel’e koltuk vermek isteyenlerin ortaya attığı Ombudsman Devlet Hakemi Pakistan’da var ve Tekser, bir Çin müteahhit firması ile anlaşmazlığını bu kurumla çözmüş. 
     Pakistan’da ayrıca toplu kitle gösterileri de sık oluyor "Vay teröristler" diye polis hemen kollarını kırmıyor. 
     İngilizlerden kalma hukuk düzeni, evrensel kuralları olan bürokrasi, yolsuzluk ve usulsüzlüklere karşılık Pakistan’a muz cumhuriyeti olmadığını hatırlatıyor. 
     Afganlıların da az olmadığı Pakistan’da 5 - 6 farklı ırktan grup yaşıyor ve biricik ortak payda İslam. 
     Erkin, hem Rusya hem de Pakistan’daki deneyimlerini üst üste koyuyor ve yorumunu yapıyor 
     "ABD, Afganistan’da Bin Ladin’in peşine düşerse, hayalet kovalar..." 
     "Yeşil kuşak" ABD’yi fena sıkacak, hem de çok fena .. 
     
     







'Din ve terör' 


Özal taklitleri 


Asker ve 5. madde 


İslamcı rejimlerle mücadeleyi ciddiye almak 


Pısırıklık ve acizlik temkinli olmak değildir 


Terör gazisiyiz 


Savaş isteyen önden buyursun 


Trakya’nın Hakk ri’si 


Terörle savaş nasıl olmalı 


Ucuz Hollywood yapımları pahalıya mal olacak 


Kurallara uymak... 


Üzeyir Garih cinayetini örtmek istiyorlar 


Ağrı'nın hakkı... 


Doğu'da organize sanayi 1 


Saç ekimi serbest 


Kırklareli iddialı 


Burası çok kötü, çünkü burası Afganistan’ 


</TEXT>
</DOC>
