<DOC>
<DOCNO> 43669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/24/ekonomi/aeko.html </URL>
<DATE> 2001/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkat Türkiye farklıdır, lütfen karıştırmayın... 
</HEADLINE>
<TEXT>

TÜSİAD, ABD ve Avrupa’da başlatacağı reklam kampanyasında, Türkiye’nin Müslümanlığı öne geçirmeyen laik anlayışını ve medeni yapısını’ vurgulayacak 
     EYLEM TÜRK 

     Türk Sanayici ve İşadamları Derneği TÜSİAD Başkanı Tuncay Özilhan, ABD’nin maruz kaldığı terörist tehdit ve Türkiye’nin içinde bulunduğu ekonomik durum hakkındaki sorularımızı yanıtladı. 
     
TÜSİAD, ABD kamuoyuna yönelik herhangi bir girişimde bulunmayı düşünüyor mu 
     ABD halkının acılarını paylaşıyoruz. Terörün acısını en iyi biz biliriz. Çünkü 20 yıl bu belayla uğraştık. ABD, 10 bine yakın vatandaşını kaybetti. İçimiz cız etti. Biz aynı sıkıntıyı yaşamıştık. Dolayısıyla bu tip hadiseler bazı Batı ülkelerine emsal olacaktır. Teröre katiyetle müsaade edilmemesi bu olayla bir kere daha ortaya çıktı. Terör konusunda bütün ülkeler birlik, beraberlik içinde hareket etmeli. TÜSİAD olarak önümüzdeki dönemde, bir kampanyayla ABD halkına başsağlığı dilemek istiyoruz. 
     
Nasıl bir kampanya bu 
     İlk etapta bir başsağlığı duyurusu yapacağız. Diğer birtakım kuruşlarla da bunları geliştirmemiz gerekir. Mesela TOBB gibi kuruluşlarının da katkısıyla bir fon tahsis edilmesi ve bu alanda harcanması gerekir. Çünkü ne olursa olsun insanların kafasında birtakım düşünceler olacaktır. Siz 100 milyonlarca ABD’li ve Avrupalıya kendinizi ayırt ettiremezsiniz. Türkiye’nin Müslümanlığı öne geçirmeyen laik anlayışının ve medeni yapısının tanınması için çaba sarfetmesi gerekir. 
     
Yeni dönemde dinlerarası saflaşmalardan endişe ediliyor. Bunu nasıl değerlendiriyorsunuz 
     ABD yönetiminin hassasiyetini gördük. Bir Müslüman hocaya anma törenlerinde Kuran okuttular. Saflaşmadan hepimiz korkuyoruz. Çünkü çok önemli bir sıkıntı yaratır dünyaya. 
     
Sizin ABD’li ortaklarınız var. Onların bu duruma bakış açısı nedir 
     Türkiye’yi tanıyanlar ve burada yatırım yapanlar açısından sorun olduğunu sanmıyorum. Güvendikleri bir ülke ve yatırımları burada. Türkiye’nin tanıtımına onlar da katkıda bulunacak. 
     
Türkiye’nin savaş durumunda ekonomik olarak ortaya çıkacak yükü kaldırma imkanı var mı 
     Savaşta Türkiye’nin ön planda olacağını sanmıyorum. Birtakım destekler verecektir ama ABD’nin kendi başına bu işi halledebileceğini düşünüyorum. ABD için önemli olan dünya kamuoyunun yanında olmasıdır. Şu da unutulmamalı ki Türkiye, Körfez savaşında çok önemli şeyler kaybetti. Rahmetli Özal bir koyup 3 alacaktı sonra hiçbir şey alamadık. Tam tersine zararımız oldu. Unutulmamalı ki savaştan kimse k rlı çıkamaz. Ancak Türkiye tabii ki müttefikine destek olmalı. 
     
İç borcu çevirmek için, dış kaynak şartUygulanan programın dayandığı noktalardan birisi ihracat diğeri de turizmdi. Yaşanan gelişmeler sonrasında her ikisinden de olumsuz sinyaller geliyor... 
     İhracattaki artış bu kadar yüksek bir devalüsyona karşılık çok az. Paramız değerli olduğu için ihracat yavaş gidiyordu. Yüzde 100’lük devalüasyona rağmen yüzde 15’e tekabül eden bir artışın yeterli olmadığını görüyoruz. Bu da aslında üretimin olmamasından kaynaklanıyor. Turizm açısından bakarsak Türkiye iyi bir yıl geçirdi. Allah’tan terör olayı sezon sonuna rastladı. Temmuz ve ağustosta olsaydı Türkiye daha fazla kayıpla yılı kapatırdı. Burada en önemli etken Irak. Temennimiz Irak’ta herhangi bir hadise olmaması. 
     
IMF’nin borç ertelemesi konusunda ne düşünüyorsunuz 
     Türkiye’nin iç borcunu çevirmesi için dış kaynağa ihtiyacı var. En yakın dış kaynak da 2002’de ödenmesi gereken 5 milyar dolar. Ve bunun bir yıl daha ertelenmesi çok uzak ihtimal gibi gözüküyor. IMF de zaten Türkiye’deki sıkıntıları görüyor, bunu erteleyecektir. Ama bizim için önemli olan bunun dışında da dış kaynağa ihtiyaç olması. Mutlaka dış kaynak gerekiyor ki, önümüzdeki yıl altıncı aydan sonra iç borcu çevirelim. 
     



 EKONOMİ 














</TEXT>
</DOC>
