<DOC>
<DOCNO> 34731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/son/sondun14.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da yüksek sesli müzik dinlemenin cezası kırbaçlanmak 
</HEADLINE>
<TEXT>

     İran'da bir mahkeme, arabasında yüksek sesle müzik dinleyen bir genci kırbaç cezasına çarptırdı. 
     'İran'' gazetesinin bugünkü haberine göre, başkent Tahran'ın kuzeyindeki Mirdamad caddesinde giderken araba teybinin sesinin yüksek olduğu gerekçesiyle yakalanan bir genç erkeğe, mahkeme tarafından, 10 kırbaç ve 500 bin riyal para cezası verildi. Mahkemenin bu kararı, polislerin gençten şikayetçi olması üzerine verdiği belirtildi. İran polisi ve Besiçler gönüllü milisler , geçen hafta, arabalarında yasak şarkılar dinleyenlere müdahale edeceklerini açıklamışlardı. İran'da yasak olan eski dönem müzikleri ve bütün yabancı müzikler,halk tarafından evlerde ve arabalarda geniş bir şekilde dinleniyor. 







</TEXT>
</DOC>
