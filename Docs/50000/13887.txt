<DOC>
<DOCNO> 13887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/siyaset/siy03.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Vekilliği de sallantıda 
</HEADLINE>
<TEXT>

Yüksek Seçim Kurulu hakkında ihbar olduğu takdirde Mustafa Bayram'ın mazbatasını alacak 
     ERSAN ATAR Ankara 

     İki suçtan dokunulmazlığı kaldırılan Van Bağımsız Milletvekili Mustafa Bayram'ın, Milletvekili Seçim Kanunu'ndaki boşluktan yararlanarak Meclis'e girdiği ortaya çıktı. Yüksek Seçim Kurulu Başkanvekili Sabri Coşkun da, ihbar durumunda gerekirse Bayram'ın mazbatasının alınarak vekilliğinin düşürüleceğini söyledi. 
     YSK ve il seçim kurullarının, ancak şik yet üzerine inceleme yapabildiklerini kaydeden Coşkun, mevcut yasal düzenlemede, seçilme yeterliliği bulunmayan vekillerin Meclis'e girmesinin önünde engel bulunmadığını dile getirdi. Bu boşluğun giderilmesi için, son seçimde il seçim kurullarına genelge gönderdiklerini ifade eden Coşkun şöyle konuştu 
     "Milletvekili Seçimi Kanunu'na göre siyasi partiler, il seçim kurullarına sadece isim listelerini bildiriyor. Biz, listedekilerin kim olduğunu, seçilme yeterliliğine sahip olup olmadığını bilemiyoruz. Yasa düzenlenirken, seçilmek için yeterli belgelerin kurullara doğrudan bildirilmesi zorunlu kılınmamış. Bu belgeler adaylar tarafından partilere bildiriliyor. Yasa, elemeyi partilerin yapmasını öngörmüş. 
     Gönderdiğimiz genelgede, adayların seçilme yeterliliğine sahip olup olmadıklarının tespiti için adli sicil k ğıdı gibi belgelerin de alınmasını istedik. Ancak genelgelerin yasal bağlayıcılığı olmadığından partilerin bazıları bu belgeleri il seçim kurulları veya YSK'ya vermedi." 
     
İster inanın, ister inanmayın Picasso'cu Bayram "sabıkasız" çıktı      Yüksek Seçim Kurulu YSK Başkanı Tufan Algan, iki suçtan dokunulmazlığı kaldırılan Van Bağımsız Milletvekili Mustafa Bayram'ın adli sicilinin iki yıl önce araştırıldığını ve "sabıkasız" çıktığını söyledi. TBMM'den nüfus kayıt örneği istediklerini kaydeden Algan, Bayram'ın durumunun bugün YSK'da ele alınacağını açıkladı. 
     Bayram'ın İstanbul DGM'de, uyuşturucu kaçakçılığından mahk m olduğuna ilişkin haberleri ihbar kabul ederek, iki yıl önce Ankara Adliyesi'nden adli sicilini araştırdıklarını dile getiren Algan, kendilerine "sabıkasız" yanıtı verildiğini belirtti. Algan, son günlerdeki haberler üzerine Adalet Bakanlığı Adli Sicil ve İstatistik Genel Müdürlüğü'ne de yazı yazdıklarını, Bayram'ın bu kaydında da sabıkasının görülmediğini kaydetti. Algan şöyle konuştu 
     "TBMM'den Bayram'ın nüfus kayıt örneğini istedik ve hüküm ilamını sorduk. Meclis, nüfus kayıt örneğini gönderdi. Ancak hüküm ilamı bulunup bulunmadığı sorumuza henüz yanıt almadık. Bu verilere karşın incelemelerimizi sürdüreceğiz. Adli sicil kayıtları sağlıksız işlenmiş olabilir. Bayram'ın sabıka kaydının yanlış işlenmesi veya hiç işlenmemiş olması ihtimalini göz önünde bulundurarak, ilgili birimlere yazı yazacağız. Bu çerçevede Van Başsavcılığı'na, Meclis'in gönderdiği nüfus kayıt örneğini esas alarak, Bayram'ın sabıkasını soracağız." 
     


 SİYASET 










</TEXT>
</DOC>
