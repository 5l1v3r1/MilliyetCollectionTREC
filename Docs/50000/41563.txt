<DOC>
<DOCNO> 41563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/son/sondun22.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD savaş alarmına geçti 
</HEADLINE>
<TEXT>

     ABD'de Dünya Ticaret Merkezi ve Pentagon'a yapılan saldırılar ülkeyi şoke ederken, Amerikan Kongre binası, Beyaz Saray ve Hazine Bakanlığı'nın boşaltıldığı bildirildi. 
     ABD başkentinin göbeğinde Amerikan savunmasının aldığı bu yara panik yaratırken, bütün uçuşların ülke çapında durdurulmasının ardından, Amerikan askeri uçakları Washington DC üzerinde denetim yapmaya başladı. 
     ABD Başkanı George Bush'un ''açık bir terörist saldırı'' olarak nitelediği patlamalar, ABD'de savaş alarmı verilmesine neden oldu. 
     CNN televizyonu, savaş durumlarında operasyonel hale geçirilen Beyaz Saray ''acil durum odasının'' aktif olduğunu duyurdu. Bu odanın, bu tür kriz durumlarında gelen bütün bilgilerin değerlendirilmesi için oluşturulduğu belirtiliyor. 
     Beyaz Saray personelinin, şehrin içindeki Pennsylvania Caddesi'ne boşaltılmasına karşılık, ABD Başkan yardımcısı Dick Cheney'nin, halen bina içinde olabileceği belirtiliyor. 
     Bu arada Washington'da patlamaların ardından, bütün okullar tatil edildi. 
     
     







</TEXT>
</DOC>
