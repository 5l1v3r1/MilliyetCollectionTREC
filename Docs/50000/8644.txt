<DOC>
<DOCNO> 8644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/siyaset/siy02a.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte kulislerdeki kabine 
</HEADLINE>
<TEXT>

Meclis kulislerinde dolaşan fısıltılara göre Hüsamettin Özkan ekonomiden sorumlu Başbakan Yardımcısı olacak. DSP’li Recep Önal'ın yerine ANAP’lı Işın Çelebi geçecek 
     ZÜLFİKAR DOĞAN Ankara 

     Program hedeflerinden vazgeçmek zorunda kalan hükümette, yıpranan isimlerin değişmesi gündemde. Ekonomide ANAP'ın ağırlığını artıracak yeni isimlere DSP ve MHP'den de "olur" çıktı. İlk adım olarak ekonomiden sorumlu Devlet Bakanı Recep Önal'ın yeri için ön plana çıkan Hüsamettin Özkan'ın üç aydır süren fiili durumunun resmileşmesi bekleniyor. 
     
DSP Maliye'yi istiyor      Hazine, Merkez Bankası, Sermaya Piyasası Kurulu, Özelleştirme İdaresi Başkanlığı gibi kuruluşların ise ANAP'lı bir bakana bağlanması gündemde. Bu bakanlık için, Işın Çelebi'nin adı ön plana çıktı. 
     Ziraat, Emlak, Halk ve Vakıflar bankasının da bu bakanlığa bağlanması öngörüldü. Buna karşılık DSP, ANAP'lı Sümer Oral'ın yönetiminde bulunan Maliye Bakanlığı'na talip oldu. Bu koltuğa Ertuğrul Kumcuoğlu'nun getirilmesi planlandı. Devlet Bakanı Yüksel Yalova'nın yerine de yine ANAP'lı Turizm Bakanı Erkan Mumcu'nun Turizm Bakanlığı'na da ANAP'lı Bülent Akarcalı'nın atanacağı öne sürülüyor. 
     
Yalova'nın yerine Mumcu      Yılmaz Karakoyunlu'nun da ANAP kanadından kabineye girecekler arasında yer aldığı dile getiriliyor. Hükümetin MHP kanadında ise, Ulaştırma Bakanı Enis Öksüz'ün değiştirileceği belirtiliyor. Öksüz yerine adı geçen isim, Mustafa Gül. 
     
Gazi Erçel'in yeri sallantıda      Beşli Sivil İnisiyatifin sorumlu bürokratlar için de istifa çağrısı yapması Hazine ve Merkez Bankası'nda rahatsızlık yarattı. Hükümetin Gazi Erçel yerine başka bir isim arayabileceğine işaret ediliyor. Hazine Müsteşarı Selçuk Demiralp'in de görevini kaybedebileceği söyleniyor. 
     


 SİYASET 



















</TEXT>
</DOC>
