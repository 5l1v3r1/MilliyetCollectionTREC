<DOC>
<DOCNO> 6399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/spor/spo07a.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa basını "Rui" diyor 
</HEADLINE>
<TEXT>

     FİORENTİNA’DA Rui Costa’yı yeni baştan yaratan Fatih Terim, futbolcusunu Avrupa basınının zirvesine de yerleştirdi. İspanyol Don Balon Dergisi’nin Avrupa’nın en iyi on birini seçmek için A Bola, Foot Magazine, France Football, La Gazetta Della Sport, Kicker, Voetbal International, World Soccer arasında yaptığı ankette Rui Costa, Cafu ve Roberto Carlos ile en çok oyu aldı. 
     SADECE Kicker’dan oy alamayan Fiorentinalı yıldızın da girdiği kadroda, İspanya’dan üç, İtalya’dan yedi, İngiltere’den bir futbolcu bulunuyor. Kadro şöyle Casillas R.Madrid - Cafu Roma , Nesta Lazio , Hyppia Liverpool , R.Carlos R.Madrid - Figo R.Madrid , Rui Costa Fiorentina , Totti Roma , Nedved Lazio - Crespo Lazio , Inzaghi Juventus . n TEMEL KARASAY 
     
Cecchi Gori de, Costa’ya endeksli      FİORENTİNA Başkanı Cecchi Gori, kulüpteki geleceğini Rui Costa’ya endeksledi. Batistuta’nın gidişi ve Terim ile girdiği mücadele sonucu her geçen gün popülaritesini yitiren Gori, Real Madrid ve Milan’ın transfer gündemindeki Portekizli yıldız Rui Costa’nın da sezon sonunda kulüpten ayrılması halinde başkanlık görevini bırakacağını söyledi. Öte yandan kupa maçında sakatlanan Rui Costa’nın üç hafta sahalardan uzak kalabileceği bildirildi. 
     


 SPOR 


































</TEXT>
</DOC>
