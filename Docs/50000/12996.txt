<DOC>
<DOCNO> 12996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/25/yazar/asik.html </URL>
<DATE> 2001/03/25/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Sabiha Gökçen 
</HEADLINE>
<TEXT>

     Atatürk'ün manevi kızı ve dünyanın ilk kadın savaş pilotu Sabiha Gökçen'i toprağa verdik. Cenaze törenine yakınları, parlamenterler, Türk Hava Kurumu mensupları katıldı... Kadınlarımızın ve tüm kadın örgütlerimizin bu cenazeye büyük kalabalıklarla katılması gerekmez miydi 
     Sabiha Gökçen neyin senbolüdür 
     Eve hapsedilmiş kadının göklere yükselmesinin... 
     Falih Rıfkı Atay şöyle sözeder Gökçen'den 
     - Cihan semalarında Türk kadınının şerefini dolaştırıyor ve onun mukaddes adı üstünden kara taasubun asırlarca süren alçak iftirasını siliyor. 
     1937 yılının Cumhuriyet Bayramı öncesinde Atatürk, Sabiha Gökçen'i çağırarak ondan törenler sırasında akrobasi hareketleri yapmasını ister.. Ve stadı dolduran halkın önünden mümkün olduğunca alçaktan uçmasını... Gökçen söylenenden de fazlasını yapar. Atatürk'ün bulunduğu tribünün önünden adeta yere sürünerek geçer. Halkı müthiş heyecanlandırır. Büyük alkış alır. Atatürk, Gökçen'in böyle bir tehlikeye girmesini neden istemiştir Gökçen bunu sonradan şöyle anlatır 
     - Atatürk bu hareketleri halkın beni uçağın içinde yalnız görmesi için yaptırmıştır. Bir takım söylentileri önlemek için... 
     Sabihe Gökçen ülkemizin kadınları adına bir inanılmazı gerçekleştirmişti. 
     
Kızımız hamile      İşadamı ofisinde çalışırken büyük oğlu içeri dalar 
     - Baba.. 
     - Ne var... 
     - Kızma ama.. Bir kızı hamile bıraktım... Şimdi çenesini tutmak için benden 5 milyar istiyor... 
     Adam çek defterini çıkartır. Rakamı yazar. 
     Derken küçük oğlu da aynı kötü haberle çıkagelir 
     - Baba... hamile.. susmak için 3 milyar... 
     Baba bu parayı da öder... 
     Biraz sonra ailenin biricik kızı içeri dalar 
     - Baba... 
     Adam heyecanlı 
     - İnşallah hamilesin 
     - Maalesef baba... 
     Adam derin bir nefes alır 
     - Harika... Para kazanma sırası bize geldi... 
     
Churchill diyor ki...      Gazeteciler bir sohbette ünlü İngiliz devlet adamı Churchill'e sormuş 
     - Politikaya atılacak bir insanda ne gibi temel nitelikler olmalı 
     Churchill hiç düşünmeden 
     - Yarın, gelecek hafta, gelecek ay ve gelecek yıl ne gibi olayların olacağını önceden görebilme yeteneği olmalı, demiş... 
     Ve biraz durup eklemiş 
     - Tabii sonra da o olayların neden gerçekleşmediğini anlatabilme yeteneği... 
     
Minik ilanlar      .DENİZ'e SIFIR DSP'si, MHP'si, ANAP'ı sana çalışsın, seni ilk seçimde iktidar yapmak için adeta ellerinden geleni yapsın, sen bundan yararlanacağın yerde kalk, gene hizipçilik yapıp bu şartlarda bile CHP'yi umut olmaktan çıkar Ben bu Deniz' e sıfır veriyorum arkadaşlar. Vatandaş Hasan. 
     .ZAYİ. Hacettepe Üniversitesi'nden aldığım diplomamı kaybettim. Diploma sizin olsun, cüzdanın içindeki 10 milyon liraya yanıyorum. Bulanların insaniyet namına haber vermelerini rica ediyorum. Ziya Ziyan 
     .ODTÜ MEZUNU BAYANDAN şikayetçiyim abiler...Matematik dersi verilir, diye gazeteye ilan vermiş, ben de, belki bir iş çıkar umuduyla, gel bana ver, dedim. İnanın, aylardır sadece matematik dersi veriyor, ama bana asla ne bir umut ne de bir iş veriyor. Şikayetçiyim. Şakir Şeker 
     .SEKRETER. En fazla 1. 60 boyunda, çarpık bacaklı, şapşal suratlı, şişman, doğduğuna pişman, aynaya düşman sekreter aranıyor. Kocam için. Müracaat Hasene Haset 
     .500 SEL, ful otomatik, metalik, 2001 Mersedes. Babanın kıymetini bil oğlum Fatih. Yahu Erbakan hoca, hani diyorum ki, bize de bir babalık yapsan da, altımıza hiç olmazsa bi Şahin çeksen Acaip sevaba girersin valla. Mahmut Birumut 
     .PANAROMİK MANZARALI EV, ilanına kandık, sormadan - soruşturmadan, görmeden parayı bastırıp satın aldık. Oh olsun sana Rıfkı, şimdi seyret bakalım bütün gün panaromik mezarlık manzarasını...Rıfkı Sıktı 
     .ZAYIFLAMA Lale, sana son kez söylüyorum, şu rejimi kes artık da daha fazla zayıflama...Geceleri kemiğe sarılıp yatmaktan imanım gevredi kız. Gürbüz Gürüz 
     .MERKEZİ kilit, son model alarm sistemi, kilitli direksiyon, üstelik de kapalı garaj... Hiçbiri kar etmedi, şerefsiz hırsızlar kaşla göz arasında güzelim arabamı gene götürdüler. Merkez'e şikayete gidiyorum, bakalım bir sonuç çıkacak mı Bahtiyar Karabaht 
     
     





Sabiha Gökçen 


Temizel "Gönlüm DSP'de" 


Çankaya Daha iyi olabilir 


Siyasette mıntıka temizliği’ çare mi 


Felaket senaryosu 


Saddam sonrası 


Çankaya'da eğitim 


Olimpistanbul 


Bayram polise tosladı 


Soğan soyulurken hazine soyulurken 


Hayalet santral 


Aksoy ne bekliyor 


Naum Tiyatrosu 


</TEXT>
</DOC>
