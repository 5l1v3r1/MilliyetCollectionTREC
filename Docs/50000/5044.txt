<DOC>
<DOCNO> 5044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/dunya/dun02.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransızlara Körfez Geçişi misillemesi 
</HEADLINE>
<TEXT>

     ANKARA Milliyet 

     Bayındırlık ve İskan Bakanı Koray Aydın, ihaleye teklif veren iki konsorsiyumun yabancı ortağının da Fransız şirketleri olması nedeniyle, İzmit Körfez Geçişi projesi ihalesinin iptal edildiğini açıkladı.Aydın, ülke olarak son günlerde yaşanan ve Türkiye - Fransız ilişkilerinin geleceğini belirleyecek sözde soykırım yasasının engellenmesi yönündeki çabalara olumlu cevap alınmadığı takdirde Fransa’ya karşı yaptırımların uygulanacağının daha önceden kamuoyuna duyurulduğunu belirterek, şunları söyledi 
     
     En gözde ihale 
     "İhaleye teklif veren iki konsorsiyumun yabancı ortaklarının da Fransız şirketleri olması nedeniyle İzmit Körfez Geçişi Projesi ihalesinin iptaline karar verilmiştir." 
     İstanbul - İzmir otoyolunun en gözde bölümünü oluşturan Anadolu Otoyolu -Dilovası ayrımı - Orhangazi İzmit Körfez köprüsü dahil bölümünün ihalesine Bouygues S.A.-Vinsan A.Ş. ile İ.B.K.O. Consortium - Tekfen İnşaat A.Ş. Ortak Girişim grupları teklif vermişlerdi. 
     
Ermeni aile Kozan’da tapu tespiti yaptı’      Tarihçi - Araştırmacı Cezmi Yurtsever, Paris’te Ermeni Anıtı dikilmesinin arkasında bulunduğunu belirttiği "Nalbantyan" ailesi fertlerinin, bir zamanlar Adana’nın Kozan İlçesi’nde tapu tespit çalışmaları yaptırdıklarını öne sürdü. 
     Yurtsever, Adana Valiliği adına "Tarihi Belgelendirme" çalışmaları sırasında 1990 yılında Kozanlı Halil Altıparmak ile yaptığı görüşmelerde, Fransa’dan gelen Ermeni asıllı Nalbantyan ailesinin yörede tapu tespit çalışmaları yaptırdığını ortaya çıkardıklarını söyledi. 
     
     Krokiler çıkarttılar 
     Yurtsever, 1970’li yıllarda başlatılan bu çalışmalara Hakkı Dağdeviren adında bir avukatın aracılık yaptığını iddia ederek, "Nalbantyan ailesi fertlerinin, sürekli olarak Paris’ten İstanbul’a gelip, Kozan yöresindeki arazilerinin güncel durumunu öğrenip, krokilerini çıkararak dosyalama yaptıklarını öğrendik" dedi. 
     
Almanya’dan Fransa’ya Kendi tarihine bakDIŞ HABERLER SERVİSİ 
     Alman tarihçi ve Dışişleri Bakanlığı yetkilisi Rudolf von Thadden, Fransa’nın Nazi yanlısı Vichy rejimi ve Cezayir savaşı gibi tarihindeki olumsuz unsurlarla yüzleşmesi çağrısında bulundu. 
     Dışişleri Bakanlığı’nda Alman - Fransız ilişkileri koordinasyonuyla görevli von Thadden, Die Tageszeitung gazetesine verdiği demeçte, ’Tarihte yapılanları reddeden bir Fransızın, temelde, Hitler ve Nazi dönemini eleştirmeyen bir Almandan farklı olmadığını’’ vurguladı. 
     2. Dünya Savaşı’ndan sonra Almanların kendi tarihleriyle yüzleşmelerinin beklendiğini belirten Von Thadden, şimdi de Fransa’nın geçmişiyle yüzleşmesi gerektiğini kaydetti. Alman tarihçi, ’Fransa’nın Nazi işgalindeki anti demokratik Vichy rejimi ve Cezayir Savaşı’nı ciddi olarak ele almasını umuyorum’’ dedi. 
     
Şehir kardeşliğine Ermeni darbesi      ABD’nin California eyaletindeki Pleasant Hill kentinin Merzifon ile "kardeş şehir" ilan edilmesiyle ilgili girişim, Ermeniler tarafından engellenmeye çalışılıyor. San Francisco Gate gazetesinin haberine göre, geçen Haziran ayından beri Merzifon ile Pleasant Hill arasında kardeş şehir ilişkileri ve kültür alışverişi yürütülülmekte. Ancak gazete, Pleasant Hill’deki bir grup Ermeni’nin, sözde soykırım olaylarının Merzifon’da da meydana geldiği gerekçesiyle, kardeş şehir girişiminin engellenmesine çalıştığını yazdı. 
     


 DÜNYA 














</TEXT>
</DOC>
