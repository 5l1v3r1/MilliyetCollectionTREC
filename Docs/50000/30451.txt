<DOC>
<DOCNO> 30451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/yazar/cetiner.html </URL>
<DATE> 2001/07/05/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
50 dolarlık haraç... 
</HEADLINE>
<TEXT>

     Bir milyonluk, iki milyonluk son bazı ufak tefek ek vergiler bir paket sigara, bir şişe rakı parası bile değil, kimsenin canını diğerleri kadar acıtmıyor ama insanları huzursuz ediyor, ürkütüyor .. Bunların içinde en haksız ve en adil olmayanı ayrıca çağ dışı görüleni yurtdışına çıkışlardan istenen 50 dolarlık haraç .. 
     Meclis'te bu maddeler kürsüden okunurken başkan soruyor, madde hakkında söz isteyen var mı diye .. Sonra önündeki listeden isimleri çağırıyor... Kamer Genç maşallah her yasa tasarısının her maddesi için söz almış, ama kendisi bu kez ortada yok .. Böylelikle TV'de seçmene selam fırsatını kaçırıyor .. 
     
     400 dolara haftalık gezi var 
     Evet 22 yıl sonra iş yine geldi özgürlüklerin en önemlisi, en kutsalı yurtdışına çıkış hürriyetinin kısıtlanmasına dayandı kaldı... Bugün başka ülkeleri görmek, tanımak, öğrenmek, oralarda çalışmak insanların en doğal hakları... Evlenmeleri, yuva kurmaları da... Yurtdışına çıkmak isteyen her vatandaş zengin mi Hayır .. İlla gezmeye, eğlenmeye mi gidiyor .. Hayır .. Öğretmenler, memurlar, doktorlar, hekimler, mühendisler gibi orta düzey geliri olan herkes gazeteleri sayfa sayfa dolduran seyahat ilanlarından kesesine göre bir tanesini tercih ediyor... Paris'i, Londra'yı, Moskova'yı, Çin'i, nereyle ilgileniyorsa oraya gitmek, görmek istiyor... Bakınız yine bu ilanlara 300 - 400 dolara, 1000 dolara hayli ilginç paket geziler var... Bu parayı ödeyebilecek bir hayli vatandaşımız olduğu ortada, şimdi bunlar için 50 dolar önemli bir para değil mi .. Yurtdışına girişin, çıkışın vergisi mi olur Allah aşkına .. Bari, evlerimize, işyerlerimize kapıdan girdi, kapıdan çıktı diye vergi alın olsun gitsin .. 
     
     Çıkışa 100 doların hikayesi 
     Bu şekilde 150 - 200 milyon dolar toplanacakmış .. Vatandaşın özgürlüğünü zedelemeye değer paramıdır bu .. Bu ne geri zihniyettir .. 
     Üstelik bu 100 dolar haraç o zaman öyleydi alındığı yıllar bu mekanizma artık işlemez hale gelmişti... Bazı görevliler bu parayı hatta yarısını sınır kapısında alıyor, Hazine'ye karşı fiyat kırıyorlardı .. Aslında bu haraç veya hürriyetleri kısıtlama macerası 1970'lerden sonra başlar... Önce yılda bir çıkış demişti hükümet, sonra iki yılda bir dendi, o da fazla geldi üç yılda bir çıkış izni verildi... Sovyet Rusya'da bile böylesine kısıtlı değildi vatandaşın gezisi... Ama öte yandan bakanlığın verdiği özel izinler ibadullah piyasadaydı .. 
     Bu sütunda bu konuda o devir en çok yazı yazan, bu hatayı kınayan yazarlardan biriydim... Turgut Özal başbakan olduğu sırada yurtdışına çıkışlar da gündemdeydi, sık sık konuşuluyordu, Özal her şeyi biliyordu... Ancak yurtdışına gitmek isteyenlere hain gözü ile bakanlar vardı .. Bazıları içimize kapanmamızı istiyordu .. Turgut Özal bu koşullarda kimseyi ürkütmeden kendi tabiridir yüz dolar fikrini attı ortaya... Denge kurmak istiyordu... Birkaç yıl bu böyle gitti ama vatandaşa 100 dolar fazla geldi, Özal arzu etmesine rağmen bu haracı yok edemedi... 
     Nihayet Mesut Yılmaz başbakan olunca galiba ilk emri bu haraç vergisinin kaldırılması oldu... Bugün ise Mesut Bey herhalde ahengi bozmamak için susuyor .. 
     Geçen gece emekli Oramiral Atilla Kıyat'ın dediği gibi bu 50 dolar haraç isteği fakir ile zenginin arasına uçurum sokuyor... Bir an önce iptal edilmeli... 
     
     







Yeni oluşum 


Yine vatandaş 


O değilse bu gerekçeyle 


Her yıl gerekir mi 


Türkiye'yi dünyaya rezil etmek... 


50 dolarlık haraç... 


Jilet sırtında 


Nazım Belgeseli 


IMF ile krizin asıl nedeni 


Sosyal sorumluluk 


Adaletin bu mu adliye 


Yürürlük maddesi uçaktaki yazı... 


Kasımda seçim olur mu 


IMF'nin başka bir isteği daha mı var 


Gecekondu affı 


IMF’siz de olmaz tek başına IMF ile de 


Akşener vizeyi köstebekle aldı 


</TEXT>
</DOC>
