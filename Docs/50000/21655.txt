<DOC>
<DOCNO> 21655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/guncel/gun03.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
13 ayda bir büyük deprem normaldir’ 
</HEADLINE>
<TEXT>

"1992 - 99 yılları incelendiğinde Türkiye'de 13 ayda bir büyük deprem olduğu görülüyor" diyen Işıkara’nın hesabına bakılırsa yaz sonu deprem riski yüksek... 
     NESLİHAN CUYAR İstanbul 

     Depremle ilgili bir seminere katılan Boğaziçi Üniversitesi Kandilli Rasathanesi ve Deprem Araştırma Enstitüsü Müdürü Prof. Dr. Ahmet Mete Işıkara, ürkütücü açıklamalar yaptı. 
     Türkiye'de yılda bir kez 6.1 büyüklüğünde deprem meydana gelmesi olasılığının yüzde 63 olduğunu vurgulayan Işıkara, "1992 - 1999 arasında Erzincan, Dinar, Ceyhan, Kocaeli, Gölcük ve Düzce depremleri hesaplandığında 13 ayda bir büyük deprem olduğu görülüyor" dedi. 
     
Canımız yanınca anladık      Türkiye'nin deprem gerçeğine alışması gerektiğini de vurgulayan Işıkara, 17 Ağustos depremi yaşanana kadar bunun farkına varılmadığını söyledi. Seminere katılan Los Angeles İtfaiye Müdürlüğü'nden Yüzbaşı Larry Collins de Türkiye'de kalitesiz inşaat yöntemleri, orijinal tasarım şartnameleriyle yerel şartnamelere uymama ve yüzey kaplamalarında yanlış malzeme kulanımı olduğunu belirterek sözlerine şöyle devam etti 
     
'Cezai yükümlülük şart'      "Türk polisi ve savcıları depremle ilgili yasaları bilerek çiğneyen ve inşaat maliyetini aza indirmek için yapı şartnamelerine uymayan inşaat şirketleri ve müteahhitler hakkında cezai yükümlülük getirmeyi düşünmektedir. Bazı durumlarda müteahhitler de alacakları cezalardan ve toplumun tepkisinden kaçabilmek için o bölgeyi terk etmişlerdir. Böylece karşılıklı suçlamalar süregelmektedir." 
     



 GÜNCEL 





















</TEXT>
</DOC>
