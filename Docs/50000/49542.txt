<DOC>
<DOCNO> 49542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/yasam/yas01.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Batık gemi Robel’e denizaltı formülü 
</HEADLINE>
<TEXT>

Zeytinburnu’nda karaya oturup batan Robel adlı gemi, delikleri kapatıldıktan sonra denizaltı gibi yüzdürülecek 
     MUSTAFA BAKACAK İstanbul 

     Zeytinburnu açıklarında 8 ay önce Malezya bandıralı Bungo Melor Satu ile çarpıştıktan sonra karaya oturan ve sadece kaptan köşkü açıkta kalan demir yüklü Robel’in çıkarılması için çalışmalara başlandı. Robel, tüm delikleri kapatılarak, bir denizaltı gibi yüzdürülecek Türkiye bir batıktan kurtulacak. 
     
     114 metre uzunluğunda 
     Kazadan sonra yoluna devam edebilmek için 2 milyon dolar teminat veren Satu’nun sahibi olan şirket, teminatını kurtarabilmek için Robel’in şirketiyle geminin çıkarılması konusunda anlaşmaya vardı. Aras Gemi Kurtarma ve Deniz İnşaat şirketiyle de anlaşılmasıyla, 114 metre uzunluğundaki Robel’in çıkarılması için start verildi. 
     
     Önce su boşaltılıyor 
     Şirketin sahibi Mustafa Alpaslan, iki hafta önce başlayan çalışmalarla ilgili şunları söyledi "Gemi tabana gömülmüş. Önce yükünün yarısını boşaltacağız. Tüm yaralarını kapatıp denizaltı durumuna getireceğiz. Sonra de içindeki suyu emerek boşaltacağız. Yüzdüreceğiz. Gemi söküm tesisine teslim edeceğiz. Geminin yanında duran römorkörde 12 dalgıçla birlikte 40 kişilik ekip çalışıyor. 1 ay içinde Robel yüzdürülecek." 



 YAŞAM 





















</TEXT>
</DOC>
