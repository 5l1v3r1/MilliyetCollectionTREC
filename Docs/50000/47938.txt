<DOC>
<DOCNO> 47938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/dunya/adun.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Rangers’lar bastı 
</HEADLINE>
<TEXT>

ABD özel birlikleri dün ilk kara harek tını gerçekleştirdi. Helikopterlerle Kandahar'a inen 100 Rangers nokta operasyonu yaptı 
     DIŞ HABERLER SERVİSİ 

     Amerikan ve İngiliz askerlerinden oluşan müttefik kuvvetleri, Afganistan'a yönelik harek tın başlamasından tam on dört gün sonra, önceki gece ilk kara operasyonunu gerçekleştirdi. Aralarında ünlü Rangers'ların da bulunduğu 100 kadar özel kuvvet askeri, USS Kitty Hawk uçak gemisinden kalkan helikopterlerle Taliban'ın kalesi olarak bilinen Kandahar'ın batısına indi. Yerel saatle gece yarısı 24.00 sularında gerçekleştirilen nokta operasyonu sırasında, Kandahar Havaalanı'nın çevresinde, Taliban birlikleriyle özel kuvvetler arasında çatışmalar yaşandı. 
     Amerikan kaynaklarına göre, operasyona destek veren bir helikopter, kaza sonucu Pakistan topraklarında düştü. Helikopterdeki iki askerin öldüğü bildiriliyor. Taliban ise helikopteri düşürdüklerini iddia etti. 
     Taliban'ın Eğitim Bakanı Emir Han Muttaki, helikopterlerin Baba Sahip Dağı'na indiklerini söyledi. Helikopterlerin indiğini tespit eden Taliban birliklerinin bu bölgeye gittiğini belirten Muttaki, özel kuvvetleri püskürttüklerini iddia etti. Nokta operasyonuna Amerikan silahlı kuvvetlerinin gözdesi AC130'lar da katıldı. "Uçan destroyer"ler özel kuvvetlere hava desteği sağladı. 
     
     Birkaç saat sürdü 
     Amerikan kaynaklarına göre nokta operasyonu birkaç saat sürdü. Özel birlikler daha sonra tekrar helikopterlere binerek üslerine döndü. Bu arada ABD savaşta ilk resmi kayıplarını verdi. Bir Amerikan helikopteri belirlenemeyen bir nedenle düştü, iki personeli öldü. ABD, helikopterin, Dalbandin hava üssü yakınında düştüğünü söylerken, Taliban, helikopteri Afganistan toprakları içinde düşürdüğünü öne sürdü. 
     
Taliban'a mesaj ÖLECEKSİNİZ’      Nokta operasyonları başlatan ABD, bir yandan da radyo TV vericisi haline getirdiği EC -130 E uçaklarından yaptığı yayınlarla psikolojik savaş yürütüyor. ABD, Taliban'a şöyle sesleniyor "Dikkat, sizler ölüme mahk msunuz. Bunu biliyor muydunuz Desteklediğiniz teröristler uçaklarımızı kaçırdığı andan itibaren kendinizi ölüme mahk m ettiniz. Havadan, denizden ve karadan saldırıya uğrayacaksınız. Teslim olmazsanız, kimseye acınmayacak." 
     
Savaştan kaçan Afganlar perişan      Van DHA 

     ABD'nin Afganistan'a yönelik bombardımanı sürerken savaştan kaçan Afgan gençlerden oluşan 15 kişilik grup Van'a geldi. Aşırı soğuk ve yağışlara rağmen cami bahçesi ve parklarda yatıp kalkan gençler, Birleşmiş Milletler Yüksek Komiserliği'nden kendilerine sahip çıkılmasını istedi. İran üzerinden kaçak yollarla Türkiye'ye ulaşan gençler, dört gün önce geldikleri Van'da üçüncü bir ülkeye gitmek için BM’ye başvurdu. 
     



 DÜNYA 

















</TEXT>
</DOC>
