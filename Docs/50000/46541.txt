<DOC>
<DOCNO> 46541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/son/sonspo08.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İnter'de Recoba döndü, Hakan Şükür'e yol göründü 
</HEADLINE>
<TEXT>

     İnter'in Uruguaylı futbolcusu Alvaro Recoba, 31 Ekim tarihinden itibaren oynayabilecek. 
     Geçtiğimiz sezon sahte pasaporttan dolayı ceza alan ve 1 yıl oynamasına izin verilmeyen Recoba'nın cezasında indirim yapıldı. 
     Futbol Federasyonu Disiplin Üst Kurulu tarafından bugün alınan kararla Recoba'nın cezasında 8 ay indirim yapıldığı, 31 Ekim tarihinden itibaren sahalara dönebileceği belirtildi. 
     25 yaşındaki futbolcu, mavi siyahlı formayı 4 Kasım'da Lecce ile 
     yapılacak karşılaşmada giyebilme hakkını kazanırken, futbolcunun bu tarihlerde Uruguay milli takımında görev yapmasından dolayı İnter'de bir sonraki hafta oynaması bekleniyor. 
     
     Hakan Blackburn'ü istemiyor 

     Öte yandan Recoba'nın da İnter'deki hücum oyuncuları arasına katılmasıyla zaten kadro dışı olan Hakan Şükür'ün kısa zamanda başka takıma transfer olacağı söyleniyor. 
     Teknik direktör Cuper'in projesine giremeyen Şükür'e İngiltere'nin Blacburn, Westham, Bolton ve Liverpool takımlarından teklif geldiği biliniyor. 
     Türk futbolcunun menajeri Hakan Azman ise www.calciomanager.it sitesine yaptığı açıklamada ''Hakan Şükür Blackburn'da oynamak istemiyor'' dedi. 
     






</TEXT>
</DOC>
