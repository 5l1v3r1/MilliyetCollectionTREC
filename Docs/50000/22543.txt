<DOC>
<DOCNO> 22543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/yazar/akyol.html </URL>
<DATE> 2001/05/22/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Tartışmak.... 
</HEADLINE>
<TEXT>

     FIKRA bu ya... Bir Alman, Amerikalı bir dostunu davet etmiş, gezdiriyor. Övünüyor da 
     - İşte Alman tarihinin tanığı şu muazzam bina... Alman ekonomik mucizesinin anıtı şu fabrika... Hele Alman disiplini Trenlerimizin geliş ve kalkış saatlerinde bir dakika bile sapma olmaz... 
     Sonra Frankfurt'tan Köln'e gitmek için tren istasyonuna gelmişler... 
     Hay Allah... On dakika gecikme, yarım saat gecikme... 
     Amerikalı dayanamamış 
     - Bak, sizde de trenler gecikiyor. 
     Alman sinirlenmiş 
     - Ama siz de Kızılderilileri öldürmüştünüz 
     Fıkra tabii... Ama bir düşünüş biçimini de resmediyor. Bazen araştırma eksikliğinden, bazen önyargıdan, bazen öfkeden böyle yaptığımız olur İlgisiz konuları zihnimizin içinde birbirine bağlayıp, hayatta da bağlantılıymış gibi yargılamalar yaparız... 
     
     DİYELİM iktisat tarihiyle ilgili bir konuyu tartışıyorsunuz. Elbette görüş farkları olacak... Hatta, hayat hiçbir şekilde "mükemmel" olmadığı halde, zihnimizin içindeki soyut bir "mükemmel kurgu"ya bakarak her dönemi kötülemek de, idealize etmek de mümkündür. 
     Ama iktisat tarihiyle ilgili bir tartışmada argümanlarımız rakamlar olmalı, akademisyen iktisat tarihçilerinin araştırmaları olmalı... Siyaset bilimi ve sosyoloji verilerine de yönelebilirsiniz. 
     Hayır 
     '- Sen de Türkeşçi idin ' 
     "Türkeş gibi, Atatürk'ü pasif bir politika izleyerek Asya'daki Türkleri kaderlerine terk etmekle suçlayan bir lider.." 
     Nerede demiş Türkeş bunu Hiçbir kaynak yok İktisat tarihinden bir dönemi tartışırken böyle dayanaksız sözlere ne gerek var 
     Türkeş, samimi bir Atatürk hayranı idi. Hatta onun "9 Umde"sinden esinlenerek "9 Işık"ı düşündüğünü söylerdi. Türkeş, Atatürk'ün "Türk dünyasına" inandığını, ama devrin şartlarında doğru bir politikayla Ruslarla iyi geçindiğini, "Türk dünyası" düşüncesini ise "Tarih Tezi"ne yerleştirdiğini anlatırdı. 
     Türkeş'in tartışılması başka bir konudur. "9 Işık"ın çeşitli baskılarında çelişik görüşler olduğunu da ben bu sütunda yazmıştım. Fakat konumuz bu değil. 
     
     KONU, 'kanıt' ve 'kaynak' kavramlarını böylesine hafife alarak, 'yakıştırmalar' yaparak içerikli bir tartışma yapılamayacağıdır. Tartışma bilgiye, tecessüse katkıda bulunabilmelidir. 
     "Külliyen" dediğinizde bilgi de, tecessüs de geride kalır. Tarihte "külliyen" ak da, kara da yoktur. 
     Medrese döneminde son derece olumlu sosyal ve ekonomik gelişmeler olduğu gibi, maalesef siyasi kültürümüzdeki otoriterliğin CHP'yi kışkırtmalara, DP'yi de anti demokratik baskı politikalarına ittiği bir gerçektir. 
     DP, CHP'yi kapattıktan sonra değil, CHP'nin de katılacağı erken seçimlere gidecekti ama darbe bunun yolunu kesmiştir. 
     Geçen geçti... Artık siyasi kültürümüzde, "taraf" olsak bile verileri görmede "objektifliği" geliştirebilmeliyiz. Hoşgörünün rasyonel temeli de budur zaten. Buna katkıda bulunmayan 'tartışma'yı uzatmayı gereksiz sayıyorum. 
     
     







Tartışmak.... 


Halki ve Halk 


FP kapatılırsa buradayız, HAZIRIZ 


Bakanlık kuğuları kesmeye kalktı 


Siyasette yenilenme dalgası ve Derviş... 


Şeffaflık 


Eşiniz sizi ele verir 


Derviş gençlere özür borçlu 


AB ile yeni sürtüşmeler 


Gümüşsuyu baronları 


RTÜK yasısı neden değişmeli 


CHP'de değişim 


Keşke anlaşabilseniz 


Fiyat artışı, enflasyon, pahalılık, fakirleşme farklı şeyler 


</TEXT>
</DOC>
