<DOC>
<DOCNO> 49658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/son/sontur04.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççı, yaşlı kadının ekmek parasını kaptı ama kaçamadı 
</HEADLINE>
<TEXT>

     Bolu'da ekmek almak için bakkala giden 60 yaşındaki yaşlı kadının cüzdanını gasp eden kapkaççıyı, polisler 15 
     dakika sonra yakaladı. 
     Bahçelievler Mahallesi'nde oturduğu evin yanındaki bakkala giden Nuran Arcak 60 , elindeki ekmeklerle apartmana girdiğinde, kendisini bekleyen kapkaççının saldırısına uğradı. Bir süre yaşlı kadınla, elindeki cüzdanı almak için boğuşan kapkaççı, Arcak'ın, içinde 6 milyon lira bulunan cüzdanını alarak kaçtı. 
     
     Korkudan ölecektim 
     Kapkaççı cüzdanını almaya çalışırken, kendisinin de mahallede yaşayan gençlerden bağırarak yardım istediğini belirten Arcak, ''Kapkaççı, cüzdanımı almak için benimle boğuşurken korkudan ölecektim'' diye konuştu. 
     Arcak'ın başvurusu üzerine harekete geçen Bahçelievler Karakolu ekipleri, cüzdanı alarak olay yerinden uzaklaşan kapkaççıyı yakalamak için harekete geçti. Polisler, mahalle sakinlerinin de yardımıyla bir inşaata gizlenen İsmail Öztekin'i, 31 olaydan 15 dakika sonra yakaladı. 
     İfadesi alınmak üzere getirildiği Bahçelievler Karakolu'nda kapkaççılık yaptığını inkar eden Öztekin, yaşlı kadınla yüzleştirildi. 
     Öztekin'in çaldığı cüzdan ise olaydan sonra polisler tarafından bulundu. 
     






</TEXT>
</DOC>
