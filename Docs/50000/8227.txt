<DOC>
<DOCNO> 8227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/son/sontur14.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hürriyet yazarı Fatih Altaylı, 134 Dışişleri görevlisine tazminat ödeyecek 
</HEADLINE>
<TEXT>

     Ankara 26. Asliye Hukuk Mahkemesi, Hürriyet Gazetesi yazarı Fatih Altaylı'yı, yazdığı iki köşe yazısında, aralarında büyükelçilerin de bulunduğu 134 Dışişleri Bakanlığı mensubunun kişilik haklarına hakaret ettiği gerekçesiyle, toplam 33 milyar 500 milyon lira manevi tazminat ödemeye mahkum etti. 
     Davanın bugün görülen karar duruşmasına, davacıların avukatı Ömer Asım Livanelioğlu ve davalı avukatı Şükrü Evrim İnal katıldı. Yargıç Ahmet Pınar, Hürriyet Gazetesi'nin, köşe yazılarının yer aldığı asıllarının mahkemeye sunulmadığını ifade etti. Pınar, davalı avukatı İnal'ın, gazete asıllarının celbedilmesine gerek olmadığını bildirmesinden dolayı gazete asıllarının istenmediğini kaydetti. 
     Davacı avukatı Livanelioğlu, delillerin toplandığını ifade ederek,davalı Fatih Altaylı'nın manevi tazminata mahkum edilmesini talep etti. Davalı avukatı İnal ise davanın reddini istedi. 
     
     



</TEXT>
</DOC>
