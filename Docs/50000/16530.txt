<DOC>
<DOCNO> 16530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/son/sondun08.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Lübnan'dan İsrail'e tehdit "Genel çatışma olabilir" 
</HEADLINE>
<TEXT>

     Lübnan Devlet Başkanı Emil Lahud, İsrail'in Lübnan'da bulunan Suriye'ye ait askeri hedeflere saldırı düzenlemesinin, ''genel çatışmaya'' yol açabileceğini söyledi. 
     Lahud'un, Suriye Devlet Başkanı Beşşar Esad ile yaptığı telefon görüşmesinde, ''Bu, İsrail Başbakanı Ariel Şaron'un iktidara geldiğinden beri Filistinlilere karşı, ya da İsrail dışında uyguladığı öldürücü yöntemi bir kez daha ortaya koyan tehlikeli bir gelişmedir'' ifadesini kullandığı bildirildi. 
     Lübnan Devlet Başkanlığı'nın bildirisine göre, Lahud, ''Bu yöntem genel çatışmaya yol açabilir'' dedi. 
     İsrail'in Lübnan'daki Suriye'ye ait radar üssüne bu sabah düzenlediği saldırıda, 3 Suriye askeri ölmüş, 6'sı yaralanmıştı. 



</TEXT>
</DOC>
