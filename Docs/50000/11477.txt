<DOC>
<DOCNO> 11477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/yazar/cetiner.html </URL>
<DATE> 2001/03/15/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
7 günde 7 katrilyon .. 
</HEADLINE>
<TEXT>

     Kemal Derviş jet hızıyla Amerika'dan gelerek kubbe altında basın toplantısı yaparken görülen manzarayı unutamıyorum... Hele o gazeteci genç hanımın yakarışını .. Evet, yanlış değil soru mu soruyordu yoksa feryat mı ediyordu, bir yıkıntı bir çöküntü mü vardı .. O ne ıstırap, panik dolu soruydu .. İçimde eziklik duydum .. 
     - Efendim Türkiye kurtulabilecek mi .. Kurtulacak mıyız 
     Kemal Derviş o yöne bakmıyordu ama bu canhıraş, paniklemiş sesi duyunca, sesin geldiği yeri bir an araştırdı, buldu... Hayretler içinde bir bakışla mealen şöyle bir cevap vermek mecburiyetini duydu 
     - Tabii kurtulacak, ona hiç şüpheniz olmasın, benim hiçbir şüphem yok... Sonra Türkiye dışarıya aksettiği kadar kötü koşullar içinde değil. Her ülke kriz yaşayabilir, Amerika, Japonya, Rusya hepsinde oldu... Önlemi alındı geçti... 
     Heyecanlı genç gazeteci acaba aldığı bu cevaplarla tatmin olmuş mudur, bilemiyorum .. Ama kendisi gibi düşünen bazı genç arkadaşlarıyla böyle bir panik havası içinde müthiş heyecanlandıklarını sanıyorum .. Yoksa karşılarında duran, "gazetecilik kısmeti"ni daha iyi değerlendirmeleri mümkündü Derviş'e böyle krizler için sorulacak pek çok soru vardı, bunlar unutuldu... "Batacak mıyız, kurtulacak mıyız " karamsarlığı ön plana çıkarıldı... 
     
Hamsiler balina olmuş      Zenginin malı züğürdün çenesini yorar derler ya oraya gelelim... Bayram tatilinde iki gün önce ve sonra kulağıma gelen bir günde katrilyonlar, trilyonlar kazanmış birtakım kuruluşlar .. Hemen söyleyeyim yasalara aykırı yoldan değil, yasalara uygun yoldan .. Ayrıca ileriyi görerek, iyi istihbaratla, iyi ilişkilerle .. Falanca kuruluş filanca kuruluşa borç vermiş, gecede 2000 ile 7500 faizden bir civciv bir kümes tavuk olmuş, hamsiler balina .. Aklın alamayacağı kadar büyümüş kapitalleri .. 
     Bunlar saklı, gizli değil, şirketlerin, kuruluşların kayıtlarında mevcutmuş... 
     Sade vatandaşın bir kat, bir ev, bir otomobil parası tasarrufundan vergi kesmeyi üstelik rantiye diye dışlamayı marifet sayanların kulakları çınlasın .. Ekonomiyi, sanayii ile ticareti ile ayakta tutanlar yine, o imkanlarını disiplinli harcayan, Etiler'de har vurup harman savurmayan küçüğü, ortası, büyüğü tasarruf sahipleri... Önlem alırken inşallah onları cezalandırmazlar... 
     
     





Kriz ana... 


Desteğin şartı 


Derviş'e ilk söz Mumcu'dan 


Röportaj değil, komando parkuru 


Hükümetin Derviş'le yakaladığı fırsat... 


7 günde 7 katrilyon .. 


"Ortak akıl" 


Gaza basıldı... 


Kafamıza takılan birkaç soru 


Derin devlet"miş"... Gizli operasyon"muş".. 


İşte size belge 


DİSK'i ziyaret 


Bu açıklamalar "piyasayı ne rahatlatır ne işletir" 


</TEXT>
</DOC>
