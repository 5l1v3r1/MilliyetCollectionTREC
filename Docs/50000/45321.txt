<DOC>
<DOCNO> 45321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/dunya/dun08.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     İkinci terör dalgası gelir’ 
     ABD'li istihbarat yetkilileri, Afganistan'a askeri operasyon düzenlenmesi durumunda, Usame bin Ladin'e bağlı teröristlerin, Amerikan hedeflerine yeni saldırılarda bulunma ihtimalinin yüzde 100 olduğu yönünde Kongre üyelerini uyardı. Washington Post'ta yayımlanan habere göre, Federal Soruşturma Bürosu FBI , Merkezi Haber Alma Teşkilatı CIA Kongre üyelerine verdikleri brifingde, Amerikan hedeflerine, teröristlerce yakın zamanda yeni saldırılar düzenlenebileceğini söyledi. 
     
     ABD komandosu Özbekistan’da 
     Afganistan’daki Taliban yönetimine karşı yapılması beklenen operasyon hazırlıkları sürerken, ABD, bin kadar dağ komandosunu dün Özbekistan’a gönderdi. ABD Savunma Bakanı Donald Rumsfeld’e Taşkent ziyaretinde eşlik eden bir yetkili, "10. Dağ Komando Tugayı’ndan bir birlik Özbekistan’a hareket etti" dedi. Komando birliğinin New York’taki Fort Drum Üssü’nden uçakla hareket ettiği, komandoların "Özbekistan’daki askeri harekata koruma sağlamakla görevlendirilecekleri" belirtildi. 
     
     Şarbona yakalanan Amerikalı öldü 
     New York ve Washington saldırılarından sonra biyolojik ve kimyasal saldırı ihtimalinin gündeme gelmesiyle ABD’de şarbona yakanladığı açıklanan kişinin dün öldüğü açıklandı. Akciğerleri şarbondan etkilenen ve kimliği açıklanmayan 63 yaşındaki Miamili, hafta başında JFK Tıp Merkezi’ne kaldırılmıştı. Önceki gün şarbon teşhisi konulan ve daha sonra durumu ağırlaşan hastanın öldüğü duyuruldu. 
     
     Faruk Zapçı da sıcak bölgede 
     ABD’nin Taliban’a yönelik harekat hazırlığını Doğan Haber Ajansı adına usta gazeteci Faruk Zapçı Özbekistan’dan takip edecek. Uzun yıllardır Londra bulunan Zapçı, dünyanın yakından tanıdığı deneyimli bir gazeteci. ABD ile Libya arasında yaşanan gerginliği Afrika’dan izleyen, Saraybosna’daki en sıcak saatleri yaşayan, Körfez Krizi’ni cepheden izleyen Faruk Zapçı, zor zamanların usta muhabiri. 
     



 DÜNYA 














</TEXT>
</DOC>
