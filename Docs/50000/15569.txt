<DOC>
<DOCNO> 15569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/son/soneko22.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine bonosu ihalesinde faiz yüzde 148 oldu 
</HEADLINE>
<TEXT>

     Hazine Müsteşarlığı bugün gerçekleştirdiği 6 aylık 182 gün bono ihalesinde, net 424.3 trilyon lira borçlandı. 
     Bugünkü bono ihalesine toplam 1 katrilyon 327.1 trilyon liralık teklif gelirken, ihalede nominal 668.3 trilyon liralık satış gerçekleşti. 
     Bu arada ihraç tarihi yarın olarak belirlenen bonolar, ''tek fiyat ihale sistemi'' ile ihraç edildi. 6 aylık bono ihalesinde bu sistemde gerçekleşen bileşik faiz yüzde 148.06, basit faiz ise yüzde 115 oldu. Tek fiyat ihale sisteminde, senet almaya hak kazanan yatırımcılar,ihaleye katıldıkları fiyat faiz ne olursa olsun, bu senetleri Hazine'ce ihalede kabul edilen en yüksek faiz en düşük fiyat üzerinden aldılar. 
     İhalede kamu kuruluşlarına net 80 trilyon lira tutarında satış gerçekleştirildi. Minumum net 500 trilyon lira tutarında borçlanmanın öngörüldüğü bono ihalesinde geri ödeme 10 Ekim 2001 tarihinde yapılacak. 
     Hazine'nin hafta içinde önemli bir iç borç geri ödemesi bulunmuyor. Nisan ayının en büyük iç borç geri ödemesini Hazine, 25 Nisan tarihinde yapacak. Bu tarihte Hazine'nin 388 trilyon lirası anapara, 634.6 trilyon lirası da faiz olmak üzere 1 katrilyon 22.6 trilyon lira tutarında iç borç geri ödemesi bulunuyor. 
     Hazine, en son 3 Nisan tarihinde düzenlediği 126 gün vadeli bono ihalesinde 1 katrilyon 411.5 trilyon lira tutarında kağıt satmıştı. İhalede brüt yıllık faiz yüzde 107.83, brüt bileşik faiz de yüzde 150 olmuştu. 




</TEXT>
</DOC>
