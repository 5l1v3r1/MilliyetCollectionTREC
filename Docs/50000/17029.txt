<DOC>
<DOCNO> 17029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/yazar/cemal.html </URL>
<DATE> 2001/04/19/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Çanlar, Galatasaray için çalıyormuş 
</HEADLINE>
<TEXT>

     MADRİD 

     Maç öncesi yazdığım yazıya "Çanlar kimin için çalıyor " başlığını atmıştım. Demek ki Galatasaray için çalıyormuş... 
     Futbol bu... 
     Yenmek de var, yenilmek de... 
     Galatasaray ilk yarı gerçekten kötü oynadı. Bir Popescu'nun, bir Ergün'ün, bir Capone'nin boşluğu doldurulamadı. 
     İkinci yarı ise, Cimbom, Real Madrid'den iyiydi. Ama gol atamadı. Yazık oldu 
     Şampiyonlar Ligi'ne veda etti. 
     Teşekkürler Cimbom. 
     Türkiye'nin, Türk futbolunun adını Bernabeu'ya, dünyanın bir numaralı futbol mabedine taşıdığın için teşekkürler. Buraya kadar gelmek de başarıydı çünkü... 
     Aşağıda maç öncesi yazdığım, "Çanlar kimin için çalıyor .." başlıklı yazı yer alıyor. 
     
     
     
     Ne biçim stat bu .. Kat kat yükseliyor Bernabeu, say say bitmiyor terasları. Kabus gibi İnsanın üstüne üstüne geliyor dimdik tribünler. 
     "Ne tuhaf akustik bu " 
     "Tam bir amfiteatır. Bütün tezahürat sahanın içinde, bizim takımın tepesinde patlayacak." 
     Yine arkamda o ses 
     "Abicim, çok zor maç " 
     O yaşlı Real Madrid fanatiğinin sözleri de kulağımdan hiç çıkmıyor ki 
     "Sen hiç Bernabeu'da maç seyrettin mi Boğar insanı Çıkamazsınız Bernabeu'dan. Hele bir de kendi evinizde Real'den iki gol yemişseniz... Boşuna heveslenmeyin." 
     Nereye gitsek, parmaklarıyla dört, hatta beş gol işareti yapan Real Madrid taraftarları... Belli, ağır gelmiş üst üste Galatasaray yenilgileri. Kendilerine yediremedikleri her hallerinden anlaşılıyor. 
     Gururları yara almış. 
     Gel yirminci yüzyılın en büyük futbol takımı seçil, git İstanbul'a mağlup ol yeni yetme bir takıma. Böyle görüyorlar ve küçümsüyorlar bizi. 
     Ama aynı zamanda çekiniyorlar. Sağı solu belli olmayan bir takım diye bakıyorlar Cimbom'a. 
     Gene o ses 
     "Bernabeu boğar insanı " 
     Aynı kanıda değil bizim fanatik 
     "Göreceksin, Bernabeu'dan alnımız açık çıkacağız. Mesela şöyle bir düşün, taşradan İstanbul'a gelen bir takımın oyuncusu hangi psikolojiyle çıkıyor sahaya Bir yandan kendini göstermek için parçalanıyor. Aynı zamanda taşradan gelen bir oyuncu olarak İstanbul'a meydan okumak, kafa tutmak istiyor. Bir bakıma Bernabue de bizim için böyle..." 
     Şöyle devam ediyor 
     "Bernabue'da maç oynamak, Galatasaraylı bir futbolcuya hayat boyu kaç kere nasip olabilir ki Onun için burada varını yoğunu ortaya koyacak ve paralanacak bizim oyuncular. Unutma, en az yüz tane manejer bu maçı izleyecek. Hepsinin gözü bizimkilerde olacak, transfer bakımından... Ayrıca çok iyi bir takımız. Cimbom Bernabeu'dan çıkar, merak etme sen " 
     Bu umut verici değerlendirme bana bir İngiliz futbol adamının sözlerini anımsatıyor. 
     Geçen yılın mayıs ayı. 
     Zürih'ten Kopenhag'a uçuyoruz. Arsenal'le oynayacağımız UEFA Kupası finali için. Pek o kadar iyimser değilim. İngiltere'nin o önemli futbol adamı ise farklı düşünüyor 
     "Galatasaray için bu bir ilk. Arsenalli oyuncular için öyle değil. Çoğunluğu büyük kupalar görmüş futbolcular. Kanıksamışlardır artık. Bu nedenle, sizin bakımınızdan bir ilk olduğu için, Galatasaray maça onlardan çok daha fazla asılacak. Ayrıca sizin de çok iyi oyuncularınız var." 
     Dediği çıkmıştı. 
     Aslan Cimbom, 120 dakikalık finalde, son 28 dakikasını Hagi'siz 10 kişi ve sakat Bülent'le oynamasına rağmen kupayı kazanmıştı. 
     Hatırlasana, geçen yıl bu zamanlar seyircisiz oynadığımız Leeds cehennemini. Bernabeu'dan farklı mıydı Elland Road Stadı .. Ama Leeds United'ı gene de elemiştik, 2 - 2'lik bir sonuçla... 
     Gerçekleri tarih yazar, 
     Tarihi de Galatasaray 
     Gazeteci milletinin içi pır pır eder bazen. Haberi atlatacak mıyım Elimde mi patlayacak Yoksa atlayacak mıyım 
     Bu tuhaf gerilim gerçek habercilerin peşini ömür boyu bırakmaz. Karın boşluğundan yükselmeye başlayan o tansiyon bazen parmaklarının eklem yerlerini sızlatır. 
     Koyu bir taraftar için maç heyecanı da işte böyle bir şey. Ben de dün sabahtan itibaren içimden doğru yükselen o keyif verici gerilimin etki alanına girdim. 
     Yağmur çiseliyor. 
     Bernabeu'nun yemyeşil halı gibi sahasında Jardel'le Ergün yan yana koşuyorlar. 
     Ergün oynama şansı var mı 
     "Kemik " diye bağırıyor Halil, "Bu ismi Ergün'e Fatih Hoca takmıştı." Ergün başını hayır anlamına gelen şekilde yukarı doğru sallıyor birkaç defa... 
     Fatih solda Figo'yu tutabilecek mi Fatih'in sağ tarafta bırakacağı boşlukta Roberto Carlos'u kim durduracak Defansta Popescu'nun yeri nasıl telafi edilecek 
     Galatasaray Teknik Direktörü Lucescu'yu izliyorum. Sakin, dengeli konuşan, efendi bir insan izlenimi bırakıyor. İspanyol basınına İspanyolca konuşuyor. Şu sözlerinin altını çiziyorum 
     "Bernabeu'ya beraberlik için gelen takım başarılı olamaz. Beraberlik için değil tur atlamak için geldik buraya..." 
     Evet öyle. 
     "Ole Cimbom " dedirtmek için geldik Madrid'e, Bernabeu Stadı'na. 
     Dedirtebildik mi 
     Siz bu satırları okurken, bu sorunun cevabını öğrenmiş olacaksınız. Ben ise bu yazıyı çaresiz maçtan önce yazıyorum. Çanlar Kimin İçin Çalıyor sorusunun karşılığını bilmeden... 
     
     





MHP ve hükümet 


Lalesiz devir... 


İşçiden fedakarlık 


Milletvekili giremez 


Çanlar, Galatasaray için çalıyormuş 


"İsterseniz hilafeti bile getirebilirsiniz .." 


Iskalanan artılar 


Önce insan 


KKTC’de aynı dert 


"Bankacılık sırrı " 


Ucuz popülizmin miras yedileri 


Aslolan hayattır 2 


JFK operasyonu 


Artık 3 Türkiye var 


Davanızı takip edin 


Morali bozulan köylü "Sana" bile almaz oldu 


</TEXT>
</DOC>
