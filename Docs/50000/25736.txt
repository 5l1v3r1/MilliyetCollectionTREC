<DOC>
<DOCNO> 25736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/son/sondun08.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'un kızlarına şimdi de 'esrar içtiler' iddiası 
</HEADLINE>
<TEXT>

     National Enquirer dergisinin gelecek sayısında, Bush'un kızlarıyla birlikte esrar içtiğini ileri süren bir üniversite öğrencisinin iddialarına yer vereceği belirtiliyor. 
     Öte yandan ABD Başkanı George Bush'un alkolle başları derde giren 19 yaşındaki ikiz kızları Jenna ve Barbara'nın, People dergisine kapak olması Beyaz Saray'ı öfkelendirdi. 
     Beyaz Saray kaynakları, internet haber ajansı Drudge Report'a, Başkan'ın eşi Laura Bush'un, kızlarının, People dergisinin gelecek sayısına kapak olacağını öğrenince çok öfkelendiğini bildirdiler. 
     People dergisinin 18 Haziran tarihli sayısının kapağında, pop şarkıcısı Britney Spears'in bir parçasından esinlenerek, ''oops they did it again'' yine yaptılar başlığıyla çıkacak haber, ikizlerin, yaşları tutmadığı halde, sahte kimlikle bir restoranda alkol ısmarlamaya çalışırken yakalanmalarını anlatacak. 
     Basının tutumuna kızan Laura Bush'un, yardımcılarına, ''bu çok yanlış bir şey. Bunun sonu yok mu '' dediği belirtiliyor. 
     National Enquirer dergisinin ise gelecek sayısında, Bush'un kızlarıyla birlikte esrar içtiğini ileri süren bir üniversite öğrencisinin iddialarına yer vereceği belirtiliyor. 
     Beyaz Saray sözcüsü Ari Fleischer, basını Bush'un kızları konusunda uyararak, ''bu bir aile meselesi. Daha fazla büyütmemeniz gerekiyor'' demişti. 
     People dergisi daha önce eski Başkan Bill Clinton'ın kızı Chelsea Clinton'ı da kapak yapmıştı. Kızının kapak olmasına içerleyen Clinton, açıklamasında, ''çok derin üzüntü duyduğunu'' belirtmişti. 






</TEXT>
</DOC>
