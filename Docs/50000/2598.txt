<DOC>
<DOCNO> 2598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/son/sondun07.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da küçük Volkan'ın ölümüne yol açan köpeğin sahibine 3 yıl hapis 
</HEADLINE>
<TEXT>

     Almanya'nın Hamburg kentinde, 6 yaşındaki Volkan Kaya'yı parçalayan dövüş köpeğinin sahibi İbrahim Külünk, Hamburg Eyalet Mahkemesi tarafından 3 yıl 6 ay hapis cezasına çarptırıldı. 
     İhmalkar davrandığı gerekçesiyle Külünk ile birlikte yargılanan,İbrahim Külünk'ün 19 yaşındaki Alman kız arkadaşı da 1 yıl tecilli hapis cezasına çarptırıldı. 
     Hamburg Savcılığı, ihmalkar davranışlarından dolayı Volkan Kaya'nın ölümüne neden oldukları gerekçesiyle İbrahim Külünk için 8 yıl 6 ay, kız arkadaşı için de 2 yıl 9 ay hapis cezası talep etmişti. İbrahim Külünk'ün ''Zeus'' adlı dövüş köpeği, 26 Haziran 2000 tarihinde, Hamburg'daki bir okul bahçesinde arkadaşlarıyla birlikte oynayan Volkan Kaya'ya saldırmış ve parçalayarak öldürmüştü. Bir polis tarafından vurulan köpeğe, daha önce burun maskesi takılması zorunluluğu getirilmişti. Almanya'da büyük yankı uyandıran bu olaydan sonra, eyaletlerde köpeklerle ilgili yönetmeliklerde bir dizi değişiklik yapılmıştı. 




</TEXT>
</DOC>
