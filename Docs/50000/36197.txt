<DOC>
<DOCNO> 36197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/yazar/akyol.html </URL>
<DATE> 2001/08/09/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Ulusal güvenlik sendromu 
</HEADLINE>
<TEXT>

     GENELKURMAY'IN açıklaması, basında "bu da ulusal gerginlik... Muhtıra gibi" tarzındaki manşetlerle verildi. Çünkü öyle algılanacak nitelikteydi. 
     Hükümetin başı ve Genelkurmay'ın "üst"ü olarak Başbakan Ecevit, Mesut Yılmaz'ın "ulusal güvenlik kavramı tartışılsın" önerisini yanlış bulduğunu açıklamıştı. 
     Ülkedeki siyasi hadiselerin ve bunların içerideki ve dışarıdaki yansımalarının bir numaralı yetkilisi ve sorumlusu olan Başbakan bu açıklamayı yaptıktan sonra, dış politika, iç politika ve ekonomi konularında sorumluluğu olmayan Genelkurmay, dışarıda ve içeride etkileri olacak böyle bir açıklamayı yapmamalıydı. 
     Yapınca da ölçülü, sakin bir dil kullanmalıydı. 
     Üstelik açıklamanın kapsamı, askerliğin olağan alanlarının dışında, pek çok konuyu kapsıyordu. "Küreselleşme" dahil 
     
     GÜVENLİK kavramının tartışılması önerisi neden hemen "irtica" ve "bölücülük" çağrışımları yaptırılarak suçlanıyor 
     Oktay Ekşi gibi Kemalist bir başyazar da, Yılmaz'ın "ulusal güvenlik kavramı tartışılsın" önerisini destekledi. Hatta bu 'sendrom'u Celal Bayar'ın "bu kış komünizm gelecek" evhamına benzetti. 
     28 Şubatçılara göre de 'o kış' "İran türü halk ayaklanmaları olacak", şeriat gelecekti 
     Düşünmek gerekir Rejimi, ülke bütünlüğünü ve üniter devlet ilkesini güçlendirecek politikalar, sadece Genelkurmay ve MGK'nın düşündüğü araçlar ve modeller midir 
     Bu konudaki akademik araştırmalar ve dünyadaki uygulamalar o kadar zengindir ki, zihnimizi mevcut 'konvansiyonel' "ulusal güvenlik" anlayışlarıyla sınırlandırmak, Türkiye'nin çözüm araçlarını, çözüm üretme yeteneğini sınırlandırmak olur 
     Tartışmazsak, yeni araçların, yeni açıların geliştirilmesi mümkün mü 
     
     GENELKURMAY bildirisinde politikacıların "ihtirasları" yüzünden istikrarın sağlanamadığı, yolsuzlukların ve ekonomik sıkıntının bu boyutlara çıktığı belirtiliyor. 
     Öyleyse çözüm "ihtirassız" politikacı bulmak mı Nasıl 
     Türkiye derin ve tehlikeli bir "yönetilemezlik" krizi içindedir. Bu doğru... En az on yılımız bu yüzden heba olmuştur 
     Fakat dört yıllık bir icraat için önünü görüp disiplinli uygulama yapabilecek bir hükümetimiz oldu mu Koalisyonlarla mümkün mü bu 
     Ama sebep, "ihtiras" gibi sübjektif bir olgu değil, 1960'tan beri darbelerle siyasi sistemin parçalanmış olmasıdır. 
     Almanya'yı 1946'da kurulan partiler yönetiyor nesillerin değişimiyle devlet adamları yetişiyor, gelenekler oluşuyor... Nerede bizim 1946'daki partiler 
     Nasıl bir siyasi sistemle çözeriz bu sorunu 
     "İhtiras" gibi sübjektif ve tek bir açıdan bakmak yerine, farklı açılardan bakınca, bakın, nasıl değişik çözüm imkanları gündeme gelebiliyor. 
     Aynı şekilde, ulusal güvenlik sendromu ve MGK'nın statüsü de daha yararlı ve demokratik olanını geliştirmek üzere, tartışılmalıdır. 
     Acil güncel mesele ise, Çankaya, hükümet ve asker ilişkilerindeki eksikliklerdir. Adeta bir üç başlılık görüntüsü oluşmak üzeredir. 
     Onu da yarın yazacağım. 
     
     







Ulusal güvenlik sendromu 


Özgüven... 


Yılmaz "Hedefim partilerdi" 


Genelkurmay parti gibi hareket ederse... 


Kesmece karpuzun macerası .. 


Cevap veriyoruz "Saddam'ın yolu " 


Görüşler farklı ama... 


Hangi Fenerbahçeli 


1 milyar dolar kaç ihale eder, ya da mızrak çuvala sığar mı 


Koy gitsin rahvan 


Ulusal güvenlik krizi 


Muhatap Cumhurbaşkanı değil, kulunuz 


Sözleşmenin feshi şarta bağlı 


Merkez Bankası ’bostan korkuluğu’ mu 


HSBC’nin 7 Aralık’ta işi neydi 


</TEXT>
</DOC>
