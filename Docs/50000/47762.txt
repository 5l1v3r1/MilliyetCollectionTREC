<DOC>
<DOCNO> 47762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/son/sontur16.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyazıt'ta Cuma namazı çıkışında eylem yapmak isteyenler dağıtıldı 
</HEADLINE>
<TEXT>

     Beyazıt Camii'nde cuma namazından çıkarak gösteri yapmak isteyen bir grup, polislerin müdahalesiyle dağıtıldı. 
     Beyazıt Camii'nde cuma namazından çıkan kalabalık bir grup, önce cami avlusunda tekbir getirerek, çeşitli sloganlar attı. Daha sonra grup dağılmaya başlarken, Beyazıt Meydanı'nın Vezneciler yönüne yakın bölümünde yaklaşık 150 kişi toplandı. 
     Çeşitli sloganlar atan gruba, meydanda konuşlandırılan çevik kuvvet birimleri tarafından, gaz bombası da kullanılarak müdahale edildi. 
     Gruptakiler, çeşitli yönlere kaçarak dağıldılar. 
     Beyazıt otobüs durağı ve Laleli'de tekrar biraraya gelerek gösteri düzenlemek isteyen küçük gruplara da yine çevik kuvvet ekipleri tarafından izin verilmedi. 
     Bu arada, cuma namazı öncesi ve sonrasında şüpheli görülen bazı kişiler gözlem altına alındı. 
     






</TEXT>
</DOC>
