<DOC>
<DOCNO> 18794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/son/sondun11.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Turist Tito sonunda Uzay İstasyonu'nda 
</HEADLINE>
<TEXT>

     Kendisini uzaya taşıyan Rus Soyuz uzay aracından Uluslararası Uzay İstasyonu'na UUİ geçen Amerikalı işadamı Dennis Tito, rüyasının gerçekleşmesini sağlayan Ruslara, ''Sizleri seviyorum'' diye hitap etti. 
     Rus uzay uçuş kontrol merkezi TSOUP sözcüsü Nikolay Kriyuçkov yaptığı açıklamada, Soyuz'dan UUİ'ye geçen Tito ve Rus kozmonotla birlikte bir Rus ve 2 Amerikalıdan oluşan istasyon mürettebatını ekrandan gördüğünü belirterek, uzay turisti Tito'nun gülümsediğini söyledi. 
     Dünyanın ilk uzay turisti Tito, hedefine ulaştıktan sonra ''Harika bir yolculuktu'' dedi. 
     UUİ'nin Rus komutanı Yuri Usachev, Soyuz kapsülünün istasyona kiletlenen kapısı açılır açılmaz 60 yaşındaki Calfornialı milyoneri İngilizce olarak ''UUİ'ye hoş geldiniz'' diyerek karşıladı. Yüzünde büyük bir gülümseyle baş parmağını havaya kaldıran Tito, ''Uzayı seviyorum'' dedi. 
     Bu yolculuk için 20 milyon dolar ödeyen Tito, şunları söyledi 
     'Çok güzel bir yolculuktu. Hangi adaptasyondan bahsettiklerini bilmiyorum. Ben zaten adapte oldum.'' 
     Öte yandan, Rus Uzay Ajansı, Tito'nun ardından uzaya gitmek isteyen Titanic filminin yönetmeni James Cameron ile ''resmi görüşmeler'' yapıldığı yolundaki iddiaları yalanladı. Cameron'ın bundan 6 ay önce 23 Mart'ta daünyaya düşürülen Mir uzay istasyonuna gitmek için Rus makamlarına başvurduğunu belirten Rus Uzay Ajansı'nın yetkilisi Sergey Gorbunov, ''Cameron UUİ'ye gitmek için bize başvurdu, tamam, ancak, Ekim'de yapılacak bir sonraki uçuşa kadar hazır olmasını pek mümkün görmüyorum'' dedi. 
     Amerikalı işadamı Dennis Tito'nun bugün uzaya ilk turist olarak gitmesinin ardından, Ruslar 2. turistin de uzaya gönderilmesi için görüşmeler olduğunu bildirmişlerdi. Kazakistan'ın Baykonur Uzay üssü Müdürü Yuri Koptev, 2. turistin kimliği konusunda bilgi vermeyi reddederken, ''bu kişinin bir Rus olmadığını'' kaydetmişti. Amerikan USA Today gazetesi de Cuma günkü sayısında, Titanic filminin yönetmeni James Cameron'un uzaya gidebilmek için Rus Uzay Ajansı yetkilileriyle temasta olduğunu duyurmuştu. Amerikalı yetkililer, Rusların uzay turizmini ''canlandırmasına'' kesin bir şekilde karşı çıkarken, Cameron'un 2 veya 3 hafta içinde Rus yetkililerle bir sözleşme imzalayabileceği belirtilmişti. 







</TEXT>
</DOC>
