<DOC>
<DOCNO> 21068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/ekonomi/eko02.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel bankalar ayrı’lıyor 
</HEADLINE>
<TEXT>

Yönetiminde kamunun ağırlıkta olduğu Bankalar Birliği’nin sorunlarını anlatamadığını düşünen özel bankalar ayrı kulüp kurmaya hazırlanıyor 
     ESRA YENER 

     Süzer Holding Yönetim Kurulu Başkanı Mustafa Süzer, kamu bankalarının genel müdürlerinin başında olduğu Bankalar Birliği’nin memur olan başkanların sektörün sorunlarını anlatamadığını söyledi. Süzer, "Bankalar Birliği Başkanlığı ve yönetimine özel bankalar geçmezse, özel bankalar olarak kendi aramızda farklı bir kulüp kurmaya karar verdik’ dedi. 
     Son krizin ardından bankacılık sektörünün yaşadığı sorunlar ve çözüm arayışları konusunda Bankalar Birliği’nin yetersiz kaldığını söyleyen Süzer, birliğin başkanlığını Ziraat Bankası Genel Müdürü’nün yürüttüğünü, yönetim kurulunda da yasaya göre ağırlıklı kamu bankalarının bulunduğunu anımsattı. Süzer, "Kamu bankasının genel müdürü bir anlamda memurdur. Fon’a geçen bankalarla kamuda ayrı bir sektör oluştu. Bu kişiler memur olarak sektör adına sorunları dile getirip, çözüm için baskın olamıyorlar" dedi. 
     
     Ya yönetim ya ayrı kulüp 
     Süzer, "Eğer Bankalar Birliği Başkanlığı ve yönetim kurulu üyeliklerinin ağırlığı özel bankalara geçmezse, biz de sorunlarımızı daha iyi anlatabilmek ve çözüm yolu yaratabilmek için ayrı bir kulüp kurmaya karar verdik" dedi. 
     
ABD’li firmalar eneji için sırada      Mustafa Süzer, geçen yıl tamamlanan ancak sözleşmeleri imzalanmayan elektrik dağıtım ihalelerinin son tarih olan 30 Haziran’da da imzalanmayarak, iptal edileceğini ileri sürdü. Süzer, "Yeni yasaya göre bu şirketler yeniden varlık satışı olarak ihaleye çıkacak. Soruşturma sorunu da o dönemde bitmiş olur. ABD’li firmalar da bu ihaleler için Türk firmalarıyla ortaklık kurmak üzere sırada" dedi. 
     
     İhaleler iptal olacak’ 
     İhale süreçleri geçen yıl tamamlanan elektrik dağıtım ihaleleri için sözleşme imzalama tarihi 31 Aralık olarak belirlenmişti. Ancak kasımda yaşanan kriz nedeniyle, firmaların dış kredi bulmalarında zorlanmaları üzerine bu tarih 31 Mart’a ertelendi. Şubat krizi üzerine de tarih 30 Haziran’a uzatıldı. 
     Süzer, bu tarih uzatmalarının bir anlam ifade etmediğini vurgulayarak, Beyaz Enerji operasyonları ve kriz nedeniyle yabancıların ihalelere kredi vermemesi nedeniyle bu sözleşmelerin imzalanmasının mümkün olmadığını söyledi. 
     Dünya Bankası’nın da ihalelere karşı çıktığını vurgulayan Süzer, "Yeni Elektrik Piyasası Yasası da bu çerçevede 30 Haziran’a kadar imzalar atılmassa, bu ihalelerin varlık satışı olarak yeniden açılmasını öngörüyor. Zaten Dünya Bankası da yabancı şirketlerin bu ihalelere girmesini istediği için eskileri iptal ettirip, yeni ihale açılmasını istedi" dedi. 
     Süzer, özellikle ABD’li firmaların bu ihalelerde ortaklık kurmak için Türk firmaları karşısında sıraya girdiklerini belirtti. 
     Süzer, kendilerinin de daha önce işletme hakkı için teklif verdikleri Trakya Elektirik Dağıtım ihalei için ABD’li Enterci firması ile bu sefer varlık satışında birlikte ihaleye girmeyi planladıklarını da açıkladı. 
     
     



 EKONOMİ 



















</TEXT>
</DOC>
