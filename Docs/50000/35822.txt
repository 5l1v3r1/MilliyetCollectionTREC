<DOC>
<DOCNO> 35822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/spor/spo07.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Havuz sahibini buldu 
</HEADLINE>
<TEXT>

     ERHAN TELLİ 

     GALATASARAY yüzme takımı, tarihe geçmenin keyfini MİLLİYET’LE paylaştı. Türkiye Yüzme Şampiyonası’nda, ilk kez tüm kategorilerde şampiyonluğa ulaşan takım unvanını elde eden Sarı - Kırmızılılar, objektifimize mutluluk pozu verirken, ezeli rakipleri Fenerbahçe’ye nazire yapıp iddialı mesajlar yolladılar. Şampiyon yüzücüler "Bizi destekleyenlere verdiğimiz sözü tuttuk. Artık hedefimiz Avrupa’daki şampiyonluklar" ifadesini kullandılar. 
     SARI - Kırmızılı takımın gözbebeği Derya Büyükuncu, dört yıldır havuzda egemenlik kuran Fenerbahçe’nin saltanatına son verdiklerini söyledi. Büyükuncu, "Artık o dönem bitti. Havuz gerçek sahibini buldu" dedi. Başantrenör Yılmaz Özüak ise "Tarihi yeniden yazdık. Bu çocuklar herşeyi hak ediyor. Bundan sonra hedefimiz Akdeniz Şampiyonası’na katılacak milli takıma en çok sporcu veren takım olmak" ifadelerini kullandı. 
     



 SPOR 
























</TEXT>
</DOC>
