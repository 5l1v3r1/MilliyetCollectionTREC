<DOC>
<DOCNO> 8604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/son/sontur13.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevgilisiyle bir olup kocasını öldüren Alman kadına müebbet 
</HEADLINE>
<TEXT>

     Sevgilisiyle işbirliği yaparak birlikte yaşadığı eski eşini öldürdüğü gerekçesiyle ''taammüden adam öldürmek'' suçundan yargılanan Alman uyruklu Cornellia Gisela Schmole müebbet ağır hapis cezasına çarptırıldı. 
     İstanbul 5. Ağır Ceza Mahkemesi'ndeki duruşmaya tutuklu sanıklar Cornellia Gisela Schmole ile sevgilisi Cengiz Kıyişkan katıldı. Duruşmada esas hakındaki savunmasını yapan Cornellia Gisela Schmole'nin avukatı Zuhal Çakır, iyi eğitim almış ve varlıklı bir ailenin kızı olan müvekkilinin ölen Uğur Battal ile inişli çıkışlı bir ilişkisi olduğunu, 1993 yılında boşandıktan bir süre sonra çiftin yine birlikte yaşamaya başladıklarını söyledi. Avukat Çakır, Uğur Battal ve ailesinin müvekkili Schmole'ye çok kötü davrandıklarını da ileri sürdü. 
     Müvekkilinin Cengiz Kıyişkan ile ilişkisinin bu nedenle başladığını ve hiçbir zaman eşi Uğur Battal'ı öldürme planı yapmadığını belirten Çakır, Schmole'nin çocuğunu da alarak Cengiz Kıyişkan ile kaçmak amacıyla bayılttığı Battal'ın, eve gelen Kıyişkan tarafından yastıkla boğularak öldürüldüğünü savundu. 
     




</TEXT>
</DOC>
