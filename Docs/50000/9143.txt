<DOC>
<DOCNO> 9143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/spor/aspo.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
TERİM’DEN VEDA 
</HEADLINE>
<TEXT>

Gori ile yaptığı kavga sabrını taşırdı, Fiorentina’daki görevini bıraktı 
     FİORENTİNA’ya geldiği günden beri Başkan Gori ile geçinemeyen, son olarak da Brescia maçından sonra soyunma odasında tartışan Fatih Terim, görevinden istifa etti. Basın toplantısıyla kararını açıklayan Terim, hiçbir kulüple anlaşmadığını, bir süre dinleneceğini söyledi. Terim ile birlikte Menajer Antognoni, yardımcı antrenörler Di Gennaro, Müfit Erkasap, kaleci antrenörü Pazzagli ile masör Rıza da istifalarını sundu. 
     
     Dürüstlük ilkesi 
     DÜRÜSTLÜK ilkesi adına böyle bir karar verdiğini vurgulayan Terim, "Floransa halkına söz vermiştim. Bu söz doğrultusunda kararımı açıklıyorum. Fiorentina’da başarılı olduk. Daima kazanmak ve çıtayı yükseltmek olan felsefemizi onlara aşıladık. Ancak kazanınca da kaybedince de problem oluyorsunuz. Gelecek için umut göremiyorsunuz. Baktım, demek ki sorun benim. Kararımı futbolcularıma da ilettim, üzüldüler" dedi. 
     
Bir şeyler yaptık      TERİM, kararının ardından bırakmalarını istemediği halde iki İtalyan yardımcısının da istifa ettiğini de söyledi. Menajer Antognoli’nin de "Terim için bırakıyorum" diyerek ayrıldığını açıklayan ünlü hoca, "Demek ki bir şeyler yapmışız. Kupada finalist, UEFA’ya bir, Şampiyonlar Ligi’ne kalması için birkaç puana ihtiyacı olan bir ekip bıraktım. Perşembe akşamı takıma veda yemeği vereceğim" diye konuştu. Terim’in yerine, göreve Lazio’nun yardımcı hocası Roberto Mancini getirildiği açıklandı. 
     
Kararı kimseyi şaşırtmadı      İtalya Basını 
     Calabrese Guiseppe Republica "Terim istifasında haklı. Fiorentina’da çok karışıklık var. Gori böyle davranmaya devam ederse her zaman kaybedecek. 
     Luca Calamai Gazetta Dello Sport "Terim’in kararı Fiorentina kulübünün çok ciddiyetsizliğinin bir kanıtı oldu. Floransa ve Fiorentina taraftarları bu tip yöneticilerin çalışmalarıyla bir yere gelebilmek için galiba çok bekleyecekler." 
     Simone Panini Radio RDF "Terim değerli bir antrenör olduğunu çok kısa sürede gösterdi. İstifası bizi şaşırtmadı. Çünkü şu anda Fiorentina’nın, diğer başarılı kulüplerle başa çıkmasına olanak yok." 
     David Guetta Canal 10 "Terim’in açıklaması bizi gelecek için korkuttu ve telaşlandırdı. Gori yanlış davrandı." 
     
MİLAN sesleri      FATİH Terim’in, Fiorentina’dan istifa etmesinden sonra, İtalya’da gideceği takımlar üzerine tahminler yürütülmeye başlandı. Terim’in, İtalya Kupası’nda Milan ile Milano’da oynanan ilk maçtan sonra Başkan Berlusconi ile bir araya gelmesi, bu kulübü ilk sıraya aldı. Terim’in "Dostça yemek yedik" demesine rağmen, ön anlaşma yaptığı ileri sürüldü. Ayrıca Juventus Genel Direktörü Moggi’nin, geçtiğimiz gün bir televizyon kanalına, "Terim, İnter ile anlaştı" açıklaması yapması, bu kulübün Emre - Okan ikilisiyle anlaşmaya varması, İnter’i ikinci sıraya çıkardı. 
     
Milan’dan sonra düşüşe geçti      LİGDE bu sezon ilk devre dördüncü sıraya kadar yükselerek, Şampiyonlar Ligi potasına giren Fiorentina, 13 Ocak’ta Milan’ı 4 - 0 yendiği karşılaşmadan sonra düşüşe geçti. Son altı haftada üç beraberlik, üç yenilgi alan ve galibiyete hasret kalan Mor Menekşeler, 10. sıraya kadar geriledi. Kupada başarılı bir performans çizen Fiorentina, Salernitana, Brescia ve Milan’ı eleyerek finale yükseldi. UEFA Kupası’nda ise ilk maçta Tirol’a elendi. 
     
İtalya performansı      LİG 

</TEXT>
</DOC>
