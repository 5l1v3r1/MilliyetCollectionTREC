<DOC>
<DOCNO> 3862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/yazar/cetiner.html </URL>
<DATE> 2001/01/25/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Abdülmecid'in şikayeti 
</HEADLINE>
<TEXT>

     Yaklaşık 1.5 asırdan bu yana enflasyon Türkiye'de türlü isimler atında hüküm sürüyor. Arada bir işler yoluna giriyor ama bir gün bir de bakıyorsunuz, paranın alım değeri düşüvermiş 
     Devlet adamları, siyasetçiler hep aynı Halktan vergi toplamaktan başka çare onlara güç geliyor. Arada bir bütçede tasarruf gösterisi yapıyorlar o kadar. 
     Sultan Abdülmecit devri 1839 - 61 Avrupalılaşma özlemlerinin başladığı yıllar. Dolmabahçe Sarayı ve diğerleri yapılıyor, temelleri atılıyor. Giyim, kuşam, eğlenceler ve her şeyle yenilik, lüks, israf. Mısırlı zenginlerin İstanbul'a gelip yalılar aldıkları, görkemli ziyafetler, davetler verdikleri dönem bu dönem. 
     "Devlet ricali işlerine beş çifte kürekli kayıklarla gidiyor. Efendim tasarruf gerekli üç çifte kürekli kayık yeter de artar bile Böylece insandan tasarruf da edilir " Padişah sadrazamına böyle emir veriyor. 
     Yine Sultan Abdülmecid'in yakınması... Cevdet Paşa'nın Maruzat'ından İçeride Galata - Beyoğlu bankerlerine ve dışarıda bankalara milyonlarca altın lira borçlanılmış. Padişah şikayetçi... 
     - Borçlanmamak için çok çalıştım, lakin borç almaya mecbur olduk. Bu borçların ödenmesi üretimin, gelirlerin artmasıyla mümkündür. Bu dahi yatırımlarla yani her devlette olduğu gibi kumpanyalar teşkil ederek, demiryolları yapmakla mümkündür. Artık kumpanyalara izin vermeliyiz. Garlar da yapmalı fakat gelirler arttı diye masrafı artırmamalı. O zaman netice alınamaz. Yine batak yoludur. Beşiktaş Sarayı çok masraflı, çok lüks oldu daha sade olabilirdi... 
     Her zamanki gibi yağcılar atlıyor "Efendimiz bu sizin için hiçbir şey değil..." Abdülmecit "Yok yok diye susturuyor onları çok olduğuna benim kalbim şahittir..." 
     
TV'de cinsel sömürü      Dönüp dolaşıp TV ekranlarına geliyoruz, bu yayınların topluma yararlı olmasını istiyoruz, neden Çok güçlü ve etkileyici bir sihirli kutu da ondan. Ayrıca zengini, fakiri, yaşlısı, genci, çocuğu tüm aileler gece gündüz orada buluşuyor. Aynı sahneleri seyrediyor, düşünüyor, gülüyor, ağlıyor etkileniyor. 
     RTÜK yöneticilerinden Dr. Cengiz Özdiker, "TV yayınlarında cinsellik, müstehcenlik, erotizm ve pornografi" konulu bir araştırma yapmış. İzleyiciler en çok ekranlarda cinsel sömürüden şikayetçiymiş Doğrusu ya haklılar ve işin tadı kaçtı Artık her güldürüde, her gösteride eşcinsel taklidi yapmak moda oldu, yürüyüş, konuşma, makyaj, tüm hareketler mübalağalı şekilde her an karşımızda 
     Ee peki evlerde çoluk çocuk bundan etkilenmez mi Nedir bu demezler mi Zeki ve sanat yeteneği olan birçok eşcinsel her akşam ekrana çıkıyor. Hiç değilse programları yönetenler, alaya almadan mübalağasız, bunların sadece sanat yönlerini yansıtsalar illa cinsel tercihlerini manipüle etmeseler olmaz mı 
     
     





Hukuk... 


Parti kapatma 


Küçük Amerika... 


Gensoru... 


Düğmeye asıl şimdi basılacak 


Terörü lanetlemekten başka ne denebilir ki .. 


Soykırım 


Abdülmecid'in şikayeti 


Zor günler... 


Fransız firmaları imza peşinde 


Vizontele 


Karambol 


Yolsuzluk, tam yol 


İşin doğrusu "Profesyonelleşme..." 


Şimdiye dek neredeydiniz 


Savunma hakkı, ama... 


69 çözümü 


Altınları alamayan RTÜK'ün kapısında 


Sakın eve girmeyin 


Süt üreticisi "ağlıyor" 


</TEXT>
</DOC>
