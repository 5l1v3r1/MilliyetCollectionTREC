<DOC>
<DOCNO> 39551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/son/soneko16.html </URL>
<DATE> 2001/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sony ve Ericsson ortak yatırıma gidiyor 
</HEADLINE>
<TEXT>

     Japonya'nın elektronik devi Sony şirketi ile telsiz teknolojisinde lider şirket İsveç sermayeli LM Ericsson, mobil telefon operasyonlarında kapsamlı bir anlaşmaya imzaladı. 
     Her iki şirketin yönetim kurulları ve düzenleyicilerinin onayından geçmesi halinde kurulacak ''Sony Ericsson Mobile Communications'' adlıyeni şirket 1 Ekim'de faaliyete geçecek. 
     Sony şirketinin sözcüsü Shigenori Yoshida'nın açıklamasına göre, merkezi Londra'da bulunacak olan yeni şirketle, Sony ve Ericsson satış, pazarlama, araştırma-geliştirme ile mobil telefonlar için satış sonrası servis hizmetlerinde güçlerini birleştirecek. 
     Yoshida, bununla birlikte, satış hedefleri, yeni teknolojiler ve bu ortak yatırım için hedef pazarlar hakkında ayrıntılı bilgi vermedi. 
     Ortak yatırıma girişeceklerini Nisan ayında haber veren Sony ve Ericsson, güçlerini birleştirip, bu alandaki iki büyük lider olup, dünya pazarının yaklaşık yarısını kontrol eden Nokia ve Motorola'ya karşı daha sıkı rekabet edecek. 
     Sony ve Ericsson'un toplam cep telefonu satışı 50 milyon adet ve toplam cirosu 7.2 milyar dolara ulaşıyor. 
     Bu konuda daha ayrıntılı bilgi Internet'deki www.world.sony.com ile www.ericsson.com adresli sitelerden edinilebilir. 






</TEXT>
</DOC>
