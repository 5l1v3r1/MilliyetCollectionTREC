<DOC>
<DOCNO> 9289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/siyaset/siy07.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kim zengin oldu 
</HEADLINE>
<TEXT>

     ANKARA Milliyet 

     FP Genel Başkanı Recai Kutan, dalgalı kur sistemine geçilmesi kararının alınmasından birkaç saat önce Merkez Bankası’nca 3 milyar 112 milyon dolarlık satış yapıldığını belirterek, bu satışın kime yapıldığının açıklanmasını istedi. Kutan, dünkü grup konuşmasında yaşanan son ekonomik krizde gecelik faizlerin yüzde 7500’lere yükseldiğini, borsanın yüzde 30 değer kaybettiğini anlattı. Gensoru vererek hükümetten bunun hesabını soracaklarını söyleyen Kutan, şöyle devam etti "Dalgalı kur sistemine geçilmesiyle Türk Lirası yüzde 40 oranında değer kaybetti. Böylece Türkiye’nin dış borcu bir gecede bir yıllık bütçesi kadar, 42 katrilyon lira arttı. Dalgalı kur sistemi kararının alınmasından birkaç saat önce Merkez Bankası’nca 3 milyar 112 milyon dolarlık satış yapıldı. Bu satışın kime yapıldığı açıklanmalı. Halk arasında devalüasyon olacağına ilişkin bazı kişilere bilgi verildiği ve bir kişinin bazı hükümet üyelerini ziyaretinden sonra bu alımların olduğu konuşuluyor. Yeni sisteme geçmeden bir gün önce Hazine’nin yüzde 144 ile kimlere borçlandığı da açıklanmalı." 
     Son krizi 28 Şubat’a bağlayan Kutan, "Bu Meclis aritmetiği 28 Şubat’ın ürünüdür. Bu hükümetin ve onu işbaşında tutanların alternatifi vardır" dedi. 
     


 SİYASET 


















</TEXT>
</DOC>
