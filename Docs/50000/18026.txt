<DOC>
<DOCNO> 18026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/son/sonspo06.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Asbaşkanı "Fenerbahçe ile intikam maçı oynamayacağız" 
</HEADLINE>
<TEXT>

     Trabzonspor Kulübü Asbaşkanı Ömer Gürsoy, Fenerbahçe ile hafta sonunda yapacakları karşılaşmada kazanmak için ellerinden gelen herşeyi ortaya koyacaklarını söyledi. 
     Gürsoy, Fenerbahçe'nin şampiyonluk yarışı içerisinde bulunmalarının kendilerini ilgilendirmediğini de belirterek, ''Biz de bu karşılaşmayı kazanarak, taraftarımızla birkez daha sıkıca kucaklaşmak istiyoruz'' dedi. 
     Hafta sonundaki karşılaşmanın, 1995-96 sezonunda Fenerbahçe'ye yenilerek, şampiyonluğu yitirdiği maçın bir intikamı biçiminde görülmesine karşı olduğunu da ifade eden Gürsoy, şöyle konuştu 
     ''Futbol dostluk ve kardeşliktir. İki takım yöneticilerine de bu konuda büyük iş düşüyor. Maç öncesinde Fenerbahçe Kulübü eski başkanı Ali Şen'in bazı demeçleri var. Ancak bunu dikkate almıyorum çünkü Fenerbahçe kulübünde şu an yöneticilik yapmıyor. Fenerbahçe kulübü yöneticilerinden de maçın gerginleşmesi açısından bir beyanat gelmedi.'' 
     Trabzonspor ile Fenerbahçe arasında tarihten gelen bir rakebet olduğunu da ifade eden Gürsoy, şunları söyledi 
     ''Her iki takım da kazanmak isteyecek. Futbolda da bundan doğalı yoktur. Maçta iki taraf da kendilerine yakışır bir mücadele sergileyecekler ve maçın sonucunu da olgunlukla karşılaşacaklardır. Biz rakip takımı misafirperver bir biçimde karşılayacağız. Umarım ki, kamouyonun beğendiği güzel bir karşılaşma olur.'' 







</TEXT>
</DOC>
