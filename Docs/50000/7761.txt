<DOC>
<DOCNO> 7761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/guncel/agun.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmara'nın zengin batık haritasına bir destek de Romanya'dan geldi 
</HEADLINE>
<TEXT>
Yeter artık ama 
Marmara Denizi'nde 50 günde dört kaza yaşandı. Dün meydana gelen son kazanın kahramanlarından Robel, Zeytinburnu açıklarında ebedi istirahatine çekildi 
     LUBE AYAR ŞAKİR AYDIN İstanbul 

     Romanya'dan İzmir'e 3 bin 100 ton hurda demir götüren "Robel" ile Guatemala'dan Rusya'ya 30 bin ton şeker taşıyan "Bunga Melor Satu" adlı gemiler, Yedikule ile Zeytinburnu arasındaki demirleme bölgesinde, dün 05.25 sıralarında çarpıştı. 
     Şeker taşıyan Malezya bandıralı gemiyle çarpışan, hurda demir yüklü Sao Tome bandıralı "Robel" adlı gemi, burun kısmından ağır yara aldı ve hızla batmaya başladı. Kaza bölgesinde su sığ olduğu için kaptan köşkü su yüzeyinde kaldı. Geminin 12 mürettebatı ise Malezya gemisi tarafından kurtarıldı. 114 metre boyundaki "Robel"in 2 bin 478 grostonluk, 185 metre uzunluğundaki "Bunga Melor Satu"nun ise 24 bin 550 grostonluk olduğu belirtildi. 
     
Mürettebatın ifadesi alınacak      Batan geminin mürettebatı, gümrük işlemlerinin yapılması ve ifadelerinin alınması için Karaköy'deki Liman Başkanlığı'na götürüldü. Robel'in yakıt tankından sızan mazotun çevreye yayılmaması için kaza yerinin bariyerlerle çevrileceği açıklandı. 
     
Doğa Savaşçıları'ndan Protesto gösterisi      Marmara Denizi'nde dün meydana gelen kaza, Doğa Savaşçıları Çevre Örgütü üyelerini harekete geçirdi. Sahilde toplanan örgüt üyeleri, "Boğazda gemi istemiyoruz" sloganı atarken, alkış ve ıslıklarla kazaya tepki gösterdiler. "Robel" ile İstanbul Boğazı ve girişinde batan gemi sayısının 22'ye çıktığını belirten Doğa Savaşçıları Çevre Örgütü Başkanı Zafer Murat Çetintaş, "Bugün batan gemi demir yüklü olabilir. Ancak kazaya karışan gemiler petrol ya da LPG yüklü de olabilirdi. Tehlike çok büyük" dedi. 
     
Rakamlarla İstanbul ve Çanakkale'deki kazalar Yıl Olay Ölü Yaralı Kayıp 1997 90 9 9 4 1998 90 - 5 3 1999 72 9 9 14 2000 71 4 9 -      
     
Her ay bir kaza oluyor      31 Aralık 2000 Cayman Adaları bandralı dev tanker, İstanbul Boğazı’nda arızalanıp sürüklendi. Boğaz trafiğinin yoğun olmaması faciayı önledi. 
     21 Ocak 2001 "Kaptan Cavit" ve "Nadya" adlı Türk bandralı gemiler, Boğazın Karadeniz girişinde çarpıştı. Kaptan Cavit batarken, yedi kişilik mürettebatı kurtuldu. 
     8 Şubat 2001 Boğazın Karadeniz girişinde, "Akaylar - 2" ile Kamboçya bandralı "Med Glory", sis nedeniyle çarpıştı. Kazada ölen olmadı. 
     


 GÜNCEL 





















</TEXT>
</DOC>
