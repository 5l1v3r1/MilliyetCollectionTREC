<DOC>
<DOCNO> 9808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/magazin/yazdud.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper Star'dan, Sezen Aksu'ya süper goller 
</HEADLINE>
<TEXT>

Yoğun sevginin birleşimi Monteverdi, Bekriya, Aspava, Berdush-Dedikodulu, Altın Kadın'ın doğumgünü, Teoman'a sevgili desteği, Soner Patika'da fırtına gibi, Göksel'in büyük üzüntüsü... 
     Hafta içi muhteşem bir konser izledim. Hatalar yok muydu Vardı elbette. Ama o kadar hata kadı kızında da olur. Süper Star Ajda Pekkan ile Yunanistan'ın İbrahim Tatlıses'i Lefteris Pandazis'in Bostancı Gösteri Merkezi'ndeki konserinde, mekanın ortaklarından Savaş Celasun ile medya bölüm başkanı Nur Hanım üzerlerine düşen görevi tam anlamıyla yerine getirmişler. Salon sıcacıktı ve geçen yazımda tenkit ettiğim tuvaletler tertemizdi. Belli ki para ve emek harcanmış. Ajda'nın iki zenci dansçı eşliğinde, kafes içinde tepeden inmesi, finalde yine tepeden inen bir yerküreden, ellerinde Türk ve Yunan bayraklarıyla Ajda ile Pandazis'in çıkıp şarkı söylemesi bambaşka bir güzellikti. BEMEV Vakfı ve depremzedeler yararına düzenlenen konserde sosyetenin ünlü isimleri vardı. Ergin -Çetin Yıldırımakın, Sevil -Günay Tuncel, Melike Hasefe, Seyhan Sapmaz, Nilgün Özköseoğlu, Nuran Aksoy, Canan -Ergin Tanca, Siren Heryerde pardon Ertan , Dr. Onur Erol ve karısı, Elif Germiyanlıgil, Ferhunde Verdi, Gülay -Mehmet Kuriş, Hülya Aşık... İzleyiciler arasında bulunan Semiramis Pekkan, Süper Star'dan daha heyecanlıydı. Ajda'nın kostümleri usta bir isim olan, modanın duayenlerinden Canan Yaka imzalıydı. Ben konseri Cenk Eren, İsmail Akkaya, Şengül Balıksırtı ve Nihat Odabaşı ile izledim. Konserin yayın hakkını Kanal D satın almış, çekimi usta yönetmen Ayşe Ersayın yaptı. Birinci bölümde, Pandazis'in vokalleri ve alt kadrosu bence gereksiz yere sahneyi işgal ettiler, süreyi uzatılar. Bir halk konserinde lüzumsuzdu. Bu yüzden geç saatlerde sahne alan Süper Star'ın tüm muhteşemliğine rağmen izleyici yorgundu. Bu arada asıl önemli olay, Süper Star'ın Sezen Aksu'nun orkestra ve vokallerini transfer etmesiydi. Sevgili Sezoş, bana kızma. Aksu'nun göz bebeği olan Işın Karaca'yı, Ajda'nın arkasında gördüğüm an şok geçirdim. Yalnız o mu Aydın Kahya, vokal ve perküsyonda Cihan Okan, bir müzik adamı olan Asım Ekren, yine bir müzik dehası Buğra Uğur da Süper Star'ın arkasındaydılar. Süper Star ile Sezen Aksu arasında yıllardır süregelen gizmi rekabette bu kez Ajda, Sezen'e gol attı anlayacağınız. 
     
     Arnavutköy'de ev yemekleri, Bekriya ve Patika 
     Efendim, yalnız yaşayınca, insan annesinin yaptığı ev yemeklerini özlüyor. Bu nedenle fırsat buldukça sulu, ev yemekleri yapan mekanları araştırıyorum. Etiler ve Nişantaşı'ndaki Hünkar biraz pahalı geldiği için, uzun süredir methini işittiğim Aspava Mantı Cafe'ye gittim. Sahibi Melahat Çevikkol adlı bir hanım. Yayla ve mercimek çorbası mükemmel. Fırında sebzeli köfte, kara lahana dolması, mücver, zeytinyağlı pırasa, üzerine de ev baklavası yedim. Annemin yemekleri kadar olmasa bile lezzetliydi. Öncelikle yağı iyiydi. Öneririm. Fiyatlar da çok normal. Tüm ev yemekleri, kuru fasulye, pilav, mıhlama, tavuk şiş, zeytinyağlı çeşitleri, ev börekleri müthiş. Telefon numarası 0212 263 69 28. Daha sonra açılışına gidemediğim, Sezen Aksu, Aşkın Nur Yengi, Demet Akbağ gibi ünlülerin makyajcısı olan Suzan Kardeş ile 'degüstatör' Türkiye'nin tek ödüllü şarap uzmanı, tadıcısı ağabeyi Kenan'ın yeniledikleri, minik, sıcak mekan Vino Bekriya'ya uğradım. Üç katlı binanın iki katı meyhane. Üçüncü katı VIP kaptan köşkünden farksız. Özellikle içmek ayrı bir zevk. Mezelerin çoğu ev yapımı, çünkü yılların şefi Orhan Ünal orada. Ne yazık ki kriz nedeniyle işler, tabir -i caiz ise nanay. Ama fiyatların makul, yemeklerin de çok lezzetli olması nedeniyle Bekriya'yı sizlere öneririm. Telefon numarası 0212 257 04 69l. Yine bir süredir söz verdiğim halde gidemediğim, bana göre sahnelerin sihirbazı olan Soner Olgun'un çalıştığı Ortaköy'deki Patika'ya uğradım. Sahibi sevgili Alpaslan Kılıç, işletme müdürü Ali Demirel, şef Sezai Ateş biraz şaşırdılar. Tıklım tıklımdı. "Taş yerinde ağırdır" derler, Soner Patika'da her zaman fırtına gibi. Elinde bağlaması, arkasında muhteşem orkestrası ile öyle bir okudu ki, canım kalkmak istemedi. O saate kadar ağzıma alkol koymamıştım, dayanamadım, çocuklar da Tekirdağ rakısı bulunca üç duble içtim. 'İyi Bayramlar sloganıyla programına başlayan ve günün hit şarkılarıyla, türkülerimizle bizi özümüze döndüren Soner'i sahnede öptüm, kutladım. Patika'da insanlar güzel eğlenmesini biliyorlar. Bu nedenle ender yaşadığım güzel gecelerden biriydi. Çıkışta bir genç kız yolumu kesti. Bir hafta önce, Teoman ile Pasha'da resimleri çıkan ve rock'çının adını açıklamaya yanaşmadığı kızın kimliğini verdi. Sayfada resmini gördüğünüz bu küçük hanımın adı Ayşe Kaya'ymış. Teoman ile ilişkisi uzun süredir devam ediyormuş. Halkla ilişkiler yapan Ayşe Kaya'nın, Teoman'a iş konusunda büyük desteği varmış. 
     
     Conrad'daki Monteverdi'de yeni soluk ve Cihan Doğan 
     Sevdiğim, dostluğuna inandığım güzel bir insan Ünal Uzun. Medyada hepimizin de ağabeyi. Oğlu Ömer hayli yakışıklı bir genç. Amerika'da eğitimini tamamlamış, şimdilerde babasının işini, yani medya ve halkla ilişkiler yapıyor. Uzunlar ve Conrad'ın Basın -Halkla İlişkiler Müdiresi Ayferi Ertek uzun süredir beni otelin içinde yer alan Ristorante Monteverdi'ye davet ediyorlardı. Sonunda şeytanın bacağını kırdık ve birlikte oldu. Geceye 'kir royal' ve 'creme de cassis' adlı likör ile şampanyadan yapılan hafif bir içkiyle başladık. Öyle hoşuma gitti ki yemek boyunca 'kir royal' içtim. Conrad'ın 14. katında yer alan The Summit'den, Boğaz manzarası bir harika. Yaz aylarında bu teras rüya gibiymiş. O gece bize kaptan Murat Kaya, Metin Eren, garsonlar İmdat Yeşilürdü, Ahmet Kaya, Gökhan Kahyaoğlu, Erkan Eğe, Volkan Cenci ve Ünal Aretemur sevis yaptı. Ardından R katında yer alan Ristorante Monteverdi'ye indik. Buranın şefi Gian Battista Oldrati ile eşi Catia Sicarro'nun ilginç bir öyküsü var. Üç ayda tanışıp evlenen çift üç yıldır da Leyla ile Mecnun gibi. Bu güzel ve temiz aşklarını servise, yemeklere yansıtmışlar. Burada da Türkiye'de 3.'lük ödüllü barmen kaptan Hüseyin Cebi, Olgun Baş, Murat Tilmaç ve Server Kamaç servis yaptılar bize. Ayferi Ertek çok şirin ve magazinle ilgili biri. O nedenle geç saatlere kadar sohbetine doyamadık. Çok başarılı olan Ristorante Monteverdi'nin en büyük özelliği, makarnaların günlük olması. Salı geceleri yüzde 50 indirim var. Fiyatlar diğer günler pahalı, zaten müşterisi de patronlar. O gece antre olarak biz zeytinyağlı ve limon soslu barbun, fesleğen soslu patates ahtapot payı, pesto soslu deniz mahsulleri salatası, ana yemek olarak levrekle doldurulmuş karides soslu ev revolisi, taze tagliolini mantar ve maskarpone sosu eşliğinde, taze brokoli ve pekorino eşliğinde orecchiette yedik. Finalde de tüm İtalyan tatlıları bir arada geldi. Güzel bir akşamdı. Şimdilerde gençler için Monteverdi'de özel bir mönü hazırlığı var, sizlere ileteceğim. Cuma akşamı iki aydır uğrayamadığım Levent'deki Berdush -Dedikodulu Meyhane'ye gittim. Hafta arası işlerin pek iyi gitmediğini söyleyen sevgili Süleyman Köse, Kaan Nalbantoğlu ve İzzet'le biraz dertleştik. O gece sahnede Cihan Doğan vardı. Doğruyu söylemek gerekirse epey özlemişim. Cihan yine poptan, alaturkadan, fantezi müzikten çok geniş bir repertuar sundu. Konuklar arasında hafta içinde aynı mekanda çıkan Ersin adlı genç bir sanatçı vardı. O da müşteriyi avucunun içine aldı. Farklı bir gece yaşadım Berdush -Dedikodulu'da. Ama yaşlandım mı nedir, artık fazla gürültülü mekanlara tahammül edemiyorum. Bence Berdush -Dedikodulu gençlere daha uygun, üstelik burada da fiyatlar aşağıya çekilmiş ve yemekler güzel. 
     
     Keops'da muhteşem parti ve Göksel'in kızgınlığı 
     Sosyetenin 'Altın Kadın'ı Sema Çelebi'nin hafta içi Keops'da yaptığı muhteşem doğumgününde ben de vardım. Ama biraz keyifsiz olduğum için erken kalktım, bu nedenle de Sema hafiften kızgın. Neyse, hemen önümdeki masada Sema'nın yakışıklı oğlu Ali, esmer güzeli yeni sevgilisiyle oturuyordu. Bir süredir ayrılacakları söylenen Pınar Altuğ -Umut Elçioğlu çifti de mutlu bir şekilde onlara eşlik ediyordu. Ersoy Uğur, Arzu Aslan, Şennur Dinçkök, Ceri -Monik Benardete, Sema -Ömer Kızıl, Esen Çiftçi, Özden Narin, Nazan -Seçkin Türesay, Belma Simavi, Rüksan -Mehmet Ürgüplü, Güler -Naim Arnas, Figen -İlhan Kütük, Songül -Ersan Sel, Selda -Enver Gocay, Nilgün -Ülkan Delikan, Serpil -Taylan Bilgel konuklar arasındaydı. Davetin solisti Cenk Eren süper bir konserle sosyetenin kaymak tabakasını eğlendirdi. Keops'un sahibi sevgili Nida ile sohbet ederken, telefonla güzel karısı Tansu aradı. Bir akşam onlara, minik kızları Cansu'yu görmeye gideceğim. Çıkışta Miğfer, Karafaki ve Çardak'ın sahibi Göksel Sunter aradı. Arabası çalınmış. Toyota Land Crouise. Plakası 34 GKS 12. Sigorta biraz duyarsız kalmış, Göksel'in canı sıkkındı. Efendim, bugünlük de bu kadar. Kalın sağlıcakla. En kötü gününüz benimkinden iyi olsun. 
     
     


 MAGAZİN 












</TEXT>
</DOC>
