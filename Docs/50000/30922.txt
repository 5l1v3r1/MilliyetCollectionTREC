<DOC>
<DOCNO> 30922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/ekonomi/eko10.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyondan doğan kazanca vergi yok 
</HEADLINE>
<TEXT>

     ANKARA - Milliyet 

     Maliye Bakanlığı'ndan yapılan açıklamaya göre, vergi kanunlarındaki değişiklik yapan yasa ile şirketlerin yeniden yapılanmalarına olanak sağlandı. 
     Düzenleme ile Gelir Vergisi Kanunu'ndaki maliyet bedeli artışına ilişkin hükmün değiştiğine dikkat çekilen açıklamada, eski sistemde iktisadi kıymetlerin satın alındıkları ve satıldıkları yıllar için endeksleme yapılmadığına dikkat çekildi. 
     Açıklamada, 4684 sayılı Kanunla, işletmelerin elden çıkaracağı iktisadi kıymetlerin maliyet bedelinin aylık olarak ve toptan eşya fiyat endeksi oranında artırılmak suretiyle belirlendiği belirtildi. Böylece mükellefler, bir kısım işletme varlıklarını elden çıkarmak durumunda kaldıklarında, fiyat artışları nedeniyle ortaya çıkan karlar üzerinden vergileme yapılmayacak. 
     Şirketlerin sermaye artırımlarının damga vergisinden muaf tutulduğu da bildirilen açıklamada, yeni düzenleme ile, banka ve şirket birleşmelerinde ya da bölünmelerinde ortaya çıkabilecek vergilerin tamamen ortadan kaldırıldığı da vurgulandı. 
     
     
     



 EKONOMİ 




















</TEXT>
</DOC>
