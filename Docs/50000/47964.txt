<DOC>
<DOCNO> 47964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/guncel/gun05a.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikancı Eygi saf değiştirdi 
</HEADLINE>
<TEXT>

1969’da İstanbul’a gelen 6. Filo için "övgüler" yazan İslamcı yazar bugün Amerikan karşıtı politikaları destekliyor 
     İSTANBUL Milliyet 

     İslamcı yazar Mehmet Şevket Eygi’nin, Afganistan’a yönelik saldırı nedeniyle ABD’yi yerden yere vurması, yazarın 1969’da ABD yanlısı yazılarını hatırlattı. ABD’nin Türkiye’de din, inanç ve vicdan hürriyeti olmasını istemediğini, adaletten ve insan haklarından yana olmadığını öne süren Eygi, 1969’da, Amerikan 6. Filo’nun Türkiye’ye gelmesi sırasında tam tersi bir tavır takındı. Cengiz Özakıncı’nın "United States Of İrtica 1945 - 1999" adlı kitabındaki belgelere göre, Eygi, 1969’da tam bir ABD sevdalısıydı. Sol görüşlü gençlerin İstanbul’a gelen 6. Filo askerlerini denize döktüğü gergin günlerde, sahibi olduğu Bugün gazetesinde ABD’ye destek veren Eygi’ye göre, ABD, "ehli kitapötı. Eygi’nin ABD’ye ilişkin görüşleri şöyle 
     
     Eygi 1969 
     "Rusya ve Çin, Allah’ı inkar ediyor. Amerika ise Allah’a inanıyor, dini var. Amerika’da İslamiyeti yayabilmek hürriyeti var. Amerika inançlarımıza hürmet ediyor. Amerika ehvendir zararsızdır , ehaftır hafiftir , Rusya kızıl kafirdir. Amerika ehli kitaptır." 
     
     Eygi 2001 
     "Amerika işine geldiği zaman dünyanın en demokrasisiz, en hürriyetsiz rejimlerini bile destekliyor, ittifak yapıyor. Adaletten, insan haklarından yana olduğunu iddia ediyor. Bunda da samimi değildir. Kendi hudutları içinde Kızılderililer’e iyi gözle bakılmıyor. Amerikalılar kurnazlık yapıp, kendi işlerine gelen, tahrif edilmiş yeni bir İslam türetmekten vazgeçsinler. Amerika, kendi topraklarında en geniş, sınırsız bir din, inanç, vicdan, inandığı gibi yaşamak hürriyeti tanıyor. Aynı hürriyetlerin Türkiye’de geçerli olmasını istemiyor." 
     



 GÜNCEL 
























</TEXT>
</DOC>
