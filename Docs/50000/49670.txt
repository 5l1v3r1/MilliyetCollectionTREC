<DOC>
<DOCNO> 49670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/son/sontur16.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'da lokanta tuvaletinde şarbon kuşkusu 
</HEADLINE>
<TEXT>

     Antalya'da, bir lokantanın tuvaletine konulan bir kutudaki tozdan gözlerinin yandığı şikayetiyle 5 kişi, Akdeniz Üniversitesi Tıp Fakültesi Hastanesi'ne başvurdu. 
     Alınan bilgiye göre, kimlikleri açıklanmayan 5 kişi, yemek yedikleri bir lokantanın tuvaletinde bulunan kutuyu açtıktan sonra gözlerinin yandığı ve yaşardığı gerekçesiyle Akdeniz Üniversitesi A.Ü Tıp Fakültesi Hastanesi Acil Servisi'ne başvurdu. 
     A.Ü. Acil Servis Sorumlusu, Acil Tıp Uzmanı Yard. Doç. Dr. Cem Oktay, hastaneye gelenlerin, geçtiğimiz günlerde hizmete giren Acil Servis'teki ''Dekontaminasyon Odası''na alınarak, temizlendiklerini ve kıyafetlerinin özel torbalara konularak saklandığını bildirdi. 
     Yard. Doç. Dr. Oktay, kutudaki toz maddenin de özel olarak ambalajlandığını ve incelenmek üzere Ankara'daki Hıfzıssıhha Enstitüsü'ne gönderildiğine değinerek, ''Kutudaki tozun şarbon mikrobu olduğunu sanmıyoruz. Ancak, hastanemiza başvuran 5 kişiye, her ihtimale karşı şarbon tedavisi uygulanmaya başlandı. Hıfzıssıhha Enstitüsü'nden gelecek sonuca göre tedaviye son vereceğiz'' dedi. 
     






</TEXT>
</DOC>
