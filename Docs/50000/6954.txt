<DOC>
<DOCNO> 6954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/siyaset/siy05.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Demirel dönmesin ona yer kalmadı ' 
</HEADLINE>
<TEXT>

Demirel'in siyasete dönme ihtimalini değerlendiren Recai Kutan, "Ona siyaset yelpazesinde yer kalmadı. Siyaset üstü kalması iyi olur" dedi 
     ABDULLAH KARAKUŞ Ankara 

     FP Genel Başkanı Recai Kutan, 9. Cumhurbaşkanı Süleyman Demirel'in siyasete döneceği iddiaları üzerine "DYP, başkalarının tapusunda olduğu için oraya dönemez. Siyasi yelpazede de boşluk yok. Her alan dolu. En iyisi siyaset üstü kalmasıdır" dedi. 
     Kutan, "Ağabey" diye hitap ettiği Demirel'in siyasete döneceği iddialarına ihtimal vermediğini belirterek şunları söyledi "Kendisi siyaset üstü olduğunu söylüyor. Sayın Demirel'e yakışan da budur. Böylece gerektiği yerde birikimini ortaya koyabilir. Öncelikle Demirel'in siyasete nasıl döneceğine bakmak lazım. Daha önceden DYP'de idi. Ama şimdi DYP başkalarının tapusunda. Yeni parti kurulabilir. Bunun için de transferler şart. Bu ortamda bu da olmaz." 
     


 SİYASET 

















</TEXT>
</DOC>
