<DOC>
<DOCNO> 37542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/spor/spo03.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
POPESCU DA GİDİYOR 
</HEADLINE>
<TEXT>

Maddi sıkıntı yüzünden yıldızlarını bir bir kaybeden Galatasaray’ı, Rumen futbolcu da bırakıyor. Popescu, Lecce kulübüyle anlaştı 
     İlk fire verildi 
     PARA sıkıntısını aşamayan Galatasaray, ilk firesini verdi. Sarı - Kırmızılı takımın defans oyuncusu Gheorghe Popescu, İtalya’nın Lecce takımıyla transfer anlaşması yaptı. Geçen seneden 1.2 milyon dolarlık alacağını tahsil edemeyen Rumen futbolcu, Lecce’nin yıllık 1 milyon dolarlık teklifine "evet" dedi. 
     
     Sofya’da oynamıyor 
     GALATASARAYLI oyuncunun yarın Denizlispor ile oynanacak lig maçında ve hafta içi Bulgaristan’ın Levski Sofya takımı ile yapılacak kritik Şampiyonlar Ligi rövanş karşılaşmasında forma giymeyeceği öğrenildi. Tecrübeli futbolcunun transferindeki en büyük etkenin menajeri Becali olduğu belirtildi. 
     
     Yönetim çaresiz 
     POPESCU’NUN İtalya’nın Lecce takımına gideceği haberi, Sarı - Kırmızılı camiada şok etkisi yarattı. Galatasaray yönetiminin, geçtiğimiz seneden 1.2 milyon dolarlık alacağı bulunan ve bu yıl için de 2 milyon dolara anlaşma sağlanan oyuncunun gitmemesi için bastırmayacağı öğrenildi. 
     
Yedeklerden aslara gözdağı      ERHAN TELLİ 

     ALMANYA’daki özel karşılaşmada İtalya şampiyonu Roma’ya kök söktüren Galatasaray’ın yedek oyuncuları, Teknik Direktör Mircea Lucescu’yu sevindirdiler. Karşılaşma sonrası futbolcularıyla bir toplantı yapan ve takıma övgüler yağdıran Rumen hoca, "Hepinizi tebrik ediyorum. İşte istediğim Galatasaray ruhu bu" diye konuştu. 
     LUCESCU, yedeklerin bu performansla as oyunculara iyi bir ders verdiğini söyledi, "Bu takımda artık kimsenin yeri garanti değil. Çalışan, iyi oynayan formayı kapar" dedi. Rumen hoca, Almanya’dan döner dönmez oyuncularına idman yaptırdı. Lucescu ardından milli takım oyuncularını tesislere çağırıp özel olarak çalıştırırken, antrenmana sivil kıyafetle çıktı. 
     
JARDEL Cim-Bom’u kilitledi      SARI - Kırmızılı kulübün ısrarla göndermeye çalıştığı Jardel’in takımda kalması halinde ilk yıl için üç ikinci yıl için ise 3.2 milyon dolar alacağı ortaya çıktı. Brezilyalı yıldızı satarak mali açıdan rahatlamaya çalışan, yönetimin, bunu başaramaması halinde sırtına ağır bir yük daha binecek. 
     GOLCÜ futbolcudan gelecek parayla hem futbolcuların alacaklarını ödemeyi planlayan, hem de takıma yeni takviyeler yapmayı düşünen yönetim, bir türlü ikna olmayan Jardel yüzünden sıkıntılı günler geçiriyor. Brezilyalı oyuncunun, Galatasaray’dan alacağı parayı diğer kulüplerin vermemesi nedeniyle anlaşmaya yanaşmadığı ve bu yüzden sürekli pürüz çıkardığı iddia edildi. 
     AYLARDIR, Fransız ve Portekiz kulüpleri ile pazarlıklar yapan ancak hala bir sonuç alamayan Sarı - Kırmızılı yönetim, Monaco’nun teklifine sıcak bakan Jardel’in hafta sonuna kadar imza atmasını bekliyor. n HALİL ÖZER 
     
Ümit Karan seferberliği      LEVSKİ Sofya ile yapılan ilk maçta sakatlanan golcü futbolcunun rövanş maçına yetiştirilmesi için yoğun çaba harcanıyor. Tedavi için Berlin’e giden ve yarın İstanbul’a dönecek olan Ümit Karan, pazartesi günü son kez kontrolden geçirilecek. Sarı - Kırmızılı futbolcu, ağrılarının henüz tam geçmediğini ancak Levski maçında oynamak için elinden geleni yapacağını söyledi. 
     
PEREZ İstanbul bir cennet      GALATASARAY’IN Fransız futbolcusu, Ümit Davala’nın internet sitesine yaptığı açıklamada, Sarı - Kırmızılı takıma ve İstanbul’a övgüler yağdırdı. Perez, takımı ile ilgili olarak, "UEFA Kupası kazanmış bir ekibin kötü olması beklenemez. Ama özellikle buraya geldikten sonra ne denli büyük bir kulübe geldiğimi ve nasıl bir şans yakaladığımı anladım. Burası benim gördüğüm en büyük camia" ifadelerini kullandı. 
     KENDİSİNİ en çok Türkiye’nin şaşırttığını söyleyen Perez, "Ülkeniz hakkında çok az şey biliyor ve daha çok Arap kültürüne yakın olduğunu sanıyordum. Oysa ki burası Avrupa’nın en medeni ülkelerinden biri. Hele İstanbul bir cennet.Tabii trafiği saymazsak" diye konuştu. Fransız futbolcu daha sezon başında takım için yapılan eleştirileri de tuhaf karşıladığını kaydetti. 
     



 SPOR 


























</TEXT>
</DOC>
