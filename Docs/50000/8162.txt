<DOC>
<DOCNO> 8162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/yazar/theper.html </URL>
<DATE> 2001/02/21/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Proje esastır 
</HEADLINE>
<TEXT>

Merkezi sistemle ısıtılan bir binada oturuyoruz. Benim dairem zeminin üstünde. Binamızın dört tarafında çıkmalar var. Ben bu çıkmaların üzerinde oturuyorum. Ancak altımız boş olduğu için yeterince ısınamıyoruz. Daha iyi ısınmak için radyatöre ekleme yapabilir miyim Yapabilirsem masrafı kim karşılar 
R.T. - İstanbul 

     Bir binada ısınma, projesine göre olur. Yani nasıl bir binanın betonarme projesi varsa bir de ısınma sistemi ile ilgili projesi vardır. 
     Dolayısı ile bu projede, ısı kaybı fazla olan alanlara ısınmayı sağlayacak biçimde eleman konulur. 
     Sizin oturduğunuz daire, konsol denilen çıkmada bulunuyorsa ya konsol bölümü alttan izole edilmelidir veya diğer dairelerden daha fazla radyatör konulmalıdır. Yani ısınma işi gelişigüzel yapılmaz. Keza ısı kaybı fazla olan çatının altındaki daireler için de aynı hesap yapılır. Şimdi sizin bakacağınız şey, öncelikle binanızın ısınma projesidir. Şayet projede görüldüğü kadar radyatör dilimi koyulmamışsa bunları tamamlamak hakkınız. 
     Yani daireyi ısınma yönünden projesine uygun hale getirmek mümkün. Ancak projedekine uygun ısınma sistemi kurulup da buna rağmen ısınamıyorsanız kendiniz radyatör dilimi ekleyemezsiniz. Bu halde bir inceleme yapılması gerekecektir. 
     Yapılacak incelemede sistemde hatalar bulunabilir. Örneğin borularda izolasyon yoktur, ısı kaybı fazladır veya başka daireler sizlerden habersiz kendi daireleri radyatör eklemiştir onlar fazla ısınıyordur, siz ısınamıyorsunuzdur. Buna benzer aksaklıklar varsa gidirelmeli, sizin ısınmanız sağlanmalıdır. 
     İzolasyon eksikliği gibi ortak mahallerde yapılacak onarım, ortak giderdir. Ancak başka daireler fazla radyatör dilimi ekledi ise bunların kaldırılması halinde masrafı bu daire maliklerinden istenilir. 
     Durumunuzu buna göre değerlendirin ve yasadışı olacak şekilde kendinize gelişigüzel radyatör dilimi eklemeyin. Tatbikatta bu yapılmıyor mu Yapılıyor, ancak ben hepsine bu konuda duyarlı olmalarını tavsiye ediyorum. 
     
     





Komplo ve sistem 


Doğru söyleyeni 


Yüzümüze Anayasa'yı atması kabul edilemez 


Koruma görevli devlet bakanı 


Bu böyle gitmez Ama nasıl gider 


İki gerçek 


Fransa 1924, Türkiye 2001 


Devlet krizi 


Genç işsizler 


Kazanan yok, kaybeden ülke 


Balkan ayarı 


Kriz var kriz var, bunalım vaaaaaar... Ekonomi tıkırında... 


Kimse bana ne ’ demesin 


Kriz nasıl aşıldı 


Krizin kerizleri ya da halkın hali 


Enkazdan yükselen umutlar 


Ve gülümsedi 


Bırakın Sezer'i nankör kalsın 


Proje esastır 


Zeytinyağı, sirke ve Ecevit 


Faiz yükseldikçe "fakir" eziliyor 


Halk Bankası yanık kokuyor 


</TEXT>
</DOC>
