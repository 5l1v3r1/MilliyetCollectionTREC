<DOC>
<DOCNO> 3278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/ekonomi/eko07.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Satılmayan bankalar birleşecek 
</HEADLINE>
<TEXT>

     HARUN GÜREK Ankara 

     Tasarruf Mevduatı Sigorta Fonu bünyesindeki bankalardan satılmayanların birleştirilmesi planlanıyor. 
     Fon bankalarına talipli olan yatırımcılardan 16 Ocak'ta istenen hangi bankalarla ilgilendiklerine ilişkin başvuru sonucunda bankaların bazılarına talep gelmediği öğrenildi. 
     Edinilen bilgilere göre, taleplerin değerlendirilmesinden sonra alıcısı olmadığı netleşen bankaların kapatılması düşünülmüyor. Banka tasfiyelerinin yıllarca sürmesi nedeniyle bu seçeneğin dikkate alınmayacağı belirtilirken kamu bankalarıyla birleştirmeye de sıcak bakılmıyor. Kötü aktifleri temizlenen bankaların birleştirme yoluyla sağlamlaştırılması ve satışı planlanıyor. 
     Bankacılık Düzenleme ve Denetleme Kurulu Başkanı Zekeriya Temizel'in Bankalar Birliği yönetim kurulu üyeleri ile cuma günü İstanbul'da yaptığı toplantıda off - shore bankacılık ele alındı. Sektör temsilcilerinden alınan bilgilere göre off - shore bankacılığa getirilecek kaygılar dile getirildi. 
     
     Off - shore’a yasak yok 
     Temizel, bankacıların dile getirdiği endişeler üzerine yazılanların yanlış bilgiye dayandığını belirterek, off - shore bankacılığa yasak getirilmesinin söz konusu olmadığını söyledi. Temizel, el konulan bankalarda off - shore hesapların, vatandaşların dolaylı bir biçimde dolandırılmasında ve bankanın içinin boşaltılmasında nasıl kullanıldığının ortaya çıktığı belirterek düzenleme ile bunu önlemeyi amaçladıklarını bildirdi. Bankacılar toplantıda Temizel'in mevcut Bankalar Yasası'nın 'Yurtdışındaki bir banka Türkiye'de mevduat toplayamaz' dediğini belirterek bu hükme açıklık getirdiklerini ilettiğini belirttiler. 
     


 EKONOMİ 

















</TEXT>
</DOC>
