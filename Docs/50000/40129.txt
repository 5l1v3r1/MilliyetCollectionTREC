<DOC>
<DOCNO> 40129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/son/sondun12.html </URL>
<DATE> 2001/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban gözaltındaki yardım görevlilerini bilinmeyen bir yere nakletti 
</HEADLINE>
<TEXT>

     Afganistan'da Hıristiyanlık propagandası yaptıkları suçlamasıyla gözaltında bulunan yabancı yardım görevlilerinin bilinmeyen bir yere nakledildikleri bildirildi. 
     Batılı yardım görevlilerinin bugüne kadar gözaltında tutulduğu islahevinin gardiyanları, 8 Batılı tutuklunun dün gece bilinmeyen bir yere nakledildiklerini söylediler. Bu arada, Taliban yönetiminden bugün yapılan açıklamada, Batılı yardım görevlileri hakkında açılan davanın halka açık olacağı ve gözlemcilerin de davayı izleyebilecekleri belirtildi. Merkezi Almanya'da bulunan ''Shelter Now International'' adlı yardım örgütünün 4 Alman, 2 Amerikalı ve 2 Avustralyalı'dan oluşan 8 çalışanı ile 16 Afgan, Hıristiyanlık propagandası yaptıkları iddiasıyla 3 haftadan fazladır gözaltında bulunuyor. Taliban, dün davanın ''yakında'' görüleceğini açıklamıştı. 







</TEXT>
</DOC>
