<DOC>
<DOCNO> 18558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/son/sontur06.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Çağlar DGM'ye getirildi, savcılara ifade verecek 
</HEADLINE>
<TEXT>

     ABD'den sınırdışı edilen eski bakan ve işadamı Cavit Çağlar, geniş güvenlik önlemleri altında İstanbul DGM'ye getirildi. 
     Cavit Çağlar'ı taşıyan minibüs Atatürk Havalimanı'ndan ayrıldıktan sonra E-5 Karayolu, Topkapı, Mecidiyeköy, Sarıyer sapağından Barbaros Bulvarı güzergahını izleyerek, İstanbul DGM'ye getirildi. Bu arada minibüse çok sayıda motorize Yunus ve Şahinler ile trafik ekipleri eşlik etti. 
     Çağlar'ı taşıyan araç, saat 10.50'de, Beşiktaş'taki DGM binasına giriş yaptı. Egebank ve Etibank soruşturmalarını yürüten DGM Cumhuriyet Savcısı Ercan Cengiz tarafından ifadesi alınacak olan Cavit Çağlar'ın, aynı soruşturmalar kapsamında hakkında verilen 2 ayrı gıyabi tutuklama kararının vicahiye çevrilmesi için de, Nöbetçi DGM'ye gönderilmesi bekleniyor. 
     
     
     






</TEXT>
</DOC>
