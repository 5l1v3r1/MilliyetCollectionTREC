<DOC>
<DOCNO> 9506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/yazar/cankat.html </URL>
<DATE> 2001/03/01/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
İşadamının inceliği 
</HEADLINE>
<TEXT>

     Koç Grubu, pazar günü, Koç Üniversitesi’nin spor salonunda 75. yıldönümünü kutladı. Gazeteciler çok şey yazdılar, ama bana sorarsanız, önemli bir sahneyi kaçırdılar. 
     Ön sıralar protokole ayrılmıştı. Koç Holding Tüketim Grubu Başkanı Cengiz Solakoğlu’nun bir iki sıra gerisindeyim. Cengiz Bey’e bakıyorum, huzursuz yerinde duramıyor, hop oturup, hop kalkıyor. Cengiz Bey’in baktığı yöne dönünce, sıkıntısını anladım Şükran Güngör yer bulamamış, ayakta kalmış. Yüzünden hiç eksik etmediği tebessümüyle, bir kenarda bekliyor. En az yüz çift göz onu görüyor, ama kıpırdayan yok. 
     Cengiz Solakoğlu koşup Şükran Güngör’ün koluna girdi, yanına davet etti. Aynı sahne, bir iki dakika sonra İnci Çayırlı için tekrarlandı. Cengiz Bey, Çayırlı’yı da yanına buyur etti. Biraz sonra da, gene onun talimatıyla iki iskemle bulundu, sanatçılara yer gösterildi. 
     Cengiz Bey "Bu olayı niye böyle büyütüyorsunuz diyor. Bırakın bir Koç Holding görevlisi olmamı, bir Türk vatandaşı olarak yapmam gerekeni yaptım ömürlerini sanata vakfetmiş iki insanın, İnci Çayırlı’nın ve Şükran Güngör’ün ayakta kalmalarına nasıl gönlüm razı olabilirdi. Gençlerden onları tanımayanlar olabilir, ama kim tanıyorsa koşup yer göstermesi gerekirdi". 
     Cengiz Beyler, tükenmek üzere olan bir neslin son temsilcileri değildir inşallah 
     
Ne diriden korkar ne de ölüden      Bir sanatçı dostum, bir can kaybetti geçen gün aylardır hasta olan ağabeyini toprağa verdi. 
     Yazsam hepiniz bilirsiniz, ama "Adımı yazmayacaksın bu şik yetimi bir vatandaş olarak yapıyorum" dedi, ben de söz verdim. 
     İlk şik yeti özel hastanelerden 
     Hastanelerin, doktorların yaklaşımı çok değişmiş, diyor. Önce parayı, sonra hastayı düşünüyorlar. Bizde "ne k r ne zarar" diyecek vakıf hastaneleri yerine oturmadı, diye geveledim. 
     Hastanın kalp ameliyatı olması gerekiyormuş, "Emekli Sandığı’ndan hiçbir hak talep etmeyeceğinizi imzayla taahhüt ederseniz, ameliyatınızı yaparız" demişler, dostumun çok ağırına gitmiş. 
     İkinci şik yeti belediyelerden ve Mezarlıklar Müdürlüğü’nden. Çok haklı. Eyüp Sultan’da bir aile kabristanları olduğunu biliyorum, ağabeyini de oraya defnettik. Eyüp Sultan’ın kabri Allah için pek bakımlı. Ama mezarlıkların hali içler acısı. İnşaatlar var. Araba giremiyor. Cenazenin, eller üstünde, mezarlıklardan atlayarak taşınması gerekti. 
     Dostumun aile kabristanının hemen tepesinde bir apartman yükseliyor. Utanmasalar, mezarların içinde inşaat yapacaklar. Merak edip, görevliye sordum. "Üst katta belediyenin bir yüksek görevlisi oturuyor" dedi. Kabristanda dualar okunurken apartmanın bahçesinde bisikletle dolaşan ve kahkahalar atan çocuk da onun torunuymuş. 
     Dostum, "Berrin, Allah aşkına bunlar ne biçim insanlar " diye isyan ediyor. 
     Ne diyeyim, ne diriden utanıyorlar, ne ölüden 
     
Çok aramışlar mı      8 Mart’ta başlayacak Kadın Bienali’ne yine kadınlar kızmış. KADER Başkanı Zülal Kılıç "hiçbir kadın kuruluşuna danışılmadı" diyor. Pazartesi dergisinin yazı işleri Müdürü Ayşe Düzkan ise "bienali düzenleyenler, evde kadınlara yardım etsinler yeter " diye adı geçen erkekleri hor görüyor. Kavganın asıl sebebi, bienalin "erkeklerce düzenlenmesi" imiş. Radikal’in haberine göre, katılacak kadınlar arasında Esin Afşar, Leyla Tekül, Nevval Sevindi, Füsun Önal, İmren Aykut, Defne Samyeli varmış. Bunlardan l sı can sağlığı Erkek olarak da Bedri Baykam, Cemil İpekçi, Özdemir Erdoğan. Kime ne zararı olur ki bu insanların 
     Neden yanayız, kime karşıyız .. Çoğu zaman anlamakta güçlük çekiyorum. 
     
AYŞE ARMAN YAKTIM SENİ      Bu Ayşe Arman denilen kızdan korkulur. İyi gazeteci, bu bir Ne yaptı etti, benim gibi ortaya çıkmamaya yeminli biriyle bir röportaj ayarladı. Hangi kanalları kullandı, üzerimde nasıl bir baskı uyguladı, itiraf etmeyeceğim iç gıcıklayıcı bir kız, bu iki neredeyse benim kadar güzel çok da okuru var, haspanın 
     İşte bu Ayşe beni nasıl yaktı Hürriyet’te yayımlanan röportajın bir anında, sırf Serdar Devrim’i kızdırmak için, aslında illet olduğum bir laf ettim, "Serdar Bey oğlum" dedim. Ayşe Arman, sen bu lafı cımbızla çıkarıp, kullan Sonuç 
     1. Serdar, kazık kadar adam Editörün notu son kelime "adam" şeklinde değiştirilmiştir , bana pazardan beri "Berrin Hanım Teyze" demeye başladı... 
     2. Arkadaşlarımın ve daha da kötüsü, Aziz’le Sema’nın diline düştüm ki, İSKİ çukuruna düşmekten beterdir 
     Ayşeciğim, Fransızların kullandığı " charge de revanche" diye bir söz vardır, bilir misin bunu Türkçe’de en zarif şekliyle "sıra bana da gelir" diye söyleriz. Bilmem anlatabildim mi 
     Not Sayfanda kullandığın ve beni olduğumdan 10 yaş fazla gösteren o resmi basına sızdıran, koynumda beslediğim yılanın hesabını ayrıca göreceğim. Tanıştığınızı ben bilmiyordum. 
     
     





28 Şubat 


Diş işleri... 


Yeni program, yeni yönetim 


İşadamının inceliği 


Kemal Derviş'i Ankara'ya kazandırmak... 


Değişmez liderler .. 


"Prens" değil "Derviş" 


Zorla kitap 


ABD "akıl"lanıyor... 


Enflasyon hedeflemesi mi Şaşırıp kaldık... 


Yeni ekonomik program bayramdan sonra 


Aziz Nesin, ya bunları görseydi 


Derviş'e görev 


Bizim kriz, P G'nin hisselerini düşürdü 


Dövizi 800 bin TL’ye çekmeliyiz 


</TEXT>
</DOC>
