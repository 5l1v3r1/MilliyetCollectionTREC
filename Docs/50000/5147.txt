<DOC>
<DOCNO> 5147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/yazar/theper.html </URL>
<DATE> 2001/02/02/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bu ne cehalet 
</HEADLINE>
<TEXT>

Ben, Avcılar’da 39 bağımsız bölümlü bir binada oturuyorum. Binamız projesine uygun yapılmamış, bu nedenle iskan alamıyoruz. Örneğin kolonlar projesine göre daha ince yapılmış. Ayrıca üstüne proje dışı bir kat ilave edilmiş. Son depremde görünürde bir hasar yok ancak bir önceki toplantıda zemin etüdü ve güçlendirme projesi yapılması için karar aldık ancak yönetici bu maksatla toplanan parayı drenaj için harcadı, oysa drenaj için alınmış bir karar yoktu. Şimdi son toplantıda ben yine zemin etüdü ve güçlendirme konusunu gündeme getirdim ama bazı kat malikleri ve yöneticiden apartmana nifak soktuğum, güzel güzel oturmakta iken huzuru kaçırdığım gibi reaksiyonlar aldım. Yöneticinin tutumu yasal mı Gerekli tedbirlerin alınması için, kararın kaç oyla alınması lazım 
S.S. - İstanbul 

     Mektupları soru haline getirirken bu kadar uzun vermiyorum. Ancak cahilliğin ne seviyede olduğunun görülmesi için bu mektubu geniş olarak verdim. Görülüyor değil mi Adam kolonları ince yapmış, üstelik binanın tepesine bir de fazladan kat kondurmuş, İstanbul yedi şiddetinin üzerinde iki deprem atlatmış. H l , neredeyse İstanbul merkezli şiddetli deprem veya depremler bekleniyor ve bazıları alınması gerekli tedbirleri "nifak" olarak niteliyor. İşte bu cehalettir ki, Uzakdoğu’da bir tek kişi ölmeden atlatılan güçteki deprem bizde 20 bin kişinin canına mal oluyor. Cahaletin daha büyüğü, önümüzde böyle bir örnek varken, bundan hiç ders alınmaması. Bekliyordum ki, millet seferber olacak, tüm eksiklikler giderilecek, insanların ölmemesi için gereken tedbirlere öncelik verilecek. 
     Nerde İşte örneği. Bilin ki, bir yıl içinde felaketi unuttuk, kendisini yeniden hatırlattığında ise iş işten geçmiş olacak. 
     Bir kere binadaki proje eksikliği hayati önem taşıyorsa bunun için kat maliklerinin karar almasına dahi gerek yok ancak sizin bir önceki kararınız h l geçerli. Önce kaçak katın yıkımı için dava açın sonra da yönetici hakkında yasal işlem yapın bunun için bir meslektaşımla işbirliği yapın. 
     
     





'Fetret' devri 


Çeviri hatası 


'Ağzımdan işgal sözü çıkmadı ' 


Sezer, savcıları harekete geçirecek 


Tansiyonu düşürmek hükümetin işidir 


Nükhet öneriyor 


"Devletimiz sağolsindir .." 


Ambargo çare değil 


Bilgi merkezleri 


Ali devam et 


Koçaryan'ın fikri ve zikri 


Kafkasya stratejisi 


Herkes "şeffaf" olmalı 


Yine hakkımızı yemişler 


Eski Meclis 


Şaşkın bir yazı 


Davos'tan tortular... 


Bu ne cehalet 


Kuru gıdada "aracı" gitti, "yabancı" geldi 


Doğalgazın yüzde 4'üne kim ortak 


</TEXT>
</DOC>
