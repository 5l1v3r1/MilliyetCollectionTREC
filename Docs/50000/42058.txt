<DOC>
<DOCNO> 42058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/guncel/gun10.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İkizler, Babil Kulesi gibiydi 
</HEADLINE>
<TEXT>

Babil Kulesi gibi her milletten insanın bulunduğu Dünya Ticaret Merkezi’ndeki facia, birçok millete büyük acı yaşattı 
     Trajediden 48 saat sonraki ilk verilere göre, İngiltere, 500’den fazla vatandaşının öldüğünü açıkladı. Dünya Ticaret Merkezi’ne yönelik saldırıda Asya - Pasifik ülkelerinden ise 180 kişinin öldüğü açıklandı. Bunların 50 kadarının Bangladeşli olduğu bildirildi. İtalyan makamları da, elde ettikleri ilk bilgilere göre, Dünya Ticaret Merkezi’ne yönelik saldırıdan bu yana, komplekste çalışan 8 İtalyanın kaybolduğunu açıkladı. 
     
     Kimlik tespiti çok zor 
     İngiltere Dışişleri Bakanı Jack Straw, öldüğü kesinleşen İngiliz vatandaşlarının sayısının 100 civarında olduğunu belirterek, "Bu rakam yükselmeye devam ediyor" dedi. New York Belediye Başkanı Rudolf Giuliani de 4763 kişinin, aileleri tarafından kendilerine "kayıp" olarak bildirildiğini söyledi. Enkaz altından ise dün öğle öncesine kadar 94 kişinin cesedinin çıkarıldığını belirten Giuliani, cesetler parçalandığı için kimlik tespitinde hayli zorlandıklarını da sözlerine ekledi. 
     
     Sapık’ın eşi de öldü 
     Beyazperdede "Sapık" rolüyle ünlenen aktör Anthony Perkins’in dul eşi, sinema oyuncusu ve fotoğraf sanatçısı 53 yaşındaki Berry Berenson’ın da, Dünya Ticaret Merkezi’ne çarpan intihar uçaklarında ölenler arasında olduğu belirlendi. 
     



 GÜNCEL 




















</TEXT>
</DOC>
