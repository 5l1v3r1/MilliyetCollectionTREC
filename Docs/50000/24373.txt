<DOC>
<DOCNO> 24373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/ekonomi/eko04.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasaları alt üst edip gitti 
</HEADLINE>
<TEXT>

Yalova’nın açıklamalarıyla borsa düştü, faizler ve döviz yükseldi 
     EKONOMİ SERVİSİ 

     Türkiye finansal depremin artçı şoklarını yaşıyor. Para ve sermaye piyasaları bu kez Yalova depremi ile sarsıldı. 
     Borsa açıklamanın ardından yüzde 6 düşerken, bono faizi yüzde 102’ye fırladı. Dolar 1 milyon 300 bin sınırına yaklaştı. Daha sonra liderlerin açıklamasıyla tansiyon düştü. Borsa günü yüzde 1.8’lik artışla kapattı. Faizler yüzde 96.4’ten kapanırken, dolar 1 milyon 212 bine indi. 
     Yalova’nın Tütün Kanunu ile ilgili olarak yaptığı açıklamaların yükü Hazine’ye yani halka çıktı. Faizin 10 puan yükselişiyle yalnızca bir aylık faiz yükü 1 katriyon lira artan Hazine’nin 105 milyar dolar olan dış borcu da doların ani yükselişi karşısında TL bazında 5 katriyon lira artış gösterdi. 
     
     Borçlar da katlandı 
     10 puanlık faiz artışı haziran ayında 8.6 katrilyonluk iç borç ödemesi bulunan Hazine’ye 850 trilyon liralık ek yük getirdi. 
     Doların 1 milyon 212 bin liraya çıkışı ile birlikte hem iç borç faizi hem de dış borcun TL tutarındaki artışı 6 katrilyona ulaştı. 
     
Piyasaların dakika dakika dalgalanması Saat 10.00 Para piyasaları 5.2 trilyon artı rezervle açıldı Saat 10.05 Borsa yüzde 1'lik artışla 10.820 puana çıktı Saat 10.30 Faizler yüzde 94'te seyrediyor Saat 10.50 Dolar 1 milyon 163 bin lirada Saat 11.00 Endeks 10.850 puanda Saat 11.20 Merkez Bankası 91 milyon dolar sattı Saat 11.35 Devlet Bakanı Yalova'nın Tütün Yasası ile ilgili açıklaması Saat 11.40 Borsa yüzde 6 düştü, dolar 1 milyon 300 bin lira, faiz yüzde 102'ye çıktı. Dolar 1 milyon 300 bina dayandı. Saat 13.20 Yalova "Görüş ayrılığını bu kadar büyütülmesinde art diyet arıyorum" Saat 13.23 Ecevit "Yalova'nın açıklaması hükümet uyumuyla kesinlikle bağdaşmıyor" Saat 14.00 Yalova Tütün Yasası'nı Bakanlar kurulu'na sunacağım. Saat 14.04 Derviş "Ekonomiye geçiş programı, belirsizliklerin ortadan kalkması için olmazsa olmaz bir nitelik taşımaktadır" Saat 14.10 Yılmaz "Yalova'nın açıklaması maksadını aşmıştır" Saat 14.05 Borsa toparlandı. Düşüşler yüzde 2'ye indi. Faizler yüzde 98'e, dolar 1 milyon 195 bin liraya düştü. Saat 15.30 Faizler yüzde 96'ye geriledi Saat 15.42 Dolar 1 milyon 212 bin liraya indi Saat 16.00 Borsa yüzde 1.8 arttı.      
     



 EKONOMİ 






















</TEXT>
</DOC>
