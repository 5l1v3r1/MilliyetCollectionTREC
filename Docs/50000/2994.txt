<DOC>
<DOCNO> 2994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/son/sontur11.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İTO Başkanı Yıldırım’a MKG’ya hakaret davası 
</HEADLINE>
<TEXT>

     İstanbul Ticaret Odası İTO Başkanı Mehmet Yıldırım hakkında Milli Güvenlik Kurulu’na MGK , sıfat ve hizmetinden dolayı gıyabında alenen hakaret etmek suçundan 3 ay ile 1.5 yıl arasında hapis cezası istemiyle dava açıldı. 
     İstanbul Cumhuriyet Savcısı Cevat Özer tarafından hazırlanan iddianamede, İstanbul Ticaret Odası Başkanı Mehmet Yıldırım’ın, 18 Aralık 2000 tarihinde düzenlenen Meclis Toplantısı’nda 40 sayfalık bir konuşma yaptığı belirtiliyor. 
     İddianamede, Yıldırım’ın konuşmasının bir bölümünde "Türkiye’nin Milli Güvenlik Kurulu var. Böyle eften püften işlerle uğraşacağına, Türkiye gidiyor, ekonomisi gidiyor kardeşim. Bunlarla uğraşın, yani her yere burnunu sokuyor. Tamam gelsin buraya da soksun burnunu. Desin ki Arkadaş siz beceremediniz. Siz şöyle parlementoda durun. Biz bu işi beceren 15-20 bakan oluşturalım . Bu ülkenin buna ihtiyacı var" dediği anlatılıyor. 
     Mehmet Yıldırım’ın bu sözleriyle Anayasa’nın 118. maddesi uyarınca oluşturulan MGK’nın şeref, vakar ve haysiyetine taarruz ettiği belirtilen iddianamede, "MGK’ya sıfat ve hizmetinden dolayı gıyabında alenen hakaret etmek" suçundan 3 ay ile 1.5 yıl arasında hapis cezasına çarptırılması isteniyor. 
     Davanın görülmesine, önümüzdeki günlerde İstanbul Asliye Ceza Mahkemesi’nde başlanacak. 
     İstanbul Ticaret Odası’nın 2001 iş programı ve bütçe görüşmelerinin yapıldığı toplantıdaki konuşmasının basına yansımasının ardından Mehmet Yıldırım hakkında İstanbul DGM Cumhuriyet Başsavcılığı’nca başlatılan soruşturma, 20 Aralık 2000 tarihinde "Görevsizlik kararı" ile İstanbul Cumhuriyet Başsavcılığı’na gönderilmişti. 
     




</TEXT>
</DOC>
