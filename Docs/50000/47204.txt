<DOC>
<DOCNO> 47204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/sonspo15.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hami çift kale maçta yer aldı 
</HEADLINE>
<TEXT>

     Trabzonspor, Yimpaş Yozzgatspor ile kendi sahasında yapacağı lig maçının hazırlıklarını sürdürüyor. 
     Bordo-mavili takımın yaptığı çalışmaya takım kaptanı Hami de katıldı. Ligin 3. haftasında Bursaspor maçında kolu kıralan futbolcu, sakatlığının ardından ilk kez antrenmanda çift kale maçta yer aldı. 
     Tam olarak sakatlığı düzelmeyen Hami'nin, ikili mücadelelere girmekten kaçındığı gözlendi. 
     Kaptan Hami, yaptığı açıklamada, ligde şansız bir dönem geçirdiklerini belirterek, ''Son 5 haftada takım olarak aldığımız neticeler bize yakışmadı, bize gönül verenleri de üzdü. Bir an önce toparlanmamız gerekiyor'' dedi. 
     Takımdaki herkesin iyi niyetli bir biçimde çalıştığını da kaydeden Hami, ''Şans faktörü bizden yana değil. Gol atamıyoruz, kalemizde de şansız goller görüyoruz. Kimseyi suçlamadan, kötülemeden Trabzonspor'u hakettiği yere taşımalıyız'' diye konuştu. 
     Kolundaki sakatlığının her geçen gün iyiye gittiğini de ifade eden Hami, yarın yapılacak kontrolden sonra maçlarda forma giyme durumunun tam olarak netlik kazanacağını söyledi. 
     Ligin son 5 haftasında aldıkları kötü sonuçlar nedeniyle taraftarlarının maçlara gelmediğini belirten Hami, taraftarlara ihtiyaçları bulunduğunu ve onların desteğini görmek istediklerini sözlerine ekledi. 
     
     Hazırlıklar sürüyor 
     Trabzonspor'un bugün yaptığı çalışmaya sakatlıkları süren Augustine ve Güngör katılmazken, hafif sakatlıkları bulunan Macit ve Şenol ise bir süre koşu yaptı. 
     Antrenmanda yarım alanda yapılan çift kale maçta sarı takım ile kırmızı takım 4-4 berabere kaldı. Sarı takımın gollerini Erman 3 ile Jarro atarken, kırmızı takımın gollerini Somers 2 , Nuri ve Zafer kaydetti. 
     Bordo-mavililer, yarın yapacağı çalışma ile Yimpaş Yozgatspor maçının hazırlıklarını sürdürecek. 
     Öte yandan yönetim kurulu, bugün yapması gerek toplantıyı yarına erteledi. Teknik heyet konusununda da yarın akşamki toplantıda gündeme geleceği bildirildi. 
     






</TEXT>
</DOC>
