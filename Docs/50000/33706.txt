<DOC>
<DOCNO> 33706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/guncel/gun07.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Mayoyla da kılsa kimse karışamaz 
</HEADLINE>
<TEXT>

Zekeriya Beyaz "Resimli yazılı tişörtle namaz kılınır mı " tartışmasına girdi 
     ASLI ÖKTENER İstanbul 

     Milli Gazete yazarı Mevlüt Özcan'ın dün köşesinde yer alan, "Tişörtlere, gömleklere nakşedilmiş resimli ve İngilizce cümleli giysilerle camiye gelip ibadet edenlerin ibadetlerini ifsat etmek, hem aşağılık duygusunun hem de görgüsüzlük belasının verdiği rahatsızlıktır" sözleri tepkilere neden oldu. 
     
     Bunların ibadeti çürük 
     İslamiyette giyim kuşamın halkın seçimine geleneklerine, örfüne, detine bırakıldığını belirten Marmara Üniversitesi İlahiyat Fakültesi Dekanı Prof. Dr. Zekeriya Beyaz, "İnsanlar dilediği gibi giyinir. Dinde sadece başkalarını rahatsız etmemek, soğuktan sıcaktan korunmak esasına dikkat gerekir. İslamiyet bunlara karışmaz. İngiliz Müslüman olmaz mı İngilizce ile Allah'a dua edilmez mi Bunlar yanlış şeyler. Bir bayan kalkar 'Başım açık, mini etekle, mayoyla namaz kılıyorum' derse kimse itiraz edemez. Kuran'da bunlar yoktur. Asıl kendi ibadetleri çürük olanların ibadetleri bozulur" dedi. 
     



 GÜNCEL 





















</TEXT>
</DOC>
