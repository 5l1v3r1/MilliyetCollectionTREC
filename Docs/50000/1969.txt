<DOC>
<DOCNO> 1969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/siyaset/siy01.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Nazlı Ilıcak Bakan Ersümer'i fena kızdırdı 
</HEADLINE>
<TEXT>
'Korunmaya ihtiyacım yok' 
FP’li Nazlı Ilıcak'ın kendisiyle ilgili yolsuzluk iddialarını cevaplayan Ersümer Korkacak birşey yok’ dedi 
     ANKARA Milliyet 

     Enerji ve Tabii Kaynaklar Bakanı Cumhur Ersümer, FP İstanbul Milletvekili Nazlı Ilıcak'ın, bazı raporların bekletilerek kendisinin korunduğu iddialarına tepki göstererek, "Benim buna ihtiyacım yok. Asıl tartışılması gereken, olaya jandarmanın el koymasıdır" dedi. 
     
"İddialara alıştım"      Bakan Ersümer, yaptığı açıklamada, Başbakanlık Yüksek Denetleme Kurulu'nca hazırlanan bir raporun hasıraltı edildiğiyle ilgili iddiaları yalanlayarak, "Ilıcak'ın çıkışlarına alıştım. Önce iddia ediyor, sonra özür diliyor" diye konuştu. 
     TEDAŞ'la ilgili raporun uygulamaya konulmadığı ve bu şekilde kendisinin korunduğuna ilişkin iddialara da tepki gösteren Ersümer, "Olaylar gayet açık. Savcı bağımsız çalışıyor. Ama herkes muhbir, jurnalci. Bırakalım mahkemeler görevini yapsın" ifadesini kullandı. 
     
"Rakamlar yanlış"      Ersümer, Mavi Akım projesinin de soruşturmaya alındığının anımsatılması üzerine şöyle konuştu "Ben hangi işlemlerin, hangi ihalelerin soruşturulduğunu bilmiyorum. Mavi Akım'ın da soruşturulması gerekiyorsa, o da soruşturulmalı. Alınan avansa karşın bir şey yapılmadığı açıklamaları yanlış. Şu an 400 km boru serildi. Rakam 50 milyon dolar değil, son bilgilere göre 273 milyon dolar." 
     


 SİYASET 
























</TEXT>
</DOC>
