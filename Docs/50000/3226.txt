<DOC>
<DOCNO> 3226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/yazar/talu.html </URL>
<DATE> 2001/01/21/ </DATE>
<TIME>  </TIME>
<AUTHOR> Umur TALU  </AUTHOR>
<HEADLINE>
Sünnetçinin saati 
</HEADLINE>
<TEXT>

     Başbakanının bile ne olup bittiğini anlayamamaktan yakındığı bir ülkede güle güle oturun. 
     Anlayacak da anlatacak yahut gereğini yapacak diye de eliniz böğrünüzde bekleyip durun. 
     Bir temizlik operasyonunun dahi "Türkiye'yi karıştırmak" iddialarına bağlanabildiği yerde, her aktörün birden fazla oyun oynadığı, bir kaç boyutta birden hareket edebildiği bir Matrix. 
     Çözebilir misiniz 
     
     ... 
     
     Halktan koparak kendini tecrit eden siyaset aktörleri, kire bulaşmış elleri ya da kirli ellerle ittifaklarıyla kendilerini rehin düşürdüler. 
     Daha önce doğrudan Genelkurmay müdahelesine maruzdular. 
     Şu sıralarda jandarma gözetimine düştüler. 
     Ne protokol kaldı, ne hiyerarşi 
     
     ... 
     
     İçişleri Bakanı "Beyaz Enerji"yi kendisine bağlı gözüken jandarmanın kendi bilgisi dahilinde yaptığını söylüyor. 
     Ayrıca, Enerji Bakanı'nı temiz bulup uyardığına dair haberler çıkıyor. 
     Ama bir yandan da jandarma o bakanı "yerli yerine" yerleştirdikten sonra her iki bakanın liderine doğru mıntıka temizliğine girişiyor. 
     Hepsinin bağlı olduğunu varsaydığımız Başbakan ise bir şey anlamadığını ama gelişmelerin kendisini kaygılandırdığını duyuruyor. 
     
     ... 
     
     Arşiv düzenim birbirine girdi. 
     Her haber yahut yazı bir sürü dosyaya birden girmeyi hakediyor. Karar veremiyorum. 
     Misal 
     Bakan Şükrü Sina Gürel'in olgunlukla üstlendiği "aşk"la ilgili haberleri, "Aşk" dosyasına mı, "Hayat" klasörüne mi, "İnsan" zarfına mı koymalı... 
     Yoksa, "Özelleştirme" kategorisine mi, "Turgay Ciner" hanesine mi, "medya" başlığına mı, "Hüsamettin Özkan" ya da ANAP maddesine mi sokmalı 
     Ne bileyim karışıyor işte. 
     
     ... 
     
     "Susurluk" diye ad verdiğim dosya şişmiş, "medya" klasörleri azmış, "Demirel" kategorisinde nüfus kabarmış, "Yolsuzluk" için ayrılan her kupür aslında başka isimli bir dosyaya gidivermiş. 
     Hepsi birbirine girmiş. 
     Hiç bir şey aslında kendisi değil, hiç bir şey sadece göründüğü gibi değil, hiç bir şey yalnız kendisini ifade etmiyor. 
     Bir örümcek ağı gibi, bir "network" gibi, bir "şebeke" gibi... 
     Bilgisayar ve internet diliyle her "tıklama" bir sürü başka "tık" gerektiriyor. 
     Bir tıktan bir tıka, oradan başka tıka... Tıka basa tıkanıyor. 
     
     ... 
     
     Fıkradaki sünnetçinin vitrine saat koyduğu ülke burası. 
     Tek farkla. 
     Sünnetçi artık, "Ya ne koyacaktım" demiyor. 
     Başbakan ise sünnetçiyi anlayamıyor. 
     Kaygılı. 
     "Bu saat neden çalıyor" diye. 
     Not İslam Abi, ne yaptın. Spor, sportmenlik "düştü diye, düşecek ne vardı sanki 
     
     





Bir Çin öyküsü... 


Beyaz memur... 


Sıra İsmet Abi’nin damadına geldi mi 


Hoyratlık, acı ve sevgi üzerine... 


Kramponlu Jön Türk 


Hepimizin romanı 


Kütüphane kültürü 


Bilimsel korku 


Gazeteci-yazar Deniz Alkaya Tibet’in başşehri Hakkari’den bildiriyor 


"İnsan gibi insan"... 


Çöpler köyünden salma... 


Thilda'nın adası 


Sünnetçinin saati 


Vakıfbank'ın gücü emeklilere yetti 


Orman ve Ağaçlar 


Dersaadet hamal bölükleri 


Mesut Bey yetim gibi mi dolaşsın ’ 


</TEXT>
</DOC>
