<DOC>
<DOCNO> 8172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/son/sondun08.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'tan yeni diplomatik girişim 
</HEADLINE>
<TEXT>

     Irak Dışişleri Bakanı Muhammed Said El Sahaf, "son hava saldırısına sessiz kalmasına karşın, BM ile uzun bir diyalog için New York’a gidiyorum" dedi. 
     El Sahaf, gazetecilere yaptığı açıklamada, BM Genel Sekreteri Kofi Annan ile uygun bir diyaloğa başlamak üzere bugün ülkesinden New York’a gideceğini belirterek, Annan’ın ülkesine yönelik son saldırıyı kınamamasına rağmen, 2 yıldır askıda olan diyaloğun yeniden başlayacağını kaydetti. 
     El Sahaf ayrıca, İngiltere’nin ülkesine yönelik "daha etkili yaptırımlardan" yana olduğu yönündeki açıklamasını da reddederek, "İngiliz önerileri yoktur, asıl İngiliz saldırganlığı ve suçu vardır" dedi. 
     İngiltere Dışişleri Bakanı Robin Cook, ABD ve ülkesinin Irak’taki rejime karşı "daha etkili" yaptırımlar uygulamayı tasarladığını bildirmişti. 
     İngiliz gazeteleri, "daha etkili yaptırımlar" açıklamasıyla öncelikle Irak’ın son zamanlarda geliştirdiği askeri sistemin hedefleneceği, daha fazla ekonomik ve insani yardıma izin verileceği değerlendirmesinde bulunmuşlardı. 
     
     




</TEXT>
</DOC>
