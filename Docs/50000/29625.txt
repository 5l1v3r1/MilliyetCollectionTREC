<DOC>
<DOCNO> 29625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/yasam/yas05.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzaylı savaşı kızıştı 
</HEADLINE>
<TEXT>

TÜBİTAK’ta çalışan bilim adamları Uşak’taki uzaylı olayının Sirius adlı derneğin organizasyonu olduğunu iddia etti 
     ÖNAY YILMAZ İstanbul 

     Para kaldırıyorlar 
     TÜBİTAK Ulusal Gözlemevi’nden Doç. Dr. Orhan Gölbaşı, Uşak’taki uzaylıların "düzmece" olduğunu ileri sürerek, "Bu olay SİRİUS UFO Uzay Bilimleri Araştırma Merkezi adı altında ne yaptığı belirsiz bir grubun organizasyonu. Bir günde düzenledikleri kongreden 20 - 30 milyar kaldırıyorlar" dedi. 
     
     Siriusçular tedavi görsün 
     KÖYLÜLERİN 30 santim boyunda yaratıklardan bahsettiklerini, ancak ayak izi görüntülerinin eski basketbolcu Hüseyin Alp’in ayak izinden daha büyük olduğunu anlatan Gölbaşı, "Bu merkez yetkilileri, bu olaylara inanıyorlarsa psikolojik tedaviye ihtiyaçları vardır" dedi. Doç. Dr. Orhan Gölbaşı, şöyle devam etti 
     
     Atatürk sağ olsaydı... 
     "RESMİ yetkililer de sanıyorum Uşak’ı tanıtırız maksadıyla olaya alet oluyor. Atatürk sağ olsaydı Uşak Valisi bir gün bile görevde kalamazdı. Resmi makamlar böylesi olaylarda, TÜBİTAK ve üniversitelere danışmalıdır. Halkı aldatmaya ve kandırmaya yönelik bu haberler nedeniyle savcıları göreve çağırıyorum." 
     
     Niye hep cahiller görüyor 
     ANKARA Üniversitesi Astronomi Bölümü’nden Prof. Dr. Osman Demircan ise uzayın binlerce radyoteleskopla tarandığını belirterek şöyle konuştu "Raporlara göre uzaylılar hep cahillere görünüyor. Bu yaratıklar neden hep yetkisiz insanlarla görüşüyor da, bilim adamları, devlet adamlarıyla görüşmüyorlar " n ÖNAY YILMAZ İstanbul 
     
Sirius ne diyor MİT’te bile UFO masası var      Eleştirileri yanıtlayan SİRİUS UFO Uzay Bilimleri Araştırma Merkezi Başkanı Haktan Akdoğan, bir kongrenin 60 - 70 bin dolara mal olduğunu belirterek, "Biz bilet satışlarından sadece 30 bin dolar topluyoruz. Geri kalan 40 bin doları da Funika Holding’in sahibi Denizlili işadamı Nuri Sözkesen veriyor. Bizim para kaldırdığımız iddiası son derece yersiz" dedi. Akdoğan şöyle devam etti "Bizi eleştirenler muhafazak rlar. Oysa olay ciddi. Emniyet Genel Müdürlüğü Türkiye’deki kamera görüntülerini Genelkurmay’a veriyor. MİT’in bile bir UFO masası var. TÜBİTAK bize karşı olduğu için toprak analizlerini yurtdışına gönderiyoruz." 
     



 YAŞAM 





















</TEXT>
</DOC>
