<DOC>
<DOCNO> 21835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/ekonomi/eko03.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu bankalarına Fransız formülü 
</HEADLINE>
<TEXT>

Ortak Yönetim Kurulu Başkanı Akışık, kamu bankalarının ilk etapta yüzde 60’ının özelleştirilmesini önerdi 
     EKONOMİ SERVİSİ 

     Kamu Bankaları Ortak Yönetim Kurulu Başkanı Vural Akışık, üç kamu bankasının Ziraat Bankası, Halkbank ve Emlakbank özelleştirilmesi için Fransa’da uygulanan modeli örnek gösterdi. 
     Finansinvest’in "Krizden sonra Türkiye" konferansında konuşan Akışık, kamu bankalarında özelleştirmenin iki yıl sonra başlayabileceğini söyledi. Akışık, "Bankaların ilk etapta yüzde 60’ı özelleştirilebilir" diyerek, şöyle dedi 
     
     Dört stratejik ortak olsun 
     "Yüzde 60’ın içinde 30’luk bölümü halka arz edilirse, kalan 30’u da yüzde 7.5’lerden dört farklı stratejik ortaklara verilirse, bu ortaklar da yönetimde yer alabilirler. Bu durumda, banka hedeflediği ana çizgiyi sürdürebilir. İleride banka daha değer kazanınca kamu elindeki yüzde 40’ı da halka arz eder veya yeni stratejik ortaklara satar." Hiçbir stratejik ortağın payının yüzde 10’dan fazla olmaması gerektiğini kaydeden Akışık, "Banka rekabette geri kaldıkça bu stratejik ortaklar müdahalede bulunur. Bu Fransa’da uygulanan bir özelleştirme yöntemi" dedi. 
     
     Sektör yılda 30 büyüyecek’ 
     Akışık, sektör büyüklüğünün beş yılda 600 milyar dolara ulaşmasının öngörüldüğünü, bunun yılda yüzde 30 - 35 büyüme hızı gerektirdiğini söyledi. Altı yılda en büyük altı - yedi bankanın sektör payının yüzde 85 olacağını kaydeden Akışık, bunların içinde en büyük bankanın yüzde 20 paya sahip olacağını söyledi. 
     



 EKONOMİ 





















</TEXT>
</DOC>
