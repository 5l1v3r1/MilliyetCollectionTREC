<DOC>
<DOCNO> 2348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/dunya/dun02.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Saray’da kedi-köpek kavgası bitti 
</HEADLINE>
<TEXT>
Buddy kalıyor Socks yolcu... 
     DIŞ HABERLER SERVİSİ 

     Görevini bu cumartesi George W. Bush’a devredecek olan ABD Başkanı Bill Clinton, birbirleriyle iyi geçinmeyi bir türlü beceremeyen köpeği Buddy ve kedisi Socks arasında son tercihini yaptı ve Beyaz Saray’dan ayrılırken yanında Buddy’yi götürmeye karar verdi. 
     Clinton, köpeği Buddy’den asla ayrılamayacağını, onsuz bir hayat düşünemeyeceğini söyledi. 
     New York Post gazetesine samimi açıklamalarda bulunan Clinton, 7 Kasım seçimlerinden önce, New York senatörlüğü için kampanya yapan eşi Hillary’nin yokluğunda, "16 ay boyunca yatağını köpeği Buddy ile paylaştığını, dolayısıyla Buddy ile kedi Socks arasında bir tercih yapması gerekirse, kesin olarak Buddy’yi tercih edeceğini" belirtti. Clinton, "Buddy’den vazgeçmem, ondan ayrı yaşamam mümkün değil" diye konuştu. Gazete, Clinton’ların Beyaz Saray’dan ayrılmalarından sonra, Socks’un Clinton’ın sekreteri Betty Currie tarafından "evlat edinileceğini" bildirdi. 
     


 DÜNYA 













</TEXT>
</DOC>
