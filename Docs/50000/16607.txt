<DOC>
<DOCNO> 16607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/son/sontur21.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlık Bakanlığı geçici bir süre ilaç ithalatı yapabilir 
</HEADLINE>
<TEXT>

     Sağlık Bakanlığı Müsteşarı Haluk Tokuçoğlu, dalgalı kurun ithal ilaca etkileri nedeniyle bu şartlarda ideal bir çözüm bulunamayacağını belirterek, devletin geçici bir süre için ilaç ithalatı yapabileceğini söyledi. 
     Tokuçoğlu, makamında gazetecilere yaptığı açıklamada, Bakanlık içinde ve ilaç işverenleri ile yapılacak toplantılarda, ilaç sıkıntısının nasıl aşılacağının tartışılacağını bildirdi. 
     Tokuçoğlu, dalgalı kur nedeniyle Sağlık Bakanlığı tarafından 820 bin lira olarak belirlenen dolar kurunun düşük olduğunu belirterek, ''Doların yarın ne olacağı belli değil. Bu nedenle Bakanlığın fiyat vermesi de zor oluyor'' dedi. Halen piyasada tüm ilaçların bulunduğunu, ancak ilacın hastaya ulaşmasında sıkıntılar yaşandığını söyleyen Tokuçoğlu, şunları kaydetti 
     'Şu şartlarda ideal bir çözüm bulmak zor. İthalatçıyı, depocuyu, işvereni memnun eden bir anlaşma, devletin aleyhine olacak. Fiyatı yüksek versem, devlet zarar edecek. Çünkü ilacın en büyük alıcısı devlet. Geçici bir süre için devletin, ilaç ithal etmesi gerekiyor. Belki bu da ithal ilaç şirketlerini, depocuları zarara uğratır ama çok zor durumda kalırsak bu yola gidebiliriz. Tabii bu, siyasi bir tercih.Buna, Sağlık Bakanımız Osman Durmuş karar verecek. Bu yolun getirisi olduğu kadar götürüsü de var. Henüz tıkanma noktasında değiliz.'' 




</TEXT>
</DOC>
