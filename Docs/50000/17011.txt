<DOC>
<DOCNO> 17011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/yasam/yas05.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İçelim, kalp krizini önleyelim .. 
</HEADLINE>
<TEXT>

Amerikalı bilim adamları açıkladı Günde birkaç kadeh içki, kalp krizini önleyip ömrü uzatıyor’ 
     DIŞ HABERLER SERVİSİ 

     Amerika’da yapılan son araştırmalar, günde birkaç kadeh içkinin kalp krizi riskini azalttığını, kalp krizi geçirenlerin ömrünü de uzattığını ortaya koydu. Boston’daki Beth İsrael Deaconess Tıp Merkezi tarafından yapılan araştırmaya göre, "haftada 7 kadeh alkollü içki içen 100 kişiden yılda sadece 2’si öldü. Oysa, hiç alkol almayan 100 kişiden ise 6’sı hayatını kaybetti" 
     Başka bir araştırmada da içki kullananların, yaşlandıklarında alkolü azaltmaları ya da birdenbire kesmeleri de çok zararlı.’ 70 yaşın üzerindeki 2 bin 235 kişi üzerinde yapılan araştırmada günde 1.5 kadeh alkol alanların kalp krizi risklerinin kullanmayanlara göre yarı yarıya düşük olduğu görüldü. 
     
     İdeali günde 2 kadeh 
     Her iki araştırmadan çıkan sonuçları değerlendiren bilim adamları ölçülü alkol tüketiminin sağlığa zararlı değil, gözle görülür şekilde yararlı olduğunu açıkladılar. Uzmanlara göre yararlı alkol tüketimi ölçüsü, erkekler için günde 2, kadınlar içinse günde 1 kadeh. Ancak araştırmacılar ömürlerinde hiç alkol kullanmayanların birdenbire içkiye sarılmaması gerektiği yolunda da uyarıda bulundular. 
     


 YAŞAM 

























</TEXT>
</DOC>
