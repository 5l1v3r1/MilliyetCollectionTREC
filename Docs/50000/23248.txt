<DOC>
<DOCNO> 23248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/astro/index.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hermes, Ares’e karşı 
</HEADLINE>
<TEXT>

Bugün gökyüzünde artan bir gerginliğin, bir karşılaşmanın tanığı olacağız. Mitolojide tanrıların habercisi Merkür ya da diğer adıyla Hermes, Mars’la karşı karşıya geliyor. Mars astrolojide saf enerji, kas gücü, mücadele ve savaş demektir. Gün boyunca sözlerimiz ve bunları nasıl söylediğimiz büyük önem taşıyor. Merkür-Mars karşılaşmaları büyük bir enerji, keskin bir zihin ama aynı zamanda kolayca tartışmaya sürüklenebileceğimiz şartlar anlamına gelebilir. Bugün çok hızlı vereceğimiz kararlardan ya da ağzımızdan öylesine çıkan sözlerden dolayı bazı pürüzler ya da düşünce ayrılıkları ile karşılaşabiliriz. Bu arada hareket ve ulaşım konusunda da biraz daha dikkatli olmamız faydalı olacak. 

Hareketli öğleden sonra 
Ay bugün Yengeç burcundaki hareketine devam ediyor ve bu gerginlik ve enerji taşıyan atmosfere duygusal hassaslık da katıyor. Durum böyle olunca, önce sözlerde başlayan tartışmanın hemen ardından kolayca kıvılcımlanan duygusal tepkiler de görebiliriz. Bugün öğleden sonra saatlerinde yakın ilişkilerimize biraz daha fazla özen göstermeliyiz. Saat 16.00’ya doğru canlı, kolay harekete geçen ama aynı zamanda biraz bilinçli davranmamızı da gerektiren olaylar söz konusu olabilir. Bu saatlerde Ay-Venüs karesi örneğin acele ile yapılan alışverişlerde aşırıya kaçabileceğimize ya da zevklerde daha dikkatsiz davranabileceğimize işaret ediyor. 
Kısaca bugün yakın ilişkilerimizde biraz daha özenli olmak ve aşırı duygusal tepkiler vermektense daha objektif olmaya dikkat etmek yararlı olabilir. Düşünsel konularda ortaya çıkabilecek karşıtlıklar hem heyecan verici hem de bazılarımız için huzursuz kılıcı olabilir. Mutlu bir hafta sonu dileğiyle. 

            Faks 287 74 37 
      








BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
