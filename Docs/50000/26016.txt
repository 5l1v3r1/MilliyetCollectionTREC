<DOC>
<DOCNO> 26016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/spor/aspo.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Aile meclisi Darıca’da toplandı, Fenerbahçe Başkanı’nın göreve devam kararı alındı 
</HEADLINE>
<TEXT>
EMİR BÜYÜK YERDEN 
Aziz Yıldırım’ın kardeşleri, eşi ve kızının da katıldığı toplantıdan sonra aile büyüğü dayısı Faruk Yalçın, "Yeğenim sorunlarını çözüp, başkanlığını sürdürmelidir" dedi 
     YUSUF KOBAL 

     Büyük baskı 
     FENERBAHÇE’DE görevi bırakacağı yolundaki açıklamasının ardından kalması için büyük baskı gören Başkan Aziz Yıldırım’ın aile meclisinden de "Göreve devam" kararı çıktı. Darıca Kuş Cenneti’ndeki okullararası resim yarışması ödül töreninde toplanan aile fertleri Sarı - Lacivertli kulübün başkanının çalışmasını sürdürmesi gerektiği görüşünde birleşti. 
     
     Dayısı açıkladı 
     TOPLANTIYA Aziz Yıldırım’ın kardeşleri, eşi ve kızı ile birlikte aile büyüğü olduğu belirtilen dayısı Faruk Yalçın da katıldı. Yıldırım’ın neşeli tavırları dikkati çekerken, dayısı Faruk Yalçın, "Ben de bir Fenerbahçe taraftarıyım. Aziz’in göreve devam etmesini istiyorum. Yeğenim, eğer varsa sorunlarını çözüp, başkanlığını devam ettirmelidir" ifadelerini kullandı. 
     
     Yönetim devrede 
     YALÇIN, Fenerbahçe’nin hasret kaldığı şampiyonluğa ulaştığını, başarılarının sürmesi gerektiğini söyledi. Yöneticilerden Nihat Özdemir, Hamdi Akın, Mahmut Uslu, Osman Yalçın ve Murat Özaydınlı da Başkan Yıldırım’ı yakın markaja aldı. Yöneticiler, Yıldırım’dan 1 Temmuz’daki kongrede aday olarak göreve devam etmesini istediler. 
     
20 Haziran’ı bekleyin’      HÜSEYİN YAVUZ 

     FENERBAHÇE Kulübü Başkanı Aziz Yıldırım, Darıca’da basın mensuplarıyla yaptığı sohbet toplantısında 20 Haziran’da açıklamalarda bulunacağını söyledi. Yıldırım, görevde kalıp kalmama yolundaki kararını da bildireceğini ifade etti. Güçlü bir yönetim kurulu oluşturarak olağanüstü genel kurulda üyelerden onay isteyeceği ileri sürüldü. 
     YILDIRIM, ayrıca transferler konusunda da, "Şu ekonomik ortamda futbolcu almak zor. Bizden başka hiçbir kulübün kolaylıkla transfer yapabileceğini sanmıyorum" ifadelerini kullandı. Bu arada Sarı - Lacivertli kulübün başkanının kardeşi Ali Yıldırım, kaza geçirdi. Motokros yaparken kaza yapan Yıldırım’ın kolu kırıldı. 
     



 SPOR 
























</TEXT>
</DOC>
