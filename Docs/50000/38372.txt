<DOC>
<DOCNO> 38372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/yasam/yas00a.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalyalı olmanın tam zamanı 
</HEADLINE>
<TEXT>

Konut sayısının ihtiyaçtan fazla olması ve kriz nedeniyle Antalya’da gayrimenkul fiyatları yüzde 50’ye varan ölçüde düştü. Ancak ticari gayrimenkuller h l ateş pahası 
     Emlakta yeni fırsatlar - 1 
Fehim Genç Fatih Çınar 

     Antalya’nın büyüyen ve gelişen pazarını her sektörden ticari işletme artan bir ilgiyle takip ediyor ve yatırımlarını bu şehre yönlendiriyor. Bu nedenle ticari gayrimenkullerin fiyatı astronomik düzeyde. Denize çok yakın turizm yatırım arsalarının dönümü 3-5 milyon dolar civarında seyrediyor. Konut piyasasında ise arzın fazla olması ve krizin etkisiyle fiyatlar düşme eğilimi gösteriyor. Re Max Eksper’den alınan bilgiye göre, Antalya’da bugün 2 milyon kişiyi daha barındıracak konut stoğu mevcut. 
     Konyaaltı ve Lara’da denize sıfır daireler 150-350 bin marka satılırken, yeni semtlerdeki daireler 40-150 bin mark, eski semtlerdeki daireler ise 40 bin marka kadar geriledi. 
     
     Lara’ya ilgi fazla 
     Batısında Beydağları olduğu için gelişim daha çok şehrin doğusundaki Lara bölgesinde kendini gösteriyor. İmar değişiklikleri ile kıyı koruma bandının 100 metreden 35 metreye indirilmesiyle Lara’da çok büyük bir alan yapılaşmaya açılmıştı. Lara kıyı bandından havaalanına doğru hızlı bir yapılaşma söz konusu. Şehir merkezi ve kuzeyinin ise belirli bir doygunluğa ulaştığı görülüyor. 
     Turyap’ın hazırladığı Antalya Emlak Etüdü’ne göre şehirdeki emlak hareketleri şöyle 
     "Antalya’da gayrimenkul sahibi olma modası, bilhassa İstanbul ve Ankara kaynaklı, fiyatı fazla önemsemeyen alımlar piyasayı yükseltmişti. Bu nedenle Antalya adı olan fakat geliri olmayan bir kent haline dönüştü ve zamanla gayrimenkul fiyatları yüzde 50 oranında geriledi. Daha önce prim yapan Lara bandında bile fiyatlar daha makul seviyelere geldi." 
     
     Arsa sorunu yok 
     Şehir merkezinde Lara bandı ve Konyaaltı sahilinde büyük otel yapılabilecek alanlar rant uğruna konut alanı olarak kullanıldı. Prim yapmamış olan Konyaaltı bölgesi ise sahil projesinin tamamlanması ve ulaşımı büyük ölçüde rahatlatacak olan 100. Yıl Bulvarı’nı limana bağlayan köprü nedeniyle gayrimenkul yatırımı için cazip hale geldi. 
     Reha Medin Emlak Hizmetleri’nden alınan bilgiye göre emlak hareketleri şu bölgelerde yoğunlaşıyor 
     "Alanya Karayolu’na Aksu mevkiinden bağlanacak çevre yolu etrafında devam eden Kuzey Kent projesi, 2000’li yıllarda Antalya’nın en önemli yerleşim yerlerinden biri olacak. Antalya’da arsa bulma sıkıntısı yok. Her belediye, bölgesinde çok fazla parsel üretti. Büyükşehir Antalya, Muratpaşa, Kepez, Konyaaltı yerel yönetimleri bölgelerinde imar çalışmalarını bitirdi. Yeniköy, Varsak ve Çalkaya’da da imar çalışmaları tamamlandı." 
     
     Rantı düşen bölgeler 
     Dokuma, Bahçeli, Soğuksu ve Işıklar Caddesi konut açısından getirisi düşük bölgeler olarak sayılıyor. Ticari açıdan da Havaalanı yolu, Çallı ve Şarampol fazla talep görmeyen yerlerden. 
     
     Rantı yükselen yerler 
     Kepez üstü Kuzey Kent , Havaalanı - Lara bağlantısı, Yeni Migros civarı ve Aksu - Çalkaya ekseni. Konut açısından popüler yerleşim birimleri Konyaaltı Caddesi, Lara Bölgesi, Meltem Mahallesi ve Arapsuyu bölgeleri olarak görülüyor. 
     
Bursa, yönünü İzmir’e çevirdi      Bursa’da İzmir yolunu Ankara asfaltına bağlayan çevre yolu değerlenecek bölgelerin başında geliyor 
     Bursa, son dönemde hızla gelişen, ancak gelişirken dokusunu olabildiğince koruyan bir şehir. Bursa’da, birçok büyükşehirde rastlanan büyük köy’ havası değil, modern kent çizgisi var. 
     Bursa artık yeni yerleşim bölgelerine doğru kayıyor. 15 - 20 öncesine kadar Uludağ’ın eteklerine doğru yayılan yapılaşma, yönünü şehrin güneybatısına, İzmir yolu civarına çevirdi. Uydu kentler planlı yapılaşması, parkları, okulları, sosyal aktivite alanları ile Bursalıların yeni gözdeleri. Nilüfer ilçesi sınırları içerisinde yer alan Ertuğrulkent buna bir örnek. 
     Gelecek vaat eden arazilerin ise İzmir yolunu Ankara asfaltına bağlayacak çevre yolu civarında yer aldığı belirtiliyor. 
     
     Çevre’ye dikkat 
     Çevre yolu, Nilüfer, Osmangazi ve Yıldırım ilçelerinden geçiyor. Özellikle Görükle Bucağı kavşağından Kayapa Bucağı’na giden yol üzerinde imara yeni açılan arazilerin uzun vadede yüksek prim beklentisi bulunuyor. Bölge, zemininin sağlamlığıyla da dikkat çekiyor. Gelişimini tamamlamış yerleri arasında ise yine Nilüfer ilçesi sınırları içinde yer alan Fatih Sultan Mehmet Bulvarı ve civarı yer alıyor. İş ve alışveriş merkezlerinin ise özellikle son yıllarda şehrin içinden çıkarak, kuzeyde, İstanbul yolu üzerinde yoğunlaştığı gözleniyor. 
     
Kuzey-güney savaşı      Adana’nın güney kesimi gecekondulaşmayla karşı karşıya kalırken, kuzey kesimi çağdaş ve sağlıklı kentleşme dokusuyla dikkat çekiyor 
     Adana’nın son 15 yıldaki imar hareketliliği kentin kuzey ve güney olmak üzere ikili ve farklı bir iskan özelliği taşımasına neden oldu. Kuzey kesimi çeşitli avantajları nedeniyle sağlıklı kentleşme bölgesi oldu, güney kesimi ise tarımsal göç bölgesi olması nedeniyle gecekondulaşmayla yüz yüze kaldı. Deprem, yerleşim eğilimlerini apartmanlardan iki katlı, ayrık nizam, bahçeli villa tipi evlere doğru yönlendirdi. Re Max AS’den alınan bilgiye göre, kuzeyde baraj gölü çevresi, Kireçocağı mevkii, 100. Yıl, Kabasakal, Şambayat ve Karahan Köyü civarı, otobanın kuzeyi ve Karasalı yol güzerg hı konut açısından değer kazanıyor. 
     
     Marketler ilgi gösteriyor 
     E-5’in kuzeyi ile otobanın güneyi arasında, otoban girişi civarı, kısmen de otobanın kuzeyindeki bölgeler süpermarket firmaları tarafından rağbet görüyor. 
     Kurttepe, Topallı ve Menekşe, Bayramhacılı, Dörtler, Karaömerli, Araplar büyük rant sağladı. Yeni Adana denilen Turgut Özal ve Kenan Evren bulvarları, Mahfesığmaz, Güzelyalı, Toros, Yurt, Huzurevleri ve İkibinevleri mahalleleri de h l rantı yüksek bölgeler arasında. 
     
Mesa’da ödeme rahatlığı      Mesa Kemerburgaz Evleri’nde, düşük faizle 24 aya kadar varan ödeme kampanyası başladı 
     Türkiye genelinde bugüne kadar 40 binin üzerinde konuta imza atan MESA Mesken Sanayi şimdi de markasını Kemerburgaz’a taşıyor. Mesa Kemerburgaz Evleri, düşük faizli 24 ay vadeli ödeme kolaylığı sunan bir kampanya başlatıyor. Ayrıca peşin alımlarda çok özel olanaklar sunuyor. Mesa Kemerburgaz Evleri bitişik nizamda planlanmış 144 ile 324 metrekare alanlı 5 ayrı tipte 130 evden oluşuyor. Evler ortadaki yeşil alan ve sosyal tesise bakıyor. Bodrum katlarında iki araçlık kapalı garaj ve garajdan evlere bağlantı olanağı var. Sitede açık-kapalı yüzme havuzu, squash, fitness, aletli jimnastik, çok amaçlı salon, kafe, market olanakları bulunan sosyal merkez, ayrıca açık tenis kortu, basketbol-voleyboy sahası ve çocuk bahçesi yer alıyor. 
     Güvenlik sistemi ile giriş çıkışı kontrol altında olan Kemerburgaz Evleri, tünel kalıp sistemiyle inşa ediliyor. 2002 haziran ayında teslim edilecek evlerin örnek villası hazır. 
     



 YAŞAM 


























</TEXT>
</DOC>
