<DOC>
<DOCNO> 44207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/son/sondun03.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Terörist saldırının zanlılarından Atta valizinde mektup bıraktı 
</HEADLINE>
<TEXT>

     ABD Adalet Bakanı John Ashcroft, 11 Eylül'de New York'taki Dünya Ticaret Merkezi'nin ikiz kulelerinden ilkine çarpan uçakta bulunduğu sanılan şüphelilerden Muhammed Atta'nın valizinde mektup bulunduğunu doğruladı. 
     Ashcroft, yaptığı basın toplantısında, Atta'nın valizinde bulunan el yazısıyla Arapça yazılmış 4 sayfalık mektup bulunduğunu belirterek, bu mektuptan iki kopya daha bulunduğunu söyledi. 
     Ashcroft, mektupların kopyasından birinin Washington yakınındaki Dulles havaalanında hava korsanlarından biri tarafından parkedilmiş araçta, diğerinin ise Pennsylvania yere çakılın uçağın enkazında bulunduğunu belirtti. 
     Adalet Bakanı Ashcroft, ''bu mektubun, hava korsanlarının üç ayrı uçakta olduğu bağlantısının açık kanıtı'' olduğunu kaydetti. 
     Ashcroft, terörist saldırıları soruşturan yetkililerin 480'den fazla kişiyi tutukladığı ya da gözaltına aldığını da söyledi. 
     






</TEXT>
</DOC>
