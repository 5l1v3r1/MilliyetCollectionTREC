<DOC>
<DOCNO> 3557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/son/sonspo07.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom sonunda ödülünün bir bölümünü aldı 
</HEADLINE>
<TEXT>

     Galatasaray, ödül yönetmeliği gereği, UEFA ve Süper Kupa'yı kazanması nedeniyle hak kazandığı, 4 trilyon 287 milyar lira tutarındaki paranın 2.5 trilyonluk bölümünü alabildi. 
     Kulüp Başkanı Faruk Süren ve Asbaşkan Mehmet Cansun, ödül çekini teslim almak üzere saat 11.30'da geldiği Devlet Bakanı Fikret Ünlü'nün makamında prosedürlerin tamamlanabilmesi için 15.30'a kadar beklemek durumunda kaldılar. 
     Bakan Ünlü, yalnış fona yapılan aktarımın düzenlenmesi için gerçekleştirilen çalışmaların zaman kaybına yol açtığını ifade etti. Sarı-kırmızılı yöneticilere bugün söz konusu ödülün 2.5 trilyonluk bölümü verilebildi. Kalan rakamın ise gelecek hafta teslim edilebileceği bildirildi. 
     Asbaşkan Cansun, paranın 2 fona bölüştürülerek ödendiğini belirterek, ''Bugün teslim aldığımız dilim dışında kalan para, Gençlik ve Spor Genel Müdürlüğü üzerinden aktarılacak. O işlemler uzun sürdüğü için kalan miktarı yaklaşık 1 hafta sonra teslim edebilecekler'' dedi. 
     
     



</TEXT>
</DOC>
