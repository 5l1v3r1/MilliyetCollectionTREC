<DOC>
<DOCNO> 19614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/ekonomi/eko02.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Gelecek nerede, işte burada 
</HEADLINE>
<TEXT>

Yeni programa güvendiklerini vurgulayan Deutsche Bank Başkanı, Türkiye’yi geleceğin fırsatı’ olarak tanımladı 
     SEÇKİN ÜREY 

     Deutsche Bank’ın Başkanı Dr. Rolf Breuer, "Deutsche Bank’ın babalarının bir sözü vardır. Gelecek nerede İşte burada" diyerek Türkiye’ye ve yeni programa güvendiklerini söyledi. 
     Sabancı Üniversitesi Mütevelli Heyeti Başkanı Güler Sabancı’nın davetlisi olarak dün İstanbul’a gelen Breuer, üniversitenin İstanbul Tuzla’daki yerleşkesinde "Global mali piyasalar" konulu bir konferans verdi. 
     Türkiye’de istikrarın sağlanabilmesi için çok sert para ve maliye önlemlerine ihtiyaç olduğunu söyleyen Breuer,öTürkiye’de son gelişmeler Frankfurt’ta da sürprizle karşılandı. 1999’daki programda Türkiye’de işler düzeliyor istikrar geliyor ümidini yaşatmıştık" dedi. 2000 ortalarına doğru özelleştirme konusundaki siyasi tavırlar nedeniyle kendilerinde bir şüphe oluştuğunu söyleyen Breuer, şöyle devam etti "Özelleştirmedeki gösterilen istek ve hızın kesilmesi istikrarda engel çıkacağını düşündürdü. Ciddiyet gitti. Cari açık büyüdü, Türk Lirası çok değer kazandı ve kriz patladı. Türkiye’nin politikada yeni bir yapıya ihtiyacı var. Politikada, istek, kararlılık ve yetenek gerekiyor. Ekonomide, çok sert para ve maliye tedbirlerine ihtiyaç var." 
     
Ciddiyetinizi gösterin’      Herkesin Türkiye’nin uyguladığı programa sempati ile baktığını söyleyen Breuer, "Ciddi uygulamalar gerekiyor. Programın uygulanmasındaki isteğinizi ciddiyetinizi göstermeniz lazım" dedi. Türkiye’nin programına güvendiklerini vurgularken, Breuer sözlerini "Deutce Bank’ın babalarının bir lafı vardır" diye devam etti. Where is the next oppurtinty diyen Breuer’in sözlerinin tam karşığı, "Gelecekteki fırsatlar nerede, burada." Ancak, İngilizce’de de bir deyim olan bu sözcük, Türkçe’deki "Gelecek nerede, burada" deyimiyle eşleşiyor. 
     
Derviş 3 yıl içinde hocalık da yapacak      Devlet Bakanı Kemal Derviş, "Siyasetin ekonomiye saygı göstermesi lazım, aynı zamanda ekonominin de siyasete saygı göstermesi lazım’’ dedi. 
     Derviş, Sabancı Üniversitesi’nde Deutsche Bank Yönetim Kurulu Başkanı Dr. Rolf Breuer ile yaptığı görüşmenin ardından, üniversite öğrencilerinin de yer aldığı kokteyle katıldı. Derviş, "Hepimiz Türkiye’ye çok bağlıyız. Dışarıda olduğumuz zaman bile bağlı kalıyoruz" dedi. " Başbakan olmanızı isteyenler var, ne diyeceksiniz " sorusuna ise Derviş gülerek, ’Böyle yaparsanız bir daha bir yere davet edilmeyeceğim" yanıtını verdi. 
     Derviş, ’Hükümetten böyle bir teklif gelmeseydi, dönmeyi düşünüyor muydunuz ’’ sorusuna da, ’Düşünüyordum. Zaten üç yıl içinde üniversitede hocalık yapmayı çok ciddi düşünüyorum. Sabancı Üniversitesi’ni düşünüyorum" dedi. 
     
Sabancı Adamın bir muhiti var      İşadamı Sakıp Sabancı, Akbank ile Deutsche Bank arasında işbirliğinin gündemde bulunmadığını bildirdi. Sabancı, "Varsayımlar konuşuluyor" dedi. Rahmi Koç’un Kemal Derviş’i Özal’la kıyaslamasıyla ilgili bir soru üzerine de, Sabancı yeni yüze hasret olduklarını ve bu konuda bazı beklentileri olduğunu söyledi. Sabancı, "Dünya Bankası’nda böyle bir unvan vermişler. Yapma isteği, arzusu var. Adamın bir muhiti var" dedi. 
     



 EKONOMİ 




















</TEXT>
</DOC>
