<DOC>
<DOCNO> 10872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/son/sonspo01.html </URL>
<DATE> 2001/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan basınından Kutluay'a övgü 
</HEADLINE>
<TEXT>

     Yunan basını, AEK Atina takımında forma giyen Türk basketbolcusu İbrahim Kutluay'ın, Milon maçındaki oyununa övgüler yağdırdı. 
     İbrahim Kutluay, 95-74 AEK Atina'nın galibiyetiyle biten Milon maçından sonra basının ilgi odağı durumuna geldi. Atina'da yayımlanan günlük spor gazetesi ''Fos'', dün akşamki maçta 26 sayı kaydederek takımına bir galibiyet armağan eden Kutluay'ın takımın ''beyni'' olduğunu bildirdi. Derby Gazetesi, AEK Atina'nın İbrahim Kutluay'ın kazandırdığı sayılarla kolay bir galibiyet aldığını kaydederek, sınır tanımayan ve durmak bilmeyen Türk basketbolcusunun rakibi adeta sayı bombardımanına tuttuğunu kaydetti. Sportime Gazetesi ise bulunduğu her noktadan rakip takımı sayılarıyla çökerten Kutluay'ın, çıkardığı müthiş oyunla adeta rakip takımın ellerini kollarını bağladığını yazdı. 




</TEXT>
</DOC>
