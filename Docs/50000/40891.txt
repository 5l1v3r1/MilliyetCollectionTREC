<DOC>
<DOCNO> 40891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/spor/aspo.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte zaferin perde arkası 
</HEADLINE>
<TEXT>
VAHŞİ MOTİVASYON 
Bağıra, çağıra kazandılar 
     GÖKHAN TÜRE 

     Küfür eder gibi 
     BASKETBOL Milli Takımımız’ı, 2001 Avrupa Şampiyonası’nda başarıya götüren, milyonların şahit olduğu ve merakla izlediği sevgi gösterisinin altından "vahşi motivasyon" çıktı. Ay - Yıldızlı oyuncularımızın, özellikle maçlar kötü gittiği zaman molalarda ve devre aralarında birbirlerine küfür ediyorcasına şiddetle bağırmaları, adeta yumruklar gibi vurmalarının, kaybolan ya da azalan motivasyonu yerine getirmek için uyguladıkları öğrenildi. 
     
     Stresi atıyoruz’ 
     MİLLİ Takım Genel Menajeri Doğan Hakyemez, zaman zaman kendisinin de aynı şekilde davrandığını, gerek oyuncularla ve gerekse teknik kadrodaki meslektaşlarıyla bu tarz sert bir diyaloğa girdiklerini belirterek, "Bu sayede hem üzerimizde oluşan yoğun stresi atmış oluyoruz, hem de takımın motivasyonunu sağlıyoruz. Bu motivasyon tarzı, özellikle gerilimi yüksek maçlarda çok işe yarıyor. Giden maçı geri döndürebiliyoruz" dedi. 
     
     Yeni Zellanda örneği 
     MİLLİ Takım’ın dev pivotu Hüseyin Beşok da Hidayet ile neredeyse "herhalde kavga ediyorlar" izlenimi uyandıran diyalogları için "Aslında biz birbirimizi uykudan uyandırıyoruz, canlandırıyoruz. Oyundan düştüğünü hissettiğimiz takım arkadaşımızı yeniden maça kazandırıyoruz" dedi. Bilindiği gibi Yeni Zelandalı rugby oyuncuları da maçlardan önce "Hakka" adını verdikleri savaş danslarıyla kendilerini motive ediyorlar ve karşılaşmaya öyle çıkıyorlar. 
     
Finale kilitlendik’Örs, "Stresten tamamen arındık. Almanya maçında daha rahat olacağız" diye konuştu 
     BASKETBOL Milli Takımı Başantrenörü Aydın Örs, Hırvatistan karşısında çok zorlu bir karşılaşma sonrası önemli bir galibiyet aldıklarını belirtti ve "Artık finale kilitlendik. Dünya Şampiyonası finallerine kalarak ilk hedefimizi gerçekleştirdik" dedi. Örs, "Şimdi sırada final var. Finale kilitlendik. Gurur duyduğum bu takımın finale de yükseleceğine inanıyorum" diye konuştu. 
     ÖRS, önce Almanya maçının planlarını yaptıklarını söyledi ve "Finali daha sonra düşüneceğiz. Seyircimizin verdiği destek inanılmaz. Bu destekle önümüzdeki engelleri aşmaya devam edeceğiz" diye konuştu. Artık stresten tamamen arındıklarını vurgulayan Ay - Yıldızlı takımın Coachu, "Almanya karşısında daha rahat olacağız. Türk basketbolu hakettiği yere ulaşacaktır" dedi. 
     
Mirsad Ben Türk’üm      MİLLİ Takımımız’ın Hırvatistan ile oynadığı maçın kahramanı Mirsad Türkcan, gerilim dolu son dakikaları anlattı. Mirsad, "Hayati faul atışlarını kullanıyorum. Petroviç ve oyuncuları küfürler ediyorlar. Sen bizdensin, neden bu kadar mücadele ediyorsun" diye bağırıyorlar. Maçı uzatmaya götürünce onlara gereken cevabı verdim Ben Türküm.’ Yeni Pazar’a hep selam yolluyorum. Orada insanlar Türkiye ile yatıp, kalkıyor." 
     MİRSAD, devre arasında yaşananları da şöyle anlattı "16 sayı gerideydik. Aydın hocaya, Çıkalım sahaya savaşalım. Kaybedersek de erkek gibi kaybedelim. Rezil olmayalım’ dedim. Herkes süper oynadı, kazandık. Biz bir takımız. Bir gün İbrahim, bir gün ben, bir gün Mehmet Okur yıldızlaşır. Faullerin ikisini de kaçırsaydım, biterdim. Allah şans verdi. Birini attım, uzatmaya gittik. Ardından galibiyet geldi." 
     



 SPOR 




















</TEXT>
</DOC>
