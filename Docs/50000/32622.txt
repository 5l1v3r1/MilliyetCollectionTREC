<DOC>
<DOCNO> 32622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/spor/spo03.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel Haber 
</HEADLINE>
<TEXT>
İPLER SÜREN’DE 
Sarı - Kırmızılı kulüpte Mehmet Cansun koltuğa oturmasına rağmen Galatasaray Sportif A.Ş’nin başkanlığı yine Faruk Süren’de kaldı 
     HALİL ÖZER 

     Ayrılması zor 
     GALATASARAY’da Faruk Süren, başkanlığı bırakmasına rağmen Sportif A.Ş’nin yönetim kurulu başkanlığını devam ettirecek. Kongre öncesi Mehmet Cansun’un bu konuda görüştüğü Süren’den görevde kalmasını istediği belirtildi. Çünkü Süren görevden alınsa bile AIG şirketi ile olan iyi ilişkileri nedeniyle tekrar başkanlığa atanabileceği öğrenildi. 
     
     Yönetimden onay 
     İŞLERİN daha da karışmaması için Galatasaray’ın yeni yönetiminin Faruk Süren’in Sportif A.Ş’nin başında kalmasına sıcak baktığı ifade edildi. Yöneticiler, "Bu işi çok iyi biliyor. Eski düzende devam edelim. Bir sorun çıkacağını sanmıyoruz" diye konuştular. Süren’in yönetim kurulu başkanlığını bırakması için sadece istifa yolu kalıyor. 
     
     Ortak çalışacaklar 
     SARI - Kırmızılı kulübün elde ettiği gelirlerin büyük bir kısmı Galatasaray Sportif A.Ş’den geliyor. Forma reklamı, naklen yayın ücretleri ile her türlü gelir hakkına sahip olan şirket bu paranın yüzde 80’ini kulübe, yüzde 20’sini ise AIG’ye aktarıyor. Bu gelişmenin ardından Galatasaray’da Cansun ile Süren bir bakıma yola yine el ele devam edecekler. 
     
Mehmet Cansun sözünü tuttu, golcü futbolcunun transferine noktayı koydu 
Ümit'te mutlu sonGalatasaray’ın çiçeği burnunda başkanı ilk icraatını Gençlerbirliği ile bonservis sorununu çözerek yaptı. İlhan Cavcav’ı bir milyon dolarlık bonservisin ödeme planı üzerinde ikna etti 
     NECMİ KEPÇETUTAN 

     Çözüm bulundu 
     SARI - Kırmızılı kulübün başkanı Mehmet Cansun, dün Gençlerbirliği başkanı İlhan Cavcav ile yaptığı görüşme sonunda Ümit Karan’ın transferini çözüme kavuşturdu. Göreve geldikten sonra ilk iş olarak golcü futbolcunun sorununu halledeceğini söyleyen Cansun, bir milyon dolarlık bonservis ücretinin ödeme planı konusunda Cavcav ile anlaşmaya vardı. 
     
     200 bin dolar peşin 
     GALATASARAY’ın 200 bin doları peşin vereceğini açıklayan İlhan Cavcav, "Bir ay sonra 300 bin dolar, kalan bakiyeninin de 100 bin dolarlık taksitler halinde alınması konusunda el sıkıştık. Dolar kurunda indirim yok. Piyasa fiyatı neyse onun üzerinden ödeme yapılacak" dedi. Tarafların anlaşmasından sonra Ümit Karan’ın, şampiyonlar liginde oynamama tehlikesi de ortadan kalktı. 
     
Lucescu patladı      TEKNİK Direktör Lucescu, Sao Paolo maçında oyuncularının yine sahada sinirli hareketlerde bulunması ve hakemle uğraşması üzerine çileden çıktı. Rumen hocanın yöneticiler ve Bülent Ünder ile birlikte bir toplantı yapacağı, yeni bir ceza yönetmeliğinin hazırlanmasını isteyeceği öğrenildi. 
     BU konuda Bülent Ünder’in tam yetkili olacağı ve oyunculara çok ağır para cezaları verileceği belirtildi. Rumen hocanın maçlarda gereksiz yere tansiyonun yükselmesine "artık yeter" dediği ve gerekirse disipline uymayan ve sahada kavga çıkaran futbolcuları kadro dışı da bırakacağı ifade edildi. 
     
Jardel’e yeni formülMarsilya ile bir türlü anlaşma yapmaya yanaşmayan Brezilyalı golcünün Şampiyonlar Ligi kadrosuna alınması gündemde 
     GALATASARAY’da Jardel krizinde her gün yeni bir gelişme yaşanıyor. Sarı - Kırmızılı yönetim bu futbolcuyu ikna edebilmek için Mete Razlıklı ile menajerini Kolombiya’ya gönderirken, Jardel’in başka bir takımda anlaşmamakta direnmemesi halinde yeni bir formül geliştirdi. 
     
     Problem çıkabilir 
     JARDEL ile bir görüşme yapacak olan Razlıklı bu oyuncuya "Ya bir an önce Marsilya ile imza atarsın, ya da seni Şampiyonlar Ligi kadrosuna yazarız. Bir an önce kararını ver" diyeceği belirtildi. Brezilyalı futbolcunun geri dönmesi halinde ise takım içinde büyük problemler yaşanacağı ifade edildi. 
     
Pogon ile oynuyorlar      YENİ sezon hazırlıklarını Almanya’da sürdüren Galatasaray, ikinci hazırlık maçını bugün Polonya’nın Pogon takımı ile oynayacak. Friedrichshafen’de TSİ 20.30’da başlayacak karşılaşmada Lucescu’nun yine tüm oyunculara şans vereceği belirtildi. Bu arada sağ arka adalesinden sakatlanan Mondragon, dün akşamki idmanı yarıda bıraktı. 
     
Ünder takipte      GALATASARAY’da Bülent Ünder bugün Arnavutluk’a giderek, Vllaznia - Reykjavik arasında oynanacak Şampiyon Ligi ön eleme maçını izleyecek. Ünder, bir sonraki turda karşılaşacakları takım hakkında bilgi toplayacak, ardından Lucescu’ya rapor verecek. 
     
Sergen daha hazır değil’      İSVİÇRE kampına katılmayan ve bir hayli eksiği bulunan Sergen’in Şampiyonlar Ligi ön elemesinde oynamayacağı açıklandı. Lucescu, bu futbolcu ile ilgili olarak, "Daha hazır değil. Sistemi değiştiriyor. Bana koşan futbolcu lazım. En az bir aya ihtiyacı var" dedi. 
     
Futbolculara para müjdesi      YÖNETİM, Almanya kampında bulunan oyunculara müjdeli bir haber gönderdi ve İstanbul’a dönüşte tüm alacaklarının ödeneceğini bildirdi. Bu gelişmeyle birlikte futbolcuların neşesi yerine gelirken, yöneticiler Abdurrahim Albayrak ile Tuncer Hunca’nın bugün kampta olacakları belirtildi. 
     



 SPOR 























</TEXT>
</DOC>
