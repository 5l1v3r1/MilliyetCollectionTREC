<DOC>
<DOCNO> 2974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/son/soneko09.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Eczacıbaşı "Boykot iki tarafa da zarar verir" 
</HEADLINE>
<TEXT>

     TÜSİAD Üyesi Bülent Eczacıbaşı, Fransız Parlamentosu’nda kabul edilen sözde Ermeni Soykırımı Yasası ile ilgili olarak, ’Ekonomik boykot kararlarının iki tarafa da zarar vereceği düşüncesini göz önünde bulundurmak lazım" dedi. 
     Eczacıbaşı, kararın, Türkiye’nin AB’ye katılım sürecine yansımamasını dilediklerini ifade etti. 
     TÜSİAD Genel Kurulu sırasında basın mensuplarının konuya ilişkin sorularını yanıtlayen Eczacıbaşı, hükümetin gerekenleri yaptığına işaretle, bu kararın geriye çevrilmesi ve Anayasa Mahkemesi’nden geri dönmesi için önümüzde bir süre bulunduğunu hatırlattı. Eczacıbaşı, bu sürenin iyi kullanılması ve gereken temasların yapılması gerektiğini söyledi. 
     TÜSİAD yeni yönetiminin de bu konuda gerekenleri yapacağını, firmalar bazında da tepkilerin gösterilmesi gerektiği görüşünü de dile getiren Eczacıbaşı, şöyle konuştu 
     "Ekonomik boykot kararlarının iki tarafa da zarar vereceği düşüncesini göz önünde bulundurmak lazım. Burada, diplomatik temaslara ağırlık vermek gerekiyor. Zaten, önümüzdeki süreyi iyi kullanmak ve bu süreden sonuç almak da diplomatik temaslarla elde edilebilecek bir amaç olarak ortaya çıkıyor. Buradaki önemli husus, kararın yanlışlığının anlaşılabilmesi. Bu amacı göz önünde bulundurursak, boykotlar, ekonomik önemler etkili olabilir." 
     




</TEXT>
</DOC>
