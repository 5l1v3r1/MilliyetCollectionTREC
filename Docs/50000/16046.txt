<DOC>
<DOCNO> 16046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/yazar/bila.html </URL>
<DATE> 2001/04/13/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Bahçeli revizyona karşı 
</HEADLINE>
<TEXT>
'Birlikte gideriz' 
Krizin faturasını birkaç kişiye çıkarıp revizyona gitmenin yanlış olduğunu belirten Bahçeli 'Ya birlikte gideriz ya da kalır sorunu çözeriz' dedi 
     MHP lideri ve Başbakan Yardımcısı Devlet Bahçeli başından beri kabinede revizyon yapılmasına karşı. 
     Bahçeli önceki gün yapılan liderler zirvesinde ve hemen sonrasında MHP'li bakanlarla yaptığı toplantıda bu tutumunun gerekçelerini detaylı biçimde izah etmiş durumda. 
     Bahçeli'nin revizyona karşı çıkarken ortaya koyduğu gerekçe şöyle özetlenebilir 
     
'Adam ayırmak yanlış'      "Eğer ekonomik durum nedeniyle hükümete güven kalmamış durumdaysa o zaman hep birlikte gideriz. Hükümet sorumluluğu bir bütündür. Öyle birkaç arkadaşı sorumlu tutup kabinede revizyona gitmek hem yanlış, hem haksızlık olur. Bazı arkadaşlarımızı sorumlu görüp diğerlerini bunun dışında tutmak doğru olmaz. Ya hep beraber gideriz ya da kalır, kararlılıkla krizden çıkmak için elimizden gelen çabayı gösteririz." 
     Bahçeli, Osmanlı deyimiyle "kelle vererek" bir sonuç alınmayacağı yönündeki düşüncesini de liderlere ve arkadaşlarına açıklamış durumda. 
     
'Herkes işine baksın'      Bahçeli'nin TÜSİAD'a randevu vermemesinin gerekçesini de bu düşünce oluşturuyor. MHP liderinin yaklaşımı şöyle özetleniyor 
     "TÜSİAD bazı bakanların değiştirilmesini istiyor. Eğer buna geçit verilirse o zaman başka bir sivil toplum kuruluşu da başka bazı bakanların değişmesini isteyebilir. Bunun sonu gelmez. Elbette sivil toplum kuruluşlarının talepleri dinlenir, değerlendirilir ama hükümette değişiklik gibi, kabine önerisi gibi siyasi konular onların istedikleri gibi dizayn edilemez. Her kurum kendi işiyle uğraşmalıdır. Bu, siyaset kurumunun karar vereceği bir konudur. Aksine bir tutum siyaset kurumunu zedeler." 
     Peki Bahçeli, hükümete güvenin tamamen kaybolduğu kanısında mı 
     Bahçeli'nin liderler zirvesinde ve MHP'li bakanlarla yaptığı toplantıda gösterdiği yaklaşım, bu kanıda olmadığını gösteriyor. MHP lideri, hükümetin bir "atak" yapabileceğini düşünüyor ve bu konudaki düşüncesini şöyle ifade ediyor 
     
'Derviş'e destek şart'      "Bir atak yapılabilir. Bunun için revizyon yerine kararlılık gösterilmelidir. Ekonomik program açıklandıktan sonra bu programa sahip çıkılır ve gerekleri ödünsüz uygulanırsa güven ortamı oluşur ve güçlenir. Bu belki çok kısa bir sürede olmaz ama topluma kademe kademe güven verilebilir. Bunun için koalisyon ortakları olarak Sayın Derviş'in ortaya koyacağı programa tam destek verilmesi gerekir. MHP bu sorumluluğu gösterecektir." 
     
'Tartışmayın, konuşun'      Revizyon tartışmaları içinde ismi en çok geçen Ulaştırma Bakanı Enis Öksüz'le ilgili olarak MHP'li bakanlar toplantısında Bahçeli'nin bir değerlendirmesi oldu mu 
     Bahçeli, bakanlarının ismini zikrederek bir değerlendirme yapmış değil. Ancak bütün bakanlarına yaptığı tavsiye şu 
     "Hangi partiden olursa olsun bakanlarla bir anlaşmazlığa düşerseniz bunu diyalog yoluyla aşmaya çalışın. Kamuoyu önünde tartışmayın. Basın aracılığıyla tartışmaya girmeyin. Birlikte yemek yiyin, ziyarete gidin ama mutlaka diyalog yoluyla sorunları çözmeye çalışın. Kamuoyu önünde tartışmalar, medya aracılığıyla mesaj alış - verişinde bulunmalar hem konunun abartılmasına, hem de istismar edilmesine yol açıyor. Bu yöntem yanlış." 
     Bahçeli'nin sözleri gösteriyor ki, MHP lideri, hükümet konusunda "ya hep ya hiç" yaklaşımı içinde. MHP'li bakanların hiçbirini feda etmek niyetinde değil. Böyle bir dayatma karşısında hükümetten çekilmeyi daha uygun bulacağı anlaşılıyor. 
     
'Önemli olan karanlık'      Bahçeli, sorumluluğun hükümet bütünlüğü içinde taşınması gerektiğini savunuyor. Bahçeli'nin bu tutumu, revizyon beklentisi ve tartışmalarını gündemden düşürebilir. 
     MHP lideri, revizyonla değil, Derviş'in açıklayacağı programın gerektiği gibi uygulanmasıyla ilgili görünüyor ve krizin koalisyonun göstereceği kararlılık ve Derviş'e vereceği destekle aşılacağı kanısını taşıyor. Krizi ve yarattığı koşulları zor ama aşılabilir görüyor. 
     
     





Ameliyat... 


Erçel'in bağışı 


'Birlikte gideriz' 


Kaza geliyorum demez ki... 


Hükümetin son şansı, askerin Derviş'e bakışı... 


Nefesler tutuldu. Bekleniyor... 


Artık sınıfta kalma yok 


Özür krizi... 


Doğruları bekliyoruz 


THY halka satılacak 


Bunlar da memleket gerçeği... 


Önce fezleke 


Miras kime kalacak 2 


İşini kaybedenlerin sayısı artıyor 


Bal, Emlakbank’ta 18 milyar liralık yolsuzluk buldu .. 


</TEXT>
</DOC>
