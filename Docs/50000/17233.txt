<DOC>
<DOCNO> 17233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/son/sondun14.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail askerleri TV muhabirini yaraladı 
</HEADLINE>
<TEXT>

     İsrail polisi, Filistinlilerin taşlı saldırısı üzerine Haremüşşerif'e girerken, İsrail askerleri bir televizyon muhabirini vurarak yaraladı. 
     Kudüs'te, Filistinlilerin, Cuma namazından sonra Mescid'i Aksa camisinin duvarlarından İsrail polisine düzenlediği taşlı saldırıda 2 polisi yaraladığı belirtildi. Bu arada, Gazze şeridindeki Refah mülteci kampında Abu Dabi televizyonu muhabiri Leyla Odeh'in, İsrail askerinin açtığı ateşte yaralandığı bildirildi. Gazze televizyonu yapımcısı Abed Ebu Asker, Odeh ve arkadaşlarının kampta çalıştıkları sırada yakındaki gözetleme kulesinde bulunan İsrail askerlerinin Arapça seslendiğini ve ardından 3 el ateş ettiğini söyledi. Olayda bacağından vurulan ve Refah Hastanesi'ne kaldırılan Odeh'in durumunun iyi olduğu kaydedildi. İsrail ordusu, Odeh'in vurulmasını araştırdığını açıkladı. 




</TEXT>
</DOC>
