<DOC>
<DOCNO> 11316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/son/sondun05.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin New Mexico eyaleti de Ermeni soykırımını tanıdı 
</HEADLINE>
<TEXT>

     ABD'nin New Mexico eyaleti, 24 Nisan'ı, ''Ermeni soykırımını anma günü'' ilan ederek, sözde soykırımı tanıdı. 
     New Mexico eyaletinin yerel senatosunda oybirliğiyle alınan kararla 24 Nisan 2001 tarihi, sözde ''Ermeni soykırımını anma günü'' ilan edildi. Kararın alınmasında, ABD'deki güçlü Ermeni lobisinin etkili olduğu belirtiliyor. 
     Sözde soykırımın tanınması kararının oybirliğiyle alınmasının ardından, yerel senatörler, kararı alkışlarla karşıladı. Karar aynı zamanda, sözde soykırım tarihine ilişkin eğitim verilmesini de getiriyor. Kabul edilen kararda, Osmanlı İmparatorluğu'nun 1915 yılından başlayarak 1.5 milyon Ermeni'yi katlettiği, sonraki 8 yıl içinde 500 bin Ermeni'yi topraklarından sürdüğü iddia edildi. Kararda, sözde Ermeni soykırımının ABD dışındaki pek çok ülkede tanındığı ve ''gelecekte başka soykırımların önlenmesi için gelecek kuşaklara soykırım tarihinin öğretilmesinin gerektiği'' ifade edildi. 




</TEXT>
</DOC>
