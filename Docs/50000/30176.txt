<DOC>
<DOCNO> 30176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/ekonomi/eko01.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeniden güven için sekiz yıl lazım 
</HEADLINE>
<TEXT>

Deutsche Bank Başekonomisti Norbert Walter yabancı yatırımcıların Türkiye’ye güvenebilmesi için sekiz yıldan daha fazla bir zaman gerektiğini söyledi 
     SEÇKİN ÜREY 

     Türkiye’yi 1980’li yılların Fransası ile karşılaştıran Deutsche Bank Başekonomisti ve Araştırma Grubu Başkanı Norbert Walter, yabancı yatırımcıların Türkiye’ye güvenebilmesi için sekiz yıldan daha fazla bir zaman gerektiğini söyledi. 
     Fransa örneğinden yola çıkarak bu değerlendirmeyi yapan Walter, "80’li yılların ikinci yarısında, Fransa sürekli parasını devalüe eden bir ülkeydi. Alman yatırımcılar Fransa’ya pek güvenmiyordu. Bu ülkeye güvenin oluşması sekiz yıl sürdü. Türkiye nin Fransa’dan daha kötü bir sicile sahip olduğunu düşünürsek, Türkiye’ye güvenin oluşması bu süreden daha fazla zaman alır" diye konuştu. 
     
     Olumlu gelişmeler var ama... 
     Türkiye’de son üç aydır olumlu gelişmeler yaşanmasının güvenin oluşması için yeterli bir süre olmadığını söyleyen Walter, "Yabancı yatırımcılar Türkiye’de değişimin sürekli olduğunu görmek istiyorlar. Kimse şu an bunun böyle olduğunu söyleyemez" dedi. Siyasette ve uygulamada değişimin sürekli olmasının şart oylduğunu belirten Walter, "Bu bir yıldan çok daha fazla zaman alacak bir süreç. Türkiye’de siyaset ve ekonominin birbirine karışması uzun süre yok olmayacak bir zorluk" dedi. Walter aynı durumun yerli yatarımcılar için de geçerli olduğunu sözlerine ekledi. 
     
     İkinci yarı çok zor geçecek 
     Türkiye’de piyasaların yılın ikinci yarısında dalgalı geçeceğini belirten Walter, "Günlük olarak takip etmemiz gerekecek" dedi. Kendilerinin belli bir analiz ve sonuca göre hareket etmeseler bile IMF’nin vereceği karalara bakacaklarını ifade eden Walter, "Bu yüzden yılın ikinci yarısı yatırımcıya kazandırsa bile bu yüksek bir risk oranına karşı olaçak. Reel faiz oranın enflasyonun yüzde 20 üzerinde olduğu bir piyasa çok zor bir piyasadır" dedi. Walter, böyle bir piyasada yarım yılda zarar görmeden çıkabilmenin mümkün olduğunu belirterek, "Ama bundan daha uzun bir süre zarar vermeden çıkamazsınız" dedi. 
     IMF İcra Direktörleri toplantısında Türkiye’nin gündemden çıkarılması kararının açıklanmasının hemen arkasından görüştüğümüz Walter, toplantının iptalini mantıklı bulduğunu söyledi. Walter, "IMF’nin birkaç gün veya hafta boyunca bazı delilleri görmek istemesi çok doğal" dedi. IMF’nin Türkiye kotasının 156 katı kadar bir yardım yaptığını hatırlatan Walter, "Bu sadece basit bir Stand by programı değil" dedi. 
     
     IMF büyük sorumluluk aldı 
     Walter, "IMF büyük bir sorumluluk aldı. Bu yüzden şartlarının yerine getirilmesinde çok hassas olmaları doğal" diye konuştu. IMF’nin bir defa karar alınıp para verildiğinde üzerinde anlaşılan koşulların dışına çıkıldığını görmek istemediğini söyleyen Walter, "Görünüşe göre IMF şartların yerine getirildiği konusunda ikna olmamış" dedi. Walter, Milliyet’in Deutsche Bank’ın Türkiye’ye güvenip güvenmediği sorusunu ise "Bizim karar alma mekanizmamız IMF’ninkinin yanında hiçbir şey" diye yanıtladı. 
     
     Program yeterli değil 
     IMF programının Türkiye’nin ekonomik sorunlarını aşılması için yeterli büyüklükte olmadığnı söyleyen Walter, "Biz özel finans kuruluşlar olarak Türkiye’yi destekleyici rolümüzü oynamalıyız. Ancak IMF bizler için bir reasürans kuruluşu rolü oynuyor. IMF’nin hareketleri bizim için bir analizdir. Bizim hareketlerimizin belirlenmesine yardımcı oluyor. Ama yine de kararlarımızda bağımsız olduğumuz unutulmasın" diye konuştu. 
     
     Holdingler küçülmeli’ 
     Türkiyede’ki bazı büyük grupların, bugün olduklarından daha küçük olmaları gerektiğni söyleyen Walter, "Şirketlerin artık belli sektörlerde uzmanlaşması, belli alanlarda merkezileşmesi gerekiyor" dedi. Şirketlerin böylelikle maliyetleri küçültme ve yeni hedefleri daha çabuk bir şekilde uygulamaya koyabilme yeteneğine sahip olacağını ifade eden Walter, "Aslında holdingleşme 70’li ve 80’li yılların modasıydı. Şimdi bu yılların modası belli bir alanda uzmanlaşmak oldu" dedi. Walter, "Fransa’da hala böyle şirketler var ama çok az. Bence siz bu konuda Fransa’yı örnek alın" dedi. 
     
Hükümette MHP direnişi var’      Deutsche Bank’ın 27 Haziran tarihli son Türkiye bülteninde, Türkiye’nin ana risklerinin IMF tarafından öngörülen reformların kabul edilip uygulanmasına bağlı olduğu belirtildi. Raporda özellikle MHP’den kaynaklanan hükümet içi direnişin risklerin devamında önemli bir rol oynadığı belirtildi. Bültende Türkiye’nin IMF reform takvimine belirlenen zamanda uymasının çok büyük önem taşıdığı belirtildi. Kamu sektörünün önümüzdeki aylarda büyük bir borç geri ödemesiyle karşı karşıya olduğu belirtilirken, IMF ve Dünya Bankası kredileri zamanıda gelse bile hükümetin hala piyasaları rahatlatıcı önlem alması gerektiği ifade edildi. 
     
     Siyasi kriz riski devam ediyor 
     Takas operasyonuna da değinilen bültende uzun vadeli dolara bağlanan bonoların kamu borcunun, liranın değer kaybetmesine karşı taşıdığı riskleri artırdığı belirtildi. Takasa rağmen kısa vadeli kamu borcu ödeme takviminin hala sorunlara neden olabileceği ifade edilerek, siyasi risklerin son günlerde bazı bakanların istifa etmesi nedeniyle arttığı belirtilerek "İleride daha büyük bir siyasi krizin ortaya çıkacağı ihtimali henüz görünümden kalkmamıştır" denildi. Ayrıca FP’nin kapatılmasının beklenildiği kadar büyük siyasi sonuçlar doğurmadığı da raporda yeraldı. 
     
     "Eski komünistleri örnek alın" 
     Türkiye’de özelleştirmeye ve yabancı direkt sermayenin girişine karşı yapılan itirazların artık bitmesi gerektiğini söyleyen Walter, "Telekom bunun en önemli örneği oldu" dedi. Türkiye’nin diğer ülkeleri incelemesi gerektiğini söyleyen Walter, "Sizin için en iyi örnek Orta Avrupa’daki eski komünist ülkelerin 90’ların başında yaptıklarıdır" dedi. 
     Polonya, Macaristan ve Çek Cumhuriyeti’nin çok önemli ve keskin reformları kısa zamanda yaptakıların söyleyen Walter, "Bunlar arasında Türkiye için en iyi örnek Macaristan. Makro ekonomik ve enflasyon problemlerini hala çözemediler. Enflasyon yüzde 10’un üzerinde ama ülkeyi birden bire yabancılara açtılar ve büyük yatırım aldılar. Ellerindeki üretim unsurlarını ve kaliteyi artırmayı kısa zamanda öğrendiler" diye konuştu. 
     
     "Siz de kendi Cuma’nızı bulun" 
     Walter, "Yabancı yatırımı ve yabancıların ekonomiye katılımını kabul etmeniz şart" dedi. Türkiye’nin Macarlar gibi yabancı işletmecileri kabul etmesi gerektiğini belirten Walter, Daniel Defoe’nun Robinson Cruose kitabını örnek verdi. Walter şöyle dedi, "Öğrencilerime okuttuğum bu roman aslında çok iyi bir ekonomi kitabıdır. 
     Cruose adasında hayatı geliştirebilmek için uzun süre Cuma’yı bekledi. Siz de kendinize bir Cuma bulun" 
     
     "Milli kimliğinize düşkünsünüz" 
     Türk bankacılık setörünün çoğunluğnun yerlilerin elinde kalmasının istenmesinin haklı bir istek olarak göründüğünü söyleyen Walter, "Ama kendilerini ispatlamalalılar. Eğer gün bittiğinde kötü performans gösteriyorlarsa işlerini başka bankalara kahptırırlar " dedi. 
     Citibank ve Deutsche Bank’ın Türkiye’de daha büyük bir bankacılık faaliyeti göstermelerine izin verilmesi halinde rekabet ortamının oluşacağını söyleyen Walter, "O zaman Türk bankaları da kendilerini geliştirmek zorunda kalacaklar. Türkiye de yabancıları sektöre girmesine engel çıkarılıyor" dedi. 
     Walter şöyle devam etti, "Türklerin milli kimliklerine olan bağlılıklarının farkındayım ama yabancılar da bu kimliğin dışında hareket ederlerse, Türkiye de bir varlık gösteremeyeceklerini çok iyi biliyorlar." 
     



 EKONOMİ 



























</TEXT>
</DOC>
