<DOC>
<DOCNO> 16606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/son/sontur20.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Ali Erbil'in üvey babasının başkanlık merakı 
</HEADLINE>
<TEXT>

     Aday olduğu Çanakkale Kızılay Şube Başkanlığı'nı kaybeden, ünlü şovmen M.Ali Erbil'in üvey babası Dr. Önder Eken, Görmezler Derneği Çanakkale Şube Başkanlığı'na seçildi. 
     Türk Hava Kuvvetleri'nden Tabip Yarbay olarak emekli olduktan sonra kendisini sosyal faaliyetlere adayan ve Kızılay'ın Tekirdağ ve Çanakkale şubelerinde görev yaptıktan sonra girdiği Çanakkale Kızılay Şube Başkanlığı yarışını az bir oy farkıyla kaybeden Eken, Çanakkale Görmezler Eğitim ve Himaye Derneği Başkanlığı'na seçildi. 
     Tek aday olarak katıldığı kongre sonrası eski başkan Zeki Tezel'den görevi devralan Eken, bundan böyle görmezlerin Çanakkale'de gözü olacağını belirterek, ''görenlerin görmediğini, görmeyen kardeşlerim daha iyi gördüler'' dedi. 
     Eken, Çanakkale Kızılay Şubesi Genel Kurulu'nun iptali için de Çanakkale Valiliği'ne başvuruda bulunduğunu kaydetti. 
     
     




</TEXT>
</DOC>
