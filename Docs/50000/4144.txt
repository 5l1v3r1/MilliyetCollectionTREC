<DOC>
<DOCNO> 4144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/guncel/gun01.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İNSAN AVI 
</HEADLINE>
<TEXT>

Kar maskeli özel birlik, baskın yaptığı binada iki kişiyi gözaltına aldı 
     DİYARBAKIR DHA 

     Emniyet Müdürü Gaffar Okkan ve beş arkadaşının şehit edilmesinden sonra Diyarbakır’da başlatılan operasyonlar devam ederken, kar maskeli özel birlikler dün akşam suakistın yapıldığı yerin 300 metre yakınında beş katlı bir apartmanda operasyon gerçekleştirdi. Teröristlerin suikasttan sonra saklandıkları ileri sürülen binaya yapılan baskında, dairelerden birinde şüpheli iki kişi gözaltına alındı. 
     
Şüpheli iki kişi gözaltında      Akşam saatlerinde kar maskeli, çelik yelekli ve gece görüş dürbünlü timler, teröristlerin ilk saklandıkları yer olduğu ihbar edilen binayı kuşattı. Binanın bulunduğu yerdeki tüm yollar tutuldu ve çevrede bulunanlar kimlik kontrolundan geçirildi. Yıldırım hızıyla binaya giren operasyon timi, teröristlerin kaldığı ihbar edilen daireye nokta operasyonu’ gerçekleştirdi. Yaklaşık yarım saat kadar süren operasyonda, şüpheli iki kişi gözaltına alınırken, güvenlik güçleri binadan ayrıldı. 
     
DAHA ÖNCE DE KAN DÖKMÜŞTÜNİHAT ALTINTAŞ İstanbul 
     Diyarbakır’daki hain saldırıya karışan Hizbullah’ın ölüm timinde yer alan Ramazan Elmas’ın daha önce örgütün askeri kanat sorumlusu Cemal Tutar’a bağlı birimlerde görev aldığı ve önceki yıllarda aynı ilde birçok kanlı eyleme karıştığı ortaya çıktı. Elmas’ın 3 Eylül 1994’te yine Diyarbakır’da PKK sempatizanı Mehmet Ali Arslan’ın öldürülmesi ve aynı yıl içinde PKK ile ilişkileri olduğu öğrenilen Mehmet Aydın ile Abdullah Aydın’ın yaralanması olaylarına da karıştığı belirlendi. Elmas’ın deşifre olması üzerine okulu yarıda bıraktığı, kendisine Vedat’ kod adı verilerek, askeri birimde görevlendirildiği kaydedildi. 
     
TETİKÇİ AİLECE HİZBULLAHÇIÖZGÜR CEBE Diyarbakır DHA 
     Suikastı gerçekleştiren terör timinde yer aldığı kesinlik kazanan "Tarık" kod adlı Haşim Alabalık 26 , Hizbullah’ın bu kentte işlediği cinayetlerin birçoğunda tetik çekti. Hizbullahçı teröristin Diyarbakır merkeze bağlı Tezgeçer köyünde oturan dört eşli ve 32 çocuklu babası Arif Alabalık aynı köyde muhtarlık yapıyor. Arif Alabalık ve oğulları Mehmet Ali, Veysi, Mustafa, Zülküf ve kızı Bedia, Hizbullah üyesi olmaktan yargılanıyor. Kurbanını başına tek kurşun sıkarak öldüren, pantolonlu ve başı açık kadınlara eylem düzenleyen Haşim Alabalık’ın timindeki birçok kişi halen DGM’de yargılanıyor. 
     
Diyarbakır caddeleri kamerayla izleniyor      Şehit düşen Diyarbakır Emniyet Müdürü Okkan, odasına kurdurduğu kapalı devre TV sistemiyle kentin tüm ana caddelerini ve önemli kavşakları sürekli izliyordu. Suikastin gerçekleştirildiği Şehitler Kavşağı’nda da kamera olduğu ve olayın videoya kaydedilmiş olabileceği öne sürüldü. 
     Ancak DHA’nın haberine göre, üst düzeydeki bir emniyet yetkilisi, Şehitler Kavşağı’nda kamera bulunmadığını açıkladı. Yetkili, "O kavşakta kamera çalışsaydı, olayın oluş şeklini, gelişmeleri net görürdük. Bütün soruların da cevabı bulunurdu. Zaten kamera sürekli kayıtta değil. Özel günlerde ve kritik durumlarda kayıt yapılıyordu" dedi. 
     
Trafonun kilidi kırıldı      Bu arada olayın meydana geldiği Şehitlik semtinde elektriklerin kesildiği bildirildi. TEAŞ yetkililerinin olaydan yarım saat önce elektriklerin kesildiğini ve olaydan önce semte elektrik verildiğini açıklamasına karşın, görgü tanıkları, olay sırasında elektriklerin bulunmadığını ifade etti. Yapılan incelemede, semte elektrik sağlayan trafonun kilidinin de kırıldığı saptandı. 
     


 GÜNCEL 























</TEXT>
</DOC>
