<DOC>
<DOCNO> 38161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/magazin/amag.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezen’siz de çok güzel oldu’ 
</HEADLINE>
<TEXT>

Türkiye’de yıldızdı, Sezen Aksu şarkılarıyla dünyaya açıldı... Tarkan şimdi kendi ayakları üzerinde duruyor ve kimseye söylemediği şeyleri ilk kez bu röportajda açıklıyor... İşte Tarkan... 
     ALİ EYÜBOĞLU 

     Aslında bu röportaj, Tarkan fırtınası Güney’den esmeye başlamadan önce İstanbul’da yapılacaktı... Ancak Tarkan biraz rahatsızlanınca tarih de, mek n da değişti. Tarkan’la Gayrettepe’deki Plaza Otel yerine Bodrum Resort Otel’de, kendisi için 50 milyar lira harcanarak dekore edilen dairesinde konuştuk... 
     
Yakınların, Hep felsefe kitabı okur’ diyor. Karma felsefesi bu kitaplardan mı çıktı 
     Bir gün bir kitap okudum da, ondan sonra Karma’ doğmuş değil. Yaşam tarzım öyleydi ve bir gün bunun Karma olduğunu anladım. ABD’de herkes Karma felsefesi’nden söz ediyor. Şimdiye kadar ben kimseye kötülük yapmadım. Ne ektiysem onu biçtim. Şimdi herkes "Karma, Karma" diyor, bu da hoşuma da gidiyor aslında. Ama benim için şarkılar daha önemli. Kimse Karma’yı bilmiyordu. "Karma ne " diyorlardı. Onun için biz de açıklamasını koyduk albümün içine. 
     
     Üretken biriyim’ 
Albümdeki 12 şarkının 7’si sana ait. Biraz daha dişini sıksan, tamamı sana ait olacaktı neredeyse. Çıkında başka şarkı kaldı mı 
     Çıkında bir o kadar daha var, ama bunlarda karar kıldım. 
     
Söz ve müziği sana ait bu kadar şarkı kullanmanın altında, "Yorumcuyum ama aynı zamanda üretiyorum. Birilerine ihtiyacım yok" düşüncesi yatıyor mu 
     Anladım, Sezen Aksu’ya geliyorsun. 
     
Evet. Dünyaya Sezen Aksu’nun şarkılarıyla açıldın ama bu albümde ondan eser yok... 
     Ben Tarkan olarak tanındığımda da üretiyordum. O zaman piyasada ne Sezen’i biliyordum, ne de başkasını. Kıl Oldum Abi’yle bile olsa dikkat çektim. Tarkan, Unut Beni’, İnci Tanem’ ve Unutmamalı’yı da yazdı. Şimdi kendini daha da geliştirmeyi hedefleyen biri var. Dünyayı gezen, dünya görüşünü genişleten, tecrübelerini, hissettiklerini şarkılara döken biri var artık insanların karşısında. Evet ayrıca yorumcuyum. Sezen Aksu iki şarkı yazdı. Uluslararası başarımda etken oldu. Payı var. Ama hepsi bu kadar. Bir daha yazarsa yine söylerim. Şarkı vermedi, ben de albüme koymadım. Ayrıca Sezen Aksu’suz da çok şahane albüm oldu. 
     
Kimileri sabaha karşı beste yapıyor, kimileri ayaküstü. Tarkan’ın beste saati ne zaman 
     Herhangi bir saatte herhangi bir yerde olabiliyor. Bazen önce beste çıkıyor, bazen ikisi birden. Sen Başkası’nda olduğun gibi. Ama çoğu eserim birkaç ay sürüyor. 
     
     Tuvalette özgürüz’ 
Hiç tuvalette beste yaptığın oldu mu 
     Şu bir gerçek. Tuvalet insanın kendisini en özgür hissettiği yer. Mutlaka olmuştur ama Aşk’ diye bir şarkı da tuvalette yazılmaz. Ama bazen sokakta, bazen uykuda bir şeyler oluyor. Rüyamda görüp, sabah kaydediyorum. 
     
Sık rüya görür müsün Ya da gördüklerin çıkar mı Yakınlarının söylediğine göre genelde sabahları sinirli oluyormuşsun. 
     Herkes öyle değil mi Bana özgü bir şey yok. Bilinç altına attığımız şeyler, gece uyurken bir şekilde bize geri dönüyor. En son rüyamı anlatayım. Kendimi eski çağlarda amazonların ortasında buluyorum. Ben kaçıyorum, dinozorlar beni kovalıyor. 
     
     Ticarete atılacağım 
Beykoz’da sitede villalar yapıp satacaktın. Müteahhitlik projesi başlamadan bitti mi 
     Öyle bir proje vardı ama ertelendi. Ama ekstra bir şeyler yapmak zorundayım. Burada kasetten ABD’deki gibi para kazanamıyorsun. Telif hakları tamamen oluşmamış, korsan var. Şarkıcılığın dışında da işler yapmayı düşünüyorum. Farklı projelerim var. 
     
Ne onlar 
     Nazara inanırım. Açıklarsam nazar değer. 
     
Şarkıcılığın yanında ticaret de yapanların bir kısmının macerası hüsranla bitti. Yapacağın iş her neyse sadece adını mı koyacaksın 
     Tek başıma yapmayacağım. Adımı da koyacağım, gereken sermayeyi de. Bilen, işten anlayanlarla ticaret yapacağım. Emlak işinin dışında çok iyi bildiğim müzikle ilgili projelerim de var. 
     
     Kıl Oldum’u yakardım 
Bir röportajında "Kıl Oldum’u bile söyledim" dedin. Bugün böyle bir şarkı gelse, okumaz mısın 
     Ben olsam böyle bir söz yazmazdım. Sözleri yazan ben değildim. 19 yaşındaydım. O zaman dikkat çekmekti amaç. Öyle bir slogan bulmuştuk. Ama benim tarzım bir şarkı değil "Kıl Oldum Abi". Bugün, "Böyle bir şarkı daha söyler misin " deseler, söylemem. Direkt yakarım o kaseti. Yanlış algılanmasın. Tarkan o günleri ink r etmiyor. Ama insanlar o şarkıyla kıl da olmuşlardı bana. Sevmemişlerdi ki beni. Sonra duygusal taraflarımı keşfettikçe sempati duydular bana. 
     
     Musti’yle yakın dost olamadık’ 
Mustafa Sandal’la askerden önce aranız iyi değildi. Askerde sıkı dost oldunuz. Terhis olduktan sonra birlikte hamama bile gittiniz. Ondan sonra bir daha bir arada olmadınız. Ne oldu hamamda 
     Hamamda bir şey olmadı. Ondan sonra da bir kaç kez görüştük Musti’yle. Birkaç konserde de karşılaştık. Bazı insanların yıldızı barışır, bazılarının barışmaz. Bizim barışmadı demek istemiyorum ama yakın dost da olamadık. 
     
Asker arkadaşlarından h l görüştüğün var mı 
     Mehmet, Erol, Esat adında 3 çavuş vardı. Onlarla çok hoş sohbetlerim olmuştu koğuşta. Geceleri konuşurken biri aşkını anlatıyor, hep birlikte ağlıyorduk. Onlarla temasım h l sürüyor. Telefonla arıyor, bana mesaj atıyorlar. Ben de onlara mesaj gönderiyorum. 
     
     YARIN 

</TEXT>
</DOC>
