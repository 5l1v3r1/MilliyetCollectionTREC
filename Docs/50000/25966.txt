<DOC>
<DOCNO> 25966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/son/sontur13.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Nöbette ısınmak için ateş yakan polis dumandan zehirlenip öldü 
</HEADLINE>
<TEXT>

     Kayseri'de, nöbet tutarken ısınmak için yaktığı ateşin dumanından zehirlenen polis memuru öldü. 
     Polis memuru Ahmet Duran için Kayseri Polis Okulu'nda tören düzenlendi. Alınan bilgiye göre, Kayseri Polis Okulu'nda dün gece, çevre nöbeti tutan polis memuru Ahmet Duran 40 , ısınmak için etraftan topladığı odun parçalarını bir teneke içine koyup yaktıktan bir süre sonra, nöbet kulübesine aldı. Tenekeden çıkan dumandan zehirlendiği belirlenen Duran'ın cesedi, sabah meslektaşları tarafından bulundu. 
     Duran için görev yaptığı Kayseri Polis Okulu bahçesinde bir tören düzenlendi. Törene, Ahmet Duran'ın eşi ve yakınları, Vali Nihat Canpolat, Emniyet Müdürü Bekir Tanrıkulu ile çok sayıda polis katıldı. 
     Polis Okulu Müdürü Mansur Gündoğdu, törende, hayatını kaybeden Ahmet Duran'ın acısını yürekten paylaştığını belirterek, ailesine başsağlığı ve sabırlar dilediğini kaydetti. 
     Evli ve 3 çocuk babası Ahmet Duran'ın cenazesi daha sonra defnedilmek üzere doğum yeri Ürgüp İlçesi'ne bağlı Demirtaş Köyü'ne gönderildi. 
     







</TEXT>
</DOC>
