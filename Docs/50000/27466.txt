<DOC>
<DOCNO> 27466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/son/sondun16.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan'daki seçimlerde eski Kral 2. Simeon önde gidiyor 
</HEADLINE>
<TEXT>

     Bulgaristan'da dün yapılan parlamento seçimlerinde oy sayım ve tasnif işlemi devam ederken, eski Kral 2. Simeon'un liderliğini yaptığı ''2. Simeon Ulusal Hareketi''nin NDSV parlamentoda çoğunluğu elde edebileceği bildirildi. 
     Merkez Seçim Kurulu'ndan yapılan açıklamaya göre, seçimlerde açık farkla önde giden NDSV'nin kaderini, ''Georgievden-VMRO'' adlı ittifakın yüzde 4'lük seçim barajını aşıp aşmaması belirleyecek. Açıklanan son rakamlara göre, oyların yüzde 3.8'ini aldığı görünen ''Georgievden-VMRO'', oy oranını yüzde 4'e çıkaramazsa, 2. Simeon'un partisinin 240 sandalyeli parlamentoya 121-122 milletvekili gönderme ihtimali bulunuyor. Bu durumda, NDSV parlamento çoğunluğunu ele geçirirken, parlamentoda iktidardaki Birleşik Demokratik Güçler ODS 51, Bulgaristan Sosylist Partisi BSP 48, üyelerinin çoğunluğunu Türklerin oluşturduğu Hak ve Özgürlükler Hareketi HÖH ise 20 milletvekili ile temsil edilecek. 







</TEXT>
</DOC>
