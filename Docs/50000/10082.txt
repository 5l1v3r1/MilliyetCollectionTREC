<DOC>
<DOCNO> 10082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/05/yazar/toker.html </URL>
<DATE> 2001/03/05/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Sesini duyamadığım protesto 
</HEADLINE>
<TEXT>

     Toplum kaynıyor halk köpürmüş halde. Bayramın arefesinde vuran zam furyası ve onun sonuçu, büsbütün artan pahalılık her kesimden protesto seslerinin en yüksek perdeden çıkmasına yol açıyor. Buna karşı kulak tıkamak bile artık çare değil. 
     Haklı olduklarını söylememeye imkan var mı 
     Ama işitme duygularımı var kuvvetleriyle çalıştırıyorum bir başka - ve en doğal sayılması gereken - protestonun sesini duyamıyorum. Ülke cumartesinden itibaren tam 9 günlük kesintisiz bir tatile girdi - veya sokuldu - fakat kimsenin gıkı çıkmıyor. "Yahu, olur mu, üretmeye bu kadar muhtaç bir ülkede çalışma hayatı, böyle bir kriz döneminde dokuz gün durdurulur mu " diye, bırakınız sokağa dökülmeyi, mırıldanan dahi pek yok. 
     Aksine Hemen herkes "meşru bir çalışmama imkanı" doğduğu için memnun. Bir azınlık, tatile gidecek. Büyük çoğunluk, "sırtüstü yatacak". 
     Gel keyfim, gel. 
     Yönetim kötü, Ecevit Özkan Yılmaz kötü. Geçim şartları gittikçe güçleşiyor, Türk lirası değer kaybediyor, ticaret dengesi açık veriyor, ödemeler dengesi açık veriyor Hepsi doğru. 
     Ama bunun tek çaresi daha fazla üretmek yani daha fazla çalışmak değil mi 
     "Meşru bir çalışmama imkanı doğdu" diye aynı toplum bayram ediyor. Üstelik toplum bu tatile "sokulmuş" da değil Sadece 9 Mart Cuma "hükümet kararıyla" tatile eklendi ve iki bölüm arasına köprü kuruldu. 
     Yoksa Türkiye'de Şeker Bayramı üç, Kurban Bayramı dört gün bunlar mutlaka bir hafta sonu veya hafta başı ile birleştiğinden en az 7 gün tatil oluşturuyor kimse de onlara "bilinen sebep"ten - sadece çalışma açısından bile - dokunamıyor. 
     
Kutlu olsun      Sakın bunun asıl nedeni bizim "ortalama insanımız"daki kendi çabasıyla daha iyi hayat şartlarına erişmeden ziyade pek zahmete girmeden "o kadar da kötü sayılmayacak" bir düzey edinme eğilimi olmasın 
     Eski "Demir Perde gerisi" ülkelerde komünist partilerin bugün seçmen oyu toplamaları bu nostalji yüzünden değil mi 
     Acaba bizdeki bazı çevrelerin "Avrupa Birliği üyeliğimiz"e karşı çıkmaları da aynı sebebe dayanmıyor mu 
     Bunun içindir ki Türk toplununu "ileri çeken troyka"nın hep en çoşkulu birimini oluşturmuş Askerde bile o konuda "doğru bilgi eksikliği ve geniş düşünememe"den doğan tereddütler bulunması memleketin diğer sağlam kuvvetlerini üzüyor. 
     
     Yakup Kadri Karaosmanoğlu'nun eşi Leman Hanım, İsmet İnönü'nün eşi arkadaşı Mevhibe Hanımın sadece "milli bayramlar"ını - 23 Nisan 19 Mayıs 30 Ağustos 29 Ekim - çiçek göndererek kutlardı. Ben "tanıdık dostlar"a ancak yılbaşlarında iyi dilek kartları yollayabiliyorum. 
     Tanıdık tanımadık dostların ve bütün, sevgili sayın okuyucularımın Kurban Bayramlarını buradan tebrik ederim. 
     





Osmanlı ekonomisi 


'Derviş'in arkasındayız' 


Rahşan Hanım’a 


İktisadi öncelikler ve siyasi sorular 


Kim, kime benzeyecek... 


Tavuk olmazsa, horoz keselim 


Derviş'in fikri 


Problem yok 


Sesini duyamadığım protesto 


Medyaya büyük görev düşüyor 


Bayram günü 


</TEXT>
</DOC>
