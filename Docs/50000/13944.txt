<DOC>
<DOCNO> 13944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/son/sondun04.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Sırbistan'da kargaşa sürüyor, ordu Miloseviç'in tutuklanmasını engelliyor 
</HEADLINE>
<TEXT>

     Sırbistan İçişleri Bakanı Dusan Mihayloviç, eski Devlet Başkanı Slobodan Miloseviç'in tutuklanmasının Yugoslav ordusu tarafından ''engellendiğini'' bildirdi. 
     Mihayloviç, ''İçişleri Bakanlığı çalışanları, tutuklamanın mümkün olduğuna karar verdikleri anda Miloseviç'i tutuklayacaklar. Kendilerinin bu konuda tam yetkisi var'' dedi. 
     Mihayloviç, ordunun dün gece başlatılan operasyonda polisin Miloseviç'in evine girmesini engellediğini belirtti. Sırbistan İçişleri Bakanı, ordunun, ''Miloseviç'in emrindeki ehil olmayan ve otomatik silahlı kişilerin talimatını dinlediğini'' söyledi. 
     Miloseviç'in teslim olmayı reddettiğini belirten Mihayloviç, polisin can kaybı olabileceği endişesiyle güç kullanmadığını da kaydetti. 




</TEXT>
</DOC>
