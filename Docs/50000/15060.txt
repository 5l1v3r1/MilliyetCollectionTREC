<DOC>
<DOCNO> 15060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/siyaset/siy01.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis, Pişkinsüt’ten hesap sordu 
</HEADLINE>
<TEXT>

TBMM’yi "avam ve taşralı" olmakla suçlayan Pişkinsüt milletvekillerini kızdırdı. Meclis Genel Kurul’unda DSP’li vekile sataşmalar oldu 
     SALİHA ÇOLAK Ankara 

     Parlamentoyu "avam ve taşralı" olmakla suçlayan Aydın Milletvekili Sema Pişkinsüt’ün sözlerine partisi DSP ve diğer vekillerden tepki geldi. DSP Grup Başkanvekili Aydın Tümen, Pişkinsüt’e "Yazılanlar doğru mu" diye sorarken, Genel Kurul’da da DSP ve MHP sıralarından sataşmalar oldu. DSP’liler, "Biz avam mıyız Taşralı kim Herkes taşradan geldi. Bazıları kendini unutuyor" derken, MHP’liler, "Sizi kınıyoruz" dedi. 
     
     Meclis kulisinden tepkiler de şöyle 
     Pişkinsüt Parlamenterin saygınlığına, güvenilirliğine karşı halkta tavır var. Kamuoyu araştırmalarında güvenilirlik sıralamasında parlamenterler sonda geliyor. Ben sistemin değiştirilmesi için teşvik edici konuşmalar yapıyorum. Ben de taşra doktoruyum. 
     İsmail Köse MHP Grup Başkanvekili Parlamentoyu tanıması gerekirdi. Bunun için albüme bakmasını tavsiye ederim. Okumak cahilliği gidermez. Milletvekillerini tanımaması kendi cahilliğini gösteriyor. Meclis’in dışardan yıpratılmaya çalışıldığı bir ortamda, içerden dinamit koymak gibi bir şey. 
     Mustafa Haykır MHP Taşradan gelen milletvekilleri milletin süzme evlatlarıdır. Uçarak gelmiyorlar. Açıklamaları siyasi ahlaka uymuyor. . O önce kendini düzeltsin. 
     Murat Sökmenoğlu TBMM Başkanvekili Sayın vekilin milletten oy alarak geldiği halde milletin seçtiği vekilleri küçümseyen ifade kullanması beni hayrete düşürdü. Herhalde İngiltere’deki Avam Kamarası ile karıştırıyor. 
     Erdoğan Toprak DSP Parlamenterlerin, ülkenin içinde bulunduğu sıkıntılı ortamda şov yaparak öne çıkmaları, sorumsuzca açıklama yapmaları doğru değil. Tribüne yapılan bu hareketi doğru bulmuyorum. 
     Yücel Erdener DSP Okuyunca şok oldum. Kendi görüşüdür. Ama halk hepimize oy verdi. Başkanlar da seçse halkın oyuyla geldik. Öyle olsa CHP’de gelirdi. 


 SİYASET 















</TEXT>
</DOC>
