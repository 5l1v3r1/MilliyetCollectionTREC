<DOC>
<DOCNO> 32771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/guncel/gun06.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Suçlular, ama zamanaşımı var’ 
</HEADLINE>
<TEXT>

Kayıp Silahlar davasının gerekçeli karar açıklandı 
     ANKARA Milliyet 

     Ankara 6. Asliye Ceza Mahkemesi, kamuoyunda "Kayıp Silahlar" davası olarak bilinen davanın gerekçeli kararını açıkladı. Mahkeme gerekçeli kararında, Özel Harekat Dairesi eski Başkanvekili İbrahim Şahin’in "görevi ihmal" suçunu işlediğini ancak suç tarihine gözönüne alındığında dosyanın zamanaşımına girmesinden dolayı, davanın ortadan kaldırıldığını belirtti. 
     Kararda, kaybolan silahların Antalya’daki Özel Harekat Şubesi kampına getirildiği 26 Nisan 1994’ün suç tarihi olduğunu belirtildi. Kararda, kayıp 10 barettadan, A92571 U seri numaralı silahın 3 Kasım 1996 tarihinde Susurluk’ta meydana gelen, Abdullah Çatlı’nın öldüğü trafik kazasında, 06 AC 600 plakalı Mercedes marka araba içerisinde ele geçirildiği ifade edilirken diğer 9 tabanca ve susturucular hakkında herhangi bir bilgi edinilemediğinin Emniyet Genel Müdürlüğü’nün yazısı ile anlaşıldığı kaydedildi. 
     Kararda, silahların hibe edilmiş gibi gösterilmesine rağmen, satın alındığının belge ve bilgilerden anlaşıldığı, Hospro Şirketi’nin temsilcisi Ertaç Tinar’ın da silahlar için 25 milyon dolar ödendiğini söylediği bildirildi. 
     Kararda, silahların Türkiye’ye gelmesinin ardından sayımını engelleyen İbrahim Şahin’in, olayda ihmalinin bulunduğu vurgulanırken, sanık Musa Teber’in de silahları, sayımını yapmadan Özel Harekat Şubesi’ne teslim etmesi nedeniyle "görevini kötüye kullandığının" tespit edildiği ifade edildi. 
     



 GÜNCEL 
















</TEXT>
</DOC>
