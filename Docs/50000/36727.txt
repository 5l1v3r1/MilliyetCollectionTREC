<DOC>
<DOCNO> 36727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/yazar/yilmaz.html </URL>
<DATE> 2001/08/12/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Demirbank’ın telefon kayıtları ne diyor 
</HEADLINE>
<TEXT>

     Demirbank’ın kurucusu Nuri Cıngıllıoğlu’nun ölüm yıldönümde kızı Sema Cıngıllıoğlu, babasının mevlütü nedeniyle üzüntülerini dile getiren bir davet mektubu göndermişti. Ben de kendisiyle bu mektubu yazmaya iten nedenleri konuştum, anlattı... 
     İki kişi arasında sohbet niteliğini aşan iddiaları taşıyan görüşmemizi, bu sütunlara yansıttım. 
     Sema Cıngıllıoğlu’nun iddialarından birisi, Demirbank’ı zor duruma düşeren yüksek oranlı Hazine bonosu alımlarıyla ilgili anısıydı. 
     Cıngıllıoğlu, dönemin Merkez Bankası Başkanı Gazi Erçel’in, kardeşi ve bankanın yönetim kurulu başkanı Halit Cıngıllıoğlu’na "Halitciğim, ikimiz aynı gemideyiz. Devleti desteklemek lazım. Ben neysem sen de o’sun" diyerek, Hazine bonosu aldırdığını itiraf ediyordu. Erçel bu yazı üzerine aradı, "Yalan" dedi ve devam etti 
     "Hazine bonosu benim işim değil. Ayrıca ben bir bankacıya telefon açıp, böyle bir şey söylemem. Söyleyeceksem daha önce dört banka patronunu çağırıp, 1 milyar dolar istediklerini hatırlattı dört - beş bankayı toplar öyle konuşurum..." 
     Sema Cıngıllıoğlu, sözünün arkasında durduğunu ısrarla yineliyor. 
     
     HSBC’den inceleme açıklaması 
     Tabii bu durumda geriye bir tek şey kalıyor BDDK’nın Demirbank’ın telefon kayıtlarını dinlemesi ve iddialara açıklık getirmesi. Bu da mümkün. Çünkü banka yönetiminin telefonlarının kayıda alındığını herkes bilir. 
     Gelelim HSBC’ye... 
     Sema Cıngıllıoğlu aynı yazımda, HSBC’nin ve denetim firması Arthur Andersen’in, bankanın Fon’a geçtiği 6 Aralık gününü takiben, 7 Aralık’ta bankaya gelip, hangi yetki ile inceleme yaptıklarını sormuştu... 
     HSBC Genel Müdür Yardımcısı Demet Ciminli, "11 - 13 Aralık günleri arasında BDDK’dan aldığımız yetki ile inceleme yaptık" diyor. Yani HSBC, bankada ihale öncesi inceleme yapıldığını doğruluyor. 
     Ciminli ayrıca, "BDDK hariç hiç bir kuruma teklif vermedik" de diyor. Ciminli bu sözleriyle de Cıngıllıoğlu ailesinin "Fon’a geçmeseydi Demirbank’ı, HSBC’ye satmak üzereydik" açıklamasına, "teklif vermedik, görüşme yaptık" yanıtı vermiş oluyor. 
     Farkındasınız, değil mi Fon’a geçen bankaların başına nelerin geldiği tam olarak açıklanmadığı için hala durumu çözebilmiş değiliz. O dedi, bu dedi diye ilerlemeye çalışıyoruz. 
     
Sultanahmet’e "müze otel"      Sultanahmet’in yerlileri bundan 10 yıl öncesine kadar gazeteciler ve turistlerdi. Gazeteler Çağaloğlu’ndan Bab - ı Ali taşınınca da Eminönü’den Aksaray’a kadar uzanan şerit turistlere kaldı. 
     Araya Araplar, Romenler girdi. 
     Bavul turizmi canlandı. 
     Mafya, galericilikten otelciliğe bulaştı. Sultanahmet’e nefes aldıran sokak, Soğukçeşme’ydi. Çelik Gülersoy’un restore ettirdiği eski evler, tarih ve kültür gezisi yapmak isteyenlere kucağını hep açık tuttu. 
     1990’ların ortasında açılan Four Seasons ve Armada otelleri ile Sultanahmet farklı kimliklerini ortaya çıkardı. 
     Geçenlerde de Sultanahmet’te Eresin Crown Hotel’in açılış davetindeydik. 
     Otelin genel müdürü genç bir hanım Müberra Eresin. Eresin adını Topkapı ve Taksim otellerinden biliyoruz. Babasının ölümünden sonra Taksim ve Sultanahmet’in yönetimine geçen Müberra Eresin, altı ay önce de amcasının yönetiminde olduğu Topkapı Eresin’in işletmesini üstlenmiş. 
     Eresin Crown’un en önemli özelliği, inşaat sırasında üç metreye kadar yapılan kazılardan çıkan, M.Ö 4. ve 5. yüzyıllardan kalma 49 tarihi eserin otelde sergileniyor olması. 
     
     Adeta müze otel 
     59 odalı otel, yalnızca müze değil, aynı zamanda da galeri gibi. Ressam Gültekin Çizgen’in otele özel hazırladığı koleksiyonu ve İngitire’deki müzede asılları bulunan çinilerin Kütahya’da yapılan kopyaları da odaların iç dekorasyonunu bütünlüyor. 
     Helenistik çağdan başlayıp, Roma ve Bizans dönemine tanıklık etmiş sağında Ayasofya, solunda Aya İrini, berisinde Topkapı Sarayı gibi değerlere sahip kişilikli otellerin, çay bahçelerinin, kafelerin serpiştiği sokakların arasından İstanbul’u görmek isteyen turiste uzanmak zor olmasa gerek. 
     
     







Rize niye Rize 


Ekonomik güvenlik 


Anadolu adını değiştiriyor 


Tatile gitmek ÖSS’den zormuş 


Kıssadan hisse 


İnönü Baykal diyaloğu 


Sendikasyon yenilemede yaya kaldık 


Şükrü Bey’e mübah, Süreyya’ya yasak 


Toplu yaşamak disiplin ister 


Bunun adına "kör döğüşü" denilir 


Programın kaderi üç ayda belli olur 


Bodrum'un Çerçi'si yetim kaldı 


Demirbank’ın telefon kayıtları ne diyor 


</TEXT>
</DOC>
