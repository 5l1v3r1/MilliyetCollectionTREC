<DOC>
<DOCNO> 17131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/ekonomi/aeko.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Para çabuk gelecek 
</HEADLINE>
<TEXT>

Dünya Bankası Başkanı Wolfensohn, Başbakan Ecevit’e yazdığı mektupta, Yardımı çabuklaştırmaya hazırız’ dedi, kamu bankaları için de hızlı olun’ uyarısında bulundu 
     ANKARA Milliyet 

     Dünya Bankası Başkanı James Wolfensohn, Başbakan Bülent Ecevit’e gönderdiği mektupta ekonomik programa destek verdiklerini belirtti. Wolfensohn, önceki gün Ecevit’e gönderdiği mektupta şunları söyledi 
     
     Siyasi destek vurgusu 
     "Etkin uygulama, politik destek ve uluslararası finansman Türkiye’ye son krizleri aşmakta yardımcı olacaktır. Başarılı ekonomik programlarda kilit nokta toplumun bütün kesimlerinin desteği ve politik kararlılıktır. Yeni programınızın uygulanması temelinde ülke yardım stratejimiz’ çerçevesinde diğer uluslararası ve iki taraflı desteklerle uygun olarak parasal yardımımızı çabuklaştırmaya hazırız. Aynı zamanda daha yakından Türkiye’nin şimdiki önceliklerine göre desteğimizi sıralayacağız." 
     
     Ecevit Toz pempe değil, ama... 
     Başbakan Ecevit mektup hakkında partisine bilgi verirken, umut ortamı oluştuğunu belirterek, "Bütün toplum kesimleri bu ortamı özenle sürdürmeli" dedi. Ecevit, her şeyin toz pembe olmadığını, ama karamsar olmaya da gerek bulunmadığını söyledi. 
     ABD Başkanı Bush’la telefon konuşması hakkında bilgi veren Ecevit "Bush’u ben aradım ve ekonomimizi esenliğe ulaştırmak için aldığımız önlemleri anlatarak desteğini rica ettim. Bush’un sıcak yaklaşımının somut sonuçlar vereceğini umuyorum" dedi. 
     
'Savurganlığa son verin'      Wolfensohn, Başbakan Ecevit'e gönderdiği mektupta şu uyarılarda bulundu 
     - 'Banka sektörü ile ilgili olarak devlet bankaları ve müdahale edilen TMSF kapsamına alınan bankalar hakkında acilen ve erken davranmak gerekmektedir.' 
     - 'Deneyimlerimize göre bankaların yeniden yapılanmasında geç kalan ülkeler vergi mükelleflerini ve toplumu daha yüksek maliyetlerle karşı karşıya bırakmışlardır.' 
     - 'Diğer önemli bir sorun da sıkışık bir mali programla sağlık ve eğitim alanındaki hayati programların nasıl korunacağıdır.' 
     - 'Krizin aşılmasında savurganlığa son verip pahalı sermaye yatırımlarını geciktirerek söz konusu programların devamının sağlanmasında ısrar ediyorum.' 
     - 'Uzun vadeli eğitim ve sağlık programlarının yanında hükümetinizle tarım, enerji ve iletişim alanlarında yakın işbirliğimizi sürdürmeyi ümit ediyoruz.' 
     - 'Meslektaşlarımın hükümetimizle fakir ailelerdeki kadın ve çocukları hedef alan özel bir programın geliştirilmesi için çalışmakta olduklarını biliyorum.' 
     


 EKONOMİ 

















</TEXT>
</DOC>
