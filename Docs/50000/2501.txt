<DOC>
<DOCNO> 2501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/guncel/gun03.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüşvet işi karışıyor 
</HEADLINE>
<TEXT>

Başkomiserin, Emniyet Müdürü’ne verdiği "bahşiş", tüm aramalara karşın bulunamadı Açığa alınan Göçer de suçlamaları kabul etmedi 
     LUBE AYAR, ÖMER ERDEM İstanbul 

     Şişli İlçe Emniyet Müdürlüğü Trafik Tescil Büro Amiri Başkomiser Mehmet Göçer’in, İlçe Emniyet Müdürü Yaşar Güngör Şahin’e "bahşiş" adı altında rüşvet vermek istemesi üzerine soruşturma başlatıldı. Şahin dün savcılığa giderek ifade verirken, 2 milyar 300 milyon liranın Emniyet tutanaklarına geçmediği ortaya çıktı. 
     Şişli Cumhuriyet Başsavcısı Aytekin İlhan, Başkomiser Göçer’in Şahin’e 2.3 milyar lira verdiği iddiasına ilişkin, soruşturma başlattıklarını kaydetti. 
     
     Tekrar cebine koydu’ 
     Bu arada Şahin, dün Şişli Adliyesi’nde Başsavcı İlhan’a ifade verdi. Şahin ifadesinde olayı şöyle anlattı "12 Ocak’ta odama bir görevlendirmeyle ilgili olur yazısını imzaya getirdi. Yazıyı uzatırken bir tomar para çıkarıp, kağıdın altına koydu. Bize çeşitli vesilelerle gelen ve bahşiş veren vatandaşların verdiği hediye paradır. Bu parayı da size takdim etmek istiyorum’ dedi. Kızınca parayı alarak cebine geri koydu. 
     Şahin, durumu önce Emniyet Amiri Volkan Balkan’a daha sonra da İstanbul Emniyet Müdürlüğü’ne bildirdiğini belirterek, "Söz konusu tutanağı tanzim ederek 15 Ocak’ta olayı yazıyla Şişli Cumhuriyet Savcılığı’na bildirdim" dedi. 
     Açığa alınan Başkomiser Göçer’in ise ailesiyle birlikte İstanbul dışına çıktığı öğrenildi. Göçer, telefonla yaptığı açıklamada, "Kimseye bir şey teklif etmedim. Ortada para, rüşvet yoktur. Bunlar sadece kendi uydurmaları. Parayı çıkarıp göstersinler" dedi. 
     Emniyet’te 12 Ocak’ta gerçekleşen ancak suç duyurusu üç gün sonra yapılan olayla ilgili tutanaklarda rüşvet olarak verilmek istenen paranın yer almadığı ortaya çıktı. Bunun Şahin’in sinirlenmesi üzerine odadan çıkan Göçer’in daha sonra ortadan kaybolmasından kaynaklandığı belirtildi. 
     
     Emniyet Müdürü’nün hatası’ 
     Avukat Burhan Apaydın, paranın bırakıldığı anın tespit edilememesini Emniyet Müdürü Şahin’in büyük hatası olarak nitelendirdi. Apaydın, "İddia kanıtlanmış değildir. Bu yüzden parayı getirdiği iddia edilen görevlinin, müdürü hakkında kendisine iftira ettiği nedeniyle cezai takibat isteme hakkı doğmuştur" dedi. 
     
RÜŞVETİN ADI Şube bitiş ücreti’      İSTANBUL Milliyet 

     Rüşvet skandalı, trafik tescil bürolarında dönen gizli çarkı da gündeme getirdi. Bürokrasiyle uğraşmak istemeyen vatandaşlardan vekalet alarak işlerini takip eden müşavirler, Trafik Tescil Büroları’nda işlem yaptırdıkları her dosya için "şube bitiş ücreti" adı altında 15 - 35 milyon lira rüşvet vermek zorunda kaldıklarını iddia etti. 
     Trafik Tescil Büroları’nda dosya başına istenen rüşvet tarifesi ise şöyle sıralanıyor 

</TEXT>
</DOC>
