<DOC>
<DOCNO> 28044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/son/sondun15.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
3 ülkenin anarşistleri G-8 için işbirliği yapacak 
</HEADLINE>
<TEXT>

     İtalyan, İspanyol ve Yunan anarşistlerin, 20-22 Temmuz'da İtalya'nın Cenova kentinde yapılacak G-8 zirvesinde isyan gösterileri düzenlemek için işbirliği yapacakları bildirildi. 
     Corriera della Sera gazetesinin haberine göre, İtalyan Haberalma Teşkilatı'nın Sisde bir raporunda, İspanya ve Yunanistan'dan 3 bin aşırılık yanlısının gelmesinin beklendiği belirtildi. İtalyan anarşistlerin de, ''delegasyonların görüşeceği kırmızı hattaki ablukanın nasıl zorlanabileceğini inceleme için'' Cenova'da çok sayıda ''keşif'' yaptıkları belirtilirken, Sisde, özel saldırı projeleri istihbaratı almadığını, ancak dikkatli olunması gerektiğini bildirdi. İstihbarat birimlerinin anarşist ve sol gruplar içinde en çok İtalyan ve İspanyollardan oluşan ''Uluslararası Dayanışma''dan çekindikleri, bu grubun geçen yıl Sant'Ambrogio bazilikası ve Milano katedraline bomba yerleştirdiği, ancak güvenlik güçlerinin bombaları zamanında etkisiz hale getirdiği belirtildi. Bu grubun, İspanya'da uzun hapis cezaları verilen arkadaşlarının serbest bırakılmasını istediği kaydedildi. 







</TEXT>
</DOC>
