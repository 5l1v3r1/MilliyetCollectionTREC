<DOC>
<DOCNO> 46247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/guncel/gun08.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekulak çetesine 1.5 trilyonluk dava 
</HEADLINE>
<TEXT>

Yasadışı bir şekilde telefonları dinlenip yayınlanan Doğan Medya Grup Başkanı Mehmet Ali Yalçındağ ve Mali İşler Koordinatörü Soner Gedik, bantları yayınlayanların cezalandırılması istemiyle savcılığa başvurdu 
     İSTANBUL Milliyet 

     Yasalar hiçe sayılarak telefonları dinlenip radyo ve televizyonda yayınlanan Doğan Medya Grup Başkanı Mehmet Ali Yalçındağ ve Doğan Medya Grubu Mali İşler Koordinatörü Soner Gedik, Anayasal hakları çiğnendiği, haberleşme hürriyetlerine darbe indirildiği gerekçesiyle 1,5 trilyon liralık tazminat davası açıyor. Yalçındağ ve Gedik’in avukatları dün de Küçükçekmece Cumhuriyet Başsavcılığı’na başvurarak bantları yayınlayanların cezalandırılmasını istedi. Bu arada Doğan Grubu, Uzan Grubu’na açılan tüm tazminat davalarının gelirinin Türkiye Eğitim Gönüllüleri Vakfı’na bağışlanması kararı aldı. Doğan Grubu’nun istediği toplam tazminat miktarı 5 trilyon lirayı buluyor. 
     Tamamen belgeli ve haber değeri taşıyan konuların gündeme getirilmesinden sonra Uzan Grubu’nun başlattığı iftira ve karalama kampanyasına karşı, Doğan Grubu hukuk mücadelesi başlattı. 
     
     Haklarında hapis isteniyor 
     Telsim grubu, tarihi bir skandala imza atarak iki telefon abonesi arasındaki sıradan ve hiçbir suç unsuru olmayan ticari konuşmayı kanunsuz dinlemiş, ardından da kendi televizyon ve radyolarında defalarca yayınlamıştı. 
     Avukatlar "haberleşme hürriyetinin ihlali" suçu işleyen Star TV, Teleon, Kanal 6, Kral TV ve Star Gazetesi yöneticilerinin cezalandırılmasını talep ettiği başvurusunda şöyle dedi "Tamamen ticari bir konuyu kapsayan konuşma içinde yer alan hususlar da yine sanıklar tarafından yapılan yorumlarla çarpıtılmıştır. Sanıkların bu eylemleri nedeniyle müvekkillerimizin kişilik haklarının ihlal edilmiş olduğu ve zarar gördüğü tartışılmazdır. Bunun yanı sıra şirket yöneticisi durumunda bulunan müvekkillerimizin, mesleki itibarları sarsılmıştır." 
     Avukatlar Uzan grubu ve sorumlularının TCK’nın 195 2 maddesi uyarınca 1 aydan 3 seneye kadar hapis cezası ile cezalandırılmalarını talep etti. Ayrıca suçu birden fazla işledikleri için TCK’nın 80 maddesine göre, cezanın artırılması da istendi. 
     
     Dokuz dava kazanıldı 
     Doğan Grubu ve yöneticileri, iftira ve karalama dolu yayınlar nedeniyle Uzan Grubu’nun sahibi olduğu yayın kuruluşlarına karşı birçok dava açtı. Aydın Doğan ve Doğan Şirketler Grubu, iftira dolu yayınlarla ilgili açtığı 9 tekzip davasını da kazandı. Mahkemelerin kesinleştirdiği bu tekziplerin, ilgili kanallar Star TV, Kanal 6 ve Kral TV’de yayınlanması gerekiyor. Doğan Grubu ayrıca üç kez de Star TV, Teleon ve Kanal 6 ile onlara bağlı yayın organlarını RTÜK’e şikayet etti. 
     
Tazminat davaları      Doğan Grubu’nun, karalama amaçlı asılsız haberlerle ilgili açtığı tazminat davaları da sürüyor. İşte bazıları 

</TEXT>
</DOC>
