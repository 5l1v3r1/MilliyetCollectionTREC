<DOC>
<DOCNO> 1641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/spor/yguv.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Seminer 
</HEADLINE>
<TEXT>

     Ters Köşe ERCAN GÜVEN 

     Spor yazarları kendi aralarında dertleşti Antalya’da... 
     Başkan Atilla Gökçe’nin "Yuvarlanan topun ardından biz nereye yuvarlanıyoruz bakalım" komutuyla başladı seminer... 
     Üç günlük "hücum pres" ile nefes nefese noktalandı. 
     Övünmek gibi olmasın ama, meslektaşların konsantrasyonu, katılımı, yaklaşımı, açık yürekliliği, enerjisi, "Türk Futbolu"nun da üzerindeydi. 
     İlk kez katıldığımdan olsa gerek, "otokritik" katsayısı beni sersemletti. 
     Maç yorumlarının, köşe yazılarının sertliğinden yakınanlar, bu seminerin zabıtlarına şöyle bir göz atarlarsa, spor yazarlarının "çuvaldız"ı gözlerini kırpmadan, nasıl kendilerine batırdıklarına ve mesleki kirlenmelerde ne denli tavizsiz olduklarına şahit olurlar eminim... 
     Ortada kamera, reyting kaygusu, okur baskısı olmasa da, herkes "doğrusunu" gözüpekçe savundu. Sorguladı... İtiraflarda bulundu... Teşhisler koydu... 
     Niçin .. Kişisel bir çıkar uğruna mı .. 
     Asla Meslek adına... 
     Antalya’da anladım ki, Spor Yazarlığı son yılların itilip kakılan, ceketi sökülüp, ayakkabısı açılan bir "aristokrat"ıdır. 
     Ve yitirdiği itibarına, statüsüne, çoktan yiyip bitirdiği mirasına rağmen "asalet"ini korumaktadır. 
     "Zarf" yıpranmış, ama "mazruf" sağlam durmaktadır... 
     Evet, Spor Yazarları kendi aralarında "dertleşti" Antalya’da... Hatta güldü bile... Örneğin şu fıkraya 
     "Karadeniz’in dağlarında yanyana giden iki yılandan biri ötekine sormuş 
     - Biz zehirli miyiz .. 
     - Niye 
     - Dilimi ısırdım da .. 
     
Aman Hocam ..      Fatih Terim ile gurur duymak, onunla övünmek başka ona tapınmak ve arabesk güdülerle işi sulandırmak başka... 
     İnanır mısınız, bu olayın en çok Fatih Terim farkında... 
     Biliyorum çünkü, Galatasaray’daki ilk şampiyonluğundan sonra onunla bu konuyu konuşmuştum. 
     Ama tatmin olmaz duygusallığımız, bizi çizgi film dünyasında yaşamaya zorluyor adeta. Tüm Türkiye bitti, şimdi İtalya ve Avrupa’nın Fatih Terim’e "aşık" olduğunu kanıtlamaya çalışıyoruz. Ancak modern dünyada "aşkölara yer yok, başarılı olanı baştacı ediyorlar o kadar. 
     Birinci adresi Avrupa olan Bilgin Gökberk anlattı 
     Terim’e de söylemiş "Bu Floransalılar, Romalılar’dan bile nefret eder" demiş. "Nerede kaldı bir Türk... Aman hocam dikkat et. Lokantada yemek yedikten sonra fiş almayı unutma. Yere falan da yanlışlıkla çöp atma. Seni futboldan vuramıyorlar, özel yaşamından yakalamaya çalışırlar. 
     
2,5 takım      Televizyonlarda nefretle izlediğiniz ne varsa bunların suçlusu, sayısı iki bini bulmayan zevksizler. Yine bu reyting deneklerinin "son kararı"na göre beyazcamda spor falan olmamalı... 
     Sadece futbol o da 2,5 takımla sınırlı. Fenerbahçe, Galatasaray, biraz da Beşiktaş. 
     Eee... Televizyon ticari bir müessese. Hem de hortumla para emen cinsinden. Patron reyting ister ki, çark dönsün... 
     Hedefi tutturamıyorsan zaten ölüsün... 
     İşte böyle sevgili sporseverler. TV’de 2,5 takım dışında spor aramanız boşuna. Televolelere de kızmayın, Televole haline gelen "haberler"e de... 
     O iki bin zevksiz, sabah şekerleriyle uyanıp, İnek Şaban’la akşam çayı içmek ve yemekte ipe sapa gelmez haberi izleyip, 2,5 takımının üzerine, Etiler Tarabya muhabbeti ile uykuya dalmak istiyor. 
     
Emret komutanım      Merkez Hakem Kurulu Başkanı Bülent Yavuz anlatıyor 12.500 kişilik bir camia imiş hakemler... 
     Türkiye Ligleri’nde 882 kişi hakem ve gözlemci olarak görev alabildiği için dışarıda kalanların yakınmaları olurmuş. 
     Ama Yavuz engin tecrübesi ve Albay rütbesi ile adam yönetmeyi çok iyi bilirmiş. 
     22 yıldır Genel Kurmay 2. Başkanı ile direk bağlantılı görev yapmaktaymış... 
     Yönetiminde 325 ABD’li bile varmış... 
     Kimse ona elini sallayarak soru falan sormamalıymış... 
     Tonlaması, tavrı, mesajı "maksadı aşan" bir tirad. Konuşmanın yarısında öfke, tehdit, güvensizlik gizli. Diğer yarısı Silahlı Kuvvetlerle ilgili... 
     Yani Yavuz’un referansı Askeriye... 
     Biz de Erzurum Başkanı Cemal Polat’a kızmıştık hakemlerden şikayetlerini Genel Kurmay’a ileteceğini söyledi diye. 
     
Kanarya      Galatasaray "Kanarya" Adaları’na giderken perişan olmuş. Dinlenirler geçer... 
     İkinci yarıda "Kanarya" stadına bir yolculuk var ki, asıl zorluk orada... 
     


 SPOR 

























</TEXT>
</DOC>
