<DOC>
<DOCNO> 44284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/ekonomi/eko02.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Krize şerbetli hisseler 
</HEADLINE>
<TEXT>

Körfez Krizi, 1994 Krizi, Asya Krizi... Bu krizlerin hepsinde bazı hisseler kazandırdı. Sorun, doğru seçimi yapmakta 
     Amerika'ya 11 Eylül'de yapılan saldırı sonrasında en fazla değer kaybeden borsa, İstanbul Menkul Kıymetler Borsası oldu. Endeks, 3 Mayıs'taki zirvesinden bu yana yüzde 70 geriledi. 11 Eylül'den bu yana ise değer kaybı yüzde 22 oldu. Hisse fiyatları dip seviyelere gerilemesine rağmen, belirsizlikler nedeniyle yatırımcılar alıma yönelmiyor. Ancak, Türkiye'nin yaşadığı veya çok etkilendiği krizlerde borsadaki kağıtların performansları incelendiğinde, borsanın dip yaptığı kriz zamanlarında bile bazı hisselerin yüzde 100, yüzde 200'den çok kazandırdığı görülüyor. 
     
     Doğru seçim kazandırır 
     1991 yılında yaşanan Körfez Krizi, 1994 ekonomik kriz, 1998'de Asya krizi döneminde en iyi performans gösteren hisseleri araştırdık. Krizlerden sonra en fazla yükselen hisseler, çimento, tekstil, gıda sektöründen çıktı. Bu şirketlerin ortak özelliği, 'büyük sanayi şirketi' olmaları, ayrıca, kriz günlerinde, döviz borcu olmaması, yüksek ihracat potansiyeli, iç pazar payı büyüklüğü, ortaklık ve sermaye yapısının güçlülüğü... 
     
     Emin Özer Bumerang Menkul Gen Müd 
Fiyatlar cazip 
     Şu anda 1994 ve Körfez Krizi'nin birleşmesini yaşıyoruz sanki. Önümüzdeki dönemde şirketlerin performansında en fazla devalüasyon etkili olacak. Çünkü, bu yılki devalüasyon 1994'ten daha etkili oldu. 1994 Krizi'ne baktığımızda, ihracat pazarlarının olması, devalüasyon sonrası fiyatların cazip hale gelmesi nedeniyle tekstil sektörü büyük atak yaptı. Ayrıca, kapasite kullanım oranlarının artırmasıyla şirketler hızlı büyüdü, k rlarını artırdı. Şu andaki ortam buna çok uygun. Ayrıca, cam, çimento, demir - çelik, gıda sektöründe de canlanma yaşanmıştı. İhracat potansiyeli taşıyan, döviz borcu bulunmayan, sermaye yapısı güçlü hisselerden uzun vadeli alım yapılabilir. Önerdiğim hisseler, Bossa, Akal Tekstil, Aksa, Altınyıldız, Trakya Cam, Eczacıbaşı Yapı, Çimsa, Adana Çimento, Ereğli Demir Çelik, Anadolu Gıda. 
     
     Can Özatay Delta Menkul Değerler Genel Müdür Yardımcısı 
Sanayi hisseleri yoğun ilgi görecek 
     Turizm, hava yolu taşımacılığı, sigorta sektörü hisseleri Türkiye'de risk içermese de dünyadaki gelişmelerden etkilenerek, özellikle yabancı yatırımcıların tercih etmeyeceği hisseler olarak bilinecek. Yabancı yatırımcılar her dönem olduğu gibi olası iyi gelişmeler sonrasında özellikle işlem hacmi yüksek sanayi şirketlerine yoğun ilgi gösterecek , Ereğli, Döktaş ve Sarkuysan gibi senetlerini tercih edebilir. Finans sektöründe ise yabancı ortaklığı olabilecek küçük ve orta ölçekli banka hisselerinde hareketlilik olacaktır. 
     
     Alper Tavukçu Hak Menkul Değerler Araştırma Yön. 
Gıda, çimento sektörü öne çıkacak 
     ABD'nin yapacağı olası operasyonun lokal kalması durumunda endeks en kötü ihtimalle 0.40 cente gerileyebilir. Ancak daha sonra hızlı bir toparlanma yaşanabilir. Buna neden olarak şirketlerin piyasa değerlerinin ucuzlaması, Hazine'nin rahat borçlanması, IMF'ten gelen olumlu sinyaller gösterilebilir. Kriz çözümlendiğinde ise gıda, içecek, çimento sektörleri öne çıkacak. Önerdiğim hisseler, Ak Enerji, Petrol Ofisi, Tüpraş, Aksa, İş GYO, Goldaş, Akçansa, Mardin Çimento, Alarko GYO, Sabancı, Ford Otosan 
     
Körfez Krizi’nde kazandıranlar Hisse Adı Dip Seviyesi 25 12 1990 Zirve Seviyesi 26 02 1991 Yüzde Değ. İzmir Demir Çelik 31 139 347,06 Aselsan 74 282 280,65 Enka 30 110 267,65 Mardin Çimento 108 395 266,20 Döktaş 42 145 248,21 Konya Çimento 13 41 213,79 T. Demir Döküm 125 389 211,22 Gentaş 7 22 201,96 Marshall Boya 430 1.227 185,09 Sarkuysan 899 2.531 181,63      
     
1994 Krizi'nde kazandıranlar Hisse Adı Dip Seviyesi 24.03.1994 Zirve Seviyesi 15 04 1994 Yüzde Değ. Tüpraş 96 349 261,40 Kartonsan 1.306 3.465 165,38 Kordsa 37 97 160,87 Petrol Ofisi 698 1.736 148,72 Migros 2.381 5.783 142,86 Aksa 366 860 135,09 Denizli Cam 37 85 133,33 Altınyıldız 326 757 131,93 Ege Gübre 33 75 124,69 Maret 260 581 123,08      
     
Asya Krizi'nde kazandıranlar Hisse Adı Dip Seviyesi 10.02.1998 Zirve Seviyesi 20 07 1998 Yüzde Değ. Çimentaş 1.100 8.750 695,45 Çimbeton 380 2.900 663,16 Gübre Fab. 2.389 12.847 437,87 Işıklar Ambalaj 2.246 12.000 434,25 Bisaş Tekstil 517 2.734 428,89 Bagfaş 8.414 40.170 377,40 Eminiş Ambalaj 1.218 5.371 341,02 Kipa Kitle Paz. 796 3.234 306,17 Ditaş Doğan 4.241 17.120 303,67 Raks Elk. Ev 4.400 17.250 292,05      
     
İkiz kulelere saldırı sonrası Hisse Adı İkiz kulelerin vurulduğu gün 11 09 2001 Son Kapanış 27 09 2001 Yüzde Değ. Ceylan Giyim 25.500 42.000 64,71 Vakıf Risk Ser. YO 7.700 11.250 46,10 Bosch Fren 970.000 1.270.000 30,93 CU Sigorta 17.500 21.000 20,00 Altınyağ 2.025 2.375 17,28 Çimentaş 26.000 29.500 13,46 Koniteks 1.025 1.090 6,34      
     Bütün kriz dönemlerinde en iyi performans gösteren hisseler. 
     



 EKONOMİ 















</TEXT>
</DOC>
