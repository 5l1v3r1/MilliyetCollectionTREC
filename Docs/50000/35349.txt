<DOC>
<DOCNO> 35349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/guncel/gun02.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Dublör Vali’ can kurtardı 
</HEADLINE>
<TEXT>

İntihara kalkışan vatandaş Bana valiyi getirin’ diye tutturunca bir kravatla 'Vali'ye dönüştürülen garson, kısa görevini bir hayat kurtararak tamamladı 
     SERKAN GÜLER Bursa DHA 

     Önceki gece saat 02.00 sıraları... Bursa'nın Setbaşı Köprüsü'nden aşağı sarkan bir adam intihar girişiminde bulunuyor ya da 'intihar edeceğim süsü' veriyor. Adı Abdulmuttalip Demir. 
     Anlattığından anlaşılıyor ki, Abdulmuttalip Bey polisi protesto etmek için intihara kalkışmış. Neden mi protesto ediyor polisleri Çünkü, alkollü araç kullanırken yakalanıp aracı bağlanmış. 
     
     Önce Cumhurbaşkanı’nı istiyor 
     Öfkeli bir sesle konuşuyor çıktığı köprünün parmaklıklarından "Benim 850 milyon lira borcum var. Zaten güçlükle geçiniyorum. İki şişe bira için bir insanın otomobili bağlanır mı Polisin bu tutumunu protesto ediyorum." 
     Polisler onu vazgeçirmek için dil dökerken Abdulmuttalip Bey, derdini anlatmak için önce Cumhurbaşkanı Ahmet Necdet Sezer'i istiyor. Sonra, isteğinin imk nsızlığını düşünmüş olacak ki, bu kez Bursa Valisi Ali Fuat Güven'in kendisini dinlemesini, yoksa atlayacağını söylüyor. 
     
     Sizi de rahatsız ettik ama...' 
     Bunun üzerine, Abdulmuttalip Bey’i ikna edemeyen polis, çareyi bir 'vali dublörü' aramakta buldu. Ve o saatlerde açık bulunan Numune Pavyon'a gidilerek, 'vali tipinde' bir garson olan Ahmet Karabulut’un boynuna kravat geçirilip olay yerine getirildi. 
     'Dublör Vali' köprüye yaklaşırken polisler kendisini "Sayın valim hoş geldiniz. Sizi de bu saatte rahatsız ettik. Ama bir kişinin hayatı söz konusu" diye karşıladı. Köprüye gelen 'Dublör Vali' Demir'e, "Söyle yavrum sorunun ne Bu saatte beni çağırmışsın" dedi. Demir, önce şüphelendi ama sonra vali sandığı garsona derdini uzun uzun anlattı. 
     Bunun üzerine Karabulut, otomobilini bağlatan polisler hakkında işlem yapılacağı, borçlarının ödeneceği ve kendisine iyi bir iş bulunacağı sözü vererek Demir'i intiharından vazgeçirip pavyondaki görevinin başına döndü. 
     



 GÜNCEL 
















</TEXT>
</DOC>
