<DOC>
<DOCNO> 13210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/guncel/agun.html </URL>
<DATE> 2001/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğazlar’a tehdit KATLANDI 
</HEADLINE>
<TEXT>

Kazak petrolünü Karadeniz'e taşıyacak olan Tengiz-Novorossisk boru hattına petrol verilmeye başlandı. İlk yükleme haziranda 
     CENK BAŞLAMIŞ Moskova 

     Rusya'nın Bakü - Ceyhan'a alternatif göstermeye çalıştığı Kazakistan'daki Tengiz petrol bölgesi ile Karadeniz'deki Rus petrol terminali Novorossisk'i birbirine bağlayan petrol boru hattına ilk kez petrol pompalanmaya başlandı. Orta Asya petrollerini dış pazarlara ulaştıracak ilk çıkış kapısı olan Tengiz - Novorossisk hattının açılması, aynı zamanda İstanbul ve Çanakkale boğazları üzerindeki petrol taşımacılığı yükü dışında bunun çevre ve insan için taşıdığı ölümcül riskleri de artıran bir gelişme oldu. 
     
Yılda 75 milyon ton geçer mi      Tengiz - Novorossisk'ten ilk aşamada yılda 28.2, uzun dönemde ise 75 milyon ton petrol taşınması planlanıyor. Pompalanmasına dün başlanan petrol Karadeniz kıyısına haziran ayında ulaşacak ve tankerler Novorossisk'ten ilk yüklemeyi bu tarihte yapacak. Tengiz'de 6 - 9 milyar varil petrol rezervi bulunduğu sanılıyor. Hazar Petrol Hattı Konsorsiyumu'nca CPC yapılan 1580 kilometre uzunluğundaki hatta petrol pompalanması nedeniyle Kazakistan'ın Atırau bölgesinde dün tören düzenlendi. 
     Rusya Enerji Bakan Yardımcısı Vladimir Stanev, Rusya ile Kazakistan'ın projede birlikte yer almasının, iki ülkenin bölgedeki enerji kaynaklarının dengeli kullanılması konusunda aynı stratejik yaklaşımı paylaştığını gösterdiğini belirtti. 
     
Tekfen de inşaya katıldı      Hattın Kazakistan bölümünün inşaasını bir Türk şirketi olan Tekfen üstlendi. CPC'de Rusya'nın yüzde 24, Kazakistan'ın yüzde 20 ve Umman'ın yüzde 7'lik payı bulunuyor. Kalan yüzde 50 hisse de ExxonMobil, Chevron ve Agip gibi Batılı şirketler arasında paylaştırılmış. 
     
İşte facia nedenleri      Artan trafik, gemilerin arızalı ve eksik donanımla sefere çıkması. n Kılavuz kaptan ve römorkör alınmaması. n Kötü hava koşullarında ve gece geçiş yapılması. n Gemileri, su yollarını bilmeyen kaptanların kullanılması ve kurallara uyulmaması. n Tehlikeli madde taşıyan gemilerin boyut ve tonajlarının büyük ölçeklere ulaşması. 
     
Üç bin saatli bomba’ dahaMUSTAFA BAKACAK 
     İstanbul Boğazı'nda yaşanan yoğun deniz trafiğinin Kazakistan petrolünün de devreye girmesiyle çok daha tehlikeli boyutlara ulaştığı bildirildi. Boğaz'dan günde 135 gemi geçtiğini kaydeden Kıyı Emniyeti Genel Müdürü Hücum Tulgar, 136. geminin geçmesinin imk nsız olduğunu belirterek, "Boğaz, taşma noktasına geldi. Bunun üzerinde bir yükü kaldıramaz. Kapasitesi belli. Fazlası riski artırır" dedi. Tulgar, şunları söyledi "Boğaz’dan şu anda yılda 82 milyon ton petrol ve benzeri tehlikeli madde geçiyor. 30 milyon ton ek petrolle tehlikeli madde taşıyan gemi sayısı 5 binden, 8 bine çıkacak. Bu da Boğaz girişlerinde uzun kuyruklara yol açacak. Tehlikede." 
     


 GÜNCEL 




















</TEXT>
</DOC>
