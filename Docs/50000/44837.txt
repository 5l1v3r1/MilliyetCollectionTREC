<DOC>
<DOCNO> 44837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/yazar/ozkan.html </URL>
<DATE> 2001/10/03/ </DATE>
<TIME>  </TIME>
<AUTHOR> Tuncay ÖZKAN  </AUTHOR>
<HEADLINE>
Karşıyım, karşıyım, karşıyım 
</HEADLINE>
<TEXT>

     Amerika ile Afganistan arasında yaşanacak bu savaşa karşıyım. Bu savaş barış kültürünün yok olması anlamına gelecek. Bu savaş barbarlığı diriltecek. Terör ve destekçisi kaçakçılık, kara para, uyuşturucu ticareti insanlığın canına okuyacak. Büyük hasara neden olacak. 
     Asya’nın hiç tanımadığı toplumlarının hiç tanıyamayacağı topraklarında Amerikalılar, İngilizler ve her nereden gelirlerse gelsinler yabancılar, yok edip yok olmaktan başka bir şey yapamayacaklar. 
     Bazı stratejistlere göre Amerikalılar, Asya’yı ve Ortadoğu’yu bu terör olayını kullanarak petrol ve diğer zenginlikleri nedeniyle sıkı kontrol altına almak istiyorlar. Bu aynı zamanda Çin, Hindistan ve Rusya’nın da daha sıcak ve yakından kontrolü demek. Bu çatışma ve savaş ortamının tozu dumanı kalktığında bir de göreceğiz ki, Pakistan parçalanmış gitmiş. Bölgede her şey değişmiş. Oysa bölge için bugünkü ülkeler çok önemli bir denge unsuru. 
     Bu savaş olursa dünya dengelerini yitirecek. Bundan sonrasından korkmamak mümkün mü Tıpkı ikinci Dünya Savaşı’nda olduğu gibi. Bir terör eylemi yeni ve büyük kapsamlı başka savaşlara yol açmaz mı Ya açarsa ... 
     Amerika, Çin, Hindistan, Rusya, Almanya, Fransa bu acılar unutulup, yeniden para ve güç kavgaları başladığında, bu kadar soğukkanlı duracaklar mı Amerika gelsin Asya’nın zenginliklerini alsın diyecekler mi Demezler. Bu savaş çok şeylere gebedir. 
     
     AMERiKA KANITLARINI SUNDU AMA... 
     Amerika 11 Eylül terör saldırılarının kanıtlarını müttefiklerine sundu. Türkiyede bu kanıtları sorguluyor şimdi. Genelkurmay ile Dışişleri bu konuda belge ve bilgiye sahip oldular. Kanıtlar sunulduktan hemen sonra NATO, bunların kabul edildiğini ve 5. maddenin işletileceğini açıkladı. Başka ne yapabilirdi ki 
     Ama bu kanıtlar basına açıklanmadan ve gerçeklikleri konusunda dünya tatmin olmadan savaş başlatmak yanlış olmaz mı Bence olur. Çünkü bu kanıtlar konusunda bugüne kadar net hiçbir bilgi yok. Para transferleri ve diğer işlemler konusunda Amerika’nın hata yapmaması lazım. Bugüne kadar kamuoyuna yansıyan bilgiler, büyük yanlışları içinde barındırıyordu. Eğer açıklanacak olan bilgiler de böyle ise, sonu hüsran olur. 
     Terör ve teröristler mutlaka cezalandırılmalı. Üstelik sadece Amerika tarafından değil, dünya tarafından cezalandırılmalı. Ama onların arkasında kim olduğu, nereden ve hangi güç tarafından yönlendirildikleri ortaya çıkartılıp ondan sonra bu ceza uygulanmalı. 
     Ceza savaş olmamalı. Savaş yok etmek demek. Asla bir ceza olamaz. 
     Amerika bu terör saldırısına yanıtı suçluları adalete teslim ederek yapmalı. Bunun için savaşa ihtiyaç yok. Ablukalar, ambargolar ve diplomasi bu sorunu kendiliğinden çözer. 
     Ama bunları denemeye niyet var mı 
     
Türkiye neden karışıyor      Amerika ha vurdu ha vuracak. Dünya savaşa gidiyor, Türkiye’de Anayasa değişiyor. Ekonomi kötü. Başbakan olaylar karşısında yaşlılığı nedeniyle istenilen performansı sergileyemediği için eleştiriliyor. Her şey birbirine girmiş. Birden bizim siyasilerin aklına, ayaklanmak geliyor. ANAP dağınık, DSP karışık, MHP karıştırılmak isteniyor. Muhalefet paramparça. Hükümetin karşısına alternatif koyamıyorlar. Neden şimdi isyan Bunca zaman duran milletvekillerimiz birden ne oldu da parti liderleri diktasını, siyasi demokrasiyi, ülkenin kötüye gittiğini anladılar. Dün böyle değil miydi 6 ay önce farklı mıydı Dört ay önce niye bekliyorlardı ki Şimdi kafalarına ne düştü 
     İç karmaşası olan, toparlanamayan, karar mekanizmaları çaresiz Türkiye, dış politika oyununda yenilir. Bugün dış politikada yenilenin yarın dünya siyasi sahnesinde şansı yoktur. 
     Türkiye dere geçiyor, birilerinin canı sıkıldı. 
     Sözlerimin hükümetin devamlılığıyla falan ilişkisi yok. Bu hükümet bence kur çıpasını kaldırdığı ve halkın gözünde güvenini yitirdiği gün bitti. O gün erken seçim kararı alınmalıydı. Bugün de seçim için karar alınabilir. Ama siyasiler durup durup da en hassas noktada kazan kaldırınca, olmuyor. Bizimkiler ne oturacakları günü, ne de başkaldıracakları zamanı biliyorlar. Türkiye’ye yazık ediyorlar, yazık. 
     
     







Sponsor şart... 


Org. Kıvrıkoğlu'ndan uyarılar 


İliklere kadar işleyen 'yeni' beklentisi 


Eşref saati 


Cumhurbaşkanı güzel konuşuyor da... 


13 milyar ya yurtdışına, ya Antep kasasına 


Ecevit ve bireysel silahsızlanma 


Güvenlik özgürlük dengesi 


Bu bir medya savaşı değil 


Borç sendromu 


Karşıyım, karşıyım, karşıyım 


Çeşme'nin suyu... 


Kırkpınar pehlivanları gibiler 


Biz Bay A.’yı çok sevmiştik 


Yapı denetimi yapılacak 


IMF’siz olmaz ama plansız da olmaz 


</TEXT>
</DOC>
