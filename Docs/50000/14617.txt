<DOC>
<DOCNO> 14617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/son/sonspo10.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da sahte pasaport davasına İnter'den başlanıyor 
</HEADLINE>
<TEXT>

     İnter Kulübü sahte pasaport olayında ceza alma olasılığına karşı atağa geçerek, gerektiğinde Futbol Disiplin Kurulu'nu mahkemeye verilebileceği bildirildi. 
     Mavi-siyahlı kulübün avukatları, Uruguaylı Alvaro Recoba'nın sahte pasaport olayı çıkmadan önce kullandığı resmi evraklarda oturma izni gibi Milano Emniyet Müdürlüğü'nün resmi mühürünün bulunduğunu hatırlattı. Disiplin Kurulu'nun 19 Nisan'da vereceği karara göre, gerektiğinde İnter tarafından kurulun mahkemeye verilebileceğini söyleyen avukatlar, Recoba'nın kendi evrakları ile birçok kez yurt dışına giriş ve çıkış yaptığını, Milano noterinin bazı konularda imzasının olduğunu ve evrakların eşya, araba gibi alım-satım da kullanıldığını belirtildi. 
     Geçen sezon Arjantinli Veron Lazio ile başlayan ve Dida Milan ,Alberto, Warley, Jorginho, Da Silva'dan Udinese sonra en son Recoba'ya kadar gelen sahte pasaport olaylarında İtalyan Futbol Disiplin Kurulu, sırasıyla hangi kulüplerin durumlarının tartışılacağı açıkladı. 
     19 Nisan'da İnter, 20'de Milan, Mayıs ayında ise Udinese ve Sampdoria takımlarındaki sahte pasaport olaylarını tartışarak karar verecek olan Disiplin Kurulu'nun suçlu bulması halinde, kulüplerden 2 ile 8 arasında puan sileceği, futbolculara ise en çok 1 yıl sahalardan ihraç cezası verebileceği öne sürüldü. 
     Öte yandan, İtalyan basınında transfer iddiları bitmek tükenmek bilmezken, Corriere dello Sport gazetesi ''Lippi'nin Lazio'ya, Terim'in de Milan'a gitme olasılığı bulunuyor'' diye yazdı. 
     Lazio Kulübü başkanı Sergio Cragnotti'nin, ''Zoff bizimle kalacak ama hangi görevde olacağına ileride karar vereceğiz'' sözünden hareketle, Lippi'nin gelecek sezon Lazio'nun başına geçebileceğini iddia etti. Corriere dello Sport Milan'ın yeni sezondaki teknik direktörü için ise Fatih Terim'e yüzde 50, Maldini-Tassotti ikilisine yüzde 30, Lippi'ye de yüzde 20 şans verdi. Bu arada, Torino kentinin gazetesi olan ve daha çok Juventus ağırlıklı haberler veren Tutto Sport gazetesinin 2 Kasım 2000 tarihinden bu yana 1. sayfasından verdiği haberlerde, toplam 47 farklı futbolcuyu Juventus'un transfer edeceğini iddia ettiği belirtildi. 




</TEXT>
</DOC>
