<DOC>
<DOCNO> 7874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/son/sonspo04.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Baliç "Hocamla bir sorunum yok" 
</HEADLINE>
<TEXT>

     Fenerbahçe'nin son haftalardaki problemli futbolcusu Elvir Baliç, teknik direktör Mustafa Denizli ile aralarında bir problem olmadığını söyledi. 
     Sarı-lacivertlilerin bugün yaptığı antrenman sonrası basın mensuplarının sorularını yanıtlayan Baliç, Siirt Jet-Pa Spor maçında kadroya alınmamasının çok abartıldığını belirterek, ''Geç kalmam abartıldığı gibi 1 saat falan değil. Sadece 10 dakika geç kaldım. Bu her futbolcunun başına gelebilir. Geç kaldığım için hocamı aradım. O da burada kalıp tedavi olmamı ve çalışmamı istedi. Siirt dönüşünde de hocamla konuştuk. Aramızda herhangi bir problam yok. Bu olay fazla abartıldı'' diye konuştu. 
     Boşnak futbolcu, Fenerbahçe'nin son haftalarda çok iyi futbol oynadığını da ifade ederek, ''Benin oynayıp oynamamam önemli değil.Arkadaşlarım sahada çok iyi mücadele edip iyi oynuyorlar. Benim olmadığım maçlarda da takımım kazandı. Bu hafta oynayacağımız Beşiktaş karşılaşması da her derbi maçında olduğu gibi zor geçecek. Ama kazanacağımıza inanıyorum'' dedi. 
     Sarı-lacivertli futbolcu, teknik direktör Mustafa Denizli'nin Beşiktaş maçında şans vermesi halinde oynamak istediğini ve sahadan elinden gelenin en iyisini yapacağını dile getirerek, son kararın Mustafa Denizli'ye ait olduğunu sözlerine ekledi. 



</TEXT>
</DOC>
