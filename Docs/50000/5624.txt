<DOC>
<DOCNO> 5624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/son/soneko11.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK’dan İhlas Holding’e uönelik yeni kararlar 
</HEADLINE>
<TEXT>

     Sermaye Piyasası Kurulu SPK , Borsa’da hisseleri işlem gören İhlas Grubu şirketlerine yönelik kararlar aldı. 
     SPK’dan Borsa’ya gönderilen açıklamaya göre, Kurul Karar Organı, İhlas Finans Kurumu, İhlas Holding ve grubun diğer şirketleri nezdinde yürütülen denetimde yapılan tespitleri, bugünkü toplantısında görüştü. 
     SPK, İhlas Finans Kurumu A.Ş. nezdinde yürütülmekte olan denetim çalışmalarının tamamlanmasına kadar, tasarruf sahipleri tarafından şirket aleyhine açılan davalar ile, haciz, icra, ihtarname gibi hukuki girişimlere ilişkin olarak şirket tarafından her ay Borsa’ya gönderilen açıklamanın her hafta gönderilmesinin sağlanmasını teminen Borsa Başkanlığı’na bildirimde bulunmasını kararlaştırdı. 
     Her hafta gönderilecek açıklamanın şirketin yanı sıra Borsa’da hisseleri işlem gören diğer grup şirketleri İhlas Holding, İhlas Ev Aletleri, İhlas GYO ile Kristal Kola şirketleri arasında gerçekleştirilen fon hareketlerinin, nedenlerini ve kaynaklarını ayrıntılı olarak kapsayacak şekilde genişletilmesine karar verildi. 
     Kurul Karar Organı, İhlas Finans Kurumu’nun "mali durumundaki belirsizliklerin" Borsa’da hisse senetleri işlem gören diğer grup şirketleri İhlas Holding, İhlas Ev Aletleri, İhlas Gayrimenkul Yatırım Ortaklığı GYO ve Kristal Kola’nın mali durumlarına olası etkileri nedeniyle, bu şirketlerin hisse senetlerinde gerçekleştirilen alım satım işlemlerinde müşteri numarası ile emir girilmesi zorunluluğu getirdi. 
     SPK, ayrıca, İhlas Holding ile yönetim, denetim veya sermaye bakımından dolaylı veya dolaysız ilişkisi şirketler dikkate alınarak, İhlas Holding’in 31 Aralık 2000 tarihli konsolide mali tablolarının hazırlatılmasını ve konsolidasyona konu olan şirketlerde stok sayımının yaptırılmasının sağlanmasını binaen, SPK’ca ünvanları belirtilen bağımsız denetim kuruluşları arasından Holding tarafından seçilecek birine konsolide mali tabloların bağımsız denetimi yaptırılması kararlaştırdı. 
     Kurul, bağımsız denetimden geçmiş 31 Aralık 2000 tarihli konsolide mali tabloların bağımsız denetim raporu ile birlikte ilan edilmek üzere Borsa Başkanlığı’na ve SPK’ya gönderilmesinin sağlanması için İhlas Holding’e 2 ay süre verilerek uyarılmasına karar verildi. 
     
     




</TEXT>
</DOC>
