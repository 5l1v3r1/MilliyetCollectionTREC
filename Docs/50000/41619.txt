<DOC>
<DOCNO> 41619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/son/sontur04.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Festivale katılanlar yemekten zehirlendi, ahçılar gözaltında 
</HEADLINE>
<TEXT>

     Bursa merkez Osmangazi İlçesi'ne bağlı Ovaakça Beldesi'nde düzenlenen ''İncir Festivali''nde ikram edilen yemekten 134 kişinin zehirlenmesinin ardından, olaya sebebiyet verdiği öne sürülen 2 kişi gözaltına alındı. 
     Zehirlenmenin festivalde ikram edilen tavuklu pilavdan kaynaklandığının kesinleşmesi üzerine, aşçılar Mustafa Durgut ve Hamit Başay gözatına alındı. 
     Durgut ve Başay'ın, Osmangazi İlçe Jandarma Komutanlığı tarafından ifadelerinin alınmasının ardından ''zehirlenmeye sebebiyet vermek'' suçundan Adliye'ye sevk edileceği bildirildi. 
     Ovaakça Beldesi'nde, dün düzenlenen İncir Festivali'nde, halka tavuklu pilav ikram edilmiş, yemekten yiyenlerden 134 kişi mide bulantısı ve başdönmesi gibi zehirlenme belirtileri gösterince, Bursa'daki hastanelere kaldırılmıştı. 
     SSK Hastanesi, SSK Çocuk Hastanesi ve Devlet Hastanesi'ne gelen 134 kişiden 67'si tedavi altına alınmış, diğerleri ayakta yapılan ilk müdahalenin ardından taburcu edilmişti. Zehirlenmeye neden olduğu belirlenen tavuğun, bir gün önce pişirildiği öğrenilmişti. 
     
     







</TEXT>
</DOC>
