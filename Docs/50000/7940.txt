<DOC>
<DOCNO> 7940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/siyaset/siy05.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İletisim kazası’ 
</HEADLINE>
<TEXT>

Başbakan Ecevit’in MGK toplantısını terk etmesini değerlendiren psikiyatristler Abartılı algılama olabilir’ yorumunda bulundular 
     AYŞEGÜL AYDOĞAN İstanbul 

     Başbakan Bülent Ecevit'in MGK toplantısını terk etmesi, "duygusal ve alıngan yapısı nedeniyle, Cumhurbaşkanı Ahmet Necdet Sezer'in sözlerini abartılı algılamış olabileceği" şeklinde yorumlandı. 
     Hükümetin, Sezer'in herkesin kabul ettiği çok haklı tavurlarında bile alınganlık içinde olduğunu savunan psikiyatrist Dr. Nihat Kaya, şunları söyledi 
     "Sayın Ecevit zaten duygusal, alıngan yapıda, sanatçı ruhlu biri. Belki Cumhurbaşkanı'nın bazı tepkilerini abartılı algılamış, o yüzden kaldıramamış olabilir. Toplantıyı da bu yüzden terk etmiştir. Ortamı terk etmek, devlet geleneğine ve adamlığına yakışır bir davranış değil, toplumda güvensizliğe yol açar." 
     
İletişim eksikliği var      Krize, karşılıklı iletişim eksikliğinin yol açmış olabileceğini söyleyen Psikiyatrist Prof. Dr. Sedat Özkan da şunları söyledi 
     "Aynı camiada olan kişiler birbirinden hoşlanır ya da hoşlanmaz. Önemli olan kişisel sevgi değil temsili kimliktir. Kurumlar esastır. Kurumsal davranıştan uzak bir davranış sergilenmiş. Tek tarafı suçlu ya da haksız görmek olmaz. Ecevit'in 'Son derece terbiye dışı ve devlet geleneklerine aykırı üslupla ağır ithamlarda bulundu' sözleri çok ciddi, büyük bir öfke veya yanlış anlama izlenimi veriyor. Bir toplantıya yöneticilik yapan kişi yetkili ve sorumludur. Kucaklayıcı, olgun, toparlayıcı olmalı. Kişisel ithamların yapılacağı platform, herkesin bulunduğu toplantı olmamalı." 
     
10 SORU 10 CEVAP Şimdi ne olacak ERSAN ATAR Ankara 
     1- Hükümetine yapabilir 
     Cumhurbaşkanı Sezer'i siyaseten sorumlu tutmak ve zorlamak için istifasını sunmayı bir taktik olarak benimseyebilir. 
     
     2- Sezer, hükümetin istifasını isteyebilir mi 
     Sezer’in hükümetin istifasını isteme yetkisi yok. Sezer, hükümetin veya bazı bakanların istifasını onaylamakla görevli ve bu konuda yetkili. 
     
     3- Cumhurbaşkanı istifaya zorlanırmı 
     Cumhurbaşkanları sadece "vatana ihanet" nedeniyle suçlanabiliyor. Ayrıca cumhurbaşkanı, sağlık sorunu nedeniyle "Göreve devam edemez" sonucu çıkarsa, TBMM kararıyla görevinden ayrılıyor. 
     
     4- Hükümet Köşk için ne yapabilir 
     Hükümetin, Meclis'i çalıştırıp Anayasa değişikliği yaparak Cumhurbaşkanı'nın yetkilerini azaltıp, statüsünü tamamen sembolik düzeye çekmesi gündemde. 
     
     5- Görev süresi sınırlanabilir mi 
     Hükümet aynı şekilde Meclis'e Anayasa değişikliği yaptırarak Cumhurbaşkanı'nın görev süresini kısaltmayı planlıyor. 
     
     6- Sezer, bu iki girişime ne der 
     Görev ve yetkilerini fazla bulduğunu daha önce açıklayan Sezer, Çankaya'ya çıktıktan sonra bütün yetkilerini sonuna kadar kullandı. Meclis aynı Anayasa değişikliğini üçte iki çoğunlukla aynen önüne getirirse, Cumhurbaşkanı'nın referanduma gitme hakkı var. 
     
     7- Seçim gündeme gelir mi 
     Hükümetin istifa etmesi halinde 45 gün içinde yeni bir hükümet oluşturulamazsa veya kurulan hükümet güvenoyu alamazsa, Cumhurbaşkanı'nın seçimleri yenileme yetkisi bulunuyor. 
     
     8- Haftalık olağan görüşmeler sürer mi 
     Haftalık olağan görüşmesi, yasal veya Anayasal bir zorunluluk değil. 
     
     9- Sezer Bakanlar Kurulu'nu toplayabilir mi 
     Cumhurbaşkanı, Anayasa'ya göre Bakanlar Kurulu'nu istediği zaman toplantıya çağırabilir. 
     
     10- Ecevit tazminat isteyebilir mi 
     Ecevit'in manevi tazminat davası açmasının önünde bir engel bulunmuyor. 
     


 SİYASET 


















</TEXT>
</DOC>
