<DOC>
<DOCNO> 28917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/son/soneko17.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti.. 
</HEADLINE>
<TEXT>

     İMKB Ulusal-100 Endeksi, dünkü kapanışa göre 206.16 puan artışla 1. seansı 11,011.64 puandan tamamladı. 
     Hisse senetleri ortalama yüzde 1.91 oranında değer kazandı. Borsa güne yön arayışı içinde başladı. 10,778 puan seviyesinde açılan seansın başlarında 10,702 puana kadar gerileyen Endeks, tepki alımlarıyla yavaş yavaş toparlanmaya başladı. Hazine ihalesini bekleyen piyasa, döviz fiyatlarının serbest piyasada gevşemeye başlamasıyla biraz moral kazandı ve alıma yöneldi. Yükseliş 11,021 puana kadar sürdü. İlk bir saat hafif kar realizasyonlarıyla 10,948 puanla geçildi. 
     İkinci yarıda da 11 bin seviyesini zorlayan piyasa, kapanışa doğru yeniden bu seviyenin üzerine çıktı. Ulusal-100 Endeks, seansı 11,011.64 puandan tamamladı. Kapanışta mali endeks 293.28 puan artışla 15,892.91 puana, hizmet endeksi 149.98 puan artışla 6,367.59 puana, sınai endeksi de 149.33 puan artışla 8,460.77 puana yükseldi. Önceki kapanışa göre mali grup hisseler ortalama yüzde 1.88, hizmet grubu hisseler yüzde 2.41, sınai grubu hisseler de yüzde 1.80 oranında değer kazandı. 1. seansta işlem gören toplam 284 hisse senedinden 229'u değer kazandı. 12 hisse senedi değer yitirirken, 43 hissenin fiyatında ise değişiklik olmadı. Seansta, 120 trilyon 548 milyar 27 milyon liralık işlem hacmi oluştu. 1. seansta, Akbank, Garanti Bankası, Yapı Kredi Bankası, Sabancı Holding ve Koç Holding en yoğun işlem gören hisseler oldular. 







</TEXT>
</DOC>
