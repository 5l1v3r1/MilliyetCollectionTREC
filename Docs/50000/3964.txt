<DOC>
<DOCNO> 3964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/ekonomi/eko10.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
e - işsizler ordusu büyüyor 
</HEADLINE>
<TEXT>

Bir yılda 426 internet şirketinde çalışan 41 bin 515 kişi işsiz kaldı 
     Son bir yıldan bu yana internet alanında faaliyet gösteren 426 şirkette çalışan 41 bin 515 kişi işini kaybetti. 
     Yeni ekonomide yaşanan sıkışıklıkla birlikte internet şirketleri maliyetleri azaltmak amacıyla eleman çıkarmaya devam ediyor. Dot.com krizi özellikle yaşları 20 ile 30 arasında değişen genç internet çalışanlarını olumsuz etkiledi. 
     Çoğunluğu ilk kez işsiz kalan bu geç dot.com'cuların kariyerlerinin ne olacağı ise belirsiz. Son bir yılda 225 çalışanını işten çıkaran Alta Vista geçen hafta 200 kişinin işine daha son verdi. AOL - Time Warner birleşmesinin ardından başlayan yeniden yapılanma süreci ile birlikte CNN'in internet kadrosundan 100 kişinin işini kaybetmesi bekleniyor. 
     New York Times Digital bu ay 70 kişinin işine son verdi. Rupert Murdoch'ın internet yatırımlarını kısmasıyla birlikte News Corp Digital 200 kişiyi işten çıkardı. Bunlar yalnızca tanınmış dev şirketlerde yaşanan gelişmeler. 
     Challenger, Gray and Chirstmas şirketinin araştırmasına göre 1999'un aralık ayından beri tam 41 bin 515 internet çalışanı işini kaybetti. 
     


 EKONOMİ 




















</TEXT>
</DOC>
