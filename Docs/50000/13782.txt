<DOC>
<DOCNO> 13782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/son/sondun09.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz kürekçi Pasifik okyanusunu tek başına geçti 
</HEADLINE>
<TEXT>

     İngiliz kürekçi, hiçbir yardım almadan tek başına Pasifik Okyanusu'nu geçmeyi başardı. 
     Jim Shekhdar adlı 54 yaşındaki İngiliz kürekçinin ''Shark'' köpekbalığı adlı teknesinin Avustralya'nın Sydney kenti sahillerine yaklaşık 50 metre kala alabora olması nedeniyle son metreleri yüzerek tamamladığı belirtildi. 
     Yüzerek sahile çıkan İngiliz kürekçinin kendisini bekleyen karısının kollarına atıldığı ve sahilde biriken meraklı kalabalığın önündeki ilk sözlerinin ''Bir bira ve ızgara istiyorum'' dediği kaydedildi. Jim Shekhdar, Haziran'da ayrıldığı Peru'dan Avusturalya sahillerine 13 bin kilometre katederek 274 günde ulaştı. Eski bir bilgisayar mühendisi olan Shekhdar 1971 yılında Avustralya'ya göçmüş, burada bir yıl çalıştıktan sonra Yeni Zelanda'ya yerleşmiş, daha sonra da İngiltere'ye geri dönmüştü. Fransız Gerard d'Aboville de 1991 yılında Pasifik Okyanusu'nu kürekle geçmeyi başarmıştı. 




</TEXT>
</DOC>
