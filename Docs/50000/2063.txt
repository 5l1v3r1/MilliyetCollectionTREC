<DOC>
<DOCNO> 2063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/son/sontur06.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP'nin Kızılcahamam kampı başladı 
</HEADLINE>
<TEXT>

     MHP'nin Kızılcahamam'daki Patalya Otel'de düzenlenen toplantısı Genel Başkan, Devlet Bakanı ve Başbakan Yardımcısı Devlet Bahçeli'nin katılımıyla başladı. 
     MHP'li bakan ve milletvekilleri, Merkez Yönetim Kurulu ve Başkanlık Divanı üyeleri toplantı için dünden itibaren Kızılcahamam'a gelerek Patalya Otel'e yerleştiler. Genel Başkan Bahçeli ise bugün sabah saatlerinde otele giriş yaptı. 
     Bahçeli'nin başkanlığında saat 11.00'de başlayan toplantıda siyasetteki son gelişmeler ve parti çalışmalarının değerlendirilmesi bekleniyor. Basına kapalı olarak Bahçeli'nin açış konuşmasıyla başlayan toplantının ilk oturumu saat 12.30'a kadar devam edecek. Verilen öğle arasından sonra toplantıya tekrar devam edilecek. Bu arada toplantı öncesinde bazı milletvekilleri, eşleriyle yürüyüşe çıkarken MHP TBMM Grup Başkanvekili İsmail Köse ise eşiyle havuzbaşında gezinti yapmayı tercih etti. 




</TEXT>
</DOC>
