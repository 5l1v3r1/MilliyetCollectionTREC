<DOC>
<DOCNO> 43284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/dunya/adun.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
AMERİKA, İSLAMCILARIN PAKİSTAN LİDERİNİ DEVİRMESİNDEN KORKUYOR 
</HEADLINE>
<TEXT>
En kıymetli diktatör 
WASHINGTON KAYGILI Müşerref iktidardan düşerse, Pakistan'ın nükleer silahları muhaliflerin eline geçebilir. Bu, 'üçüncü dünya savaşı' demektir 
     YASEMİN ÇONGAR Washington 

     ABD, olası bir Afganistan harek tına yönelik askeri yığınağını güçlendirirken, bu harek tta Pakistan'ın hava sahasını da kullanmayı planlıyor. İslamabad'ın Washington'a verdiği desteği "çok önemli" sayan ABD yetkilileri, bu desteğin devamı konusunda "kaygılı" olduklarını da gizlemiyor. 
     Bu kaygı, ABD ile işbirliğine yanaşarak, halkının önemli bir kesimini, din adamlarını ve bazı aşiret liderlerini karşısına alan Pakistan Devlet Başkanı General Pervez Müşerref'in siyasi geleceğiyle de bağlantılı. 
     Pakistan'da, Taliban hareketiyle yakın bağları olan radikal İslamcı grupların, olası bir Afganistan harek tı sırasında ayaklanmaları ve Müşerref'in iktidarını sarsmaları halinde, bölgedeki savaşın yepyeni bir boyut kazanmasından korkuluyor. 
     
     Ordudaki Radikal İslamcılar 
     Radikal İslamcılar'ın Pakistan ordusu içinde de yaygın olduğunu ve İslamabad'daki güç odaklarının önemli bir bölümünün, Afganistan'a karşı ABD ile işbirliğine muhalefet ettiklerini bilen Washington, bu muhalefetin halk içinde bulduğu desteğin önemli bir ölçüsünü, bugünkü genel greve katılımın oluşturacağını dile getiriyor. 
     ABD'yi kaygılandıran bir başka konu da, Pakistan'ın nükleer silahlarının denetiminin, Müşerref'e ve ABD ile işbirliğine karşı çıkan grupların eline geçmesi. Bu olasılık, Washington'un "21. yüzyılın ilk savaşı" dediği mücadelenin, üçüncü dünya savaşına dönüşmesine yol açabilecek bir "felaket senaryosu" olarak gündemde tutuluyor. 
     



 DÜNYA 

















</TEXT>
</DOC>
