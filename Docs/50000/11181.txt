<DOC>
<DOCNO> 11181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/son/soneko13.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası bu yıl yaklaşık 1 katrilyon liral kar bekliyor 
</HEADLINE>
<TEXT>

     Türkiye Cumhuriyet Merkez Bankası'nın, bu yıl yaklaşık 1 katrilyon liralık bir kar ilan etmesinin beklendiği belirtildi. 
     Banka'nın faaliyetleri sonucu elde etmeyi beklediği bu yüksek kar, Nisan ayındaki Genel Kurul'da kesinleşecek. 
     Merkez Bankası, Nisan ayındaki Genel Kurul'un ardından, bu karın yaklaşık yarısını, Banka'nın en büyük sermayedarlarından biri olan Hazine'ye nakit olarak verebilecek. 
     Merkez Bankası'nın, Hazine'ye kardan nakit verme işlemi çerçevesinde, vergi ve ihtiyatları düştükten sonra yaklaşık 500 trilyon liralık nakit katkıda bulunması bekleniyor. 
     Tahminlerin çok üstünde gerçekleşmesi beklenen kar ile Hazine'ye yapılacak katkının, Hazine'nin borçlanma yükünü de azaltacağı belirtiliyor. 




</TEXT>
</DOC>
