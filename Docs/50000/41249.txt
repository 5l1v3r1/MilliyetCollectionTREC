<DOC>
<DOCNO> 41249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/yasam/yas01.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigarasından bir nefes çekti ve... 
</HEADLINE>
<TEXT>

Mesih olduğunu ve Garih cinayetini çözeceğini söyleyen beli silahlı genç Boğaziçi Köprüsü'nden atlayıp yaşamına son verdi 
     ŞAKİR AYDIN İstanbul 

     Son günlerde birçok intiharın gerçekleştiği Boğaziçi Köprüsü, önceki gece yine dramatik bir görüntüye sahne oldu. Avrupa yakasından bir taksiyle Boğaziçi Köprüsü'ne gelen 25 yaşlarındaki bir genç, otomobili durdurup korkuluklara çıktı. Belinde tabanca bulunan genç, uzun süre kimseyi yanına yaklaştırmadı. Mesih olduğunu iddia ediyor ve Üzeyir Garih cinayetini de kendisinin çözebileceğini öne sürüyordu. 
     Sigara üstüne sigara yakan genç, uzun süre soğuk havaya karşı ısınmaya çalıştı. Sigarası bitince olay yerinde bulunan polislerden sigara istedi. Polisin kendisine verdiği sigarayı da içen genç, bir saat süren ikna çabalarına rağmen ellerini korkuluklardan çekerek kendisini boğazın karanlık sularına bıraktı. 
     
Ağır yaralı kurtarıldı      Yaklaşık 60 metreden suya çakılan genç, hazır bekleyen Deniz Polisi'ne bağlı bir ekip tarafından kısa sürde sudan çıkartıldı. Bir taksiyle Taksim Eğitim ve Araştırma Hastanesi'ne kaldırılan genç, yoğun bakıma alındı. Genç adam, müdahaleye rağmen kurtarılamadı. Gencin sudan çıkartıldıktan sonra hiç konuşmadığı ve sürekli kustuğu belirtildi. Gencin üzerinde yapılan aramada herhangi bir kimlik bilgisine rastlanmadı. 
     



 YAŞAM 














</TEXT>
</DOC>
