<DOC>
<DOCNO> 9070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/son/sonspo17.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Terim istifa etti 
</HEADLINE>
<TEXT>

     Fiorentina Teknik Direktörü Fatih Terim, görevinden istifa ettiğini açıkladı. 
     Fatih Terim, Floransa'nın Holiday İnn Oteli'nde düzenlediği basın toplantısında, bugün ilk olarak futbolcularıyla konuşarak istifa edeceğini onlara söylediğini ve şimdi de basına açıklamada bulunduğunu belirtti. 
     Terim, ''Fiorentina'da biz kazandık. Geçen seneye oranla daha iyiydik. Demek ki başarılı olunca kulüp bunu istemiyor. O zaman ben de buradan ayrılırım'' dedi. Kulüp Başkanı Cecchi Gori hakkında her hangi bir yorumda bulunmak istemediğini ifade eden Terim, grup olarak bu zamana kadar kendisiyle uyum içinde çalışan mesai arkadaşlarına teşekkür etti. 
     Yaklaşık 15 dakika süren toplantı sırasında, Türk Teknik Direktörün oldukça sinirli olduğu gözlenirken, bir İtalyan gazeteciyi de toplantıdan çıkaran Terim, ''Sen nasıl olsa kafandan atıyorsun, izlemene gerek yok'' diye konuştu. 
     Terim, Floransa halkına ve mormenekşeli taraftarlara bu zamana kadar kendisine gösterdikleri sevgiden dolayı teşekkür ederken, Floransa kentine de hayran olduğunu dile getirdi. 
     u arada, Terim'in basın açıklamasından sonra, Fiorentina Kulübü Genel Menajeri Giancarlo Antognoni, yardımcı antrenörler Antonio Di Gennaro ve Müfit Erkasap ile kaleci çalıştırıcısı Pazzagli ve Masör Rıza da istifa ettiklerini bildirdiler. 
     Teknik Direktör Terim, ''Antonyoni'nin kalbi Fiorentina için atıyor. En kısa zamanda Fiorentina Kulübü Antonyoni'yi tekrar kazanmalıdır'' dedi. 




</TEXT>
</DOC>
