<DOC>
<DOCNO> 9773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/dunya/tur.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Aliyev’den savaş iması 
CENK BAŞLAMIŞ Moskova 
     Avrupa Güvenlik ve İşbirliği Teşkilatı’na AGİT bağlı Minsk Grubu’nun hazırladığı barış planında, Karabağ’a bağımsızlık verilmesini önermesine Azerbaycan Devlet Başkanı Haydar Aliyev sert tepki göstererek savaş uyarısında bulundu 
     Plana göre, nüfusunun hemen tamamı Ermeniler’den oluşan Karabağ, Azerbaycan’la "ortak devlet" çatısı altında birleşiyor. Bunun pratikteki anlamı ise, Karabağ’ın Bakü’nün denetiminden çıkması. Ermeniler’e bağımsız hareket etme olanağı veren plan, Karabağ’ın Azerbaycan büyükelçiliklerinde, örneğin Ankara’da temsilci bulundurmasını da öngörüyor. 
     
     Almanya'da ırkçılık dizginleri kopardı 
MEHMET AKTAN Berlin 
     Almanya'da 2000 yılında aşırı sağcı, ırkçı ve yabancı düşmanı şiddet olayı sayısının 1999'a kıyasla yüzde 60 kadar arttığı belirlendi. İçişleri Bakanı Otto Schily, bu olayların ve saldırıların hem sayı hem de içerik açısından gelişme gösterdiğini, geçen yıl 15 bin 951 şiddet olayının meydana geldiğini açıkladı. 
     Polisin verilerine göre geçen yıl Almanya'da toplam 10 bin 967 aşırı sağcı suç işlenmiş. Bu sayı 1999'da 6 bin 937 kadardı. Burada yüzde 58.3 oranında bir artış var. Yabancı düşmanı suç olayları da 3 bin 549'a çıkmış. Bu suçlardaki artış yüzde 57.4 kadar. Yine geçen yıl Yahudi düşmanı şiddet olaylarında işlenen suç sayısı ise bir önceki yıla kıyasla yüzde 68.7 oranında artarak bin 378'e yükselmiş durumda. İçişleri Bakanı Schily, bu suçlarda görülen artışlara rağmen, aşırı sağcı ırkçı ve yabancı düşmanı gruplar ve akımlarla mücadeleyi büyük ciddiyetle sürdürdüklerini vurguladı. 
     


 DÜNYA 













</TEXT>
</DOC>
