<DOC>
<DOCNO> 9078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/son/sontur07.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilim adamları açıkladı "Ankara'nın deprem riski de yüksek" 
</HEADLINE>
<TEXT>

     Prof. Dr. Süleyman Pampal ve Araştırma Görevlisi Beril Kozlu, Ankara çevresinde güçlü fay hatlarının bulunduğuna dikkat çekerek, bu faylarda 6.5 ve üstü şiddetindeki depremlerde, kentin zarar görebileceğini belirtti. 
     Gazi Üniversitesi Fen Bilimleri Enstitüsü öğretim üyesi Prof. Dr. Süleyman Pampal ve Araştırma Görevlisi Beril Kozlu'nun "Ankara'nın Depremselliği" konulu makalesi, Türkiye Mühendislik Haberleri Dergisi'nin son sayısında yayınladı. 
     Makalede, Ankara'nın Kuzey Anadolu Fayı'na 100 km, doğusunda bulunan Kırıkkale Erbaa ve Keskin Faylaraı'na 80-90 km, güneyinde bulunan Tuz Gölü Fay Zonu'na 70-80 km, güney batısında bulunan Eskişehir Fay Zonu'na da 80-100 km arasında uzaklıkta bulunduğu belirtildi. 
     Yıkıcı deprem yaratacak bu faylar üzerinde 6.5 ve daha büyük depremler olması halinde Ankara'nın da can ve mal kaybı oluşacak şekilde etkileneceği uyarısında bulunuldu. Yazıda, "Ankara'nın deprem tehlikesi ve yapılarla, yapılarda yaşayan insanların deprem riski İstanbul ve İzmir'den çok düşük değildir" denildi. 
     



</TEXT>
</DOC>
