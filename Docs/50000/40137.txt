<DOC>
<DOCNO> 40137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/son/soneko03.html </URL>
<DATE> 2001/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolsuzlukla mücadelede 16 temel kural... 
</HEADLINE>
<TEXT>

     Dünya Bankası desteğiyle yürütülen proje çerçevesinde Hazine, yolsuzlukla mücadele ve kamuda etkin yönetim sağlayabilmek için 16 alanda düzenleme gerektiğini saptadı. 
     Dünya Bankası desteğiyle Hazine'de yürütülmekte olan ''Türkiye'de kamuda etkin yönetimin sağlanması ve yolsuzluğun önlenmesine yönelik reform ve politikalar'' konulu çalışmada yolsuzlukla mücadeleye dönük 16 değişik alan belirlendi. Bu konularda mevcut durum ve yapılması gerekenler de detaylı bir şekilde ortaya kondu. 
     Eylül ayı içinde düzenlenecek bir konferansta da tartışılması planlanan yolsuzlukla mücadele çalışmalarında, konu başlıklarına yönelik tespitler ile yapılması gerekenler şöyle sıralandı 
     
     Eşitlikçi bir vergi yükü gerekli 
     Muhasebe reformu Türkiye'nin kamu muhasebe sistemi ihtiyaca cevap veremez hale gelmiştir. Bütçenin bir yansıması olarak aşırı derecede bölük pörçük bir görüntü sergilenmekte, zamanında ve kapsamlıbilgi sunmada yetersiz kalınmaktadır. Say 2000i bilgisayarlı muhasebe sistemi biran önce tüm kuruluşları kapsamalı. 
     Kamu Satın alma İhale Sistemi Reformu Ekim 2001 ortasında Meclis'e sunulacak yeni İhale Yasasının AB direktifleriyle uyumun ilk aşaması olarak Uncıtral standartlarıyla da tam uyumlu hale getirileceği ilan edilmeli. 
     Bütçenin kapsam ve şeffaflığının, uygun politikaların üretilmesine ve performans değerlendirmesi yapmaya olanak verecek şekilde genişletilmesi Mevcut bütçe yapısı, kamu gelir ve harcamalarının önemli bir bölümünü dahi kapsamıyor. 
     Geriye kalan tüm bütçe içi ve dışı fonların tasfiyesini içeren Yasa çıkarılmalı, konsolide bütçeye dahil kuruluşlar için standartlarauygun bir bütçe sınıflandırmasına gidilmeli. 
     Yapısal Gelir Önlemleri 1998 yılında önemli bir vergi reformu uygulamaya konulmasına karşın, vergi tabanının güçlendirilmesi ve ortavadede daha eşitlikçi bir vergi yükü dağılımının sağlanması için yapılacak pek çok şey bulunuyor. Vergi idaresi daha da geliştirilmeli. 
     
     Danışmanlara kısıtlama 
     Kamu hizmetleri ve personel rejimini reformu ile kamusal etik ile ilgili çalışmalar Türkiye'de kamu hizmetlerinin yapısı ve işlevleri ekonominin gelişme hızını yakalamamakta. Kamuda ücretler, rekabet esasına göre belirlenmemekte ve eğitim fırsatları sınırlı kalmaktadır. 
     Orta vadede kamu hizmetlerinin ve personel rejiminin reformu, malialanda nitelikli bir uyumun sağlanması için önemli bir aşama teşkil edecektir. Bu bağlamda danışmanlık unvanının kısıtlanması ve çok özel belirli şartlara tabi kılınması konusu da ele alınmalı. 
     Genel hükümet ve diğer kamu sektörü faaliyetleri hakkındaki bilgilerin kapsam, şeffaflık ve nitelik olarak iyileştirilmesi Hükümet kuruluşlarına ilişkin organizasyon şeması gözden geçirilerek anlaşılır hale getirilmeli. 
     Denetim reformu Kamu denetimi uluslararası standartlara göre yetersiz kalıyor. İdari denetime ağırlık veriliyor, performansa ya çokaz ya da hiç önem verilmiyor. Uluslararası standartlara uygun bir denetim reform programı geliştirilmeli. 
     Bankacılık sisteminin daha da güçlendirilmesi Bankacılığa ilişkin yasal, düzenleyici ve uygulamaya yönelik sistem daha da güçlendirilmeli, BDDK'nın kurumsal kapasitesi geliştirilmeli. 
     Sağlık sektörü reformu Türkiye'deki sağlık hizmetleri çok karmaşık bir yapıda ve ihtiyacı etkin şekilde karşılamaktan uzak. Sağlık hizmetlerine erişimde eşitsizlikler gözlenmekte, kaynaklar verimsiz kullanılmakta, yönetimde etkinlik sağlanamamakta. 
     Sağlık Bakanlığı'nın yapısı gözden geçirilerek sağlık alanında geniş bir reforma gidilmeli. 
     Gümrük teşkilatının yeniden yapılandırılması İşlemlerin kolaylaştırılması, gümrüklerde etkin denetimin sağlanması, bilgisayar ağının güçlendirilmesi ve gümrük kapılarının modernize edilmesi gerekli. 
     
     Mahalli İdarelerde durum 
     Mahalli İdareler Reformu Türkiye'de 81 il özel idaresi, 3 bin 226 belediye, 34 bin 600 köy, binin üzerinde mahalli idare birliği, bünyesinde bilinmeyen sayıda işletme, çoğunluğu belediyelere ait bine yakın şirket, 50'ye yakın vakıf, yine bilinmeyen sayıda döner sermaye ve fon bulunuyor. Belediyelerde şirketler hariç 350 bin, özel idarelerde 5 bin personel istihdam ediliyor. Böyle bir kamu örgütlenmesini merkeziyetçi anlayışla yürütmek mümkün değil. Mali yapıkarmaşık ve verimsiz, yerel vergi tabanı düşük, Hazine'nin belediyelerin dış borçlanmasına sağladığı garantiler mali disiplini bozuyor, belediyelerde sağlıklı bir borç yönetimi yok. Bu alanda yeni bir düzenlemeye gidilmeli, merkezi idarenin yürüttüğü ve belediyelere bırakılması uygun görülmeyen hizmetler, Valinin başında bulunduğu, karar organları seçimle oluşan İl Özel idarelerine devredilmeli. 
     Yolsuzlukla mücadeleye ilişkin mevzuatın taranması ve yapılacak değişikliklerin belirlenmesi Ülkemizde bu alandaki mevzuat, yeterinceetkin ve caydırıcı değil. 
     Yolsuzluk ve karapara aklama alanında uluslararası işbirliğine gidilmesi. 
     
     Karapara ile etkin mücadele 
     Yargılama sürecinin hızlandırılmasına ilişkin düzenlemeler Cumhuriyet Başsavcılıkları ve mahkemelerin iş yükü fazlalığı ve uzmanlaşmanın eksikliği, soruşturma ve davaların makul sürede sonuçlandırılmasını engelliyor. 
     Mahkemeler, Cumhuriyet Başsavcılığı ve kolluk teşkilatının çağdaş düzeyde yapılandırılması, ekonomik ve mali suçlarda uzmanlaşmaya gidilmesi Özellikle büyük illerde uzmanlaşma yoluna gidilerek, mali ve ekonomik suçlarda görevlendirilecek Cumhuriyet savcıları uzmanlaştırılmalı, ilgili birimler teknik donanım, personel bakımındandesteklenmeli. 
     Karaparanın aklanması ile etkin mücadele Kurumların bünyelerindemerkezi veri tabanı bulunmayışı tam ve zamanında bilgi edinmeyi engelliyor, mal varlıklarının takibini zorlaştırıyor. Karapara konusunda Mali Suçlar Araştırma Kurumu yapılanmasından kaynaklanan sorunlar da var. 
     
     







</TEXT>
</DOC>
