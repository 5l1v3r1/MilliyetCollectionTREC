<DOC>
<DOCNO> 33935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/yazar/cemal.html </URL>
<DATE> 2001/07/26/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Tayyip'e soru sormak günah mı .. 
</HEADLINE>
<TEXT>

     Tayyip Erdoğan'a soru sormak yoksa günah mı Bazı çevrelerin gözünde sanki öyle. Tayyip Erdoğan'a özellikle siyasal geçmişiyle ilgili soru sormak caiz değilmiş gibi bir hava estiriyorlar. Soranlarsa peşin yargılı, samimiyetten yoksun olmakla suçlanabiliyor. 
     Çok tuhaf. 
     Tayyip'in geçmişi kurcalanmayacak mı 
     Eski defterler açılmayacak mı 
     Bakın, Tayyip Erdoğan çok iddialı geliyor. Herhangi bir kişi değil. Türkiye'yi yönetmeye talip. Böyle bir siyaset adamının mazisi kurcalanır, didik didik edilir. Varsa eski defterleri de açılır. 
     Bundan rahatsızlık niye ki 
     Örneğin, Türker Alkan dün Radikal'deki yazısında Tayyip Erdoğan'a şu soruları yöneltmişti 
     "Tayyip Bey, şeriata göre bir erkeğin birden fazla kadınla evlenmesine ne diyorsunuz 
     Kadınlar, kocalarının izni ve haberi olmadan evden dışarı çıkıp, seyahat edebilmeli midir 
     Kaç kadının mahkemedeki tanıklığı kaç erkeğin tanıklığına bedeldir Mirasta kadınların hakkı, erkeklerin yarısı kadar mı olmalıdır 
     Koca, karısını hafifçe dövebilir mi 
     'Boşsun ' deyince boşaması caiz midir 
     Ya 'hülle'ye ne dersiniz 
     Kölelik ve cariyelik uygulaması konusunda Kuran'da yer alan ayetlere katılıyor musunuz 
     İçki yasaklanmalı mıdır 
     Faizi yasaklayacak mısınız Faizsiz ekonomiyi nasıl işleteceksiniz 
     Hırsızların ellerini kesme uygulamasını başlatacak mısınız " 
     Sorulmayacak mı böyle sorular 
     Oysa Tayyip Erdoğan'ın gerçekten değiştiğini gösterebilecek açıklamalar böylesi sorulardan geçiyor. 
     Değiştiyse, bu soruları yanıtlar. 
     Değiştiyse, bu sorulardan çekinmez. 
     Değiştiyse, geçer televizyon kameralarının, basının karşısına açık yüreklilikle, ikna edici şekilde cevap verir böylesi sorulara... 
     Çünkü Tayyip'in geçmişi farklı 
     Radikal İslam var geçmişinde. 
     Şeriatçılık özlemi var. 
     Toplum ve devlet düzenini dini esaslara dayandırma ütopyası var. 
     Yalan mı bunlar 
     Elbette değil. 
     O zaman gocunmak niye 
     Değiştiyse eğer, "Geçmişte böyle düşünüyordum, hataymış şimdi öyle düşünmüyorum" diyemez mi insan "Geçmişte yanlışlarım oldu" demek niçin o kadar güç olsun ki 
     Cevap çıkmayınca ister istemez akla geliyor 
     1 Tayyip Erdoğan ya değişmedi, o yüzden bu konularda konuşmak istemiyor. 
     2 Ya değişti ama kendi karizması çizilmesin, delikanlılığına halel gelmesin diye susuyor. 
     3 Ya da değişti ama siyasal oportünizm nedeniyle, yani oy kaybetme korkusu ile değiştiğini açıkça kabullenmeye yanaşmıyor. Bir yerde dinle oynamaya açık kapı bırakıyor. 
     Bir başka deyişle 
     İslamcı ya da şeriatçı hareketin seçmen tabanından, Milli Görüş'ten oy tırtıklamak için geçmişinden ve geçmiş yanlışlarından o kadar açık dille söz etmek işine gelmiyor belki de... 
     Hangisi, bilemem. 
     Bildiğim bir şey varsa, o da Tayyip'e geçmişiyle ilgili soru sormak sanki günahmış, sanki caiz değilmiş gibi bir hava yaratılmak istenmesidir. 
     Bu hava eğer devam ettirilir ve Tayyip'in siyasal geçmişi perdelenmek istenirse, Tayyip değişmedi, Tayyip takiyeci diyenlerin sesi daha çok inandırıcılık kazanır. 
     
     







Sansür bayramı 


Derviş yemekleri 


Tayyip'e soru sormak günah mı .. 


Kira yasası zaten çökmüştü 


Dalgalı istikrarlı 


Yoksulların gözleri 


Bravo komşuya 


"Beşi bir yerde" 


Hortumcuya gün doğdu, yaşasın adalet... 


Mizah üzerine... 


Pişkinsüt fezlekesi 


Uğur Mumcu’dan Soy - sop kredileri’ 


Uygulanacak kanun farklı 


TL ile fazla oynanırsa "dolar"a kaçar 


Mavisine, beyazına, nalına, mıhına 


</TEXT>
</DOC>
