<DOC>
<DOCNO> 24168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/ekonomi/eko03.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Buğday tartışması piyasaları karıştırdı 
</HEADLINE>
<TEXT>

Merkez Bankası Başkanı Serdengeçti, buğday fiyatı tartışmasının piyasalarda yarattığı tedirginliği gidermek için ikna turuna çıktı 
     ZÜLFİKAR DOĞAN Ankara 

     Merkez Bankası Başkanı Süreyya Serdengeçti, piyasalarda, son günlerde yaşanan hareketliliğin gerisinde, "Belleklerdeki siyasi krizlerin" yattığını söyledi. "Buğday fiyatı tartışmaları, maalesef zihinlerde h l taze olan geçmiş tartışmaları canlandırdı ve kaygı yarattı" diyen Serdengeçti, bu gelişmenin yine program gecikiyor mu, yapılacaklar erteleniyor mu’ gibi tereddütlere yol açtığını söyledi. Ortaya çıkan kaygıları gidermek için bankacılar ve ekonomi yorumu yapan akademisyenlerle görüşmek amacıyla İstanbul’a gelen Serdengeçti, önce akademisyenlerle bir araya geldi 
     
     Yanlış yorumları düzeltecek 
     İki haftadır piyasaların Hazine ihalelerini es geçtiğini ve bu sorunun çözülmesi gerektiğini belirten Serdengeçti, "Açıklanacak her şeyi açıkladık. Şimdi Bankalar Birliği’nde bankacılarla konuşacağız. 31 Mayıs’a kadar yapılması taahhüt edilmiş işler var. Haziran takvimi var. Siyasete düşen görevler var" dedi. 
     Dün akşam NTV’de Eko Diyalog programını yapan Prof. Dr Asaf Savaş Akat, Prof. Dr. Deniz Gökçe ve Hazine eski Müsteşarı Mahfi Eğilmez’le yaptığı toplantı öncesinde Milliyete’e konuşan Serdengeçti "Bazı akademisyenler, iktisatçılar, yorumcular, yanlış yorumlar da yapılabiliyor. Bu da etki yaratıyor. Akademisyenlere programı, içeriğini, yapacaklarımızı, anlatıp, yanlış anlamaları, yanlış yorumlamaları konuşacağız" dedi. 
     
Yabancı bankalardan destek arayacak      Serdengeçti, İstanbul’da bankalarla ve akademisyenlerle yapılacak toplantıların ardından, önümüzdeki hafta yurtdışına gideceklerini belirterek, Almanya’da Deutsche Bank ile, Amerika’da yine bankalarla toplantılar yapacaklarını söyledi. Kendisinin ayrıca Londra’ya da gideceğini kaydeden Serdengeçti, toplantıların içeriği ile ilgili olarak ise "Tabii programı kendilerine anlatacağız. Ayrıca programa ve Türkiye’ye finansal destek isteyeceğiz. Başka bazı destekler ve kolaylıklarla ilgili de görüşmeler olacak. Yani toplantıların içeriğinde, çok çeşitli, farklı konu başlıkları var" diye konuştu. 
     



 EKONOMİ 





















</TEXT>
</DOC>
