<DOC>
<DOCNO> 34550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/son/sondun14.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya Başbakanı Bask liderini uyardı "İspanya bölünmez" 
</HEADLINE>
<TEXT>

     İspanya Başbakanı Jose Maria Aznar, ülkenin kuzeyindeki Bask bölgesinin lideri Juan Jose İbarretxe'yi, ''İspanya'nın bölünmesine izin vermeyeceği'' yolunda uyardı. 
     Başbakan Aznar, La Vanguardia gazetesine yaptığı açıklamada, ''İbarretxe, İspanya'nın hiçbir bölümünün ayrılmayacağını bilsin. Hür irade hakkı, dünyada hiçbir yerde tanınmıyor'' dedi. 
     Aznar, bu açıklamasıyla bölgenin yarı özerk hükümetinin başkanı İbarretxe'yle bugün yapacağı toplantıya zemin hazırlamış oldu. 
     Protokol niteliğindeki toplantı öncesindeki gerginlik, İbarretxe'nin hür iradeyi görüşme niyetini açıklaması yüzünden artmıştı. 
     İbarretxe'nin Bask Ulusal Partisi, bağımsızlıktan yana, ancak bölgenin bağımsızlığı için mücadele veren ayrılıkçı ETA örgütünün eylemlerine karşı çıkıyor. 
     
     







</TEXT>
</DOC>
