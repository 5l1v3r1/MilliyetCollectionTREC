<DOC>
<DOCNO> 4639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/yazar/theper.html </URL>
<DATE> 2001/01/30/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Uyarı gerekiyordu 
</HEADLINE>
<TEXT>

     Anayasa Mahkemesi bir uyarıda bulundu "Anayasa’nın 69. maddesinin değiştirilmesi demokrasiyi savunmasız bırakır" dedi ve değişiklik paketi askıya alındı. Anayasa Mahkemesi kanunlar yapılırken görüş bildirir mi Anayasa Mahkemesi’nin neyi, nasıl yapacağı iki yerde anlatılır. Birincisi Anayasa’nın 148. ve devamı maddelerinde, ikincisi 2949 Sayılı Kanun’da. 
     Ancak bunların hiçbirinde Anayasa Mahkemesi’nin istişari görevi veya Milli Güvenlik Kurulu gibi görüş bildirme görevi yoktur. Ancak, iktidar ortakları önceki Cumhurbaşkanı’nın görev süresinin uzatılması için şahsına mahsus Anayasa değişikliği yapmak gibi veya bugün, FP’nin kapatılıp da durduk yerde bir seçim ortamı yaratılmasını önlemek gibi münferit olayları Anayasa değişikliği konusu yaptıkları müddetçe, Anayasal kuruluşlardan bu tür uyarılar alacağa benzerler. Evet, Anayasa Mahkemesi’nin görüş bildirme görevi yoktur, yargılama görevi vardır. Ancak bugün yapılan müdahale, kuvvetler ayrılığı prensibini hiçe sayan bir tutuma karşı demokrasiye yönlenderme hareketidir. Mutad değildir ancak gereklidir. 
     
     Günübirlik olmaz 
     Kuvvetler ayrılığı prensibi bertaraf edilerek, bakılmakta olan bir davayı etkileyecek, münferit olayları tanzim amacına yönelik günübirlik Anayasa değişikliği olamaz. Bu uyarıyı yapmak da en etkili organa düşmüştür. 
     Oysa kısa bir süre önce yine kuvvetler ayrılığı prensibine ters bir maddenin değiştirilmesi gereği yine en üst makamdan, Sayın Cumhurbaşkanı’ndan gelmişti. Cumhurbaşkanı, Anayasa’da Türkiye Büyük Millet Meclisi’ne tanınan af yetkisinin kaldırılması gerektiğini ifade etmişti. Bu nokta gerçekten çok önemli bir noktadır ve bu da kuvvetler ayrılığı prensibini hiçe sayan bir maddedir. Ancak böyle bir değişiklik bugün bir siyasi partiye yarar sağlamayacağı için kulak arkası edildi. Hatta af yasalarının bir oy potansiyeli olarak kullanılması mutad olduğundan bu uyarı üzerinde durulmadı. 
     Ülke gerçekleri yerine günübirlik hesaplarla yasa ve Anayasa ile oynanmak istenilirse daha çok uyarı geleceği görülüyor ancak olması gereken siyasi iktidarın problem yaratmak yerine problem çözmesidir. 
     
     





Televizyon 


İç parmak 


Dumanlı mektup 


Kıvrıkoğlu Aftan PKK yararlandı 


Kazanova Operasyonu 


Değişim korkusundan kurtulmak zorundayız 


Dilsiz tarih 


Macaristan, Cengiz Han'ın hediyesidir 


"Garanti" istiyorlar, "garanti" .. 


Vetoya veto 


Bu okulu kuran ve yaşatanlar 


Yeni iyi haberler... 


Bir Esbank’ alana bir Esbank’ bedava 


İçtüzük darbesi 


Yeni lejyonerler 


Karl Marx'ın ruhu Davos'ta 


Uyarı gerekiyordu 


"Yolsuzluklar ülkesi" 


</TEXT>
</DOC>
