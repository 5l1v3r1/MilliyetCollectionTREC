<DOC>
<DOCNO> 26821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/son/sondun14.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Prens Charles'a evlilik izni çıkar gibi.... 
</HEADLINE>
<TEXT>

     Prens Charles'ın uzatmalı sevgilisi Camilla-Parker Bowles'un Kraliçe II. Elizabeth'e ait resmi bir ikametgahta ilk kez fotoğrafının çekilmesi, ''Kraliçe oğlunun Camilla ile evliliğine izin verebilir'' yorumlarının yapılmasına neden oldu. 
     Kraliçe Elizabeth'in Ediburgh'daki sarayı Holyroodhouse'da dün akşam iş çevreleri için verilen davete Camilla Parker-Bowles da davet edildi. İlk kez Kraliçe ve eşinin bulunduğu bir ortama giren Camilla'nın fotoğrafının çekilmesi için foto muhabirlerine izin verilmesi, basın için büyük sürpriz oldu. 
     Bugüne kadar Prens Charles ve ailesinin birarada bulunduğu hiçbir ortamda görüntülenmemiş olan Camilla Parker-Bowles'un fotoğraf çekimi, basın ve siyasi çevreler tarafından ''iyiye işaret olarak'' yorumlandı. Gazeteler, Kraliçe'de ortaya çıkan bu gözle görülür yumuşamanın, önümüzdeki günlerde bir evlilik haberinin işareti sayılabileceğini kaydettiler. 
     
     






</TEXT>
</DOC>
