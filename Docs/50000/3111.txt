<DOC>
<DOCNO> 3111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/son/soneko02.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı'dan 150 trilyonluk hisse senedi ihracı 
</HEADLINE>
<TEXT>

     Hacı Ömer Sabancı Holding A.Ş'nin 150 trilyon liralık hisse senedi ihraç etme talebi Sermaye Piyasası Kurulu SPK tarafından kabul edildi. 
     SPK'nın haftalık bülteninde yer alan bilgiye göre, Sabancı Holding 22 trilyon 500 milyar lirası bedelli, 127 trilyon 500 milyar lirası da iç kaynaklardan karşılanmak üzere bedelsiz hisse senedi ihraç edecek. Citibank İstanbul Merkez Şubesi, geçen hafta Lüksemburg'da kurulu Fidelity Funds Sıcav şemsiyesi altında bulunan 760 bin paylık ''American Growth Fund'' ve 2 milyon 610 bin paylık ''European Growth Fund'' adlı iki adet alt fonun kurul kaydına alınması talebiyle SPK'ye başvurdu. 
     Tüyap Tüm Fuarcılık Yapım A.Ş'nin 1 trilyon 847 milyar liralık hissesini halka açma talebi kurul tarafından incelemeye alındı. Rant Finansal Kiralama A.Ş. 7 trilyon liralık kayıtlı sermaye tavanını 25 trilyon liraya, Beko Elektronik A.Ş. de 20 trilyon liralık kayıtlı sermaye tavanını 75 trilyon liraya yükseltmek için SPK'ya başvurdu. 
     SPK, Modern Enerji Elektrik Üretimi Otoprodüktör Grubu A.Ş'nin 1 trilyon 250 milyar liralık bedelli, 2 trilyon liralık iç kaynaklardan karşılanmak üzere bedelsiz, 1 trilyon 250 milyar liralık halka açılma başvuruları kuruluşun talebi üzerine işlemden kaldırdı. 
     




</TEXT>
</DOC>
