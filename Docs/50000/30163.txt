<DOC>
<DOCNO> 30163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/son/sontur16.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
"Hz Muhammed'in ayakkabılarına karbon 14 testi ugulanabilir" 
</HEADLINE>
<TEXT>

     Diyanet işleri Başkanı Mehmet Nuri Yılmaz, Topkapı Sarayı'nda saklanan kutsal emanetlerin arasında bulunan üç tek ayakkabının, Hz Muhammed'e ait olup olmadığının anlaşılması için karbon 14 testinin yapılmasında sakınca bulunmadığını söyledi. Yılmaz, "Ayakkabının dinle ne ilgisi var. Peygamberimiz giymiş olabilir. Ayakkabı bir kutsallık kazanmaz" dedi. 
     Diyanet İşleri Başkanı Mehmet Nuri Yılmaz, görme özürlü vatandaşlara Kuran ve dini bilgilerin öğretilmesi amacıyla düzenlenen kursun açılışını yaptı. Yılmaz, yaptığı konuşma toplumda kimsenin diğerinden üstün olmadığını, herkesin birbirine muhtaç olduğunu bu nedenle de insanların birbirini tamamlaması gerektiğini belirterek, insanları dayanışmaya çağırdı. 
     Yılmaz, "Bize düşen görev, özürlü vatandaşlarımıza hüsnü muamelede bulunmak ve onların sorunlarının çözümüne yardımcı olmaktır" dedi. 
     Diyanet İşleri ve Beyazay Derneği'nin işbirliğiyle gerçekleştirilecek kurs, Başkanlığa bağlı iki ayrı mekanda, 3 Temmuz 2001 -31 Ağustos 2001 tarihleri arasında verilecek. Kursta 25 erkek, 10 bayan olmak üzere toplam 35 kişi eğitim alacak. 







</TEXT>
</DOC>
