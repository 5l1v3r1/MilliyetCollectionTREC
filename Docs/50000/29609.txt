<DOC>
<DOCNO> 29609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/spor/spo01.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fulya’da işbaşı 
</HEADLINE>
<TEXT>

Beşiktaş, yeni sezonunun hazırlıklarına dün taraftarının desteğiyle başladı, kaleciler Yugoslav Stovakic ve Metehan da idmana çıktı 
     KARTAL YİĞİT 

     SİYAH - Beyazlı takım, 2001 - 2002 sezonunu taraftarın yoğun tezahüratları altında açtı. Fulya’da 16.00’da toplanan Beşiktaş, Teknik Direktör Daum yönetiminde iki saat çalıştı. Antrenmana 32 oyuncu katılırken, Christoph Daum 34 kişilik kadroda Rahim, Nouma, Murat, Ali Eren, Fazlı, Sellami, Salih, Ekrem, Halilagiç, Ufuk ve gençlerden Barbaros ve Ali Genç’e yer vermedi. 
     FULYA’ya gelen Rahim, kadroya alınmadığını görünce, üzgün şekilde tesislerden ayrıldı. Antrenmanı kalabalık taraftar grubu izlerken, Ahmet Dursun tribüne çağrılarak, gönlü alındı. Ülkelerindeki Shorunmu ve Baya antrenmana gelmezken, Yugoslav Hajduk Split’in kalecisi Dragon Stavokic ile Avustrulya’dan Sidney United’ın kalecisi gurbetçi Metehan da idmana çıktı. 
     
TAMER imzayı attı      Yılda 500 milyar 
     BEŞİKTAŞ, Trabzonsporlu Tamer’le iki yıllık sözleşme imzaladı. Bordo - Mavili takımın Almanya kampından önceki gece ayrılan ve İstanbul’a gelen Tamer, Akaretler’deki kulüp binasında yöneticilerle masaya oturdu. Yıllık 500 milyar lira karşılığı imza atan Tamer, mutlu olduğunu ifade etti. 
     
     G.Saray’da yetiştim’ 
     TAMER’i imza töreninden sonra ilk kutlayan kişi babası Necati Tuna oldu. Genç futbolcu, "Galatasaray’ın alt yapısından yetiştim. Ancak A takımına çıkamadım. Trabzonspor da büyük bir camia. Ama gönlümde hep üç büyük kulüpten birinde forma giymek yatıyordu. Beşiktaş’ın başarısı için yılmadan çalışacağım" dedi. 
     
Anlayış bekliyoruz’      BEŞİKTAŞ yönetimi, Samsun- sporlu Tümer ile İlhan’ın peşini bırakmıyor. İlhan’la sözleşme imzaladıklarını, Tümer’le de anlaştıklarını hatırlatan Asbaşkan Yıldırım Demirören, "İki futbolcu konusunda da Samsunspor’dan anlayış bekliyoruz" dedi. 
     SAMSUNSPOR’la görüşmeleri sürdürdüklerini belirten Yıldırım Demirören, "İki kulüp arasındaki dostluk ilişkileri bozulmasın. Bu transferleri hülle yoluyla gerçekleştirmek istemiyoruz. Artık Samsunspor’un evet demesini bekliyoruz" diye konuştu. 
     
     Nouma’yı G.Saray’a vermeyiz’ 
     BEŞİKTAŞ Asbaşkanı Yıldırım Demirören, gözden çıkardıkları Pascal Nouma’yı Galatasaray’ın istediği şeklinde çıkan haberler üzerine, "Bize böyle bir teklif gelmedi" dedi. Demirören, "Kaldı ki Pascal Nouma Türkiye’de kalacaksa Beşiktaş’ta oynar. Galatasaray’a vermeyiz. Biz onu Avrupa’ya vermek istiyoruz. En iyi teklifi yapan kulübe göndereceğiz" diye konuştu. 
     



 SPOR 























</TEXT>
</DOC>
