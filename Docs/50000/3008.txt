<DOC>
<DOCNO> 3008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/son/sontur25.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Van'da çöplükte el bombası patladı 5 kişi yaralandı 
</HEADLINE>
<TEXT>

     Van'da, çocukların çöplükte buldukları bombanın patlaması sonucu 5 kişi yaralandı. 
     Alınan bilgiye göre, İstasyon Mahallesi Özalp yolu yakınında oturan 
     Memduh Kaya, çöplükte bulduğu patlayıcıyı, Kömürcüler Sitesi civarındaki evlerinin yanına getirdi. 
     Memduh Kaya, bulduğu bombayı kurcalarken patlama meydana geldi. Patlamada, Memduh Kaya 14 , İkbal Atak 12 , Nevzat Kaya 9 , Kovan Acar 6 ile yoldan geçen Mahir Gül 56 çeşitli yerlerinden yaralandı. 
     Yaralılar çevredeki vatandaşların yardımıyla Van Devlet Hastanesi'ne kaldırıldılar. Yaralılardan İkbal Atak, arkadaşının bulduğu cismin pil tipinde olduğunu ve bunu kurcalamaması için uyarıda bulunduğunu belirterek, ''Birkaç kez taşa vurdu. Daha sonra büyük bir patlama oldu. Arkadaşımın bulduğu patlayıcıyı daha önce televizyon filmlerinde görmüştüm. Bu nedenle uyardım. Ancak uyarılarıma rağmen kurcalamaya devam edince bir anda patlama oldu'' dedi. Yetkililer, patlayıcının cinsinin tespitine çalışıldığını ve soruşturmanın devam ettiğini bildirdiler. 




</TEXT>
</DOC>
