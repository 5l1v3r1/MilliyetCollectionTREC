<DOC>
<DOCNO> 40690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/dunya/dun01.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs yangınına körükle giden rapor 
</HEADLINE>
<TEXT>

     GÜVEN ÖZALP Brüksel 

     Lüksemburglu sosyalist parlamenter Jacques Poos tarafından hazırlanan ve Kıbrıs konusunda Türkiye aleyhine son derece ağır eleştiriler içeren rapor Avrupa Parlamentosu’nda yapılan oylamada ezici bir çoğunlukla kabul edildi. 
     Oylamaya katılan 571 parlamenterden 504’ünün kabul oyu kullandığı rapora sadece 31 parlamenter ret oyu verdi. 
     Raporu Türkiye lehine yumuşatmak isteyen Liberallerin çabaları da yeterli olmadı. Bu grup tarafından verilen değişiklik önergelerinin hiçbiri kabul görmedi. 
     Rapor herhangi bir bağlayıcılığı olmasa da taşıdığı anlam nedeniyle büyük önem taşıyor. 
     Türkiye’ye "ilhak söyleminden vazgeçmezsen Avrupa Birliği üyeliğini unut" mesajı veren rapor bundan sonra Ankara’nın üyelik yolunun Kıbrıs’a endeksleneceğinin de ilk işareti olarak algılanıyor. 2004’te Türk tarafı olsa da olmasa da Kıbrıs’ın üyeliğe alınacağının da göstergesi olan raporun kısa vadedeki ilk etkisi kasım ayında görülecek. 
     Kıbrıs konusunda Ankara’yı sert rüzgarların beklediğini ortaya koyan raporun "ruhunun" AB Komisyonu’nun hazırlayacağı ilerleme Raporu’na yansıtılmasına kesin gözüyle bakılıyor. 
     



 DÜNYA 











</TEXT>
</DOC>
