<DOC>
<DOCNO> 9907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/guncel/gun07.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurbanlık önce bayıltılmalı mı 
</HEADLINE>
<TEXT>

ÇAPRAZ ATEŞ 
     AYŞEGÜL DOĞAN 

     Kurban Bayramı nedeniyle tekrar gündeme gelen "şoklama" yöntemiyle kesim, uzmanları böldü. Bir kısım bilim adamı, hayvanları bayıltılarak kesmek gerektiğini savundu. Bir kısım "bayılt - kes" yöntemini dinen uygun bulmadıklarını ve klasik kesimin doğru olduğunu bildirdi. Tarafların görüşleri şöyle 
     
     Prof. Dr. Bülent Nazlı İstanbul Üniversitesi Veterinerlik Fakültesi Öğretim Üyesi 
Eziyet çektirmeyin      Her şeyden önce olayın insani tarafı var. Gelişmiş ülkelerin tümünde hayvan hakları çok önem taşıdığından bayıltma yöntemini kullanıyorlar. Hayvanları mademki beslenmek için kesiyoruz hiç olmazsa onları strese sokmayalım, acı çektirmeyelim’ diye kanunlarına koyuyorlar. Avrupa Birliği AB direktiflerinde yer alıyor, herkes bildiği gibi kesemez, acı çektiremezsiniz’ diyor. AB’ye gireceksek bayıltmayı mutlaka uygulamak zorundayız. Bunu sadece Kurban bayramlarında hatırlamak da hatalı. Bu sistemi mezbahalara yerleştirmemiz şart. Pek çok bayıltma yöntemi var dünyada. Tabancayla, karbondioksitla ve elektrikle. Türkiye için en uygun yöntem elektroşok. 
     
Dinen de uygun      Bayıltmaya müftülük ve Diyanet İşleri de resmi açıklamayla destek verdi. Bayıltmanın hiçbir sakıncası yok. Dinen de daha uygun. Hayvana hiçbir eziyet, acı çektirmeyeceksiniz hatta bir hayvanın önünde diğerini kesmeyeceksiniz’ diye Kuran’da var. Acı çektirerek kesmek kurban olmaktan çıkıyor. Maksat kan akıtmaksa bayıltmayla daha çok kan akıtılıyor. Ne kadar çok kan akarsa o kadar sağlıklı et elde ediyorsunuz. Tarım Bakanlığı bayıltmayla kesim yöntemini ciddiye almalı ve bir genelgeyle mecbur kılmalı. 
     
     Hasan Gençdal İstanbul Büyükşehir Belediyesi Mezbahalar Müdürü 
Dinde yeri yok      Bayıltma yöntemine karşıyım. Kesinlikle katılmıyorum. Dinimizde yeri yok. İslam’a göre tartışmalı. Kurban kesimi Kurban Bayramı’nda halkın dini vecibelerini yerine getirmesi içindir. Biz veteriner hekim olarak karşıyız. Bayıltmayla kaç saniyede ya da dakikada öleceği belli olmaz. Bu yöntem halkı yanlış yönlendirmedir. Toplu kesimlerde bir işe yaramaz. Bin iki bin hayvanın kesildiği yerde önce hangi hayvana sıra gelecek Toplu kesimlerde sıkıntı ve sorun yaratır. Halkın inancıyla oynanarak psikolojik olarak çelişkiye sokuyor. Dini inancımıza ters. Kurban Bayramı yılda bir defa olduğuna göre dini vecibelere göre kesilmesi doğrudur. 
     
Keskin bıçak      Doğru kurallara göre kesim yapılırsa sakınca yaratmaz. Klasik kesim her zaman daha sağlıklıdır. Bizim tavsiyemiz hayvanı tekniğine göre yere yatırıp çok keskin bıçakla, tekbir getirerek, hayvanı okşayarak kesmek. Bu şekilde yapılırsa hayvan zaten rahatlar, kasılmaz. Keskin bıçakla kesildiği zaman hayvan daha kısa sürede, anlamadan ölür. Veteriner hekim olarak tavsiyemiz kurbanı hazır hale getirmek için işin ehli bir kasabı bulmak, hayvanın sağlıklı olup olmadığını veteriner hekime kontrol ettirmek gerek. 
     


 GÜNCEL 





















</TEXT>
</DOC>
