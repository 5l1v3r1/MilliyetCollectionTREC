<DOC>
<DOCNO> 11708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/son/sonspo04.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylı Jardel Milan'ın transfer listesinde 
</HEADLINE>
<TEXT>

     Galatasaray'ın golcüsü Jardel, İtalya'nın Milan takımının transfer listesine girdi. 
     A.C Milan Kulübü Başkanı Silvio Berlusconi, futbol dünyasının ünlü isimlerini transfer edebilmek için harekete geçti. İtalyan basınında yer alan haberlerde çok farklı isimler A.C Milan'ın transfer listesinde yer alırken, Berlusconi'nin 200 milyar lireti yaklaşık 100 milyon dolar gözden çıkardığı ileri sürüldü. 
     Corriere dello Sport gazetesi listeye Beckham Manchester United-bonservisi 60 milyar lira , Morientes Real Madrid-bonservisi 50 milyar , Thuram Parma-bonservisi 50 milyar , Rui Costa Fiorentina-bonservisi 70 milyar , Jardel Galatasaray-bonservisi 40 milyar ve Rivaldo'yu Barcelona-bonservisi 70 milyar koyarken La Gazzetta dello Sport gazetesi Lazio'dan Veron, Crespo, Salas ve Leeds United'den Mark Viduka'nın kırmızı-siyahlıların transfer listesinde olduğunu öne sürdü. 
     Tutto Sport gazetesi ise Milan'ın Veron'un alabilmek için Francesco Coco ve 40 milyar İtalyan Lireti teklif ettiğini iddia ederken Berlusconi'nin Rivaldo, Buffon ve Anelka'yı da istediği kaydedildi. 
     Gazete, İnter takımının ise Galatasaray'dan Emre Belözoğlu'nda ısrar etmesinin yetmediğini, ileride Vieri ve Ronaldo'nun alternatifi olarak Galatasaray'dan Jardel veya Valencia'dan John Carew'in de bulunduğunu belirtti. 
     Bu arada İtalyan basını, son 3 gündür Milan'ın gelecekteki teknik direktörü için Marcello Lippi'yi ön plana çıkartırken, bugün yapılan yorumlarda Fatih Terim tekrardan favori olarak gösterilmeye başlandı. 
     Corriere dello Sport gazetesi, ''Lippi, Milan'a girmeye hazır ama Fatih Terim ile her zaman için bir verilen taahhüt var. Bazı sorunlar ve sancılar olsa da bu kesinlikle silinemez'' derken, ''Terim mesaj yollamıyor, bekliyor ve Fiorentina'ya taraftarlık ediyor'' başlığıyla,Terim'in sık aralıklarla Floransa'daki eski yardımcıları Antognoni, Di Gennaro, Santercole'yi arayıp, mormenekşelerde işlerin nasıl gittiğini sorduğunu yazdı. 
     Tutto Sport gazetesi de ''Terim'in kişiliği üzerinde bir şaşkınlık olsa da Terim, Lippi ve Tassotti arasında favori'' ifadesini kullandı. Gazete, İnter için ise gelecek sezonda yüzde 45 Hector Cuper Valencia , yüzde 30 Zaccheroni ve yüzde 25 Tardelli'nin teknik direktör olacağını iddia etti. 




</TEXT>
</DOC>
