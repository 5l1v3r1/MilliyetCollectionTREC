<DOC>
<DOCNO> 35868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/son/sondun20.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush bir ay izne çıkıyor "Açık havaya benim de ihtiyacım var" 
</HEADLINE>
<TEXT>

     ABD Başkanı George Bush, uzun olduğu gerekçesiyle eleştirilere hedef olan Washington dışında 1 ay tatil yapma kararını savundu. 
     Bush, gazetecilere yaptığı açıklamada, ''Washington güzel bir yer ve Oval Ofis'te çalışmaktan gurur duyuyorum. Ancak ben de hava almaya ihtiyaç duyan bir insanım. Bu, kafamı toparlamamı sağlıyor'' dedi. 
     Göreve geldiğinden bu yana ilk kez tatile çıkan Bush, tatil sırasında çalışacağını, göç konusunda alacağı kararlar ve Meksika Devlet Başkanı Vicente Fox'un 4-5 Eylül tarihlerinde Washington'a yapacağı ziyaretle ilgili çalıştığını söyledi. 
     Washington'daki yardımcılarıyla her gün görüşen Bush, ulusal güvenlik konuları gibi birçok konu üzerinde çalıştığını kaydetti. 
     Sıcaklığın 40 derecenin üzerine çıktığı Texas'taki Crawford Çiftliği'nde tatilini geçiren Bush, burada siyasi harareti hissetmediğini belirterek, ''Burada dostların arasındayım. Texas halkı beni tanıyor ve prensipleri olan bir insan olduğumu biliyorlar. 
     Demokrat ya da Cumhuriyetçi olsun Texas'lılarla ben iyi anlaşıyoruz'' diye konuştu. 
     USA Today gazetesi ve CNN televizyonunun Gallup'a yaptırdığı kamuoyu araştırmasına göre, Amerikan halkının yüzde 55'i, Başkan Bush'un tatilinin çok uzun olduğunu düşünüyor. 
     
     







</TEXT>
</DOC>
