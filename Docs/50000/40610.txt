<DOC>
<DOCNO> 40610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/son/sondun16.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kötü döşenmiş ofis, çalışanları sinirli ve verimsiz yapıyor 
</HEADLINE>
<TEXT>

     İngiltere'de yapılan bir anket kötü döşenmiş bir ofisin çalışanları gergin, sinirli ve verimsiz yaptığını ortaya koydu. 
     Ofisin iç döşemesi kadar, bulunduğu yerin de çalışanların psikolojisi üzerinde büyük etki yaptığına dikkat çeken araştırmacılar, bu sonuca ulaşabilmek için 10 bin ofis çalışanıyla yüz yüze anket yaptıklarını bildirdiler. 
     Araştırmayı yapan ''AMA'' adlı ofis danışmanlık hizmetleri kuruluşunun temsilcisi Alexi Marmot, bir ofisin sadece masalardan oluşan bir mekandan ziyade ''yaşanabilir'' bir yer olması gereğine işaret etti. 
     Marmot, ''Eğer bir ofis döşenirken bu durum göz önünde tutulmazsa, çalışanların kendilerini değer verilmeyen kişiler olarak görmeleri kaçınılmaz olur. Bu da doğrudan verimi etkiler'' dedi. 
     Marmot, ofislerin düzenlenmesi sırasında içinde çalışan kişilerin statülerine göre bir yerleşme düzeni yapılmasının doğru olmadığını, yerleşimin fonksiyonel olmasına öncelik verilmesi gerektiğini vurguladı. 
     Çalışanların işyerlerine ulaşımlarının da önem taşıdığını belinrten uzmanlar, birçok başkentte çalışanların işyerlerine ulaşmak için en az bir saat harcadığını ifade ettiler. Uzmanlar, ''Yollarda harcanan bu süreler toplandığında her haftaya bir ekstra çalışma günü düşüyor. Bu durum göz önüne alınarak bütün çalışanların kolayca ulaşabilecekleri bir yer seçilmeli'' diyor. 
     Uzmanlar, ışık ve havalandırma şartlarının da ofis çalışanlarının verimlerinde ciddi bir etki yarattığının altını çiziyor. 






</TEXT>
</DOC>
