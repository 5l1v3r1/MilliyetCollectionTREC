<DOC>
<DOCNO> 30972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/yasam/ayas.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıcak bir yuva onlara çok uzak 
</HEADLINE>
<TEXT>

Öldüresiye dövülünce koruma altına alınan Pınar, Murat ve Serdar'ı ziyaret ettik. Gülmeyi yeniden öğrenen üç minik, tek soru sordu Evinize gidiyoruz değil mi .. 
     SEMRA KARDEŞOĞLU İstanbul 

     Pınar 8, Murat 7, Serdar ise sadece 1,5 yaşında. Üçünün yaşlarının toplamı iki elin parmaklarını geçememiş henüz yaşadıklarını anlatmak için onlarca el gerekiyor oysa. Taştan kardeşleri 15 gün öncesine dek kimse tanımıyordu. 
     Kadıköy'de kapılarının önlerinden geçen onlarca insan, küçük gecekonduda üç küçüğün neler yaşadığından habersizdi. Sonra bir ihbarla, yaşadıklarını tüm Türkiye öğrendi. 
     
     Anne hemen kayboldu’ 
     Eve gelen polisler üç kardeşi yüzleri gözleri dayaktan, işkenceden morarmış, darp edilmiş, aç ve susuz buldular. Küçükler hastaneye kaldırıldı. Bir süre sonra eve alkollü gelen anne Nalan Bozkurt, gözaltına alındı. Çocukları, onun sevgililerinin dövdüğü anlaşıldı. 
     Anne bir gün sonra serbest bırakıldı ve kayıplara karıştı. Babaları da bir yıldır cinayet suçlaması ile cezaevinde bulunan Taştan kardeşler, İstanbul Valiliği onayıyla Bahçelievler'deki SHÇEK'in yuvasında koruma altına alındı. 
     Pınar, Murat ve Serdar, şimdi aileleri tarafından yuvaya bırakılan arkadaşları ile aynı çatı altındalar. 
     
     Kafaları delinmiş gibi’ 
     Şeyh Zayet Çocuk Yuvası Müdür Yardımcısı Tuncer Gökçe, üç miniğin darp izlerinin yeni yeni geçmeye başladığını belirterek, şunları anlattı 
     "Murat'ın kafasında çivi ile delinmiş gibi izler var. Pınar'ın kaşı patlak. Vücutlarının her tarafı morluklar içinde. Bunlar elle vurularak oluşabilecek izler değil. 1.5 yaşındaki Serdar'ın yanağındaki derin yanık izi nasıl oldu bilmiyoruz. Geldikleri ilk beş gün hiç konuşmadılar. Psikolog desteği alıyor, geçmişle ilgili konuşmak istemiyorlar. Güvenlerini kazanmaya çalışıyoruz. Denize götürdük onları, çok sevindiler. Geldiklerinden bu yana ne anneleri ne de bir akrabaları çıkıp çocukları sordu. Annenin bulunmasından sonra çocukların velayetinin alınması için dava açılacak." 
     
     Söz eve gideceğiz...’ 
     Pınar, Murat ve Serdar'ın yaraları kabuk bağlayacak, geçecek. 
     Belki unutacaklar. Büyüklere olan güvenlerini yeniden kazanabilecekler mi, gerçekten gülebilmeyi becerebilecekler mi bilmiyoruz. Biz yuvadan ayrılırken bakıyoruz Pınar kapının yanında bekliyor 'Gidiyor muyuz abla ' diye soruyor. 'Nereye ' diyorum 'Size tabii ki. Sizin eve... Çok uzak mı Araban var mı Hemen gider miyiz ' diye sıralıyor. Tüm çocukların öncelikli özlemi elbette bir yuva değil mi .. Pınar'a söz veriyorum, bizim eve gitmeye... 
     



 YAŞAM 

















</TEXT>
</DOC>
