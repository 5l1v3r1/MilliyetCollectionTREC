<DOC>
<DOCNO> 9307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/spor/spo05a.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
FİORENTİNA’DA FIRTINA 
</HEADLINE>
<TEXT>

İtalyan basını, Terim’in istifasına geniş yer verdi 
     ASLI BIÇAKÇI 

     FİORENTİNA’YI bırakan Fatih Terim, İtalya’nın gündemine oturdu. Gazzetta dello Sport, "Terim gitti, Mancini var" başlığını attı. Haberde, Terim ile birlikte istifa eden Menajer Antognoni’nin yardımcısı Santercole’nin de "Umarım benim param da oyuncu alınması için Terim ve Antognoni’ye eklenir" diye istifasını sunduğu belirtildi. İtalya Futbol Federasyonu, daha önce Lazio’da yardımcı antrenör olan Mancini’nin, Fiorentina’ya transferi için özel izin verdi. 
     İSTİFA haberine geniş yer veren Corriere dello Sport gazetesi de "Fiorentina, ne fırtına" manşetini atarken, "Floransa’da çılgın bir gün. Terim’in arkasından Türk - İtalyan tüm teknik adamlar istifasını verdi. Özellikle 30 yılını Fiorentina’da geçirmiş olan Antognoni bile" diye yazdı. Gazete iç sayfasında "Fiorentina’da devrim. Beş dakikada yedi istifa" ifadelerini kullandı. Floransa’da yaşananları ise "volkan patlamasına" benzetti. 
     TUTTO Sport gazetesi de "Terim, Milan için hazır" başlığını atarak, "Fiorentina, aşağılamalar, suçlamalar ve yankı yaratan elvedalarla kaosun içinde" dedi. La Repubblica gazetesi, "Terim gitti, işte Mancini. Şimdi Fiorentina ikiye bölündü", La Stampa "Türk işi, Terim Rahatsızlığı ortadan kaldırıyorum. Boğaz’dan gelen teknik direktör son kavgadan sonra bırakıyor" diye yazdılar. 
     
Dağılmaya az kaldı’      FATİH Terim’in istifası sonrası büyük üzüntü yaşayan Fiorentinalı futbolculardan Angelo Di Livio, "bu şekilde dağılmaya doğru gidiyoruz" dedi. Di Livio, "Herkes istifa ediyor. Birkaç hafta önce çok iyi durumdaydık. Terim’in, sezon sonunda ayrılacağını önceden açıklamış olmasından dolayı, bu gelişmenin yaşandığını sanmıyorum. Taraftarlar teknik direktörleri için çıldırıyordu. Çünkü Fiorentina’yı böyle güzel hiç görmemiştik" diye konuştu. Kaleci Toldo ise "Yazık oldu. Benim için Terim büyük bir teknik direktör. Nereye giderse gitsin iyi şeyler yapar" diye konuştu. 
     
Terim’e politik destek      Fatih Terim’e, Floransalı politikacılar destek verdi. Floransa Belediyesi Parti Grup Başkanları, yaptıkları açıklamada, Senatör olan Vittorio Cecchi Gori’nin Fiorentina Kulübü Başkanlığı görevinden istifa etmesini istediler. 
     


 SPOR 




























</TEXT>
</DOC>
