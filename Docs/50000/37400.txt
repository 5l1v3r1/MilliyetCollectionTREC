<DOC>
<DOCNO> 37400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/son/sondun04.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Orta Amerika karıştı...Honduras, El Salvador ve Nikaragua gerginliği 
</HEADLINE>
<TEXT>

     Orta Amerika ülkelerinden Honduras'ın 2 Salvadorlu diplomatı casus oldukları gerekçesiyle sınır dışı etmesi ve Nikaragua'nın Honduras'ı sürpriz bir saldırı planı yapmakla suçlamasıyla, bölgede tansiyon yükseldi. 
     Honduras'taki El Salvador Büyükelçisi Sigifredo Ochoa, büyükelçiliğin askeri bölümünde çalışan iki diplomatın dokunulmazlıklarının ihlal edildiğini belirterek, bunların sınır dışı edilmesi hakkında açıklama yapılması talebinde bulunduğunu kaydetti. 
     Öte yandan Nikaragua ordu sözcüsü Arnesto Sosa, ''Honduras'taki dostlarından'' sağladıkları belgelere göre, Honduras'ın savaş silahları temin etmeyi planlandığının anlaşıldığını açıkladı. 
     Sözcü, ''Honduras, Nikaragua'ya karşı sürpriz bir saldırı planlıyor. Bu yüzden silah depolarını kuvvetlendiriyor'' dedi. 






</TEXT>
</DOC>
