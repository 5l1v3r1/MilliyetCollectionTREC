<DOC>
<DOCNO> 27224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/son/sontur11.html </URL>
<DATE> 2001/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP'li Devlet Bakanı "Tantan'ın MHP'ye katılması bize güç verir" 
</HEADLINE>
<TEXT>

     Devlet Bakanı Ramazan Mirzaoğlu, içi boşaltılarak hortumlanan bankalardan yurtdışına önemli oranda para kaçırıldığını ifade ederek, ''Fakirin, fukaranın ve yetimin hakkını, kaçıranların yanına bırakmayacağız'' dedi. 
     Ürgüp ilçesine bağlı Aksalur beldesinde yarın düzenlenecek ''5. Geleneksel Aksalur Kiraz Festivali''ne katılmak için Nevşehir'e gelen Mirzaoğlu, Nevşehir-Hacıbektaş yolu üzerinde MHP Nvşehir Milletvekili Mükremin Taşkın ve partilerce karşılandı. Buradan Kozaklı ilçesine geçen Bakan Mirzaoğlu, Kaymakam Bilal Ölmez'i makamında ziyaret ederek ilçenin sorunları hakkında bilgi aldı. 
     Daha sonra Belediye Başkanı Günay Özcan'ı da ziyaret eden Mirzaoğlu, burada yaptığı açıklamada, 1980'li yıllardan sonra yasal boşluklardan yararlanarak kurulan özel banka sayısında artış olduğunu kaydetti. 
     Mirzaoğlu, basın mensuplarının, ''İçişleri eski Bakanı Sadettin Tantan, MHP'ye katılabilir mi '' şeklindeki sorusuna da Tantan'ın 57. hükümet döneminde 2 yıla ulaşan görev süresince dürüst ve ilkeli siyaset takip ettiğini belirtti. 
     MHP'nin ilkeli, dürüst, vatanını, milletini seven insanlarla yola çıktığını kaydeden Mirzaoğlu, şunları söyledi 
     ''Tabii ki bu tip ilkeli ve dürüst insanların MHP'ye katılmaları bize güç verir. Bizler Anadolu'nun, Türkiye'nin sesiyiz. Gerçek boz toprakların sesiyiz. İnşallah bu toprakların hakkını alacağız. Biz bir heves uğruna Bizi de siyasette görsünler diyerek bu makamlara gelmiş değiliz. Oturduğumuz koltuğun hakkını vermeye çalışıyoruz. MHP olarak bizim hareketimiz, Anadolu hareketidir. Köylü, çiftçi, dar gelirli hareketidir. Türkiye'yi lider ülke yapmak isteyenlerin hareketidir.'' 
     






</TEXT>
</DOC>
