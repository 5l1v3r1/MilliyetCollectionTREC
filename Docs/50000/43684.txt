<DOC>
<DOCNO> 43684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/24/magazin/mag00.html </URL>
<DATE> 2001/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsanlar beni ailenin dansözü gibi görüyor’ 
</HEADLINE>
<TEXT>

Zümre, Avrupai yapısı, yaşamı, sözleri ve dansıyla meslektaşları arasından kolaylıkla sıyrılıyor, Türk erkekleriyle birlikte olmuyor Tek takıntısı ailenin kızı’ olarak algılanmak 
     BULUŞMALAR AHMET TULGAR 

     Zümre şu sıralar Türkiye'nin en popüler iki dansözünden biri. Güzel bir kadın. Ama her nedense sürekli seyircilerinin kendisini 'ailelerinin kızı' olarak gördüğünden söz ediyor. Ve buna gerekçeler bulmaya çalışıyor. 
     İlginç. Bayi toplantılarında, düğünlerde kendilerini piste atıp kıvrak hareketlerle feminen figürler sergileyen bıyıklı erkeklerin, kapı gıcırdasa göbek atan kendi halinde ev kadınlarının ülkesinde, mesleği dansözlük olan bir kadın, ısrarla, 'ailenin kızı' olarak görüldüğünü iddia etmek zorunda kalıyor, kendini kabul ettirmek ya da onaylatmak için... 
     
     Hepsi playboy... 
Yabancı erkekleri daha mı çok seviyorsunuz 
     Yabancı erkekleri daha çok sevmekten ziyade, benim çıkacağım erkeğin kapasitesi benden biraz üstün olmalı. Bana bir şeyler verebilmeli. Bir de ben Avrupa'da sürdürmek istiyorum hayatımı. O yüzden kafa yapıma da, mantaliteme de yabancı erkek daha yatkın oluyor. 
     
Türk erkekleri size bir şey veremiyor mu 
     Biz ancak gece hayatının içinde olan insanlarla karşılaşıp çıkabiliyoruz. Gece hayatının içinde olan erkeklerin de geçmişi pek parlak olmuyor. Playboy hesabı tipler oluyor. Benim de pek tercihim olmuyor. Bir de mesela benim şimdiki sevgilimin kültürü de bize yatkın, Akdeniz erkeği. Tek eşlilik taraftarı falan. 
     
     O kız biraz denyo’ 
Bu tavrınız Türk erkeklerini kışkırtıyordur ama... 
     Ne yapayım, gönül bu, böyle konuyor, böyle gidiyor. 
     
Şimdiki sevgiliniz İtalyan, ama Rory Keegan, hani şu Chinawhite kulübünün işletmecisi olan sevgiliniz, İrlandalıydı, Akdeniz erkeği değil... 
     Ama bana bir şeyler verebilen bir tipti. 
     
Rory, Türkiye’ye gelir gelmez sizi nasıl fark etti 
     Gelir gelmez değil ki, ben onunla Londra'ya dil kursu için gittiğimde çıkmıştım. 
     
Karısı kızmadı mı size 
     Evli değildi ki. 
     
Bana evli olduğunu söylemişti. 
     Hayır, o kız biraz çatlak, denyo. Onu Londra'dan tanıyorum. 
     
     Tek rakibim Asena 
Siz şimdi Türkiye'nin en başarılı iki dansözünden biri misiniz 
     Her işte bir rekabet olur. Benim de dans olarak tek rakibim Asena'dır. 
     
Dansa nasıl başladınız 
     17 yaşındayken, bir oryantal hanım sayesinde. 
     
Komşunuz muydu Hani Türk filmlerinde Suzan Avcı, genç komşu kızı ikna eder... 
     Hayır, arkadaşımdı. Zaten içgüdüsel olarak dansı istiyordum. Sonra bir dönem Nesrin Abla'ya Topkapı derse de gittim. 
     
Tarkan'la da dans konusunda rakip olduğunuzu söylüyorsunuz. Tarkan'ın dansını erkeksi buluyor musunuz 
     Bence ne tam erkeksi ne tam kadınsı. Bir feminenlik var. Zaten cazip gelen de o. İçgüdüsellik şart ama. 
     
Ama kıyafetlerinde biraz siz dansözlerin kostümlerini stilize ediyor galiba, o beline sardığı zincir falan... Sonra zil çalıyor. 
     Ben Tarkan’ın benden bazı figürler kapabileceğini benim de Tarkan'dan bazı figürler kapabileceğimi sanıyorum. 
     
Evlere özel dans için gidiyor musunuz 
     Sosyete kadınları eşlerinin doğum günü partilerine çağırıyor. Ama o davetlerde en az 50 kişi falan oluyor. Tek kişiye gösteri yapmam. İlk çıktığımda bu yönde çok talep geldi, giden arkadaşlar oluyor ama ben gitmem. Bek rlığa veda partilerine de gitmiyorum. 
     
Neden bek rlığa veda partilerine gitmiyorsunuz 
     Çünkü direkt gidip erkeklere dansetmem gerekiyor. Ben aileye hitap etmek istiyorum. Zaten insanlar da beni ailelerinden biri, ailelerinin kızı olarak görüyorlar. 
     
Neden sizi ailelerinin kızı gibi görsünler ki 
     Herhalde dansederken yaptığım mimiklerden ötürü filan. Sonra seksi dans etmemeyi tercih ediyorum. Dans ederken daha çok kadınlar para yapıştırıyor mesela. 
     
Belki de lezbiyendir bu kadınlar. Lezbiyenler dansa devet ediyor mu sizi 
     Öyle bir teklif gelmedi. Diyorum ya, beni ailelerinin kızı gibi görüyorlar. Belki de bu özel yaşatımdan kaynaklanan bir şey. 
     
Zümre gerçek adınız mı 
     Hayır. Bir dönemler telsiz muhabeti yapılıyordu. O zamanki kod adımdı Zümre. Hoş, güzel topluluk demek. 
     
Asıl adınız ne 
     Ayşe oluyor gerçek adım. 
     
Sevgiliniz sizi kendi memleketine yerleşmeye zorlasa 
     Zaten teklifde bulundu. Ama gitmem, hedeflerime daha yeni yeni gelmişim. 
     
Danstan başka bir şey yapmayı planlıyor musunuz 
     Sinemayı çok istiyorum. İsim yapmadan önce sinemaya girmeye çalışsaydım benden bazı tavizler vermemi isterlerdi. Ama şimdi ünlüyüm, artık sinemaya girebilirim. 
     



 MAGAZİN 













</TEXT>
</DOC>
