<DOC>
<DOCNO> 37757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/yazar/sazak.html </URL>
<DATE> 2001/08/18/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Orada kimse yok mu 
</HEADLINE>
<TEXT>

Onları unutmayacaktık. Ama unutmaya başlamışız bile. 17 Ağustos’un "Devlet nerede " sorusu bugün de geçerli 
     Önce bir ses duyduk, patlama gibi bir şeydi. Korkunçtu. Her yer aydınlandı. Donanma'nın oradan bir ateş yükseliyordu. 
     17 Ağustos felaketi, milyonlarca insanı uykuda yakalamıştı. Savaştan beterdi manzara... Gün aydınlandığında ölümün sessizliği çökmüştü Marmara'ya... Dipten gelen dalga, taş üstünde taş bırakmamış, on binlerce insan toprak altında kalmıştı. Enkaz altından çığlıklar yükseliyor, "Orada kimse var mı " çağrısı Gölcük'ten, Yalova'dan, Çınarcık'tan Anadolu'nun dört bir yanına, dünyaya yayılıyordu. 
     Yürekler yanıyordu, "Devlet nerede " sorusuna Ankara'nın kulak vermesi bekleniyordu. 
     
AYAĞA KALKAN TOPLUM      Ülkeyi yönetenlerden önce halk yanıt verdi bu sese... Sivil toplum ayağa kalkmıştı. Gençler, kadınlar, üniversiteli gönüllüler, işçiler üstlendiler arama kurtarma çalışmasını. AKUT bayrağı zirveye dikildi. 
     Depremin yıkımı karşısında yükselen dayanışma ruhu yaraların sarılacağına olan umudu canlı tutuyordu 
     "Unutmadık... Unutmayacağız." 
     17 Ağustos'un o acılı günlerinde Prof. Aykut Barka'yla birlikte Marmara bölgesini gezerken, zorlukların aşılacağına olan inancımızı korumaya çalışmıştık. 2 yıl sonra yeniden bölgedeyiz. Ne yazık ki acılar dinmemiş, çileler bitmemiş. 
     Marmara'da depremzede olmak zor 
     
BİTMEMİŞ KONUTLAR      Kayıp canlar, prefabrik konutlarda sıcakta, soğukta, selde geçirilen günler, geceler... İşsizlik. Parasızlık. 100 milyonluk kira yardımıyla sürdürülen yaşamlar. Haziranda o da kesilmiş Bitmemiş konutlar 
     Kocaeli'de depremin vurduğu sanayii, asıl ekonomik kriz çökertmiş. Kasım ve şubat krizleri ertesinde ticaret yaşamı durmuş, depremde tek bir işçi çıkarmayan işletmeler kapanmaya başlamış. 
     Krizle baş edilmeye çalışırken 13 Ağustos'taki sel vurmuş yöreyi. Zarar 20 trilyonu buluyor. İzmit Belediye Başkanı Sefa Sirmen, "Ağustos bize iyi gelmiyor, depremde altyapıyı korumuştuk, selde çok zarar gördük" diyor. 
     Milliyet Kervanı yola TIR'la çıkmıştı. Ancak Sefa Sirmen, yıkılan yerleri denizden de görmemizi isteyince Gölcük'e başkanlığın teknesiyle geçtik. Karaya Donanma'dan çıktık. 
     
GÖÇER'İ SALAN ADALET      Depremin merkez üssü olan Donanma Komutanlığı'nda 5 metrelik kaymayı gösteren "duvar" korunmuş. Şehitler için anıtmezar yapılmış. 
     17 Ağustos gecesi, depremde kaybedilen 17 bini aşkın yurttaşımız anıldı. Kalanların acıları tazelendi. Çınarcık'ta 2 yıl önce Kenan Çakal'ın eşi ve kızını enkazdan kurtarmak için gösterdiği insanüstü çabaya tanık olmuştuk. Veli Göçer tahliye edilince, bir kez daha yıkılmış. Bu adaletsizlik karşısında "Türkiye'nin hukuk devleti olmadığını söyleyen kızım İrem haklıymış" diye tepki gösteriyor acılı baba. 
     Onları unutmayacaktık ama unutmaya başladık bile. Depremzedeler sorunlarıyla baş başa bırakılmış. 17 Ağustos'taki "Devlet nerede " sorusu bugün de geçerli. 
     Sahi, Başbakan, Cumhurbaşkanı neredeler 
     17 Ağustos'ta onların yeri "Yüreğimiz yanıyor" diyen halkın yanının olması gerekmiyor muydu 
     
DEPREMZEDE HAKSIZ MI      Clinton kalktı ABD'den geldi, Ankara Marmara'ya daha mı uzakta 
     Şenliklere ayrılan kadar zaman ayrılmasını istemekte haksız mı depremzede halkımız Devlet nerede Orada kimse yok mu 
     
     







Türk, Türki, Türkiye 


Asker cephesinde durum ne 


Geride kalanın hali içler acısı 


Çarşaflılar da değişiyor 


Buraları bir de işsizlik yıkmış 


Piyasa yapıcılığı sistemi... 


Ölmek mi, kalmak mı ’ 


Orada kimse yok mu 


Ev Başını sokacak ev 


Derin bir küçümseme gülümseyişi 


Kat irtifakı kurulamaz 1 


Parayla değil ya.. 


Ankara Takımı Ayşe Hanım Teyzem’in paracıklarının peşinde 


</TEXT>
</DOC>
