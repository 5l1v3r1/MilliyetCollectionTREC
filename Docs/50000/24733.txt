<DOC>
<DOCNO> 24733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/ekonomi/eko07.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Takasla birlikte bahar havası gelebilir 
</HEADLINE>
<TEXT>

Hazine’nin borç takvimi olumlu karşılandı. Bir de takas yapılırsa piyasalara bahar havası gelebilir. Borsa yükselirken, faiz ve dövizde düşüş olur 
     PORTFÖY YAŞAR ERDİNÇ 

     Bir sabah kalkarsınız. Ortalık günlük güneşliktir. Üstelik meteoroloji havanın iyi olacağını söylemiştir. Bir gömlekle evden çıkarsınız, 15-20 dakika yürüdükten sonra birden hava kararır, kara bulut kümeleri toplanır, bir fırtına bir yağmur, sırılsıklam olup eve kendinizi zor atarsınız. 
     Bundan sonra da bu tür sürprizlere hazırlıklı olun. Yanınızda her an üzerinize alacağınız ve sizi yağmur ve fırtınadan koruyacak bir şeyler olsun. 
     
İstifa etmekle iyi etti      Devlet Bakanı Yüksel Yalova ile ilgili çok yazı okudunuz. Söylediklerinin bu denli etkili olacağını eminim tahmin edememişti. Fakat gerçekten de gerçek bir siysetçiye yakışır bir şekilde inanmadığı yolda diretmedi ve istifasını verdi. IMF niyet mektubunda yazılı olanlara karşıt fikri olan ve "Ben bunun altına imza atmam" diyen her bakan O'nun yaptığını yapsa, hiç olmazsa faizleri ve dövizi artırmayarak bütçeye ek yük getirmezler. 
     
Oy kaybetmek derdi      Siyasetçi oy kaybetmek istemez. Kendisine oy kaybettirecek şeylerin altına imza atmışsa sonradan kıvırmaya başlayarak ülkeye fayda sağlayamaz. Şimdi sayın Yalova, tütün üreticilerinin karşısına çıkıp, "O yasayı çıkartmamak için direndim, fakat gördünüz elimden bir şey gelmedi, ama yine beni seçerseniz eski yasayı geri getireceğim" deme hakkına sahiptir. 
     Ama sayın Gökalp'in hububat fiyatlarını onaylayıp, sonra da "gelen buğdayın tümü alınacaktır" dediğini gördük. Peki yarın ne olacak Gelen buğdayın hepsi alınmayacaktır, çünkü miktar kısıtlaması olacağı niyet mektubunda yazıyor. Eğer diretirse yine faizler ve döviz yükselecektir. Sonra Gökalp gidip seçmenine ne diyecek 
     Tüm bu gelişmeler, yılların birikimi olan siyaset yapma alışkanlığından kopmanın çook zor olduğunu ve ülkeye daha çooook büyük maliyetler yükleyeceğini gösteriyor. 
     
     Hazine borç ihale takvimini açıkladı. çok olumlu bulduğumu ve hazinecilerin piyasa şartlarını çok iyi bilmeleri yanında, uygulamada da akıntıya kürek çekmediklerini görüyoruz. 
     Bu takvimle ve bankaların borç takasının halledilmesiyle birlikte piyasalara yeni bir bahar havası gelmesi olsılığı yüksek. Yani bu hafta, yeni bir yol kazası olmazsa, borsa artarken faiz ve dövizin düştüğünü göreceğiz. 
     Fakat orta vadede hala sorunlarımız gerçekten çok büyük. 
     



 EKONOMİ 

















</TEXT>
</DOC>
