<DOC>
<DOCNO> 6749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/son/sontur17.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Cavit Çağlar "banka dolandırmaktan" yargılandı 
</HEADLINE>
<TEXT>

     İnterbank'tan, kurdukları çeşitli şirketler adına kredi alıp, bunları kendi hesaplarına geçirdikleri iddiasıyla ''banka dolandırıcılığı yapmak'' suçundan haklarında dava açılan, aralarında Bursalı işadamı Cavit Çağlar'ın da bulunduğu 36 sanığın yargılanmasına devam edildi. 
     Bursa 3. Ağır Ceza Mahkemesi'nde yapılan duruşmaya, sanık avukatları Doğan Arar, Taner Sevim, İsmail Hakkı Sezgin, Özkan Polat ve Dilek Helvacı ile İnterbank'ın avukatlarından Bülent Arda katıldı. Sanıklardan Sabahattin Boylu ile Ersin Şengöz'ün avukatı Özkan Polat, bankanın alınan kredilerle batırıldığının iddia edildiğini, ancak davanın esası ve suç unsurları yönünden bunun çok önemli olmadığını öne sürerek, mahkeme heyetinden, müvekillerinin ''Şartlı Salıverme ve Cezaların Ertelenmesine İlişkin Yasa''dan yararlandırılmaları talebinde bulundu. 
     Mahkeme heyeti, eksik evrakın tamamlanması için duruşmayı erteledi. 
     




</TEXT>
</DOC>
