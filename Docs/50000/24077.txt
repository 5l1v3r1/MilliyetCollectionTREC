<DOC>
<DOCNO> 24077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/sondun26.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
UÇK'dan tehdit "Büyük şehirlere saldırırız" 
</HEADLINE>
<TEXT>

     Ulusal Kurtuluş Ordusu UÇK , Makedonya'da büyük kentlerdeki hedeflere saldırma tehdidinde bulundu. 
     Telefonla AFP muhabirine demeç veren UÇK komutanlarından Sokoli, ''Şimdiye dek ılımlı davrandık, ama Makedon kuvvetlerine karşı saldırıya geçmeye ve büyük kentlerde operasyonlara hazırız'' dedi. 
     Kuzeydeki Lipkova bölgesinin UÇK sorumlusu olan Sokoli, Üsküp'teki havaalanını hedef seçebileceklerini söyledi. 
     Uluslararası toplumu da sert dille eleştiren Arnavut gerilla lideri Sokoli, ''Üsküp yönetimine verdiği destek, uluslararası toplumun bu savaşa son verilmesiyle ilgilenmediğini gösteriyor. Bu tutum, Makedonya'nın toprak bütünlüğünün korunmasına da katkı sağlamaz'' diye konuştu. 
     UÇK komutanlarından Hoca da, daha önce AFP'ye verdiği demeçte, savaşı sürdürmekte kararlı olduklarını söylemiş ve Üsküp yönetimin Arnavut yurttaşlarına Kosova'ya gitmek için verdiği ''güvenceler''den yararlanmayı düşünmediklerini söylemişti. 







</TEXT>
</DOC>
