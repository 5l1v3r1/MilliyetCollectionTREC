<DOC>
<DOCNO> 13991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/astro/index.html </URL>
<DATE> 2001/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Baharın enerjisini taşıyan burç 
</HEADLINE>
<TEXT>

Burçlar kuşağı Zodyak’ın ilk burcu Koç çocuksu, sabırsız, saf enerji dolu ve risk alan tutumu ile bilinir. Öncü bir burç olarak sürekli yeni bir başlangıç ve proje peşindedir. Ateş elementinin sıcaklığı ise ona liderlik karizması, vizyon ve yüksek bir fiziksel güç verir. Gerçekten de Koçlar’ı bulundukları yönden ayırmak pek kolay değildir, belki bir süre oyalayabilirsiniz ama Koç sonunda tek başına, özgürce hareket etmenin onu ne kadar ileri götürdüğünü görecektir. Birinci gelmek, iddialı olmak ve düşüncelerini çekinmeden söylemek onlar için çok vazgeçilmez ihtiyaçtır. Bu yüzden Koçlar’ı kimi zaman gürültücü ve aşırı risk alan karakterde görebiliriz. Bununla birlikte samimi ve çocuksu yapıları Koçlar’ın kin tutmadığının ve öfkelerinin de sürekli olmadığını gösterir. Çabuk öğrenirler ama uygulamaya geçmezlerse, bir o kadar çabuk da unuturlar. Orijinal düşünceler ani bir flaş patlaması gibi gelir ve çoğu zamanda pek üzerinde düşünmeden konuşurlar. Özellikle haritalarında Merkür’leri de Koç burcunda olan Koçlar bu özellikleri daha belirgin ifade edeceklerdir. Koçlar aşk hayatlarında sürekli yeni fetihler peşinde olabilirler. Maceracı yapıları ve biraz bencil tutumları çoğu yanlış anlamayı da beraberinde getirir. Dobra dobra olmaları başlarına işte açacaktır. Bununla birlikte ilişkilerinde heves, öne çıkma isteği ve samimiyet büyük yer tutar. Onların saf halleri ve sürekli enerjik tutumları herkese bir şeyler öğretebilir. Meslek hayatlarında bir otorite altında çalışmak Koçlar’a oldukça zor gelecektir. Uzun vadede kendi işlerini kurmaları beklenir. Yeni riskler almayı severler ama uzun vadeli planlar geliştiremezlerse, örneğin haritalarında Boğa, Oğlak ya da Akrep özellikleri yoksa, bu projeler sürekli olarak bir hayal olarak kalabilir. Koçlar’ın başarı için daha sebatkar olmaları gerekir. Para ile ilişkilerinde de çabuk harcayıp tüketebilirler. Lükse kayan harcamaların, birikimlerini har vurup harman savurma tehlikesi vardır. 

            Faks 287 74 37 
      





BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
