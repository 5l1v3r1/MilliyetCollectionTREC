<DOC>
<DOCNO> 23767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/ekonomi/eko06.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yenilere yol açın 
</HEADLINE>
<TEXT>

     Türk Sanayicileri ve İşadamları Derneği TÜSİAD Yönetim Kurulu Başkanı Tuncay Özilhan, siyasetteki yıpranmışlığın, yeni arayışları ve yeni parti kurma ihtiyaçlarını gündeme getirdiğini söyledi. 
     Karadeniz Teknik Üniversitesi KTÜ İktisadi İdari Bilimler Fakültesi’nde düzenlenen "Avrupa Birliği’ne Katılım Sürecinin Neresindeyiz " konulu konferanstan sonra Trabzon Zorlu Grand Otel’de basın toplantısı düzenleyen Özilhan, "Eğer lider cuntası çözülebilirse, arkadan gelenlere yol açılabilirse yeni parti kurmadan Türkiye bu problemin içinden çıkabilir. Ama önleri kapandığı, demokratik bir ortamın oluşmadığı için partilerinden kopanlar yeni parti kurma ihtiyacı hissediyor. Türkiye’de partiler zaten yeterli derecede parçalanmış vaziyette. Bunun için parçalanmadan ziyade birleşmenin Türkiye’deki istikrarın sağlanması açısından faydalı olacağı inancındayız. TÜSİAD’ın bu konuda herhangi bir programı yok. Her isteyen parti kurabilir ve hükümeti yönetmeye aday olabilir. Ancak herhangi bir hükümet değişikliği 5 - 6 ay kaybettirir. Dereyi geçerken at değiştirmeyelim. Bizim desteğimiz programa." 
     
     



 EKONOMİ 



















</TEXT>
</DOC>
