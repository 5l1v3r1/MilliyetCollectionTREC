<DOC>
<DOCNO> 21907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/yasam/yas07.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Köy okulunda seks skandalı 
</HEADLINE>
<TEXT>

İlköğretim çağındaki çocukların adının karıştığı olaylar üzerine soruşturma açıldı 
     MUSTAFA ÖZDEMİR MURAT TOPÇU Bartın DHA 

     Bartın'ın Kozcağız beldesine bağlı Ecikler köyündeki Kıranpazarı İlköğretim Okulu'nda bir kız öğrencinin erkeklere satıldığı, bir kız öğrencinin de hamile kaldığı iddia edildi. Olayla ilgili soruşturma başlatıldı. 
     500 öğrencinin öğrenim gördüğü Kıranpazarı İlköğretim Okulu'nda üç kız öğrencinin, iki erkek öğrenci tarafından pazarlandığı iddiaları okul yönetimini harekete geçirdi. Bir ay önce Z.Ç. 14 ile N.K. 13 disiplin kurulu kararıyla okuldan uzaklaştırılırken, F.E. 14 için işlem yapılmadı. 
     Kız öğrencilerden Z.Ç.'nin okuldan atıldığında dört aylık hamile olduğu, N.K.'nın da okul tuvaletinde B.D. ve İ.A.'nın tecavüzüne uğradığı, daha sonra bu arkadaşları tarafından erkeklere 3 milyon lira karşılığı pazarlandığı öne sürüldü. 
     Tecavüze uğradığı ve erkeklere satıldığı ileri sürülen N.K. "Okulda İ. ve B. bana tuvalette tecavüz etti" demekle yetinirken, İ.A ve B.D., "Yalan söylüyor. O bize bana erkek bulun, parayı paylaşalım" dediğini öne sürdüler. 
     Öte yandan, hamile kaldığı için okuldan uzaklaştırılan Z.Ç. iddiaları reddederek, müdür yardımcısının kız öğrencilere tacizde bulunduğunu ileri sürdü. 
     
     



 YAŞAM 




























</TEXT>
</DOC>
