<DOC>
<DOCNO> 23600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/magazin/amag.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kimler geldi, bu sayfadan kimler geçti... 
</HEADLINE>
<TEXT>

Dile kolay, tam 52 hafta... Ünlüler, serlerini de sırlarını da Ahmet Tulgar’a verdiler ve bu sayfadaki röportajlarla bir kez daha gündeme geldiler... Biz de hazır yıldönümü, söz uçtuysa da yazı kalsın’ diyerek bir potpuri yaptık... 
     BULUŞMALAR AHMET TULGAR 

     Buluşmalar’ başlayalı tam 1 yıl oldu... Her pazartesi bu sayfada Türkiye’nin ünlü bir ismiyle buluşuyoruz. Bir yıl boyunca bir incir çekirdeğini doldurmaya çabaladığımız da oldu, kocaman duvarları delmeyi, yıkmayı denediğimiz de... Bazen konuşmanın şehvetiyle ağızdan kaçmış bir söz günler süren polemiklere neden oldu, bazen dürüstçe bir cevap gündemin gürültüsünde kaybolup gitti. Biz de hazır 52 haftayı tamamlamışken, bu sayfadan gelip geçmiş bazı konuklarımızın gündem oluşturan vecizelerini bir kez daha hatırlayalım istedik. İşte 52 haftanın vecizeleri... 
     
     Sezen Aksu Müzisyen E, nesini takayım tirajın, satışın. Canım tiraj yapmak istediği zaman, ben salak mıyım, Tarkan’a verdiğim parçaları kendim okurum. 31 Temmuz 2000 
     İsmet Özel Şair Türk kültüründe açılımlı olan şeyler kırmızıdır. "Kızılca kıyamet" denir, herkesin toplandığı yerdir. Mesela gelin allı gelindir. En azından duvağı kırmızıdır. Kara çarşaf bizim kültürümüze Ermeniler tarafından sokulmuştur. 25 Eylül 2000 
     Arto Müzisyen Ben gay de olabilirim, straight’ de olabilirim. Ne olduğum beni ilgilendirir. Ben bir kısmın ideolojisini taşımıyorum, ben bütün insanların ideolojisini taşıyorum. 11 Eylül 2000 
     Tuğba Özay Manken Ben bir kere bir dizide değil sevişmek, öpüşmem bile. Çünkü dizide bir devamlılık oluyor. Sinemadan farklı. Dizide devamı geliyor. 13 Kasım 2000 
     Ahmet Hakan Coşkun Televizyoncu Danimarka’daki maça gidecektim. Hani "Kapıldım gidiyorum bahtımın rüzgarına" olmasın diye konuştuk, tartıştık, şöyle bir kanaate vardık "Dünyanın hiçbir yerinde böyle bir soytarılık olmuyor." 14 Ağustos 2000 
     Kemalettin Şentürk Futbolcu Renk aşkı filan yalan. Başkanlar da, yöneticiler de yalan söylüyor. Futbolda öyle büyük bir rant var ki. 19 Haziran 2000 
     Deniz Seki Müzisyen Ben artık bu konuda Nail Keçili tarafından Murat Demirel ile tanıştırıldığı ve beraber olduğu söylentisini yanıtlıyor çok katılaştım. Ben bu albümle hakikaten yol katettiğime inanıyorum. Bu kadar şeyi bir arada barındırdığım için meyve veren ağacı taşlarlar’ mı oldu 20 Kasım 2000 
     Aşkın Nur Yengi Müzisyen Ben para biriktirmeyi seven insanım. Bugün gayrimenkullerim var ama başım sıkıştığında bankada param yoksa hiçbir şeyim yok demektir. Hep bunu düşünürüm. Allah korusun, bugün bir deprem olsa gayrımenkulum mü kalır Hangi birini verecek sigorta şirketleri Ödeseler bile aylar geçecek. Ama burada deprem olsa, sen Merkez Bankası’na bağlı olduğun için otomatik olarak Konya’da gidip çekebilirsin paranı. 23 Ekim 2000 
     Zeynep Fadıllıoğlu Tasarımcı Bütün sorunumuz son 75 yıldır olan hikayede. Refah’ın, Anadolu’dan gelen, buraya intibak edememiş kitlelerin reaksiyonunun, bu uçurumun, bu gelir dağılımındaki korkunç çizelgenin bir ürünü olduğunu artık gördüm. 8 Temmuz 2000 
     Türkan Şoray Oyuncu Sinemada içimde acıdır, Yılmaz Güney’le ben neden film yapmadım. Bir film yapacaktık, fakat ne oldu bilmiyorum, bir aksilik oldu. O kadar üzülüyorum ki, bir yandan da, iyi ki de yapamamışız diyorum, çünkü ben yüzde yüz aşık olurdum ona. İtiraf ediyorum. 9 Ekim 2000 
     Buket Saygı Manken Çelik, nerede nasıl konuşması gerektiğini çok iyi bilen bir insan. Her şeyi o kadar mantıklı açıklıyor ki, o açıkladığı zaman "amma da mantıklı" deyip karşı çıkamıyorsunuz ki, mantıklı çünkü. 23 Nisan 2001 
     Ayşe Hatun Önal Manken Türkiye’de insanlar asgari ücret olarak 100 milyon alırken sizin bir haftasonu dergisine çırılçıplak soyunmanız mantıksız. Türk toplumunda insanlar şerefleri ve namusları için yaşarlar. 25 Aralık 2000 
     Tuba Ünsal Manken Muhakkak oluyordur, tanışabilir miyiz oluyordur, yemeğe çıkabilir miyiz oluyordur, ağızının payını verdikten sonra da bir daha da nah oluyordur. Ben zaten Lolita değil Tontita’yım. 11 Aralık 2000 
     İzzet Yıldızhan Müzisyen Eskiden gayrı meşru hayat biraz farklıydı. Eskiden daha kuralcı ve katıydı. Şimdi artık gayrı meşru hayat ticari hayata dönüştü. İlişkiler ticari oldu. Eskiden "Gelsin, gitsin" derlerdi. Şarkıcıların işi daha zordu. 18 Aralık 2000 
     Helin Avşar Taze’ kafe işletmecisi Tabii. Mesela Paper Moon’da en baş müdavim insanlar birbiri ardına yok olmaya başladı. Hani bu gece aleminde her mekanda bu şekilde. Herkesin başı belada, o yüzden de gece alemi eskisi gibi değil. 4 Aralık 2000 
     Kadir İnanır Oyuncu Eğer aşk filmi çekiyorsanız, oynamayın kardeşim. Aşk filmi çekiyorsanız inandırıcı olacaksınız. Kime oynuyorsunuz Aradan sıyrılmış aşk filmlerimiz var, bakın, hepsinin altında gerçek yatar. Aksi halde inandıramazsınız kimseyi. Bu dünyada da böyle. Dünya sinemasında bunlar sorun değil ki. 15 Ocak 2001 
     Yılmaz Erdoğan Yazar-Oyuncu Ya, şimdi ben bir yere girdiğimde kadın erkek hepsi bakıyor. Ama tanınmışlıkla çekicilik arasındaki farkı da anlıyorum tabii. Kimin nasıl, niye baktığını anlıyorum. 19 Şubat 2001 
     Rafet El Roman Müzisyen Ben de bilmiyorum karımın formunu nasıl koruduğunu. Spor da yapmıyor. Benden de fazla yiyor. Babası kebapçı. Haftanın üç günü kebap yiyor. 5 Mart 2001 
     Reyhan Karaca Müzisyen Düşünürüm tabii. Mesela erkekler niye bacaklarının kıllarını almıyor da kadınlar alıyor Çok sinir bozucu geliyor bana. 18 Ocak 2001 
     Sinan Özen Müzisyen Eğer siz kendinizi cinselliğinizle ispat etmeye kalkarsanız, buna ömrünüz yetmez. Ben tercihlerim konusunda kendimden eminim. 5 Şubat 2001 
     Reha Muhtar Televizyoncu Hostese tecavüz eden sapığı canlı yayına çıkarsam öldürülmesine karşı olduğumu söyler ama sorularımla öldürürdüm. 29 Mayıs 2000 
     Pelin Batu Oyuncu Babam politikaya girmeden önce de her zaman sol partilerdeydim. Sağ partiler olmadı, olamaz da. 12 Haziran 2000 
     Özlem Savaş Oyuncu Bana bir program teklif etmişlerdi, sırf parasını az bulduğum için reddettim, Murat Birsel ile yapacaktık, iki zeki insan çıkacak, bir konuk gelecek ve bu iki zeki insan, Murat Birsel ve ben, farklı açılardan sorular soracağız. 2 Ekim 2000 
     Mahsun Kırmızıgül Müzisyen Ben kulisime hiçbir zaman kadın, kız seyircimi almam. Yanlış kardeşim, insan hayranını bilmem ne yapar mı ya. O zaten hazır, platonik olarak sana bir şeyler duyuyor. 4 Eylül 2000 
     



 MAGAZİN 










</TEXT>
</DOC>
