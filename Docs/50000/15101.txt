<DOC>
<DOCNO> 15101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/yazar/gureli.html </URL>
<DATE> 2001/04/07/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Mihrak 
</HEADLINE>
<TEXT>

     Bülent Ecevit'in bu hallere düşeceğini hiç ummazdık. Bir zamanlar öz Türkçenin öncülüğünü yapan Ecevit, ne hale gelmiş ki, Türkçe sözcükleri de unutmuş, Arapça konuşuyor. 
     "Ak saygılar", "ak günler" deyimlerinin sahibi Ecevit, bugün "tahrik eden mihraklar"dan söz ediyor. Ecevit o Ecevit olsaydı, "Kışkırtan odaklar" derdi. 
     Tamam, Ecevit ekonomist değildi, ama Türkçeciydi. Niye bu hale geldi Olağan sayılması gereken toplumsal tepkilere karşı, kullandığı dil dahi Ecevit'in ne durumda olduğunun göstergesi bizce. Ne durumda olduğunun ayrıntılarına girmiyoruz her şey ortada 
     Söylediklerinin sözcüklerine değil, özüne bakalım. 
     Toplumsal tepkileri "tahrik eden mihraklar" varmış. Tahrikçilerin kimler olduğu sorusuna Başbakan'ın yanıtı ise, "Artık o ayrıntıya girmeyelim" oluyor. 
     Giriniz Sayın Ecevit giriniz Çünkü iktidarsınız. O tahrikçileri bulmak sizin göreviniz ve o devlet gücü elinizde. "O ayrıntıya girmeyelim" diyerek halka bühtan etmeyin. Türkçe Sözlük'te bühtan Kara çalma, iftira . 
     Söylediğiniz bu sözler sizin "demokratik sol" kimliğinizle bağdaşmıyor sanki başka birinin örtülü polis devleti özlemini yansıtıyor. 
     Bu gidişle siz iki lafın başı dile getirdiğiniz "halkın güveni"ni kazanamazsınız. 
     "Tahrik eden mihrak"ı boşuna arattırmaya kalkmayın. Çünkü, doğru dürüst, adaletli bir araştırma yapılırsa, sonunda sağ kolunuz ile siz çıkarsınız. 
     Bu tepkilerin ilk tahrikçisi, 19 Şubat'taki Milli Güvenlik Kurulu toplantısını terk edip kapının önünde "devlet krizi" çıktığını ilan eden sizsiniz. 
     Halktan nasıl güven istiyorsunuz Galiba halkın güvendiği kişiler de sizi rahatsız ediyor. 
     Büyük umutlarla Amerika'lardan getirdiğiniz Kemal Derviş'in politik çevreniz tarafından etkisizleştirilmeye çalışılmasına seyirci kalan sizsiniz. 
     Bankaların içini boşaltanlardan bu paraların alınmasını, mal varlıklarına el konulmasını öngören ve Zekeriya Temizel tarafından hazırlanan tasarı, sizin başkanlığınızdaki kabine tarafından geri çevrilirken ses çıkarmayan sizsiniz. 
     Elbet kabahat yalnız sizde değil. Olup bitenlerin iç yüzünü bilip de konuşamayanlarda. 
     Politika öyle bir çıkar yumağı olmuş ki, onu çözmeye uzanacak el kalmamış. 
     
Bir şiir      Gelin, yine şiire sığınalım. Bu haftaki dizelerimiz sanal şairimiz "Bulut"tan 
     "Sana değil ihanetim sevdama. Sana değil aklımın öfkesi ellerime. Sana değil yüreğimin sızlanışı tenime. Çünkü... Tenim ellerini ellerim tenini özlüyor sadece aşkla." 
     
     





Aybars'ın cevabı 


İstikrar marşı 


Tantan Paralar geri alınabilir 


Fırlatan fırlatana 


Geleceği kazanmak için kan ve gözyaşı 


Orkestra 


"Gidiyor... gitmiyor .." 


Güven erozyonu 


Mihrak 


Başka kimden istesek .. 


Esnafın derdi... 


Deniz Baykal'ın şansı... 


Sezer ve 119 


Dolarlı sözleşmeler TL'ye çevriliyor 


Her Hasan'ın arkasında bir "Mehpare Hanım" var 


</TEXT>
</DOC>
