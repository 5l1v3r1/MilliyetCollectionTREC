<DOC>
<DOCNO> 3882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/son/sondun08.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Noel öncesi Cumali Sinankili'yi döverek komaya sokan ırkçı İngilizler yargılanacak 
</HEADLINE>
<TEXT>

     İngiltere'de noel öncesinde dövülerek komaya sokulan Cumali Sinankili olayıyla ilgisi görülen dört kişinin tutuklanarak Mahkeme'ye sevk edildiği bildirildi. 
     Metropolitan Polis'inden yapılan açıklamada, 20 yaşındaki Rocky Djelal, 19 yaşındaki Barry Coombes, 22 yaşındaki John O'Mahonel ve 23 yaşındaki Peter McDonnagh'ın, Cumali Sinankili'nin dövülmesi ile ilgili görüldükleri, sanıkların sorgulanmalarının ardından tutuklandığı belirtildi. 
     Açıklamada, ''Adam öldürmeye teşebbüs''ten yargılanacak sanıklarla ilgili davanın Tower Bridge Mahkemesi tarafından görüleceği kaydedildi. Cumali Sinankili 47 , 24 Aralık 2000 gecesi Londra'nın Southwark bölgesindeki bir Türk kahvesine giderken bölgedeki pubdan çıkan kişiler tarafından dövülmüş ve ağır yaralı olarak hastaneye kaldırılmıştı. Yaklaşık bir hafta komada ve yaşam destek makinesine bağlı olarak yaşam mücadelesi veren Sinankili, doktorların yoğun çabaları sonucunda kurtarılabilmişti. 




</TEXT>
</DOC>
