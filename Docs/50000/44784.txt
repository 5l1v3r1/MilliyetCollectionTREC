<DOC>
<DOCNO> 44784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/guncel/gun07.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizbullah’ta maaş 200 milyon 
</HEADLINE>
<TEXT>

     ÖZGÜR CEBE Diyarbakır DHA 

     Hizbullah’ın yakalanan tetikçilerinin verdiği ifadelerden, kanlı örgütün kaçışları önlemek için militanları aylık maaşa bağladığı ortaya çıktı. Diyarbakır DGM’de idam istemiyle yargılanan tetikçi Tekin Ülsen, örgütten düzenli olarak aylık 200 milyon lira aldığını itiraf etti. İşlediği cinayetten sonra örgüt tarafından evlendirildiğini de söyleyen Ülsen şöyle konuştu 
     "Diyarbakır Bağlar semtinde Mehmet Zengin adlı polisin öldüğü çatışmada, Yunus Aysu ile birlikte yakalanan Mehmet Kaya adlı örgüt üyemiz, savcılık tarafından serbest bırakıldı. Bu nedenle kendisinin MİT’le çalıştığına kanaat getirildi. Bir süre için İstanbul’a giden Kaya’yı Diyarbakır’a gelince takip ettim ve Sakarya Caddesi Ay Sokak’ta öldürdüm. Bu eylemden sonra cemaat beni Serap Elhakan ile evlendirdi. Evlendikten sonra da düzenli olarak her ay 200 milyon lira ödedi." Diyarbakır Emniyet Müdürü Gaffar Okkan’ın açıkladığı tetikçi listesinde yer alan Ülsen’in ağabeyi Metin Ülsen’in de, Hizbullah tarafından öldürüldüğü ortaya çıktı. 
     



 GÜNCEL 


















</TEXT>
</DOC>
