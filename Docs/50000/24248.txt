<DOC>
<DOCNO> 24248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/yazar/cankat.html </URL>
<DATE> 2001/05/31/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Bu kez cami unutulmadı 
</HEADLINE>
<TEXT>

     1978 öncesi Bülent Ecevit’in seçim gezilerini izlerdim" diyen eski bir gazeteci, bir Köykent anısını anlattı 
     "Sayın Ecevit 25 yıl önce ortaya attığı Köykent projesini yeniden hayata geçirmek istiyor. Kim aklına girmişse, Ecevit’in hayaliyle alay ediyor olmalı. Sayın Ecevit ve akıldaneleri, bu devrimci projeyi açıkladıklarında projeye cami koymayı unutmuşlardı. Ertesi gün, bir büyük gazete Cami nasıl unutuldu ’ diye bir haber yapınca, Ecevit küplere binmişti. Bir sonraki il mitinginde, cami eklendiğini müjdeledi. Aradan 25 yıl geçti, ne proje ne de zihniyet bir milim ilerledi. Şimdi sadece Mesudiye’de bir Köykent düşünülüyor. Ama Ecevit 25 yıllık projesini uygulamakta, yaygınlaştırmakta ısrarlı... Amaan, siz genç gazeteciler düşünün artık. Benim ömrüm görmeye nasılsa yetmez." 
     
Oh yahu, dünya varmış      Meclis Genel Kurulu çok yoğun çalışınca, bakanların çalışmalarını bakan odalarında yürütecek zamanı olmuyor. 
     Bugünlerde de, Meclis’in çalışmaları, verimli değil, ama yoğundu. Yani, bence biraz havanda su döver gibi oldular. Bakanlar da dosyalarını Meclis’e taşımak zorunda kaldılar. 
     Devlet Bakanı Hasan Gemici de bu bakanlardandı. Ama Gemici, içerideki gürültü patırtıdan bunalmış olmalı ki, bir ara Meclis iktidar kulisinin bitişiğindeki bahçeye attı kendini. Banklardan birine oturdu. Sırtını yaya yoluna, yüzünü çimlere çevirdi. 
     Sonra meraklı bakışlara aldırmadan, önce ayakkabılarını çıkardı, sonra çoraplarını... Kendine bir kahve söyledi, bir de sigara yaktı... Serin çimlere basarak, hem stres attı, hem de dosyalarını inceledi. 
     Munkabız politikacılardan o kadar bıktık ki... 
     
Düğünde cep müziği      Cumartesi akşamı, gazetecilerin ağızlarına sakız edip de içini boşalttığı tabirle, "Yılın Düğünü" yapıldı. Elif Sözen kızımızla Peter Kohl oğlumuzu everdik, Allah’ın izniyle. 
     Sen Antuan Kilisesi’ndeki din törene, Çırağan Oteli’ndeki düğüne basın mensupları alınmadı. İçeri muhabir sokmayı başaran Milliyet hariç tüm gazeteler, dışarıya sızan bilgilerle haber yaptı. 
     Ancak bir ayrıntı vardı ki, niye yazmadılar anlayabilmiş değilim. 
     Düğünün yapıldığı saatlerde, İstanbul’da Galatasaray-Trabzon, Samsun’da da Samsun-Fenerbahçe maçları vardı. 
     Düğünün bazı davetlilerinin cep telefonları hiç susmadı. Ya kendileri açıp "Kaç kaç " diye sordular ya da çalan telefonlarını açmadılar Für Elize’den Balarısının Uçuşu’na, Yaşa Fenerbahçe’den Cimbom Marşı’na kadar çeşitli melodiler ortalıkta gezindi. 
     Derken maçlar bitti, bu sefer de Fenerlileri tebrik, Galatasaraylıları ifrit telefonları başladı. 
     Kaba bulup tenkit ettimiz Almanlar, duymazdan gelme inceliği gösterdiler. 
     
Ata’lara bir ilave      Bir kelimenin sözlüklere girmesine kim karar verir Halkın uydurduğu bir tekerleme, bir espri ne zaman deyimler, atasözleri sözlüğüne alınır Hep merak ederim. 
     Dil Derneği bir Türkçe Sözlük hazırlamış. Merakımı giderdim. 
     GATA Ortodonti Anabilim Dalı Başkanı Tabip Tuğgeneral Yalçın Işımer’i hatırladınız mı Hani "Arabın adamı olmak, adamlık değildir" sözleriyle adını duyurmuştu. Kızının "Laik olmak ne demek " sorusuna "Laik olmak demek, Atatürk’e layık olmak demektir. Laik olmamak ise Arap’a halayık olmak demektir" diye cevaplamıştı. 
     Sözleri "Atasözü" olarak benimsenip sözlüğe girdiğine göre, dişçi paşa şimdi "Ata" sıfatını kazanmış mı sayılır 
     
     







YÖK... 


Atatürk meydanı 


Bu sözlerde alınacak ne var 


Bu kez cami unutulmadı 


Başbakan Devlet Bahçeli senaryosu mu .. 


Kiracı mazlum, mülk sahibi zalim mi 


Uçlarda 


Üniversite ayakta 


Hangi görevin zararı 


Adaleti bu kadarmış Adalet Bakanlığı'nın 


Futbol 


Gıda riski 


Yorum önemli 


Gümüşhane ekonomisi memur - işçi parasıyla dönüyor 


</TEXT>
</DOC>
