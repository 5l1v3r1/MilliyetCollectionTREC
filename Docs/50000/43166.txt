<DOC>
<DOCNO> 43166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/yazar/asik.html </URL>
<DATE> 2001/09/20/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Özal taklitleri 
</HEADLINE>
<TEXT>

     Devlet Bakanı Kemal Derviş'e soruyorlar 
     - Uluslararası terörle mücadeleye destek karşılığında mali kaynak isteyecek misiniz " 
     - Hayır, diyor, Türkiye bu desteği kayıtsız şartsız vermeli... 
     Amerika'ya şirin görünmek için Özal'vari bir jest yapıyor Hazret. 
     Okurumuz Mustafa Öncül diyor ki 
     - Amerika ve İMF bize kredi verirken yığınla şart koşuyor. Ücretleri sınırlayın, KİT'leri özelleştirin, tütün ekimini sınırlayın, yeni yasalar çıkartın vs..vs... Biz ise ABD'nin peşinden gidip canımızı vereceğiz.. Hem de kayıtsız şartsız... Derviş Bey'in jestine bakınız hele... 
     
     Öfke, geçici bir çılgınlıktır, hükmetmeye bak, yoksa o sana hükmeder. 
     Horatius 
     
     
Danimarka'dan...      Podyumlarda Sivaslı Cindy diye tanınan manken Tülin Şahin, Danimarka'da doğup büyümüş bir kızımız... Dün telefonda o hoş şivesiyle Danimarka'daki evine gelen mesajı nakletti 
     " Merhaba Birkaç gün sende kalabilir miyim diye soracaktım. Çünkü şu sıralar herkes bana çok kızgın. Kendimi yalnız hissediyorum. Bir arkadaşa ihtiyacım var. Usame Bin Laden" 
     
Gizleme harika      Eski Bakanlardan, RTÜK üyesi, fanatik Fenerbahçe taraftarı Güneş Müftüoğlu, dün bir gazeteci dostuyla sohbet ediyordu, dostu sordu 
     -Yahu Güneş Bey, dün gece sizin Fener' in hali neydi öyle Takımınızı sahada göremedik. 
     Müftüoğlu Fenerbahçeli spor yazarı gibi konuştu 
     -Mustafa Denizli, pazar günü yapacağımız Galatasaray maçını düşündüğü için takımı sakladı, o yüzden göremediniz... 
     
     Laforizma 
     Derviş Bey diyor ki "TL 2002’de değer kazanacak"... 
     Yani vatandaş sen dolara devam eeeet 
Cihan Demirci 

Saldırı yanlış...      Milliyet'in bugünkü anketinin gösterdiği gibi... Halkımızın üçte ikisi "ABD'nin Afganistan'a saldırmasını" ve "Türkiye'nin bu serüvene bulaşmasını" yanlış buluyor. ABD'deki haklı öfke yerini sağduyuya bıraktıkça sanırız Washington da aynı yöne kayacak... Doğrudan saldırı yerine Afgan muhalefetine destek vererek Taliban'ı ve Usame Bin Laden'i bu yoldan etkisizleştirmeyi deneyecektir... Hayırlı yol budur... Ve tabii savaşa ayırdığı 40 milyar doların bir kısmını olsun yardıma ayırmak... 
     
Zor dustum zor      Afganistan'ın işgaline asker olarak katılmış Ruslar, ABD'nin Afganistan'da işinin çok zor olacağı konusunda birleşiyorlar... Sovyetlerin Afganistan'da giriştiği harekat 10 yıldan fazla sürdü. Yaklaşık 1 milyon Afgan'ın katıldığı savaşta 14 bin Rus askeri öldü, 50 bini yaralandı. 
     Afgan savaşına katılanlardan Rus Meclis üyesi Yevgeny Zelenov, AFP'ye verdiği demeçte diyor ki 
     - Amerikan kamuoyu intikam haykırışları arasında Vietnam'ı unutmuş görünüyor. Kamuoyunun eğilimi ilk Amerikan askerinin ölümünden sonra birdenbire değişecektir. Zaten kara operasyonu büyük riskler içeriyor. O yüzden ABD harekatının bir hava saldırısından öteye geçeceğini sanmıyorum. 
     Afgan Savaşı önderlerinden, şimdiki Rus-Kafkas Cumhuriyeti lideri Ruslan Aushev diyor ki 
     - Afganistan Balkanlar değil. Bir tesisi tahrip edip Taliban'ı zor duruma düşüremezsiniz. Çünkü öyle tesisler yok. Usema Bin Laden ve Taliban, Amerikan hava saldırılarının ulaşamayacağı dağlara çekilip gizlenirken olan sivil halka olacak... Ayrıca bu dağlarda savaş yalnızca yasaklanmış olan biyolojik ve kimyasal silahlarla kazanılabilir. 
     Afganistan Gazileri Derneği yöneticisi Kostushchenko ise şöyle konuşuyor 
     - Eğer Amerika doğrudan Afganistan'ı bombalamaya girişirse, tüm islami devletlerin nefretini harekete geçirme ve kendisine yönelik yeni terörist saldırıları tetikleme riskiyle yüzyüze kalır. 
     Kostushchenko'ya göre, ABD için tek yol "Afgan halkını Taliban zulmünden kurtarıp özgürleştirmek"... Bunu gerçekleştirmek için Washington, yalnızca terörist odakları vuracak bir kara harekatına girişmeli bu arada sivil halka zarar vermekten özenle kaçınmalıdır... 
     
     







'Din ve terör' 


Özal taklitleri 


Asker ve 5. madde 


İslamcı rejimlerle mücadeleyi ciddiye almak 


Pısırıklık ve acizlik temkinli olmak değildir 


Terör gazisiyiz 


Savaş isteyen önden buyursun 


Trakya’nın Hakk ri’si 


Terörle savaş nasıl olmalı 


Ucuz Hollywood yapımları pahalıya mal olacak 


Kurallara uymak... 


Üzeyir Garih cinayetini örtmek istiyorlar 


Ağrı'nın hakkı... 


Doğu'da organize sanayi 1 


Saç ekimi serbest 


Kırklareli iddialı 


Burası çok kötü, çünkü burası Afganistan’ 


</TEXT>
</DOC>
