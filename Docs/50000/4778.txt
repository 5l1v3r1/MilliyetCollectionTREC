<DOC>
<DOCNO> 4778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/yazar/asik.html </URL>
<DATE> 2001/01/31/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Deniz bitti 
</HEADLINE>
<TEXT>

     Ankara Valiliği ile Ankara Büyükşehir Belediyesi arasında 5 yıldır yılan hikayesine dönen bir tartışma nihayet sona erdi. Valilik Bayrak İnceleme Kurulu, Melih Gökçek'in, 5 yıldır Ankara'nın amblemi diye kullandığı, Ankara'yla uzaktan - yakından ilgisi olmayan "ucube"nin tanıtıcı bayrak olarak kabulünü reddetti. Ret gerekçesinde 
     . Amblemin laik, çağdaş ve modern bir devlet olan Türkiye Cumhuriyetinin Başkentini tanımlamaktan uzak olduğu, 
     . Ankara'nın tarihi ve kültürel kimliğine uygun birçok belirgin özelliği yerine, dini ve dince kutsal sayılan öğeleri ön plana çıkarttığı..." 
     ve benzeri sakıncalar belirtildi. 
     Bu meselenin nasıl olup da 5 yıl sürdüğüne gelince...Ankara Valiliği'nden bir yetkili şöyle dedi dün 
     " Biz, bu amblemi kullanamazsın, diye karar alıyoruz, Melih Gökçek, yasayı açıkça çiğneyerek kullanmaya devam ediyor. Anayasamıza ve yasalarımıza göre valilerin seçilmiş kişileri görevden alma gibi bir yetkisi yok. Onu yapacak makam İçişleri Bakanlığı... İçişleri Bakanlığı'nın hareketsiz kalması sonucu uzadı bu mesele. Ama artık deniz bitti, o amblemi bundan sonra kullanmaları kesinlikle sözkonusu değil. " 
     
Atımlık barut      Büyük vizyon sahibi rahmetli liderin ABD Kongresi Ermeni tasarısını ele alırken sarfettiği vecize hatırlardadır 
     - Bir atımlık barut... 
     Rahmetli "Bırakalım bir atımlık barutu atsınlar kurtulalım" havasındaydı. Hasan Esat Işık gibi devlet adamları ise Batı'da açılacak bir anıt veya alınacak kararın zincirleme etkileri olacağını anlatır dururdu. Fransa'da olup bitenler Hasan Esat Işık'ın nasıl uzak görüşlü bir devlet adamı olduğunu ortaya koyuyor. 
     
     Yolsuzlukta dünyanın "ilk dört"ü arasına girmişiz. Bizim hırsızlar biraz çabalarsa şampiyon olarak "şerefsizlik kürsüsü" ne çıkarız .. 
Haldun Ertem 

Yakın çekim      NTV'de "Yakın Plan" programının konusu "Türkiye'de televizyon yayıncılığının 33'üncü yılı..." Konuk Çetin Çeki... Programı sunan Oğuz Haksever'le Çetin Çeki'nin sohbeti sırasında ilk yayının Kavaklıdere stüdyolarından yapıldığı anlatılıyor. Emin miyiz İlk yayın Mithatpaşa Stüdyosu'ndan yapılmış, Kavaklıdere'ye yıllar sonra geçilmiş olmasın... Böyle bir program böyle bir hata kaldırır mı 
     
PwC'nin açık adı      Dünyanın en büyük 5 danışmanlık firmasından biri olan PricewaterhouseCoopers'in yaptığı ve Türkiye'yi yolsuzlukta 4'üncü ülke gösteren araştırma sonucu dün tüm gazetelerde yer aldı. Ancak tüm gazeteler dünyanın en büyük 5 danışmanlık firmasından biri olan PwC'nin adını "Price Waterhouse Coopers" şeklinde yazdılar. Doğru yazım başlıkta... PcW 150 ülkede 150 bin kişi çalıştıran bir firma. Dünyanın diğer 4 büyük şirketi Arthur Andersen, Deloitte Touche, KPMG, Ernst Young olarak sıralanıyor. 
     
     Hindistan depremi bütün Hintli falcıları yanıltmış. İnşallah bizim jeolog falcılar da yanılır... 
Derya Derin 

Çankaya'dan aşağı      Türkiye, 35 ülkeyi kapsayan bir saydamlık ve yolsuzluk araştırmasından "4'üncü" ilan edildi. Onurlu insanlar bir kez daha mahçup oldu. 
     Yolsuzlukların büyük ölçüde saydam olmamaktan kaynaklandığını hemen herkes biliyor. 
     Yolsuzlukla mücadele dendiğinde öne sürülen ilk önlem "saydamlaşma" oluyor. 
     Ne var ki, iş saydamlık yolunda adım atmaya gelince kimse oralı değil. 
     Saydamlaşmaya nereden başlamalı 
     Kuşkusuz tepeden... Cumhurbaşkanlığı, TBMM, siyasi partiler ve milletvekillerinden... 
     ABD'de ve adına demokrasi denen diğer rejimlerde milletvekili ve partilerin hangi kişi ve kuruluşlardan bağış ve yardım aldığı, bu paraları hangi alanlara harcadığı kuruşuna kadar saydamdır. 
     Kongre, Senato ve Beyaz Saray'ın tüm harcamaları internette yayınlanır. 
     Halk kendini yönetenlerin gelir ve giderini kuruşuna kadar denetler. 
     O yüzden Cumhurbaşkanı Ahmet Necdet Sezer göreve gelince bu sütunda bir saydamlık çağrısında bulunmuştuk. 
     Cumhurbaşkanı, Çankaya'nın gelir - gider ve diğer hesaplarını internete yükleyerek diğer kurumlara örnek olabilir, tüm siyasi kurumları kapsayacak bir saydamlık seferberliğinin ilk adımını atabilirdi. Umulur ki Sayın Cumhurbaşkanı konu üzerinde çalışıyordur. 
     Saydamlık Hareketi Derneği de geçenlerde TBMM Başkanı Ömer İzgü'ye aynı yönde bir çağrıda bulundu. Ama hala yanıt alamadı. 
     Ne olursa olsun.. Çürümenin ayıbından kurtulmak isteyen Türk halkı... Kendi parasının nereye ve nasıl harcandığını mutlaka denetlemelidir. 
     
     





Yüzleşelim 


Deniz bitti 


Hepsine PKK'lı DENEMEZ 


Haydi Süleyman Bey 


Türkiye'nin AB ile bilek güreşi... 


Mayın coğrafyası 


Fedailer'den Fazilet'e 


Postmodern yazı 


Nasıl üniversite 


Fransa ipleri kopardı... 


Misilleme ile bitmez... 


Dövüş Sanatları’ 


Aman Eti’ Holding, yaman Challenger’ faciası 


"Nisan Devrimi" 


Sosyal travma 


Bazen jandarma, bazen mafya 


İsimler makro, krediler mikro 


Ortaklığınız sürüyor 


Bir Forumda, Türkiye 


Boğaz'da inşaat başladı 


100 milyon markı dolaba koydular 


</TEXT>
</DOC>
