<DOC>
<DOCNO> 40795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/son/soneko06.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapı ve Kredi Bankası "Ortaklık görüşmeleri söz konusu değil" 
</HEADLINE>
<TEXT>

     Yapı ve Kredi Bankası, ABN Amro Bank ile ortaklık görüşmelerinin söz konusu olmadığını bildirdi. 
     Yapı Kredi, Avrupa'nın önde gelen bankalarından ABN Amro Bank ile ortaklık görüşmeleri yaptığına ilişkin basında çıkan habere ilişkin Borsa Başkanlığı'nın talebi üzerine İMKB'ye gönderdiği yazıda, şöyle dedi 
     ''Belirtilen habere ilişkin olarak ortaklık görüşmeleri söz konusu olmayıp, kamuoyuna açıklamayı gerektirecek bir durumun olmadığını bilgilerinize sunarız.'' 
     Basında bugün çıkan ''Yapı Kredi'ye müşteri çıktı'' başlıklı haberde, Türkiye'nin en büyük bankalarından Yapı Kredi'nin, Avrupa'nın önde gelen bankalarından Hollandalı ABN Amro Bank ile hisselerinin yüzde 25'i üzerinde ortaklık görüşmeleri yaptığı iddiası yer almıştı. 






</TEXT>
</DOC>
