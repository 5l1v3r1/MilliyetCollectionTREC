<DOC>
<DOCNO> 24729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/ekonomi/eko02.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
5 dakikada ucuzu bulmanın kestirme yolu 
</HEADLINE>
<TEXT>

Şirketlerin ucuzluğu hakkında karar vermede yardımcı olan F K’lara bugünlerde bakan yok. Bunun yerine bir çok analist piyasa değeri net satış kriteri gibi fon akımını baz alan rasyolara bakıyor. Düşük oran şirketin ucuz olduğunu, yüksek oran ise pahalı olduğunu gösteriyor 
     Songül HATISARU 

     Borsanın 2000 yılı zirvesinin ardından gündeme gelen düşüş trendi sürüyor. Hafta başında hububat fiyatlarıyla başlayan daha sonra Yüksel Yalova’nın açıklamalarıyla adeta dengesi bozulan endeks, haftanın son günü toparlansada tedirginlik sürüyor. 
     Faizler geçen hafta yükselirken döviz de yeni zirve arayışlarına yöneldi. Taban fiyatlarında bir uzlaşı sağlansa da, Bakan Yalova istifa etsede IMF’e verilen her sözün restleşmeler, kavgalar ve istifa tehditleriyle yerine getirilebilmesi piyasada siyasilerin niyeti hakkında kuşkular doğuruyor. Kuşkuların sonucu da yüksek faiz, döviz ve yönünü aşağı çeviren endeks olarak piyasalara geri dönüyor. 
     Bu tür puslu havalarda bir de yön bulmaya yardımcı olan kriterlerin geçerliliğini yitirmesi yatırımcıyı kara kara düşündürüyor. Borsada endeks rakam bazında ucuzlarken, hisse senetlerinin de oldukça ucuz olduğu yorumları yapılıyor. Ancak hisse senetleri acaba gerçekten ucuz mu 
     
     F K’lar şaştı 
     Ekonominin ve piyasaların normal işlediği dönemlerde piyasa oyuncuları için en güçlü kriter fiyat kazanç oranıdır. 
     Piyasa değerinin 12 aylık k ra bölünmesiyle bulunan Fiyat Kazanç F K oranlarının gerileyen endekse karşın yüksek olduğu görülüyor. Çünkü ekonomik zorlukların ön plana çıktığı 2001’de şirket k rlılıklarının ciddi yara aldığı görülüyor. 
     Bu nedenle F K kriteri yatırımcılar açısından çok doyurucu sonuçlar üretemiyor. Çünkü düşük k r ve zarar rakamlarına paralel ortaya çıkan rasyo anlamlı olmuyor. 
     
     2001 yılının kriteri PD Ciro 
     Piyasadaki oyuncularının hisse senetlerinin değerliliğini sınayabileceği enstrümanlara ihtiyacı var. Bugünlerde, piyasa değeri net satış rasyosu istikrarlı sonuçlar üretebilen bir kriter olarak ifade ediliyor. Net satışlar sanayi şirketlerinin en önemli nakit yaratma kaynağı. Şirketin toplam piyasa değerinin son 1 yıllık dönemde elde edilen net satışlara oranlanması ile piyasa oyuncularına her ekonomik koşulda hizmet verebilecek bir rasyo yaratılmış oluyor. 
     Yaptığımız çalışmada, borsa şirketlerinin cari piyasa değeri net satışlarını inceledik. Sektör ve geçen 29 aylık ortalamadan düşük rasyo şirketin ucuz olduğunu gösteriyor. Bazı sektörlerde sözkonusu rasyonun yapısal olarak daha yüksek, bazı sektörlerde ise yapısal olarak daha düşük olduğunu unutmamak gerekiyor. 
     Her hisse senedini geçmiş yıllara göre de kıyaslamak akıllıca. 
     Tabloda hisse senetlerinin cari ve geçmiş 29 aylık dönemdeki ortalama piyasa değeri net satış rasyoları görülebiliyor. Hisse seçerken gerek sektör içerisinde düşük rasyolu, gerekse geçmiş yıllar ortalamasının altında rasyolu hisseleri seçmekte fayda var. 
     
Sektör ortalamalarına dikkat edilmeli      Tuğrul Gemici Yaşar Yatırım ARGE Müd. Yard. 
     Hisse senedi piyasalarında şirket değerlemesi düşünüldüğünde en basit ve ilk akla gelen unsurlardan birisi F K, piyasa değeri defter değeri, piyasa değeri net satış gibi piyasa rasyolarına bakmak, sektör içerisinde bir değerlendirmeye gitmektir. 2001 yılında ortaya çıkan tabloda İMKB’de işlem gören pek çok hisse senedi k rlılık noktasında ciddi gerileme göstermiş ve hatta zarara geçmiş durumda. Böyle bir ortamda F K analizi ile anlamlı bir sonuca varmak pek mümkün değil. İşte bu noktada, şirketlerin değerlemesinde firmanın defter değerini veya nakit akışlarını sınayan yöntemler günümüz ekonomik koşullarında daha istikrarlı ve anlamlı sinyaller üretebilir. Şirketleri sektör içerisinde değerlendirmek veya şirketin piyasa rasyolarını aynı şirketin tarihi piyasa rasyoları ile karşılaştırmak tercih edilebilir iki yöntem olabilir. 
     



 EKONOMİ 

















</TEXT>
</DOC>
