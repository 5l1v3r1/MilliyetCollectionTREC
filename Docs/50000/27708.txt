<DOC>
<DOCNO> 27708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/son/soneko17.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti.. 
</HEADLINE>
<TEXT>

     İMKB Ulusal-100 Endeksi, dünkü kapanışa göre 110.32 puan artışla 1. seansı 11,192.45 puandan tamamladı. 
     Hisse senetleri ortalama yüzde 1.00 oranında değer kazandı. Borsa'da, dünkü beklenmedik sert düşüş sonrası, günün ilk seansında piyasa temkinli bir seyir izledi. Seans, 11,117 puan seviyesinde hisse bazı alıcılı açıldı. Çok düşük işlem hacmiyle 11,027-11,277 puan aralığında hareket eden Endeks, ilk bir saati 11,046 puanla geçti. 
     İkinci yarıda da sakin seyir sürerken, Yapı Kredi Bankası hissesindeki hafif kıpırdanmayla yukarı hareket eden Endeks, seansı 11,192.45 puandan tamamladı. Kapanışta mali endeks 202.42 puan artışla 16,351.79 puana, sınai endeksi 7.03 puan artışla 8,434.50 puana, hizmet endeksi de 148.07 puan artışla 6,421.32 puana yükseldi. Önceki kapanışa göre mali grup hisseler ortalama yüzde 1.25, sınai grubu hisseler yüzde 0.08, hizmet grubu hisseler de yüzde 2.36 oranında değer kazandı. 1. seansta işlem gören toplam 283 hisse senedinden 153'ü değer kazandı. 47 hisse senedi değer yitirirken, 83 hissenin fiyatında ise değişiklik olmadı. Seansta, 115 trilyon 243 milyar 638 milyon liralık işlem hacmi oluştu. 1. seansta Yapı Kredi Bankası, İş Bankası C, Garanti Bankası, Akbank ve Koç Holding, en yoğun işlem gören hisseler oldular. 







</TEXT>
</DOC>
