<DOC>
<DOCNO> 28850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/spor/spo04.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem rötarı 
</HEADLINE>
<TEXT>

Perulu Salazar’ın ülkesinde yaşanan deprem felaketi nedeniyle Trabzon’a gelişi ertelendi 
     TRABZONSPOR’un prensip anlaşmasına vardığı ve dün gece Trabzon’a gelmesini beklediği Perulu Santiago Salazar, ülkesinde yaşanan deprem yüzünden programını değiştirdi. Salazar ile güçlükle bağlantı kuran Bordo - Mavili yöneticiler, "Peru’da uçakların kalkmasına izin verilmediği için Salazar’ın gelişi ertelendi. Bu sorun çözülür çözülmez kendisi Trabzon’da olacak" diye konuştular. Bu arada Cafer’in bugün Ankara’da Trabzonspor ile sözleşme yapacağı açıklandı. 
     
     Program belli oldu 
     TRABZON’un Almanya kampındaki maç programı netlik kazandı. Bordo-Mavililer, 5 Temmuz’da Ahlen, 7 Temmuz’da SC Norderstedt, 9 Temmuz’da Manheim, 14 Temmuz’da Slask Wroclaw, 17 Temmuz’da Werder Bremen, 19 Temmuz’da FC Oberneuland ve 21 Temmuz’da da Duisburg ile karşılaşacak. Trabzon, 23 Temmuz’da da Türkiye’ye dönecek. 
     



 SPOR 




















</TEXT>
</DOC>
