<DOC>
<DOCNO> 46742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/ekonomi/eko12.html </URL>
<DATE> 2001/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
K r realizasyonları artabilir 
</HEADLINE>
<TEXT>

Endeksin 8,700 direnci hem hacim, hem de zaman açısından güçlü 
     Zeynep Candan AKTAŞ 

     Geçen hafta destek arayışıyla 7,263 puanı gören İMKB 100 Endeksi bu seviyeden gelen alımlarla toparlandı ve son iki gün artış gösteren hacimle 8,795'e ulaştı. Haftanın son günü 8,795'ten gelen satışlarla 8,221 seviyesi test edildi. 
     Oldukça güçlü görünen hacmin devam etmesi, güçlü bir direnç olan 8,700'ün geçilebilmesi açısından önemli. 8,700 seviyesi yaklaşık bir yıldır değişik zamanlarda destek ve dirence dönüştüğünden, hem zaman açısından hem de hacim açısından güçlü bir direnç oluşturuyor. Bu arada kısa vadeli göstergelerin de aşırı alım bölgelerinden başlayan aşağı dönüş görünümleri önümüzdeki haftanın ilk günlerinde satış baskısının hissedileceğini gösteriyor. 
     Kısa vadeli göstergelerdeki satış baskısı, uzun vadeli göstergelerin diplerden gelen alım sinyalleri nedeniyle büyük bir olasılıkla kısa bir düzeltmeye neden olacak. Ancak yine hacimleri dikkatle izlemek gerekiyor. Çünkü 8,795-8,221 aralığında son günlerin en yüksek haciminin yaşanması ve kapanışın oldukça aşağıda gerçekleşmesi satış baskısının gücünü gösteriyor. Gerçekten de böylesi bir ortamda satış baskısının güçlü olmasının çok da yadırganacak bir tarafı yok. Bu nedenle düzeltme beklenen önümüzdeki günlerde hacimler önemini korumaya devam edecek. 
     Endeks zayıf hacimle de olsa 8,200 seviyesinin üzerinde kaldığı sürece bir sorun yok. İyi olasılık 8,200-8,700 aralığında hacimsiz bir sıkışma ve ardından hacimle 8,700 direncinin geçilmesi. Bu olasılıkta zaman oldukça kısa. 
     Kötü olasılık ise 8,200'ün aşağı kırılması ve bu seviyedeki hacimlerin sivri bir tepeye dönüşmesi. Bu olasılıkta bir sonraki destek seviyesi 7,900'de bulunuyor. Kötü olasılığın gerçekleşmesi halinde yeniden toparlanma için zaman süresi uzayabilir. 
     Senet bazında bakıldığında da endekse benzer görünümler mevcut. Birçok senet son bir yılın önemli direnç seviyesini test etti. Bu dirençleri kırabilen senet sayısı oldukça az. Bir çok senette ise tabanlardan zayıf çıkışlar izleniyor. Bu da piyasanın halen çok güçlü olmadığını, k r realizasyonlarının çok güçlü alımlarla karşılanamayacağını gösteriyor. Ancak beklentimiz, en azından senet bazında endeksin 6,900 seviyelerini test ettiğinde oluşan desteklerin üstünde kalabilmek. 
     Bu hafta için endeksin destekleri 8,200 ve 7,900'de iken dirençler 8,500 ve 8,700 seviyesinde bulunuyor. 
     Bol kazançlı haftalar dileğiyle. 
     



 EKONOMİ 



















</TEXT>
</DOC>
