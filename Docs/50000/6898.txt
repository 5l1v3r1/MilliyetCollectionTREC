<DOC>
<DOCNO> 6898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/son/sontur06.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Merve Kavakçı sahtekarlıktan yargılanıyor 
</HEADLINE>
<TEXT>

     Merve Safa Kavakçı'nın, eski eşi Ali Ahmad Abushanab'dan boşanmasına ilişkin karar ilamında, ''yanlış adres bildirerek sahtecilik yaptığı'' gerekçesiyle, 10 yıla kadar ağır hapis cezası istemiyle yargılanmasına başlandı. 
     İlamı adrese götüren sanık hakkında 1 yıla, ilamı alan sanık hakkında da 6 aya kadar hapis cezası istenen davaya, Ankara 1. Ağır Ceza Mahkemesi'nde başlandı. Davanın bugünkü ilk duruşmasına, postacı sanık Durmuş Perk ile Kavakçı'nın avukatı Salim Özdemir katıldı. 
     Kavakçı'nın avukatı Salim Özdemir, müvekkilinin Türk vatandaşlığının düşürüldüğünü, ancak milletvekilliği sıfatının devam ettiğini belirterek, Anayasa'nın ''yasama dokunulmazlığını'' düzenleyen 83. maddesine göre yargılamanın durdurulmasını istedi. 
     Türktemel'in, eyleminin sabit olması durumunda Türk Ceza Kanunu'nun TCK ''tekerrür'' başlığını taşıyan 81. maddesinin uygulanması ihtimaline göre Ceza Muhakemeleri Usulü Kanunu'nun ''suçun vasıf ve mahiyetinin değişmesi'' hükmünü içeren 258. maddesi uyarınca ek savunma hakkı verdiği Perk, eski beyanlarını yinelediğini söyledi. 




</TEXT>
</DOC>
