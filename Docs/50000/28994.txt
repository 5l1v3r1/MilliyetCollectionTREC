<DOC>
<DOCNO> 28994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/ekonomi/eko06a.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Maaşlara iyileştirme’ 
</HEADLINE>
<TEXT>

1 katrilyon gelir beklenen vergi paketi, memur maaş dengesizliğini gidermekte kullanılacak 
     ANKARA Milliyet 

     Kamuoyunda tepkilere neden olan ek vergilerden sağlanacak gelirle, memur maaş dengesizliğini gidermeye yönelik zamlar yapılacağı öğrenildi. 
     Başbakanlık Müsteşarı Ahmet Şağar’ın başkanlığında yapılan çalışma ile 1 katrilyon lira gelir sağlanması, bu gelirle de süresi iki kez uzatılan Yetki Yasası uyarınca, kanun hükmünde kararname çıkarılarak, devlette kan kaybını önlemek için nitelikli ve teknik bürokratların maaşlarına zam yapılması öngörülüyor. 
     Zamda öğretim üyeleri, denetim elemanları, mühendis, doktor ve uzmanlar öncelikli olacak. Yeni ek vergilerin yasalaşmasının ardından, bu konudaki kanun hükmünde kararnamenin yürürlüğe konulacağı belirtiliyor. 
     
Söz vermedim’      Başbakan Bülent Ecevit, ek vergiler için "Büyük çapta vergi artırımı yok. Vergiler, vatandaşları fazla rahatsız etmeyecek konularda" dedi. Oran Sitesi’ndeki çalışma ofisinden ayrılırken sorular üzerine ek vergi yasa tasarısının ayrıntılarının Meclis’te görüleceğini belirten Ecevit, Yeni vergi yok’ sözünün hatırlatılması üze-rine "Ben kesin bir söz vermedim. Beni sorumlu tutamazsınız" dedi. 
     Ecevit, ofisinin kapısında bekleyen gazetecileri de, "Burası ev. Burayı basın konferansı yerine çevirmeyelim. Komşular rahatsız oluyor" diye uyardı. 
     



 EKONOMİ 































</TEXT>
</DOC>
