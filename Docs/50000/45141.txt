<DOC>
<DOCNO> 45141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/guncel/agun.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Operasyon son anda ertelendi 
</HEADLINE>
<TEXT>

Suudi Arabistan, Umman ve Özbekistan çekimser kalınca beklenen harek t durduruldu Rumsfeld ve Blair ikna turuna çıktı... 
     NEVSAL ELEVLİ Londra 

     Amerika'nın Afganistan'daki Taliban'a karşı başlatacağı harek tın, bazı müttefiklerde oluşan kuşkular nedeniyle ertelendiği ortaya çıktı. İngiltere'de yayımlanan The Guardian gazetesi, çok daha önce başlaması beklenen harek tın, Suudi Arabistan, Umman ve Özbekistan'ın net bir tavır belirleyememesi üzerine ertelendiğini bildirdi. 
     
Kuşkuları giderme gezisi      Gazeteye göre, ABD Savunma Bakanı Donald Rumsfeld ile İngiltere Başbakanı Tony Blair koalisyonda açılan bu gedikleri kapatmak üzere Moskova ve Ortadoğu'ya gitti. Rumsfeld bu çerçevede, önceki gün gittiği Suudi Arabistan'da Kral Fahd'la görüştü. 
     Amerikan Savunma Bakanı daha sonra Umman'a geçti. Rumsfeld bunun ardından Özbekistan'a giderek Özbek yetkililerin kuşkularını gidermeye çalışacak. 
     Rusya Devlet Başkanı Vladimir Putin, Afganistan'a düzenlemesi beklenen operasyona Moskova'nın da katılabileceğini ilk kez resmen açıkladı. 
     
Putin'den savaşa yeşil ışık      Putin, kısa bir ziyaret için Moskova'ya gelen İngiltere Başbakanı Tony Blair'le görüşmesinden sonra yaptığı açıklamada, Usama Bin Ladin'i kastederek, "Tehlikeli teröristlere karşı düzenlenecek operasyonlara katılabiliriz" dedi. Ancak Putin, bunun Rusya'nın Batılı ülkelerle ilişkilerine bağlı olduğunu belirterek, bazı alanlarda ödün istediği mesajı verdi. 
     Daha önce Rusya, Afganistan'daki operasyona kesinlikle katılmayacağını açıklıyordu. Blair ise, Putin'in liderlik niteliklerini övdü ve uluslararası teröre karşı yürütülen mücadeleye destek verdiği için kendisine teşekkür etti. 
     



 GÜNCEL 




























</TEXT>
</DOC>
