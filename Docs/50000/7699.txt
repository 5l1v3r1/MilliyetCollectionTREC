<DOC>
<DOCNO> 7699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/18/son/sondun01.html </URL>
<DATE> 2001/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de ikinci kez el nakli yapıldı 
</HEADLINE>
<TEXT>

     ABD'de, sol eli kazada kopan 36 yaşındaki adama 18 doktorun katıldığı 13 saat süren bir ameliyatla el nakledildi. 
     Kentucky eyaletinde Louisville hastanesinde yapılan ABD'nin ikinci el nakli ameliyatıyla üç çocuk babası Jerry Fisher yeni eline kavuştu. 
     Doktor Warren Breidenbach, Fisher'ın sağlık durumunun iyi olduğunu, yeni eliyle 10 gün içinde taburcu olacağını tahmin ettiklerini söyledi. Fisher, 1996 yılı bağımsızlık kutlamalarında havai fişek patlaması sonucu elini kaybetmişti. 
     Beyni ölen bir kişinin eli kendisine nakledilen Fisher, hayatının onuna kadar ilaç kullanmak zorunda kalacak.ABD'de iki yıl önce Matthew Scott adlı hastaya ilk kez el nakli yapılmıştı. Scott'un yeni eliyle hareketlerini geliştirmeye devam ettiği belirtiliyor. Scott, bileğini ve parmaklarını büyük ölçüde oynatabiliyor. Dünyada ilk el nakli ise, 1998 yılında Fransa'da 50 yaşındaki Clinton Hallam'a yapılmıştı. Ancak Hallam, el nakli yüzünden kullanmak zorunda olduğu ilaçlarla sağlığının giderek bozulmasından şikayetçi olarak geçen hafta, nakledilen elini ameliyatla kestirmişti. 



</TEXT>
</DOC>
