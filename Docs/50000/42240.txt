<DOC>
<DOCNO> 42240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/guncel/gun08.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Filmler, terörü teşvik ediyor mu 
</HEADLINE>
<TEXT>

ÇAPRAZ ATEŞ 
     ASLI ÖKTENER 

     ABD’yi kalbinden vuran terör eylemleri, dünyaca ünlü sanatçıları ve yapımcıları olumsuz etkiledi. Arnold Schwarzenegger’in teröristlerle mücadelesini konu alan, "Collateral Damage" filminin gösterime girmesi ertelendi. Terör içerikli filmler, terörü teşvik eder mi Yoksa, teröre karşı önlem alınmasını mı sağlar İşte görüşler... 
     
Filmler, terörü tetiklemez Ömer Vargı Film şirketi sahibi 
     Sanatçıların, toplumsal olayları önceden değerlendirmek gibi özellikleri vardır. Filmlerin, bazı toplumsal olayları önceden kestirme özelliği taşıdığını düşünüyorum. Dolayısıyla, bu filmler, toplumları teröre doğru değil tam aksi yönde harekete geçiriyor. Toplumlar, teröre karşı tedbir almanın yolunu öğreniyor. Hiçbir film terör eylemlerini destekleyici anlayışla yapılmaz. Terör içerikli filmlerin, terörü tetiklediğine değil, toplumları harakete geçirip, teröre karşı duruşu tetikleyeceğini düşünüyorum. Filmlerin ertelenmesinin büyük maddi kaybı vardır. 
     
Terör filmleri örnek oluyorOsman Yağmurdereli Yapımcı 
     İnsanlara örnek olduğu kesin. Sinema öğretici bir sanat dalıdır. Terörü konu alan ve şiddet içerikli filmler, Amerika’da sıkça yapılırdı. ABD kendi yarattığı canavara mağlup oldu. Ama bunu telafi edip tekrar karizmasına ulaşır. Çektiğimiz dizilerin bile mümkün olduğu kadar şiddet olayları ve kan içermemesine çalışıyoruz. Doğru yaptığımızı yaşanan bu acı olay da gösterdi. Bu terör olayı tüm insanlara örnek oldu. Özellikle de şiddet ve terör eylemlerini konu alan film yapımcılarına... Filmlerin ertelenmesi kararını ise çok doğru ve geç alınmış bir karar olarak yorumluyorum. Terör içerikli filmlerin tümü gösterimden kaldırılmalı. 
     
Film teröristi etkilemezErman Şener Film eleştirmeni 
     Bir film, doğrudan doğruya bir kimseyi, şu ya da bu şekilde etkiler diyemeyiz. Bu tamamen izleyene bağlıdır. Aynı filmi, iki kişiden birisi etkilenerek, diğeri de, "Böyle bir şey olabilir mi Olursa önlem alalım" diye izleyebilir. Mesela, bir bilim kurgu filmi, bazılarını fazla etkiler, hatta paranoyaya bile sürükler bazıları ise, "Ya olursa Acaba, nasıl önlem alınabilir" diye düşünebilir. Terör, çok planlı yapılır. Herhangi bir örgüt, "Bu filmi izledik, aynısını yapalım" diyerek harekete geçmez. O sahneler, teröristin de aklına milyonda bir ihtimal gelir. Filmleri ertelemek çözüm, yasaklamak ise kolay değildir. 
     
Gençler çok etkileniyor Umur Bugay Yapımcı 
     Şiddet ve terör içerikli filmler zaman zaman cazip oluyor. Bu filmlerin özellikle gençler üzerinde etkisi oluyor. Örneğin, Matrix filmini izleyen gençler, daha sonra siyahlar giyip onlar gibi gözlükler takmaya başlıyorlar. Özellikle Amerikan filmlerinde terör ve şiddet olaylarının çok abartıldığı kanısındayım. Sinemalarında dehşet var. Bu tür filmler kişileri tetikler. Gösterimlerinin ertelenmesinde geç kalındı. Terör, toplumsal bir sorundur. Film ertelemek tek başına çözüm değil. Kötüleri kahramanlaştırmaktan vazgeçmek lazım. Yazılan senaryoların, çekilen filmlerin sonunun nereye varacağını iyi saptamak lazım. 
     
Gerçek nedenleri arayalımYavuz Özkan Yönetmen 
     Filmlerin terörü tetiklediğini düşünmüyorum. Terörün gerçek nedenlerini ve terörün kimlerin beşiğinde sallanarak büyütüldüğünü doğru analiz etmek gerekir. Artık hayatı doğru okumanın zamanı çoktan gelip geçti diye düşünüyorum. Dolayısıyla terörün nedenlerini filmlerde aramaya çalışmanın çok anlamlı olduğunu düşünmüyorum. Bu her zaman olduğu gibi bizi dar ve izbe sokaklara hapsetmekten başka bir işe yaramayacaktır. 
     
İntihara yol açmıyor mu Yusuf Kurçenli Yönetmen 
     İntiharı işleyen filmler, intiharlara yol açıyorsa, terör işleyen filmler de teröre yol açabilir. Bir film, başlı başına iyi ya da kötü, yararlı ya da zararlı değildir. Nasıl işlendiği ya da neyi amaçladığı değerlendirilmelidir. Filmleri tek tek konuşmalı. Bu bir sansür değildir. 
     



 GÜNCEL 


























</TEXT>
</DOC>
