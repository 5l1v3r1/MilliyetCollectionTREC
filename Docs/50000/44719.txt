<DOC>
<DOCNO> 44719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/son/soneko28.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarından itibaren motorinin fiyatı yüzde 3.20 indirilecek... 
</HEADLINE>
<TEXT>

     Enerji ve Tabii Kaynaklar Bakanlığı, motorin fiyatının yarından geçerli olmak üzere yüzde 3.20 oranında indirileceğini bildirdi. 
     Enerji ve Tabii Kaynaklar Bakanlığı'ndan yapılan açıklamada, Türkiye'de petrol ürünleri fiyatlarının 1 Temmuz 1998 tarihinde yürürlüğe giren otomatik fiyatlandırma sistemi çerçevesinde dış piyasa fiyatları ve döviz kurunda ortaya çıkan değişikliklere bağlı olarak tespit edildiği hatırlatıldı. 
     Açıklamada, bu çerçevede, petrol fiyatlarında ortaya çıkan değişimler sonucu yarından geçerli olmak üzere motorinde yüzde 3.20 oranında indirim yapıldığı belirtildi. 
     Bakanlık açıklamasında, şöyle denildi 
     ''Otomatik fiyatlandırma sistemi çerçevesinde fiyatlarla ilgili uygulamalar mülki ve mahalli idarelerce takip ve kontrol edilmektedir. 
     Kamuoyunun duyarlı davranarak farklı uygulamalar için ilgili mercilere başvurması gerekmektedir.'' 
     






</TEXT>
</DOC>
