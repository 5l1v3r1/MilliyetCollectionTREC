<DOC>
<DOCNO> 21981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/son/soneko29.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
NY Times'a göre Türkiye'ye verilecek krediler siyasal reforma bağlı 
</HEADLINE>
<TEXT>

     ABD'nin önde gelen gazetelerinden New York Times NYT , ''Türkiye'ye verilecek kredilerin siyasal alanda yapılacak reforma endeksli olduğunu'' yazdı. 
     Gazetede Douglas Frantz imzasıyla yer alan yazıda, ''yıllar boyu Türk hükümetlerinin, devlet bankaları aracılığıyla iş çevreleri ve özel kişilere ucuz kredi sağladığı, buna karşılık bu kişilerin partilere yardımlarda bulunduğu'' iddiası yer aldı. 
     Gazete, ''siyasi amaçlı olarak aynı bankaların çiftçi ve küçük esnafa da ucuz kredi verdiğini'' yazdı. Haberde bunun sonucu olarak, bankaların 20 milyar dolarlık görev zararıyla karşı karşıya geldikleri belirtildi. 
     Yeni reform paketinin ekonomiden sorumlu Devlet Bakanı Kemal Derviş tarafından hazırlandığını hatırlatan gazete, ''Derviş'in 3 ayda kamuoyu yoklamalarının yıldızı haline geldiğini'' kaydetti. 






</TEXT>
</DOC>
