<DOC>
<DOCNO> 45162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/magazin/amag.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
RTÜK’ten İyi Geceler Öpücüğü’ 
</HEADLINE>
<TEXT>

Nilüfer Bıyık ve Banu Öztürk’ün ekranı yatak odasına çevirdikleri’ müstehcen program İyi Geceler Öpücüğü’, İnterstar’ı bir gün karartacak.. 
     ANKARA Milliyet 

     RADYO ve Televizyon Üst Kurulu RTÜK , dekolte giyinmiş iki kadın sunucunun izleyicilerle sohbet ettikleri İyi Geceler Öpücüğü’ adlı program nedeniyle İnterstar’a bir günlük yayın durdurma cezası verdi. Üst Kurul, kamera sende’ bölümünde izleyicilerin telefon komutlarıyla iki kadın sunucunun vücutlarının cinsel mesaj taşıyan’ yerlerine yakın çekim yapılan programın, genel ahlak, toplum huzuru ve Türk aile yapısına aykırı olduğu’ sonucuna vardı. 
     
     Özel hayat didik didik 
     ÜST Kurul, önceki gün, İzleme ve Değerlendirme Dairesi raporlarını ele aldı. Raporda, programı sunan Nilüfer Bıyık ve Banu Öztürk’ün dekolte giysilerle yatak odasına dönüştürülmüş stüdyo ortamında, telefon ve internet yoluyla izleyicilerle bağlantı kurduğu, aile ilişkilerinden yatakta giyecekleri giysilere, eşlerin ve sevgililerin birbirini aldatıp aldatmadıklarına ilişkin bir dizi konuya değindikleri belirtildi. 
     
     Kültürel yozlaşma’ uyarısı 
     RAPORDA, programın, Kültürel yozlaşma ve dejenerasyona yol açabilecek öğeler taşıdığı, bu yönüyle de aile kurumunu zedeleyici nitelikte olduğu’ görüşüne yer verildi. Öte yandan, ALO RTÜK 178’ servisine de, İyi Geceler Öpücüğü’ hakkında şikayet yağdı. 15 günde 134 şikayet gelen program ağırlıklı olarak, cinsel öğe içermek’, eğitici unsur taşımamak’ ve geleneklere aykırı olmak’la suçlandı. 
     



 MAGAZİN 












</TEXT>
</DOC>
