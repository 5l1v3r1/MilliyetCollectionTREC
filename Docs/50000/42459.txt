<DOC>
<DOCNO> 42459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/son/sondun24.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçaklar, İsviçre bıçağıyla kaçırılmış.. 
</HEADLINE>
<TEXT>

     ABD'de düzenlenen terörist saldırılarda kullanılan bıçakların İsviçre'de satın alındığı ortaya çıktı. 
     İsviçre'nin çok tirajlı gazetelerinden SontaggsBlick'in, ''Terörist saldırılarda uçakların kaçırılması sırasında kullanılan bıçakların İsviçre'de satın alındığına'' ilişkin haberi, İsviçre adalet ve polis birimlerince de doğrulandı. 
     Güvenlik ve Polis Sözcüsü Viktor Schlumpf, bıçakların ülkesinde satın alındığına ilişkin bilgileri doğrularken, kimler tarafından alındığına ilişkin bilgi vermedi. 
     Aynı gazetede yer alan, saldırıları düzenleyen teröristler arasında gösterilen Muhammed Atta ve Marvan El Şeyhi'nin, saldırıdan hemen önce İsviçre'nin Zürih kentinde bir otelde kaldıklarına ilişkin iddiaları ise belirsizliğini koruyor. 
     Gazete, İsviçre üzerinden ABD'ye geçen bu kişilerin, saldırının ön hazırlık toplantısını İsviçre'de yapıp yapmadıkları ve diğer teröristlerin de hiç İsviçre'de bulunup bulunmadıklarının araştırıldığını yazdı. 






</TEXT>
</DOC>
