<DOC>
<DOCNO> 36214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/son/sondun02.html </URL>
<DATE> 2001/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tom Cruise ile Nicole Kidman resmen boşandı 
</HEADLINE>
<TEXT>

     Tom Cruise ile Nicole Kidman'ın resmen boşandıkları bildirildi. 
     Yetkililer, 31 Temmuz'da yargıç tarafından imzalanan boşanma kararının bugün itibariyle yürürlüğe girdiğini açıkladı. 10 yıllık evliliğe nokta koyan boşanma başvurusu, aktör Tom Cruise tarafından altı ay önce yapılmıştı. Bu arada iki yıldızın, prodüktörlüğünü Tom Cruise'nin yaptığı ve Nicole Kidman'ın da oynadığı ''The Others'' adlı filmin galası nedeniyle dün halk önüne çıktıkları, birbirleriyle ayrı durmaya özen gösteren iki yıldızın konuşmadıkları kaydedildi. Cruise basına yaptığı açıklamada, yönetmenliğini İspanyol Alejandro Amenabar'ın yaptığı filmde eski eşi Kidman'ın filmde ''olağanüstü'' bir oyunculuk sergilediğini belirterek,''Bu rol onun için çok önemliydi ve kendisi bu rolü çok iyi oynadı'' dedi. Kidman ise Cruise'nin bu filme verdiği destekten dolayı duyduğu memnuniyeti dile getirdi. 







</TEXT>
</DOC>
