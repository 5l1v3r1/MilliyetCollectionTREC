<DOC>
<DOCNO> 13028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/25/son/soneko05.html </URL>
<DATE> 2001/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Öksüz "Talip olanlar varsa havaalanlarının işletme hakkını devredelim" 
</HEADLINE>
<TEXT>

     Ulaştırma Bakanı Enis Öksüz, ''Talip olanlar varsa, gelsin havaalanlarının işletme hakkını devredelim'' dedi. 
     MHP 3. Bölge Genişletilmiş İstişare Toplantısı'na katılmak üzere Antalya'da bulunan Ulaştırma Bakanı Öksüz, havaalanlarının özelleştirilmesi çalışmaları ile ilgili olarak soruları yanıtladı. 
     Havaalanları ile ilgili taleplerin yeni yeni gelmeye başladığını kaydeden Öksüz, şunları söyledi 
     ''Bu talepleri bizim uyandırmamız lazım. Bu işletmeyi yapabilecek şirketlerin hepsine mektupla, Gelin Türkiye'de havaalanı var, şunları çalıştırın diyoruz. Talip olanlar varsa, gelsin havaalanlarının işletme hakkını devredelim. Vatandaş devletten iyi işletir. Yapılmakta olanlar, yapılanlar boş duranlarla birlikte 17 tane havaalanı... Kuş bile konmuyor, boş duruyor.'' 
     Antalya'nın Gazipaşa İlçesi'nde yapılan ve bazı eksiklikleri bulunduğu için henüz açılmayan Gazipaşa Havaalanı ile ilgili soruyu da yanıtlayan Öksüz, şöyle devam etti 
     'Gazipaşa için de bir müşteri bulmak üzereyiz. Amerikan ve Alman şirketleri ile temasımız var.. Heveslenip gelirlerse, oradaki sıkıntılarımız giderilirse, küçük bir yatırımla sorunu çözeriz. Gazipaşa Havaalanı, zamanında doğru-yanlış yapılmış. Yanlış yapanlara gereği yapılacaktır. Ama onun da açılması için çalışma yapıyoruz. Ufak uçaklar inebilir, paraşüt takımları gelebilir, eğitim ve askeri maksatlı uçuşlar gerçekleştirilebilir. Burayı değerlendirip ayağa kaldıracağız. Keşke zamanında bu kadar masrafı etmeseyik oraya. Ama şimdi gereğini yapacağız ve tamamlayacağız. Ufak tefek eksikleri var.'' 




</TEXT>
</DOC>
