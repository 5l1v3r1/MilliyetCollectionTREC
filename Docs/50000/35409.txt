<DOC>
<DOCNO> 35409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/yazar/pulur.html </URL>
<DATE> 2001/08/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Erbakan hoca bu oyuna nasıl geldi 
</HEADLINE>
<TEXT>

     AH Erbakan Hoca, ah 
     Ne alemi vardı, Avrupa Mahkemesi'nin kapısına gidip boyun bükmenin 
     Haydi biz, adamları tanımıyorduk ya siz 
     "Küffar Kulübü"ne cihat açan siz değil miydiniz 
     Siz Avrupa Birliği'ne girmek isteyen "taklitçiler"i "Be hey gafiller" derecesine uyarmaz mıydınız 
     "Avrupalı olmak için, kültürümüzü, insanımızı, sanatımızı, ekonomimizi ipotek vermekle kalmıyorlar, en önemli hayatiyet kavramımız olan bağımsızlık da elden gidiyor." demez miydiniz 
     Hem bunları söyleyeceksiniz, hem de Avrupalının mahkemesinden af bekleyeceksiniz. 
     Oldu mu 
     
     DAHASI var 
     "Avrupa kültürü ile er, geç hesaplaşacağız, bundan kurtuluşu yok " 
     Hem adamlara meydan okuyacaksınız, hem de kapısına gidip "Şu bizim Anayasa Mahkemesi'nin kararını bir boz da, günlerini görsünler " diyeceksiniz. 
     Olur mu 
     Madem hesap, işte hesap 
     
     HOCAM, siz, Avrupa Mahkemesi'ne niye gittiniz 
     Hakkınızı aramak için, değil mi 
     Hiç Avrupalı, sizin gibi mütedeyyin bir Müslümanın ve Türk'ün hakkını verir mi 
     Vermez 
     Niçin mi vermez 
     Siz öyle buyuruyorsunuz da, ondan 
     "Kilisede bile ayrılık var, siyah papaz ile beyaz papaz, siyah cemaat ile beyaz cemaat 
     Türkiye de, tamamen ayrı dine, ayrı dile, ayrı ırka mensup olup, üstelik senelerdir barbar diye tanıdıkları, kendileriyle harbetmiş bir kavme aynı hakları verirler mi " 
     
     AVRUPA İnsan Hakları Mahkemesi nerededir, Avrupa'nın hangi şehrindedir 
     Strasbourg'da 
     Erbakan hoca, Strasbourg'daki o mahkemeyi de çok iyi bilir... 
     Öyle bilir ki 
     "Bin yıl, hakkı, adaleti dünyaya tanıtan bir milletin evlatları olarak, bizim kanunlarımızı siz yapın demek, tarihi bilmemektir, milleti tanımamaktır. 
     Strasbourg kanun yapacak... 
     Onların yaptığı kanunları biliyoruz, erkekler erkekle evlenecek, diye kanun çıkarıyorlar " 
     İnsaf hocam, insaf 
     Hem bunları bilip söyleyeceksiniz, hem de onların adaletine, hukukuna sığınacaksınız. 
     Hem de Şevket Kazan gibi bir avukatı oralara göndereceksiniz. 
     Adamlar sizin avukatın "Kuran ezberleyen mahkumların cezasını indirmek" gibi laik bir anlayışa sahip olduğunu öğrenmişlerse, gereğini yapmışlardır 
     
     HOCAM, tabir - i amiyane, adamlar, sizin demokrasi ve laiklik takiyyenizi yemediler... 
     
     DİP NOTU NE diyor Mesut Yılmaz 
     "ANAP'ın ölüsü bile barajı geçer " 
     Bir hadis vardır 
     "Üzkürü mevta küm bilhayr." 
     Türkçesi 
     "Ölülerinizi hayırla yadedin " 
     
     







ANAP nereye 


Bank - acılar... 


Ortada başka adam yok 


Pearl Harbor neden tutmadı 


Vakıf üniversiteleri 


Erbakan hoca bu oyuna nasıl geldi 


Arjantin ve yardım utancı 


Koç’ta Özaydınlı Mustafa Koç ikilisine doğru... 


"Neden güzel olur İzmirli kadınlar " 


Sayı ve arsa payı çoğunluğu gerekir 


Türkiye'nin eksiği siyasi parti mi 


Hazine TL harcamak için dolar ile borçlanıyor 


</TEXT>
</DOC>
