<DOC>
<DOCNO> 35819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/spor/spo04.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Cafer’e büyük rest 
</HEADLINE>
<TEXT>

Trabzonspor’un hocası Tekelioğlu, disiplinsiz davranışlarını sürdürmesi halinde golcü futbolcuyu göndereceklerini söyledi 
     BORDO - Mavili takımın teknik patronu Sadi Tekelioğlu, hem şampiyonluktaki rakiplerine, hem de Cafer’e gözdağı verdi. Tecrübeli hoca, "Şampiyonluk adaylarının bizden fazlası, ekonomik olarak daha güçlü olmaları. Bizim artımız ise iyi bir takım olmamız ve şampiyonluğun 17 yıldır özlemini duymamız" diye konuştu. 
     ALACAKLARI konusundaki durumlarının netleşmemesinin futbolcularında psikolojik sorunlara yol açtığını savunan Trabzonspor’un hocası, Cafer için de, "Arzuladığımız çizgide olmazsa, kendisinden vazgeçebiliriz. Anarşiye izin vermeyiz" dedi. Cafer, dünkü çalışmada önce Osman, ardından da Nuri ile tartıştı. 
     
     Tazminat ödenmeyecek 
     TRABZONSPOR’un eski başkanı Mehmet Ali Yılmaz’ın, yönetime inkar tazminatı ödemeyeceği ortaya çıktı. Yılmaz’ın avukatı Abdullah Buladı, K.Çekmece İcra Tetkik Mercii Hakimliği’nin kararının ödeme emrinin iptaline ilişkin olduğunu, 8 milyon dolar tazminat ödeme durumunun söz konusu olmadığını açıkladı. Öte yandan Trabzon, Beşiktaş maçı için dün akşam İstanbul Riva’da kampa girdi. 
     



 SPOR 
























</TEXT>
</DOC>
