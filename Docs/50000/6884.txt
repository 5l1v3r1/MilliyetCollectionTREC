<DOC>
<DOCNO> 6884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/son/soneko18.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Avrupa Direktörü "Telekom'un özelleştirilme şartlarını iyileştirin" 
</HEADLINE>
<TEXT>

     Uluslararası Para Fonu IMF Avrupa Direktörü Michael Deppler, Türk Telekom'un özelleştirilmesinde dünya piyasalarında yaşanan koşullar çerçevesinde zorluk yaşandığını ve bu yüzden Türk Telekom'un özelleştirme koşullarının daha cazip hale getirilmesi gerektiğini söyledi. 
     Deppler, Türk ekonomisinin gidişiyle ilgili değerlendirmelerini Washington'da aralarında A.A muhabirinin de bulunduğu az sayıda gazeteci için düzenlediği bir telekonferansta değerlendirdi. Michael Deppler, Türkiye'nin uygulamakta olduğu ekonomik program çerçevesinde geçen yıl 7.5 milyar dolarlık özelleştirme hedeflendiğini ancak gelirlerin 3.5 milyar dolarda kaldığını hatırlattı. Ancak bu durumun programın işleyişine önemli bir etkisi olmadığını belirtten Deppler, dolayısıyla bu yıl için hedeflenen 6 milyar dolarlık özelleştirme hedefinin altında kalınabileceğini kaydetti. 
     ''Türk Telekom'un özelleştirilmesiyle ilgili sorun dünya piyasalarında şu andaki durumdan kaynaklanıyor. Bu özelleştirmenin gerçekleştirilmesi program açısından mutlak koşul değil'' diye konuşan Deppler, yine de bu önemli özelleştirmenin yapılabilmesinin önemli kazanç sağlayacağını ifade etti. 
     



</TEXT>
</DOC>
