<DOC>
<DOCNO> 32252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/spor/bbas.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümitler finallerde 
</HEADLINE>
<TEXT>

     MACARİSTAN’IN Szekesfehervar kentinde düzenlenen Ümitler Avrupa Basketbol Şampiyonası Elemeleri’ndeki son maçında İsviçre’yi 86 - 36 mağlup eden Milli Takımımız finallerde oynamaya hak kazandı. Evsahibi Macaristan’ın dün grup birincisi Fransa’ya 106-62 yenilmesiyle ikinciliği alan Ay - Yıldızlı ekibimiz, 26 Temmuz - 4 Ağustos 2002 tarihleri arasında Litvanya’da düzenlenecek finallere katılmayı garantiledi. Milli Takımımız, İsviçre karşısında maçın ilk yarısını da 42-13 önde kapadı. 
     
Potada son ihraç      BASKETBOLDA geçtiğimiz sezon 2. Lig şampiyonluğunu finalde İTÜ’ye kaybeden Oyak Renault’nun pivotu Umut Yenice, Bosna Hersek Ligi’nin güçlü takımlarından KK Bosna’ya transfer oldu. 2.08 boyunda ve 21 yaşındaki Umut, yeni kulübüyle bir yıllık sözleşme yaptı. Böylece Umut, İbrahim Kutluay, Mirsad Türkcan ve Hidayet Türkoğlu’ndan sonra yurt dışına transfer olan 4. Türk oyuncu oldu. 
     
Daçka’nın kura günü      BASKETBOLDA Euroleague eleme turunda mücadele verecek olan Darüşşafaka’nın, eleme turundaki rakibi bugün yapılacak kura çekimi ile belirlenecek. 11 takımın altılı ve beşli iki gruba ayrılacağı eleme turunun kura çekimi İspanya’nın Barcelona kentinde gerçekleştirilecek. 
     
İşte rakipler Croatia Split Hırvatistan Lietuvos Rytas Litvanya Krka Telekom Slovenya Telekom Bonn Almanya Plannja Basket İsveç Charleroi Belçika Hapoel Jerusalem İsrail Le Mans Fransa Portugal Telecom Portekiz Lugano Snakes İsviçre      



 SPOR 
























</TEXT>
</DOC>
