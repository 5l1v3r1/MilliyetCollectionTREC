<DOC>
<DOCNO> 38856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/ekonomi/eko13.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK’dan Uzanlar’a suç duyurusu 
</HEADLINE>
<TEXT>

     SPK, Kepez Elektrik’in, ÇEAŞ hisseleri alım satımıyla şirket dışına çıkarılan ve Kurul’un şirkete iadesini istediği 12.9 trilyon liralık k rının iadesi verilen sürede yapılmadığı için, şirket ile Merkez Çimento Terminali, Güven Nakliyat, DTK Deniz Taşımacılığı, Pak - El Gıda, Kalite Yapı, Rumeli Holding, Standart İnşaat ve Panel Reklamcılık’a dava açacak. 
     1997 - 1998’deki ÇEAŞ hisse senedi alım satım işlemlerine ilişkin, aralarında Hakan Uzan’ın da bulunduğu 8 şirket yönetim kurulu üyesi için suç duyurusunda bulunulması kararlaştırıldı. Ayrıca, 1999’daki ÇEAŞ hisse senedi işlemlerine ilişkin olarak Hakan Uzan’ın da aralarında bulunduğu yedi kişi hakkında suç duyurusunda bulunulacak. 
     SPK, şirketin grup bankalarından kullandığı kredilere ve grup bankalarındaki vadeli mevduatına ilişkin olarak, sorumlu yönetim kurulu üyeleri aleyhine, ortaklar tarafından dava açılabileceğinin ilk genel kurul toplantısı gündemine alınması konusunun da izlenmesine karar verdi. Kurul, ÇEAŞ’a Telsim hisse senetlerinin değerinin tespit ettirilmesi hususuyla ilgili kurul kararının yerine getirilmemesi nedeniyle 3 milyar 120 milyon lira tutarında idari para cezası verdi. 
     



 EKONOMİ 




















</TEXT>
</DOC>
