<DOC>
<DOCNO> 12048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/yasam/yas06.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Zehir saçan damat firarda 
</HEADLINE>
<TEXT>

Van Milletvekili Mustafa Bayram’ın damadı beş trilyonluk uyuşturucunun sahibi olarak aranıyor 
     SERHAT ÜNAL, ÖMER ERDEM İstanbul 

     İran ve Afganistan’dan uyuşturucu getiren bir şebekeyi tespit edip bir ay boyunca takip eden İstanbul Narkotik Şube Müdürlüğü ekipleri, uyuşturucunun paketlendiği Gaziosmanpaşa’daki bir depoya baskın düzenledi. 
     Timsah Operasyonu adı verilenbaskında, bir minibüste arama yapan ekipler, 323 kilo eroin, 186 gram kokain, 197 gram esrar ve 9 hap ele geçirdi. Türkiye’de beş trilyon lira olan uyuşturucunun, yurt dışı piyasa değerinin 15 trilyon lirayı bulduğu kaydedildi. 
     Zanlıların sorgulaması sonucu, uyuşturucunun, Taksim’de bulunan Yakut Otel’in sahibi Cumhur Yakut’a ait olduğu belirlendi. 
     
Baybaşin aranıyor      Yakut, seri baskınlara rağmen yakalanamadı. Cumhur Yakut’un, uyuşturucunun 105 kilogramını Hüseyin Baybaşin’in kuzeni Naif Yavuz Baybaşin’e sattığı da belirlenince Baybaşin hakkında da kaçakçılıktan arama kararı çıkarıldı. 
     
Uyuşturucudan dava açılmıştı      Bağımsız Van Milletvekili Mustafa Bayram hakkında, bir dönem uyuşturucu kaçakçılığı ve cinayet suçlarından davalar açılmıştı. Uyuşturucunun sahibi Cumhur Yakut’un, Mustafa Bayram’ın damadı olduğu belirlendi. 
     


 YAŞAM 



















</TEXT>
</DOC>
