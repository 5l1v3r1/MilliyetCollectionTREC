<DOC>
<DOCNO> 17125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/son/sontur28.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayata dönüş operasyonunda kullanılan silahlara balistik inceleme 
</HEADLINE>
<TEXT>

     Bayrampaşa Cezaevi'nde 12 tutuklunun ölümüyle sonuçlanan ''Hayata Dönüş Operasyonu''na katılan askeri personele ait silahlar, incelenmek üzere Eyüp Cumhuriyet Başsavcılığı'na teslim edildi. 
     Cezaevinde 12 tutuklunun yaşamını yitirmesine ilişkin adli soruşturmayı yürüten Eyüp Cumhuriyet Başsavcılığı, ''Hayata Dönüş Operasyonu''na katılan askeri personelin silahlarının incelemesine karar verdi. Bunun üzerine, Bayrampaşa Cezaevi Koruma Taburu'ndan 28 adet G-3 piyade tüfeği, Halkalı Jandarma Komando Taburu'ndan da 1 adet Kanas marka tüfek ile 1 adet M-16 ve 30 adet G-3 piyade tüfeği, kasaların içinde başsavcılığa teslim edildi. Silahların Adli Tıp Kurumu'na gönderilerek, balistik incelemelerinin yapılacağı bildirildi. Eyüp Cumhuriyet Başsavcılığı, 12 tutuklunun hayatını kaybettiği direnişle ilgili olarak yürüttüğü diğer soruşturma sonucu, 167 tutuklu hakkında, ''Cezaevi idaresine karşı isyan çıkarmak'' suçundan 5'er yıla kadar hapis cezası istemiyle dava açmıştı. 




</TEXT>
</DOC>
