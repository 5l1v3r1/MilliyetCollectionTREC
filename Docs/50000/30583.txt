<DOC>
<DOCNO> 30583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/guncel/gun07.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Köstebek aranıyor 
</HEADLINE>
<TEXT>

Özelleştirme İdaresi Başkanlığı’nda kadınların iç giyimlerine karışılması skandalında bir ileri adım daha atıldı. Olayı duyuranı bulmak için köstebek’ araştırması başladı 
     HARUN GÜREK Ankara 

     Özelleştirme İdaresi Başkanlığı’ndaki ÖİB g - string ip külot yasağına ilişkin skandal büyüyor. Yasak haberinin yayınlanmasının ardından ÖİB’de köstebek araştırması başladı. Yasağın başlamasından önce Başkan Uğur Bayar’ın başkan yardımcılarını başkan yardımcılarının da daire başkanlarını azarladığı öğrenildi. 
     Edinilen bilgiye göre g - string yasağı geçen pazartesi başladı. Bayar, sabah işe gelir gelmez, başkan yardımcılarını toplayarak, bazı daire başkanlıklarında çalışan genç kadınların askılı ve göbeği açık giysiler giydiğini söyledi. Bayar, yardımcılarına, "Vücutlarının tüm hatları ortada. Böyle şey olur mu Siz ne iş yapıyorsunuz burada Göreviniz ne Bizi memlekete rezil ediyorsunuz" diye çıkıştı. 
     Bayar’ın bu çıkışının ardından idari mali işler, finansman ve enerji projelerinden sorumlu Başkan Yardımcısı Demir Erman daire başkanlarını toplayarak sert çıktı. Erman, "Burası devlet dairesi. Bundan sonra hiç kimse g - string giymeyecek. Bir daha buraya hiç kimse göbeği açık gelmeyecek" talimatı verdi. 
     
İtirazlar      Bunun üzerine bazı daire başkanları, "Biz kimsenin külotunu kontrol edemeyiz" diye itirazda bulundu. 
     Yasağı bizzat uygulamaya geçiren Erman’ın koridorlarda karşılaştığı bazı kadın çalışanları, "Ne biçim devlet memurusunuz Bir daha böyle giyinmeyin" diyerek azarladığı belirtildi. 
     Bu arada olayın basına yansımasının ardından dün Bayar’ın, olayı kimin sızdırdığının araştırılması talimatı verdiği öğrenildi. Bayar’ın bu talimatı üzerine Erman’ın basınla ilişkisi olabilecek kişileri çağırarak sorguya çektiği, personele haberi kimin sızdırdığını söylemesi için baskı yaptığı kaydedildi. 
     Yasağın ardından gelen baskı da personelin tepkisine neden oldu. Bazı çalışanlar, "İnsanların külotlarıyla, giyimleriyle uğraşacaklarına özelleştirmenin niye bu hale geldiğini araştırsınlar" diye tepki gösterdi. 
     
Bayar Düzeni sağlıyorum      G - string yasağı konusunda talimatının olmadığını belirten Bayar, dün yazılı bir açıklama yaptı. Haberin yanlış olduğunu iddia eden Bayar, şunları söyledi 
     "Her kuruluşun başındaki yöneticisinin en önemli görev ve sorumluluklarından biri, o kuruluşun genel düzeninin korunması, personelin davranışlarının ilke ve yönetmeliklere uygun olmasının sağlanmasıdır. Bu sorumluluklar, kanun ve yönetmeliklerle belirlenir. Bir yönetici olarak, kılık kıyafet yönetmeliğine uygun davranılması konusunda dönem dönem yapılan hatırlatmaların dışında, gazetelerde yer aldığı şekilde ne bir talimatım, ne de bir isteğim olmuştur." 
     



 GÜNCEL 
























</TEXT>
</DOC>
