<DOC>
<DOCNO> 5271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/siyaset/siy08.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Genel Müdür Dilligil için 18 yıl istemi 
</HEADLINE>
<TEXT>

     MÜMİN ÇOTAK Bursa DHA 

     Bursa Emniyet Müdürlüğü'nün başlattığı 1. Perde Operasyonu'nda tutuklanan Devlet Tiyatroları DT Genel Müdürü Rahmi Dilligil ve Bursa Devlet Tiyatrosu Müdürü BDT Emin Gümüşkaya'nın da aralarında bulunduğu sekiz sanık hakkında, "Zimmet ve ihtilas" suçlamasıyla iddianame hazırlandı. 12 - 18 yıl hapisle cazalandırılmaları istenen sanıklar hakkında hazırlanan dosya Bursa Ağır Ceza Mahkemesi'ne gönderilirken, dün adliyeye getirilen Dilligil ve Gümüşkaya, "kötü muamele gördükleri" iddiasıyla Bursa Emniyet Müdürlüğü'nden şikayetçi oldu. 
     Cumhuriyet Savcılığı'na yapılan ihbardan sonra geçen ay tutuklanan Dilligil, Gümüşkaya, BDT İdari Müdür Vekili Hasan Acar, Tahakkuk Müdürü Lütfü Durmaz, Halkla İlişkiler Sorumlusu Hasan Ulusoy, memur Atıf Kahveci ile marangozlar Mehmet Topuk ve Necdet Şengezer hakkında, Cumhuriyet Savcısı İdris Ermeydan'ın başlattığı soruşturma tamamlandı. Ermeydan, sanıklar hakkındaki iddianamesini tamamlayarak Ağır Ceza Mahkemesi'ne gönderdi. 
     Bu arada, sanıklar hakkında Cumhuriyet Savcısı Sadettin Civan'ın, "çete oluşturmak" tan başlattığı soruşturma sürüyor. Civan'ın dosyayı gelecek hafta, sanıklar hakkında bu suçtan dava açılıp açılmamasına karar verecek İstanbul DGM'ye göndermesi bekleniyor. 
     


 SİYASET 




















</TEXT>
</DOC>
