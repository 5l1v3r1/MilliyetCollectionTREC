<DOC>
<DOCNO> 16239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/yazar/akyol.html </URL>
<DATE> 2001/04/14/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Sistemin iflası 
</HEADLINE>
<TEXT>

     KEMAL Derviş bugün programını açıklıyor. "14 Nisan Kararları" kesinlikle büyük bir dönüm noktası olacak... 
     Program önce yeni acılar getirecek, çünkü bu bir ameliyattır Sonra, ekonomide eskisinden daha sağlıklı bir büyüme dönemi gelecek... 
     Tıpkı "24 Ocak Kararları" gibi... 
     Dünyada da bizde de her kriz, daha piyasaya dönük, daha dışa açık, yani genel ekonomide "verimliliği" artıracak reçeteler gerektiriyor. 
     "Verimlilik" kelimesi adeta her şeyi izah ediyor Türkiye'de "saat başına işgücü verimliliği" 4.17 dolardır Kabaca, bir çalışan bir saatte 4.7 dolar değerinde üretiyor 
     Yunanistan'da 16.5 dolar, Almanya'da ise, 35 dolar 
     Verimlilik farkı Evet çağın sihirli değneği "verimlilik"tir 
     'Tembel' sandığımız insanlarımızın bile Almanya'da neden "çok çalışkan işçi" olduklarını da bu rakamlar izah ediyor Kazanmak, gayretimizi artırır çünkü... 
     
     "VERİMLİLİK" kelimesinin arkasında dünyalar var Eğitim, teknoloji, piyasaların derinliği, iş organizasyonu... 
     Halbuki, solcu "sosyal devlet", yahut sağcı "devlet baba" ceplerimize bol para koysa da bir Yunanlı, hele de bir Alman gibi yaşasak ne kadar güzel olurdu Evet, bizde KİT sendikaları hiçbir zaman "verimlilik" hesabıyla toplu sözleşme masasına oturmadı Hep "siyasi ücret" istediler Taban fiyatları da aynen öyle... 
     Halbuki, yapılacak iş, verimliliği artıracak özelleştirmeleri yapmaktı. Kamu hayatında yolsuzluğu ve israfı önlemek için devleti küçültmek, yani devletin topluma ekonomik ve sosyal müdahalesini azaltmaktı... 
     Biz ne yaptık 
     Küçük Macaristan 1990 - 98 arasında 12.6 milyar dolar özelleştirme yapmış, koca Türkiye ise sadece 4.6 milyar dolar 
     "Ekonomik özgürlük" sıralamasında Macaristan ve Yunanistan 42, Türkiye 62. sırada Kudretlu MGK efendimizin nazar - ı humayunlarına arz olunur 
     Çağımızda ekonomik refahın nelere bağlı olduğu anlaşılıyor Verimlilik, eğitim, piyasa ekonomisi, devletin küçültülmesi vs. 
     
     DEVLET bir süre cebimize para koyabilir KİT'ler yoluyla, taban fiyatlarıyla, "devlet bankaları" vasıtasıyla 
     Nasıl yapar bunu... 50 lira ödemek için 100 lira borçlanarak 
     Borç ve faiz yükü artar, eğitim, adalet, sağlık bütçeleri küçülür Devlet yüksek faizle piyasadan para çektiği için, özel sektör de makul kredilerle teknolojisini yenileyemez, gereken yatımları yapamaz, ihracat duraklar, verimlilik daha da düşer... 
     Ve bir sabah uyanırız ki, batmışız 
     Verimsiz devletçi ekonominin bedelini Sovyetler tamamen çökerek ödedi. 
     Biz ekonomik krizle ödüyoruz. Derviş'in açıkladığı program başarılı yürürse, ameliyatın acılarını çekeceğiz ama ekonomi liberal ilkelere göre yeniden yapılanacak ve sonra eskisinden daha sağlıklı bir ekonomik büyüme dönemine gireceğiz. 
     Bu ekonomik süreç, devletin merkeziyetçi ve müdahaleci siyasi yapısını liberalleşmeye zorlayacaktır 
     
     





Sistemin iflası 


Kimyasal durum 


Yılmaz Revizyonu erteledik 


Tilki Nuri 


Bir öğrenci sordu 'Değişim bu kadar zor mu ' 


Fillerin son yemeği 


Bakan körler 


2. üç ay başladı 


Söylemle eylem 


Moral için iyi... 


Yatırımcıya adres... 


İktisat ve mizah 


Reform dalgası 


Ziraat'te görev zararı nasıl oluştu 


Suçlar önlenemez 


Beyaz, "kuzu" oldu 


</TEXT>
</DOC>
