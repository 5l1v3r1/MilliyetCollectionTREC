<DOC>
<DOCNO> 7943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/siyaset/siy08.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜRKİYE KRİZİ KARI-KOCADAN ÖĞRENDİ 
</HEADLINE>
<TEXT>
Eşlerin atlatma’ rekabeti 
Kriz haberini ilk olarak CNN Türk’ün savunma muhabiri Kemal Yurteri verdi. 15 dakika sonra da NTV’nin Başbakanlık muhabiri Nermin Yurteri 
     ANKARA Milliyet 

     Milli Güvenlik Kurulu’ndaki kriz, medyada karı - koca rekabetini de ilginç görüntülerle gözler önüne serdi. Türkiye, Sezer - Ecevit krizini, rakip haber kanalları CNN Türk ile NTV’nin dikkat çeken muhabirleri Nermin - Kemal Yurteri çiftinden öğrendi. 
     CNN Türk’ün savunma muhabiri Kemal Yurteri ile NTV’nin Başbakanlık muhabiri Nermin Yurteri arasındaki rekabet, dünkü krizle zirveye çıktı. Kemal Yurteri, MGK’yı izlemek üzere sabah saatlerinde Çankaya Köşkü önüne geldi. Yurteri, 40 dakika sonra Köşk önünden canlı bağlantı kurarak Ecevit’in MGK’yı terk ettiği haberini Türkiye’ye duyuran ilk gazeteci oldu. 
     CNN Türk’teki anonstan yaklaşık 15 dakika sonra, bu kez Nermin Yurteri, NTV’de yapılan canlı yayınla gelişmelerle ilgili bilgi verdi. 
     Ankara basını, devletin tepesindeki krizin yanı sıra Kemal Yurteri’yle eşi Nermin Yurteri’nin "atlatma" rekabetini de konuştu. Mesleğe başladığı yıllardan beri savunma haberleri alanında uzmanlaşan Kemal Yurteri CNN Türk’te de aynı görevi yürütüyor. Nermin Yurteri de, televizyon gazetecileri arasında, özellikle canlı yayınlardaki başarısıyla dikkat çekiyor. 
     


 SİYASET 


















</TEXT>
</DOC>
