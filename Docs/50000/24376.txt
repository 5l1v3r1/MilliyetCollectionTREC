<DOC>
<DOCNO> 24376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/ekonomi/eko07.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankacılık 2000’i zararla kapattı 
</HEADLINE>
<TEXT>

Sektördeki zararın büyük kısmı Fon’a aktarılan bankalardan kaynaklandı 
     EKONOMİ SERVİSİ 

     Geçen yılı krizle kapatan bankacılık sistemi, yılı 4 milyar dolar zararla tamamladı. Sektörde el konulan bankaların artması bilançolardaki zararı büyüten en önemli unsur olurken özel bankalar içinde zarar edenlerin sayısının artması bu kesimin k rlarını da düşüren unsur oldu. 
     Türkiye Bankalar Birliği TBB tarafından hazırlanan "Bankalarımız 2000" isimli kitapta Türk bankacılığının 2000 yılı sonuçları değerlendirildi. 
     Kitapta toplam aktiflerin 2000 yılında cari fiyatlarla yüzde 45 oranında büyüyerek 104.3 katrilyon liraya ulaştığı, dolar bazında yüzde 16 oranında büyüyen toplam aktiflerin 155.2 milyar dolar olarak gerçekleştiği belirtildi. Raporda, toplam aktiflerin milli gelire oranının yüzde 92’den yüzde 82’ye gerilediği vurgulandı. 
     Mevduat TL bazında yüzde 42, dolar bazında ise yüzde 14 oranında artarak 68.4 kartrilyon liraya 101.8 milyar dolara ulaştı. Toplam mevduatın milli gelire oranı yüzde 61’den yüzde 52’ye geriledi. 
     Fon bankalarının zararının kartopu gibi büyümesi sektördeki cari yıl zararının 4.7 milyar dolardan 6.9 milyar dolara yükselmesine neden oldu. Geçmiş yıl zararları da dikkate alındığında toplam zarar 9.9 milyar dolara ulaştı. 
     Dönem zararının 5 milyar dolarının Fon’daki bankalara ait olduğuna işaret edilen raporda, "Sonuç olarak bankacılık sistemi 2000 yılını 4 milyar dolar net dönem zararı ile kapatmıştır" denildi. 
     
     Pozisyon açığı arttı 
     Ticaret bankalarının döviz varlıkları ile yükümlülükleri arasında fark açık pozisyon ise 13.3 milyar dolardan 17.6 milyar dolara yükseldi. Özel sermayeli bankaların açık pozisyonu 7.3 milyar dolardan 11.5 milyar dolara yükselirken toplam açığın yüzde 66’sı bu bankalardan kaynaklandı. 
     
Sektör 4 katrilyon zarar etti  1999 Net kar 1999 Zarar 1999 Toplam 2000 Net kar 2000 Zarar 2000 Toplam Ticaret bankaları 3.823 4.699 -876 2.617 6.970 -4.353 Kamusal sermayeli 527 - 527 190 454 -264 Özel sermayeli 2.882 29 2.853 2.232 1.445 787 Fon'daki bankalar 2 4.667 -4.665 - 4.927 -4.927 Yabancı sermayeli 412 3 409 195 144 51 Kal. ve yat. bankaları 360 - 360 320 - 320 Sektör 4.182 4.699 -517 2.937 6.970 -4.033      
     



 EKONOMİ 






















</TEXT>
</DOC>
