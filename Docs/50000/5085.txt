<DOC>
<DOCNO> 5085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/siyaset/siy01.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Şıhanlıoğlu'nun cenazesine silah taşıyanlar elini kolunu sallayarak girdi 
</HEADLINE>
<TEXT>
Silahlara Ağar kefil 
Fevzi Şıhanlıoğlu için TBMM'de yapılan cenaze törenine gelen DYP'liler üzerlerini aratmayınca Mehmet Ağar hepsine kefil olup aramayı durdurdu 
     ANKARA Milliyet 

     Meclis'teki yumruklu kavgadan sonra geçirdiği kalp krizi sonucu ölen DYP Şanlıurfa Milletvekili Fevzi Şıhanlıoğlu için TBMM'de düzenlenen cenaze töreni gergin geçti. Çankaya kapısında DYP teşkilatlarından gelenlerin aranmak istenmesi üzerine tartışma yaşandı. DYP'liler polislere, "Size MHP mi talimat verdi Düğmeye basan mı var " diye laf attı. 
     
Kimse aranmadı      Elazığ Bağımsız Milletvekili Mehmet Ağar arabuluculuk yaparak polislere, "Gelenlere ben kefilim" diyerek üzerlerinin aranmamasını sağladı. Tören boyunca ailenin yanından ayrılmayan Necmettin Cevheri de kapının açılması talimatını verdi. Kapıdan aranmadan giren kalabalığın arasında silahlı olanların bulunması dikkat çekerken, güvenlik görevlileri sürekli tetikteydi. 
     
Az, çok farketmez      Tören boyunca gözler Bahçeli ve grup başkanvekillerini ararken, cenazeye İdare Amiri Ahmet Çakar, Sadık Yakut, Bozkurt Yaşar Öztürk, Abdurrahman Küçük ve Sadi Somuncuoğlu katıldı. Çakar, "İslama göre cenazeye katılanlar diğerlerini temsil eder, bu nedenle az sayıda vekilin törene gelmesi, MHP'nin törene katılmadığı anlamında yorumlanamaz" dedi. 
     
Baykal da geldi      Törene Meclis dışından CHP Genel Başkanı Deniz Baykal ile parti yöneticileri katıldı. Ecevit ve Baykal'ın el sıkışması dikkatlerden kaçmadı. Ankara Büyükşehir Belediye Başkanı Melih Gökçek ve af yasasından yararlanarak Türkiye'ye dönen RP'nin eski vekili İbrahim Halil Çelik de törende dikkat çeken isimler arasındaydı. 
     
Polis Ağar’ın sözünü dinledi      Polis ile DYP’li teşkilat üyeleri arasında gerginlik yaşanınca, eski Emniyet Müdürü Mehmet Ağar devreye girdi. "Ben onlara kefilim, olay çıkartmayacaklar" diyen Ağar’ın sözünü dinleyen polis kimseyi aramadan Meclis’teki törene aldı. 
     


 SİYASET 













</TEXT>
</DOC>
