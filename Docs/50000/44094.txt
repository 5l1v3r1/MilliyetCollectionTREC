<DOC>
<DOCNO> 44094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/yazar/pulur.html </URL>
<DATE> 2001/09/28/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Savaş" lafını duyunca... 
</HEADLINE>
<TEXT>

     AMERİKA teröre karşı savaş açmış "Gel, sen de bana katıl " diyor... 
     Hayır demek mümkün mü 
     Hele bizim gibi 15 yılda 30 bin insanı teröre kurban vermiş, 100 milyar dolarını terörü bastırmak için harcamış bir ülke, buna nasıl hayır der 
     Demez, diyemez 
     Lakin, şu soruyu sormak mecburiyetindedir 
     "Sonra ne olacak " 
     Diyelim, Amerika Usame bin Ladin'i yakaladı, vurdu, Afganistan'da da Taliban rejimi yıkıldı... 
     Sonra ne olacak, sonra Türkiye'nin hali ne olacak 
     Amerika, istediğini aldı, çekip gitti, biz ortada mı kalacağız 
     Sorun bu, bunu sormalıyız... 
     "Almanya'nın Sesi" radyosunun yorumcusu, bunu soruyor da biz sormayacak mıyız 
     
     ULUSLARARASI teröre karşı biz nasıl korunacağız 
     Çünkü, bugün Amerika'nın korkusuyla ağız ve tavır değiştiren Avrupalının, ilk fırsatta hangi plağı çalacağını biz çok iyi biliriz. 
     Unutanlara da Genelkurmay 2. Başkanı Yaşar Büyükanıt'ın geçen gün yaptığı konuşmalardan birkaç cümleyi hatırlatmak isteriz. 
     Sayın Büyükanıt, terörün nasıl bir bela olduğunu, Türkiye'nin 25 yıldır anlatmaya çalıştığını söyleyerek şöyle diyor 
     "Türkiye'nin bu konuda bazı komşu müttefiklerinden dahi yeterli desteği görememiştir. Hatta destek görmek şöyle dursun, terör örgütünün başı himaye edilmiş, terörist örgütlere eğitim desteği verilmiş, insan hakları, hukukun üstünlüğü gibi ulvi değerler, bu insanlık düşmanlarının önüne kalkan edilmiştir. ... Ancak bizi asıl üzen, teröre yataklık yapan ülkelerin - kim yapıyorsa - Türkiye'ye insan hakları dersi vermeye kalkmalarıdır." 
     İşte, bizim sormamız gereken soru budur... 
     Bu kadar değişmiş midir, ya da değişecek midir 
     Amerika, Usame bin Ladin'i vurdu geçti, Afganistan'ı dümdüz etti, sonra da çekip gitti. Biz kimlerle ve kimlerin yerli, yabancı işbirlikçileriyle baş başa kalacağız 
     Sorun budur, garantimiz nedir 
     
     NE zaman bir savaş ihtimali belirse, ne zaman bu ihtimalin destekçileri, hiç umulmayan bir yerden ortaya çıksa, hemen aklımıza Kemal Tahir'den okuduğumuz bir tarih olayı aklımıza gelir. 
     Balkan Savaşı öncesi, bir Girit meselesi vardır... İttihat Terakki Partisi, mitingler düzenleyip halkı "Girit bizim canımız, feda olsun kanımız " diye bağırtıyor. Kastamonu'da da böyle bir miting düzenlenecek, İttihatçılar Vali Mevlevi Mehmet Nazım Paşa'ya gidiyorlar, Paşa'nın aklı bu işe yatmıyor, istibdatın bitip, hürriyetin geldiğini unutmuş olacak ki, biraz karşı çıksa da, sonunda çaresiz razı oluyor. Halk meydana doluyor, başlıyorlar Girit'i istemeye... 
     
     PAŞA bakıyor ki bunlar savaştan yana, savaş istiyorlar, "Ya Girit, ya ölüm " diyorlar, meydanın çıkış yerlerine birer masa, birer katip yerleştiriyorlar, iri yarı zaptiyeler de orada, bağıranlardan yakaladıklarının adını kaydediyorlar, sonra "Haydi askere " diye götürüyorlar, bir panik başlıyor ki, Allahını seven tutmasın 
     Yakalananlar kışlaya dolduruluyor, ittihatçılar Paşa'ya koşuyorlar 
     "Aman paşam ne yaptınız " 
     Paşa'nın cevabı herhalde şöyle oluyor 
     "Eeee, siz savaş istemiyor musunuz Savaş askerle olur " 
     Ne zaman savaş çığlıkları işitsek, aklımıza bu olay gelir... 
     Nedense 
     
     







Afganistan ve medeniyet 


Yeğen Kani... 


Bülent Ecevit 


Başbakan sorunu ve enerjik kriz yönetimi 


Liste dışı 


Eğitime bürokrasi arası 


Geçen program neden çöktü 


Kıbrıs baskısı hafifliyor 


Bir kaza Bir arkadaş Ve bir sınav 


Suç ekonomisi... 


Usame bin Ladin'in cinsel organının teröre katkısı 


"Savaş" lafını duyunca... 


Kral çıplak 


Baban kurtaracak mı 


Yağmuru rahat bırakın 


Büyüklere de ceza var 


Anne Krueger çok önemli bir hanım 


</TEXT>
</DOC>
