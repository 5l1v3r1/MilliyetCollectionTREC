<DOC>
<DOCNO> 5892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/yazar/guclu.html </URL>
<DATE> 2001/02/07/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Yabancı dili bırak Türkçeye bak 
</HEADLINE>
<TEXT>

     Avrupa 2001'i Diller Yılı ilan edip vatandaşlarına farklı diller öğretmenin peşinde koşarken biz olanı da yok etmek için kampanyalar düzenliyoruz. 
     TBMM'ye sunulan bir yasa teklifine göre, tüm okullarda Türkçe eğitim yapılsın isteniyor. Amaç, anadilde eğitim yaparak, ülkesini, kültürünü, tarihini daha çok seven yurttaşlar yetiştirmekmiş... 
     Yabancı dilde eğitim tartışması oldum olası yapılır. Her defasında da aynı gerekçe temcit pilavı gibi ısıtılıp ısıtılıp önümüze getirilir. Neymiş efendim, yabancı dille eğitim çocuklarımızı milli kültürümüzden uzaklaştırıp, anadilimize yabancılaştırıyormuş... 
     Benzer bir tartışmayı yıllar öncesinde televizyona taşımış ve eğitiminin tamamına yakınını yabancı dille eğitim yapan okullarda ve yabancı ülkelerde gerçekleştiren rahmetli Barış Manço'yu konuk etmiştik. Manço, bu konuda fikir yürütenlere şiddetle karşı çıkmış ve benim Türkiye'ye olan sevgimden, kültürümüze olan saygımdan ve Türkçemizi kullanmamdaki kararlılığımdan şüphe edenlerden ben de şüphe ederim demişti. Haklı, hem de çok haklıydı... 
     Her şeyden önce Türkiye'de yabancı dille eğitim yapılmadığının altını çizmekte yarar var. Anadolu liseleri, kolejler ve yabancı okullarda yapılan, bazı derslerin yabancı dilde okutulmasından başka bir şey değil. Kaldı ki bu okulların hepsinde yüzde 100 yabancı dille eğitim yapılsa bile genel öğrenci içindeki oranları yüzde 2'yi bile bulmaz .. 
     Olaya bir başka açıdan baktığımızda, yabancı dille öğretim yapan okullarda öğrenim görenlerin milli kültüründen şüphe duyanlar, acaba diğer okullarla ilgili bir araştırma yaptılar mı Öğrencilerin devlete, milli kültüre, okumaya karşı küskünlüğü ve toplumsal konulara duyarsızlığı eğitimin dilinden mi kaynaklanıyor yoksa eğitimin genel problemlerinden mi Esas üzerinde tartışılması gereken budur. 
     Bu noktada tartışılması gereken bir başka konu ise artık iyice köhneleşen yabancı dil öğretme sisteminin bırakılarak çağdaş yöntemlerin uygulamaya sokulmasıdır... 
     
ÖSS'de değişen bir şey yok      YÖK'le Çankaya arasındaki inatlaşmayı haftalardır yazıyoruz. Bilek güreşinde galip gelen taraf Çankaya oldu. Demirel'in atadığı üyeler, öğrencilerin sorunlarına sahip çıkmamışlardı. Bakalım, Sezer'in üyeleri, gençlere sahip çıkacaklar mı Örneğin, Cumhurbaşkanı Sezer'in de çok yakından bildiği ÖSS'deki haksızlığa dur diyebilecekler mi Bilindiği gibi Gürüz'ün dayatması ile önceki yıl üniversiteye giriş sistemi değişmiş ve adayların tamamına yakını mağdur duruma düşürülmüştü. Özellikle de meslek liselilerin üniversiteye giriş hakları, neredeyse tamamen ellerinden alınmıştı... 
     Gürüz gitmeden yanlıştan dönüleceğini sanmıyoruz. Ama umut da kesilmez. Ankara'yı izlemeye devam ediyoruz... 
     
     





Türban yasağı 


Lahanasever... 


Baykal'ın çizgisi 


Yeni bir günlük gazete, İmparator geliyor 


Kudüs'ten Barış da zor, savaş da 


Bölücülüğün yeni adı 


Şalk'a yeni görev .. 


Osmanlı arşivleri ve Cumhurbaşkanı 


Yabancı dili bırak Türkçeye bak 


Diasporaya cevap var 


Wiltonpark'ta Ermeni tartışması 


Semra Sultan’dan memleket meseleleri... 


Kara parayla mücadele böyle olmaz 


Slogan denince CHP 


Mevlana gibi 


Yitik kentin İslam Abisi 


Ezberlemeden içselleşir mi 


Görüldüğü gibi değil 


Öfke baldan tatlıdır, Türkiye bu işte haklıdır 


IMF'nin enflasyonu 28.3 Ayşe Hanım Teyzeminki 52.0 


Açıklamalar ve ayrıntılar 


</TEXT>
</DOC>
