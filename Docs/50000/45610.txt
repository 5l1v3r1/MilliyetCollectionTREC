<DOC>
<DOCNO> 45610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/son/sonspo02.html </URL>
<DATE> 2001/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ogün Temizkanoğlu "Baraj maçını kazanıp finallere gideceğiz" 
</HEADLINE>
<TEXT>

     Fenerbahçe ve milli takımın kaptanı Ogün Temizkanoğlu, milli takımın Dünya Kupası finallerine katılmak için yapacağı baraj maçını kazanıp finallere gideceğini söyledi. 
     Milli futbolcu, ''oguntemizkanoglu.com'' adresli internet sitesinde yaptığı açıklamada, şu görüşlere yer verdi 
     ''Yeni bir yaşa Moldova galibiyetiyle başladım. 3-0 kazandığımız maç benim de doğum günümdü. Yeni yaşıma galibiyetle başladım, umarım öyle de devam eder. 
     Moldova galibiyeti bizim için iyi bir moral oldu. Ancak asıl sınavı elbette baraj maçında vereceğiz. Bu sınavı da geçerek Dünya Kupası'na katılacağız. Buna yürekten inanıyorum. 
     Moldova karşısında sakatlığım nedeniyle oynayamadım. Yedek kulübesinden karşılaşmayı izledim. 
     Lige verilen arada Moldova maçında da oynamayınca sakatlığım daha düzelir gibi oldu. Sanırım birkaç güne kadar tamamen iyi duruma gelirim. 
     Artık Moldova maçı geride kaldı. Önümüzde Avrupa Şampiyonlar Ligi'nde Bayer Leverkusen ile yapacağımız deplasmanı maçı var. 
     Ardından da birbirinden zorlu maçlar bizi bekliyor. Artık herşeyimizle bu maçlarımıza hazırlanacağız ve istediğimiz sonuçları almak için mücadele edeceğiz.'' 
     






</TEXT>
</DOC>
