<DOC>
<DOCNO> 30910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/dunya/dun04.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush’un kızına alkol cezası 
</HEADLINE>
<TEXT>

     WASHINGTON Milliyet 

     ABD Başkanı George Bush’un başı alkolle dertten kurtulmayan ikiz kızlarından Jenna, 21 yaşından küçüklerin alkol kullanmasını yasaklayan yasayı deldiği gerekçesiyle 600 dolar para cezasına çarptırıldı. 
     ABD’nin Texas eyaletindeki Austin’de yaşı tutmadığı halde 2 kez alkol kullanmak ya da satın almaya çalışmak suçlarıyla Nisan ve Mayıs aylarında yargıyla başı derde giren 19 yaşındaki Jenna’nın, para cezasının yanı sıra bir ay trafikten men cezası aldığı ve ehliyetine el konduğu kaydedildi. 
     ABD’de yasalar, ancak 21 yaşını doldurmuş kişilerin alkol satın alabilmesine ve kullanabilmesine olanak tanıyor. Bush’un diğer kızı Barbara da 9 Haziran’da, 21 yaşını doldurmadan alkol kullanmaktan 8 saat kamu yararına çalışma cezasına çarptırılmıştı. Yale Üniversitesi öğrencisi Barbara Bush, kamu yararına çalışma cezası ile alkolün zararlarının anlatıldığı bir derse katılma ve 100 dolar tutan mahkeme masraflarını ödeme cezasına çarptırılmıştı. 
     



 DÜNYA 













</TEXT>
</DOC>
