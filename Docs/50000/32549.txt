<DOC>
<DOCNO> 32549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/son/sontur02.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaza yaptılar, kavgada yaralandılar... 
</HEADLINE>
<TEXT>

     Gençlik Caddesi'nde meydana gelen trafik kazasının kavgaya dönüşmesi üzerine, biri polis memuru iki kişi yaralandı. 
     Alınan bilgiye göre, Gençlik Caddesi'nde seyreden iki aracın çarpışması üzerine, maddi hasarlı trafik kazası meydana geldi. Kazanın ardından sürücü Mehmet Duman ile diğer araçta bulunan polis memuru Murat Aydın 29 , birbirlerini suçlayarak tartışmaya başladı. Tartışmanın kavgaya dönüşmesi üzerine, taraflar arasında bir süre kovalamaca yaşandı. Duman, polis memuru Aydın'ı iki yerinden bıçakla ağır yaralarken, Aydın da beylik tabancasıyla havaya ateş açtı. Ağır yaralanan polis memuru Aydın, kendisiyle aynı araçta bulunanlar tarafından, Duman da ambulansla Numune Hastanesi'ne kaldırıldı. Olayla ilgili soruşturmanın sürdüğü bildirildi. 







</TEXT>
</DOC>
