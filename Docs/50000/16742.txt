<DOC>
<DOCNO> 16742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/ekonomi/eko03.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaca dalga’ zammı 
</HEADLINE>
<TEXT>

Tüm ilaçlara yüzde 6 zam yapılırken, ithal ilaçta sabit kurdan vazgeçildi. İthal ilaca yüzde 50 zam yolu açıldı 
     ANKARA Milliyet 

     Sağlık Bakanı Osman Durmuş, tüm ilaçlara yüzde 6 zam yapıldığını açıkladı. Durmuş, ithal ilaçta 820 bin lira olarak belirlenen dolar kuru yerine Merkez Bankası dolar kurunun uygulanacağını bildirdi. Doların dün 1 milyon 220 bin lira olduğu göz önüne alınırsa, ithal ilaçta yüzde 50 düzeyinde zam gündeme gelecek. 
     Bakan Durmuş, İlaç Endüstrisi İşverenler Sendikası İEİS Başkanı Bülent Eczacıbaşı ve Türkiye İlaç Sanayi Derneği Başkanı Cengiz Celayir ile dün yaptığı toplantıdan sonra yaptığı açıklamada, sabit kurdan vazgeçmenin yanı sıra, ithalatçıların azami k r haddinin yüzde 14’ten yüzde 10’a düşürüldüğünü söyledi. 
     Depocuların da yüzde 9 olan azami k r hadleri yüzde 7’ye, eczanelere yüzde 25 olarak yansıtılan k r haddi yüzde 20’ye çekildi. 
     
     İlaç fiyatları patlar’ 
     İstanbul Eczacı Odası Başkanı Erkan Önsel, Türkiye’nin toplam ilaç ithalatının 500 milyon dolar civarında olduğunu, bunun 200 - 250 milyon dolarlık kısmının getirilmesi zorunlu ilaçlardan oluştuğunu söyledi. 
     Önsel, "Devlet her ilaç için değil, zorunlu ithal ilaçların getirilmesiyle ilgili bir politika izlemelidir. Aksi durumda ilaç fiyatlarında büyük bir patlama meydana gelebilir" dedi. 
     


 EKONOMİ 

























</TEXT>
</DOC>
