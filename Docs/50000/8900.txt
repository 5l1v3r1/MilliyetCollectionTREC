<DOC>
<DOCNO> 8900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/son/sontur03.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurban Bayramı'nda 9 günlük tatil 
</HEADLINE>
<TEXT>

     Kurban Bayramı'nda kamu çalışanları, hafta sonu tatilleriyle birlikte 9 gün tatil yapacaklar. 
     Başbakan Bülent Ecevit, kamuda çalışan memur, işçi ve diğer personelin 9 Mart Cuma günü idari izinli sayılmasını öngören bir genelge yayımladı. 
     Başbakanlık Basın Merkezi'nden yapılan açıklamaya göre, Ecevit imzalı ve 24 Şubat 2001 tarihli genelgede, Kurban Bayramı'nın 4 Mart 2001 Pazar günü saat 13.00'te başlayıp 8 Mart 2001 Perşembe günü sona ereceği anımsatıldı. Hizmetlerin aksatılmaması, kurum yöneticilerince gerekli tedbirlerin alınması, zorunlu hizmetlerin yürütülmesi için asgari seviyede eleman bulundurulması suretiyle kamuda çalışan memur, işçi ve diğer personelin, 9 Mart 2001 Cuma günü idari izinli sayılmasının uygun görüldüğü ifade edilen genelgede, bu süre zarfında görevli olanlara herhangi bir fazla ödemede bulunulmayacağı kaydedildi. 




</TEXT>
</DOC>
