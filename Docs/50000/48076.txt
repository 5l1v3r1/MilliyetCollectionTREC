<DOC>
<DOCNO> 48076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/son/sontur03.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tanju Çolak ikna edince intihardan vazgeçti.. 
</HEADLINE>
<TEXT>

     Boğaziçi Köprüsü'nden intihar etmek isteyen alkollü bir kişiyi, eski milli futbolcu Tanju Çolak ikna etti. 
     Köprüye bu sabaha karşı bir taksiyle gelen Atay Aktaş 41 , korkulukların üzerine çıktı. Polisler, alkollü olan ve denize atlayacağını söyleyen Aktaş'ı iknaya çalıştı. 
     Bu sırada köprü üzerinden geçen eski milli futbolcu Tanju Çolak da Atay Aktaş'ı intihardan vazgeçirme çabalarına katıldı. 
     Çolak'ın ikna ederek sakinleştirdiği Aktaş, polisler tarafından korkuluklardan alınarak kurtarıldı. 
     Daha sonra gazetecilerin sorularını yanıtlayan Çolak, ''Konuşmamız sırasında, beni çok sevdiğini, 4 çocuğu olduğunu, bir sorununun bulunmadığını ve sadece her şeyin bittiğini söyledi'' diye konuştu. 
     Çolak, Galatasaray taraftarı olduğunu öğrendiği Aktaş'a, ''Hayat devam ediyor. Galatasaray insanların yüzünü güldürüyor. Ali Sami Yen'den çıkış yok. Ama sen gelip buradan atlamaya çalışıyorsun. Bu Galatasaraylı'ya yakışmıyor'' dediğini anlattı. 
     






</TEXT>
</DOC>
