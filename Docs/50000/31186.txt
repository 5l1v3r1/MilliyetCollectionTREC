<DOC>
<DOCNO> 31186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/son/sontur14.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanatçı Fikret Kızılok'un kalp pili değiştirilecek... 
</HEADLINE>
<TEXT>

     Bodrum'da kalbinden rahatsızlanarak hastaneye kaldırılan besteci ve müzik yorumcusu Fikret Kızılok'un, ailesinin isteği üzerine, uçakla bugün İstanbul'a gönderileceği ve tedavisine Alman Hastanesi'nde devam edileceği bildirildi. 
     Bodrum Özel Universal Hastanesi Başhekimi Süleyman Hatay, yaptığı açıklamada, sanatçının, dün öğleden sonra tıp dilinde ''vertikal taşikardi'' denilen, kalbindeki ritm bozukluğu şikayetiyle hastaneye getirildiğini belirtti. Sorunun bugün de devam ettiğini ifade eden Başhekim Hatay, ailesinin, sanatçıyı İstanbul'a götürmek istediğini kaydetti. 
     Dr. Hatay, Fikret Kızılok'un 14.30 uçağı ile Milas-Bodrum Havaalanı'ndan İstanbul'a gönderileceğini bildirerek, ''Kızılok, beraberinde kardiyolog Dr. Nasar Can ve bir yoğun bakım hemşiresiyle birlikte, ambulansla havaalanına doğru yola çıktı. 1993 yılında İstanbul Alman Hastanesi'nde kalbine takılan pil, aynı hastanede daha gelişmiş bir türle değiştirilecek'' diye konuştu. 
     
     







</TEXT>
</DOC>
