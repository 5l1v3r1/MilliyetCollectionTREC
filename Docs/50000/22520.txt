<DOC>
<DOCNO> 22520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/spor/spo03.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bizi bırakma Hagi" 
</HEADLINE>
<TEXT>

G.Saray forması ile son maçını Trabzonspor’a karşı oynayacak olan Rumen yıldıza, gelecek sezon da kalması yönünde takım arkadaşları baskı yapıyor 
     ERHAN TELLİ 

     Hayran bıraktı 
     GAZİANTEPSPOR maçında ortaya koyduğu muhteşem futbolla bir kez daha herkesi kendine hayran bırakan Hagi’ye Galatasaraylı oyuncular övgüler yağdırdı. Trabzonspor karşısında son kez Sarı - Kırmızılı takımın formasını giyecek olan Rumen yıldıza "bizi bırakma" diyen Galatasaraylı futbolcular, Hagi’yi caydırmak için büyük baskı yapmaya başladılar. 
     
     Övgü yağdı 
     HAGİ’NİN futbol oynamasa da takımda başka bir görevde bulunması gerektiğini belirten Ümit Davala, "Hagi ile birlikte güzel yıllar geçirdik. Bize çok şeyler öğretti. Gerek ağabeylik, gerek arkadaşlık, gerekse de hocalık yaptı. Ona kanımız ısınmıştı" dedi. Rumen yıldızın gidişine çok üzüldüğünü belirten genç futbolcu, "Yine de kararına saygı duymalıyız" diye konuştu. 
     
     Kaptan çıkacak 
     FATİH Akyel ise "Hagi’nin futbolu bırakacak olması Türk futbolu ve Galatasaray için gerçekten büyük kayıp. Beş sene boyunca bize gerçek dost ve örnek bir ağabey oldu. Hagi ile aynı takımda oynama şansını yakaladığım için çok gururluyum" ifadelerini kullandı. Galatasaraylı oyuncular Rumen hocaya jest yapmak için Trabzonspor maçında kaptanlık bandını kendisine verecekler. 
     
Lucescu rahatladı      SARI - Kırmızılı takımın Gaziantep deplasmanından üç puanla dönüp Şampiyonlar Ligi’ne katılmayı garantilemesi, Teknik Direktör Lucescu’ya rahat bir nefes aldırdı. Fenerbahçe ile Ankaragücü yenilgilerinin ardından hedef tahtası haline gelen, gönderileceği şeklinde çıkan haberlerden huzursuz olan Rumen hoca hafta içinde yöneticilerle masaya oturarak, şartlarını bildirecek. 
     
Pazarlık günüSarı - Kırmızılılar Fatih için Mallorca ile masaya oturdu 
     GALATASARAY, Fatih Akyel için Mallorca ile pazarlık masasına oturdu. Sarı - Kırmızılılar dün gizli bir şekilde İstanbul’a gelen İspanyol kulübü yöneticileri ile görüştüler ve genç oyuncu için yaklaşık 5 milyon dolar bonservis bedeli istediler. Mallorca fiyatı fazla bulurken görüşmelerin bugün de devam edeceği öğrenildi. 
     CİM - Bom dün ayrıca Ümit Özat’a da çağrı yaptı. Mehmet Cansun, G.Birliği’nin Bursa’da kiralık oynayan futbolcusunu telefonla arayarak görüşmek istediklerini söyledi. Ümit, görüşmeye anneannesinin hasta olması nedeniyle gidemedi, menajerlerini yolladı. Yöneticiler önümüzdeki günlerde Ümit ile bir araya gelecek. 
     



 SPOR 

























</TEXT>
</DOC>
