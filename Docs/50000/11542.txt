<DOC>
<DOCNO> 11542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/son/sontur03.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Üniversitesi'ne değil, öğretim üyelerine ceza yolda 
</HEADLINE>
<TEXT>

     Son iki yıldır yaptığı denetimler sonucunda Fatih Üniversitesi'ne devlet yardımı yapılmasına vize vermeyen YÖK Denetleme Kurulu'nun, bu yıl ki denetimleri sonucunda da Üniversite'de görevli bazı öğretim üyelerinin cezalandırılmasını istediği öğrenildi., 
     YÖK Denetleme Kurulu'nun, yarın YÖK Genel Kurulu'nda görüşülecek fezlekesinde, Fatih Üniversitesi'nin kapatılması ile ilgili değil, Üniversite'de görevli bazı öğretim üyeleri hakkında disiplin cezası teklifinde bulunduğu bildirildi.Edinilen bilgiye göre, YÖK Denetleme Kurulu, Fatih Üniversitesi'nde başlattığı soruşturma sonucunda hazırladığı fezlekeyi, YÖK Başkanlığı'na sundu. YÖK Başkanlığı'da yarın yapılacak görüşme öncesinde, Denetleme Kurulu fezlekesini, YÖK Genel Kurulu üyelerine dağıttı. Denetleme Kurulu'nun fezlekesinde, Fatih Üniversitesi'nin kapatılmasıyla ilgili değil, Üniversite'de görevli bazı öğretim üyeleri ve personel hakkında disiplin cezası teklifi getirildiği öğrenildi. Ayrıca, fezleke de Fatih Üniversitesi ile ilgili olarak da 1999 ve 2000 yıllarında olduğu gibi devlet yardımı verilmemesine ilişkin bir teklifin de yer aldığı bildirildi. 



</TEXT>
</DOC>
