<DOC>
<DOCNO> 23744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/son/sontur20.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Silivri'de 'cezaevi istemiyoruz' mitingi 
</HEADLINE>
<TEXT>

     Silivri Alipaşa Köyü sınırları içinde birinci sınıf tarım arazisi üzerine birden fazla ''F'' tipi cezaevi yapılması kararı, köylüler, muhtarlar ve bazı sivil toplum örgütlerinin katıldığı mitingle protesto edildi. 
     Silivri Atatürk Meydanı'nda düzenlenen ''Cezaevine Hayır, Üniversiteye Evet'' mitinginde köylüler adına konuşan Alipaşa Köyü Muhtarı Metin Gürsü, ''F'' tipi cezaevi yapılması planlanan Tepemandıra ve Poyraztepe mevkiilerinin tarıma en elverişli alan olduğunu söyledi. 
     Arazi çevresinde bir ilçe, iki belde, sekiz köyün yanı sıra fabrika, işyerleri ve turistik tesisler bulunduğunu anlatan Gürsu, denize 1 kilometre mesafede bulunan cezaevi arsasının da 4 trilyon liraya kamulaştırılmasını anlayamadıklarını bildirdi. 
     
     






</TEXT>
</DOC>
