<DOC>
<DOCNO> 45921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/son/sondun10.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO "Başka ülkelerin de yardımı istenecek" 
</HEADLINE>
<TEXT>

     NATO Genel Sekreteri George Robertson, başka ülkelerden de, ABD önderliğinde Afganistan'a karşı başlatılan hareketa yardım etmelerinin isteneceğini bildirdi. 
     Robertson, Kanada'nın başkenti Ottawa'da düzenlenen NATO Parlamenter Asamblesi toplantısından sonra gazetecilere yaptığı açıklamada, terörist saldırılar ABD'ye olduğu için, Amerikalıların terörizmle mücadelede çokuluslu koalisyonun oluşturulmasında önder olduğunu söyledi. 
     NATO'nun bu koalisyonda büyük bir rol üstlendiğini belirten Robertson, gelecek haftalarda diğer ülkelerden de yardım isteneceğini kaydetti. 
     Terörizme karşı başlatılan kampanyanın birçok şekle girebileceğini ve uzun sürebileceğini belirten Robertson, ''bunun bir Soğuk Savaş olmayacağını'' ifade etti. 
     ABD'ye Afganistan'a karşı askeri harekatta İngiliz birlikleri yardım ediyor. ABD Başkanı George Bush, Fransa, Avustralya ve Almanya'nın da askeri çabalara katkıda bulunduklarını belirtmişti. 
     






</TEXT>
</DOC>
