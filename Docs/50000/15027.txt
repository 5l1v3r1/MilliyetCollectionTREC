<DOC>
<DOCNO> 15027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/ekonomi/eko03.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ben de yürümüştüm 
</HEADLINE>
<TEXT>

Herkesin sabırsızlanmasını anladığını belirten Bakan Kemal Derviş, Ancak acele edip yanlış yapmak istemiyoruz’ dedi 
     ANKARA Milliyet 

     Ekonomiden sorumlu Devlet Bakanı Kemal Derviş, "Ekonomide mucize yoktur. Yıllardır biriken sorunlar birkaç gün içinde çözülemez" dedi. Derviş, dargelirli vatandaşın zor durumda olduğunu bildiğini vurgulayarak, "Ben de gençliğimde yürüdüm. Biliyorum" diye konuştu. 
     Derviş, dün Başbakan Bülent Ecevit’le yaklaşık bir saat bilgilendirme toplantısı yaptı. Görüşmenin ardından Derviş, "adım adım ilerlendiğini" fakat acele etmemek gerektiğini bildirdi. 
     
Ekonomide mucize yok’      Derviş, "Acele edip yanlış yapmak istemiyoruz. Ekonomilerde mucize yoktur. Bu dengeyi kurmaya çalışıyoruz" dedi. 
     Nisan ortalarına kadar ekonomik programa ilişkin yasaların çoğunun Meclis’ten geçeceğini ifade eden Kemal Derviş, "Herkesin biraz daha iyimser olmasında yarar var. Birazcık sabırlı olalım" ifadesini kullandı. 
     Derviş, esnafların sokaklarda gerçekleştirdiği eylemleri de değerlendirerek, dargelirli vatandaşın, esnafın, işçinin zor durumda olduğunu dile getirdi. Bunu anladığını ve bir an önce bu duruma çare bulunması gerektiğini ifade eden Derviş, "Ben de gençliğimde sokaklarda epey yürüdüm, ama bunu da aşacağız. Türk halkı sağ duyuludur, fakat icraatı da görmek istiyor. Bu konuda haklıdır. Yalnız bunu belli bir sabır içerisinde beklemesi gerekir" diye konuştu. 
     Ekonomik programla ilgili çalışmaların BDDK, Hazine ve Merkez Bankası bürokratlarınca yürütüldüğünü belirten Derviş, Meclis’te de uyumlu bir çalışma sergilenmesi gerektiğini ifade etti. Derviş, Dünya Bankası Başkan Yardımcısı Linn’le dış kaynak konusunda iyi çalışmalar yürütüldüğünü belirtti. 
     
Pazartesiden sonra Meclis’teyim’      Siyasi desteğin sorulması üzerine Derviş, "Hayatta yüzde yüz diye bir şey yoktur. Büyük destek var. Koalisyon liderleri ve diğer partilerin desteği var. Benim için her şeyden önce Türk vatandaşının desteği önemli. Hükümet de önemli, fakat program toplum desteği olmadan başarıya ulaşamaz" dedi. Derviş, ANAP’lıların Meclis’e gelmesi konusundaki eleştirilerini "Benim de hoşuma giderdi ama o zaman programla ilgili çalışmaları nasıl yürüteceğim Maalesef şu anda mümkün değil" diye yanıtladı ve pazartesiden itibaren Meclis’e uğrayacağını da belirtti. 
     


 EKONOMİ 




















</TEXT>
</DOC>
