<DOC>
<DOCNO> 18557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/son/sontur05.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, "kabinede revizyon yok" dedi 
</HEADLINE>
<TEXT>

     Başbakan Bülent Ecevit, kabinede bir değişikliğin söz konusu olmadığını söyledi. 
     Ecevit, yarın yapılacak DSP olağan kongresi ile ilgili çalışma yapmak üzere bu sabah partisinin Genel Merkezine gitti. 
     Burada yaklaşık 30 dakika kalan Ecevit, çıkışta gazetecilerin sorularını yanıtladı. Kongre çalışmalarının tamamlanıp, tamamlanmadığına ilişkin soruya karşılık Ecevit, ''Devam ediyor, herşey gayet iyi gidiyor. Bir sorun yok'' dedi. 
     İstifası kabul edilen Enerji ve Tabii Kaynaklar Bakanı Cumhur Ersümer'in Yüce Divana gönderilmeyeceği yönünde bir karar alınıp alınmadığı şeklindeki soruya ise Ecevit, ''Herhangi bir karar almadık. Aldığımız kararları da dün açıkladım'' diye konuştu. 
     Başbakan Ecevit kabinede 15 gün sonra revizyon yapılacağına ilişkin görüşler olduğu şeklindeki gazetecilerin sözleri üzerine ''Öyle bir şey yok'' dedi. 







</TEXT>
</DOC>
