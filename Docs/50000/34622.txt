<DOC>
<DOCNO> 34622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/ekonomi/eko02.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni patron Pirelli 
</HEADLINE>
<TEXT>

Telecom İtalia’nın yeni patronu, şirketin kontrolünü ele geçiren Pirelli’nin sahibi Marco Tronchetti Provera oldu 
     Pirelli ve Benetton’un önceki gün Olivetti firmasını 6 milyar dolara satın alarak, Telekom Italia’nın kontrolünü ele geçirmeleri, İtalya’da gündeme damgasını vurdu. 
     Pirelli’nin sahibi ve başkanı Marco Tronchetti Provera, dün Telecom Italia’nın Yönetim Kurulu Başkanı Roberto Colannino’yu görevinden aldı. Provera, bu görevi kendisinin, başkan yardımcılığını ise Benetton’un sahibi Gilberto Benetton’un yürüteceğini açıkladı. 
     Son güne kadar kimsenin tahmin edemediği bu operasyon, Pirelli’nin önemli bir başarısı olarak niteliyor. Şirketin İtalya’da büyük etkisi olan Fiat imparatorluğunun yerine oynadığı belirtiliyor. 
     
     "Tim’in yapısını sevmiyorum" 
     Alınan Olivetti hisselerinin yüzde 60’ı Pirelli’nin, yüzde 40’ı ise Benetton’un. İki şirketin ellerinde mevcut hisseleri de eklendiklerinde, toplam oran yüzde 27’ye ulaşıyor. 
     Öte yandan, İş Bankası’nın ortağı olan Tim ile ilgili soruları cevaplayan Provera, "Henüz hiçbir karar almadık önce Telecom’a tam bir girelim, daha sonra bakacağız. Ama Tim’in hisse dağılımı yapısını sevmiyorum" dedi. 
     Gazetecilerin Tim’in Yönetim Kurulu Başkanı Marco De Benedetti hakkındaki sorularını da cevaplayan Telecom Italia’nın yeni patronu, "Hiçkimse hiçbir şeyden korkmak zorunda değil, kapasiteye göre herkes değerlendirilecek" diye konuştu. 
     



 EKONOMİ 



















</TEXT>
</DOC>
