<DOC>
<DOCNO> 25994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/guncel/gun08.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğazlar nükleer atık yolu olur mu 
</HEADLINE>
<TEXT>

ÇAPRAZ ATEŞ 
     İSTANBUL Milliyet 

     Rusya Almanya, Japonya ve Güney Kore’nin de bulunduğu 15 ülkenin nükleer atıklarını topraklarında depolayarak, 10 yılda 21 milyar dolar gelir sağlamayı amaçlıyor. Petrol tankerlerinin tehdidi altındaki Boğazlar şimdi de nükleer atık taşıyacak gemiler nedeniyle büyük bir tehlikeyle karşı karşıya. Nükleer atık tehdidi, farklı yorumlara neden oldu. 
     
     Prof. Dr. Şarman Gençay İTÜ 
İyi incelemek gerekir      İstanbul gibi bir yerden geçmesi için mutlaka özel tedbirler almak gerek. Uluslarası sınırlamaları iyi incelemek lazım. Taşınması mümkün olabilir ama hiç arzu edilen bir şey değil. Taşıma yapılan katlar çok sağlam katlardır. Denemeler yapılarak dizayn edilmiştir. Yüksek seviyeli atıkların geçirilmesinde, bu çalışmalar eksikse, o zaman bunu engelemek gerekir. 
     
     Dr. Erdener Birol TAEK Başkanı 
Usulüne uygunsa geçer      Radyoaktif madde taşımacılığı var tabii. Uygun şekilde paketlenmişse biz bunlara mani olma durumunda değiliz. Usulüne uygunsa geçebilir. Bildirimde bulunacaklar. Biz ölçümlerini yapacağız. Bu şekilde taşıması uygundur’ diyeceğiz, kontrol edeceğiz öyle geçecekler. Çekmece Nükleer Araştırma Merkezi’nden uzmanlar gidip kontrol edecekler. Belirli bir paketleme tipi olması lazım. 5 - 6 yıl önce Irak’tan Rusya’ya birtakım nükleer madde taşıyacaklardı. Bize güzergahını bildirdiler. Biz engelledik. Nüfusun yoğun olduğu bölgeden geçmelerine izin vermedik. Başka bir güzergah verilmesini istedik. 
     
     Prof. Dr. Bayram Öztürk TÜDAV Başkanı 
Büyük tehlike yaratır      Biz bu atıkların ne kadar iyi korundukları ve saklandıkları konusunda kaygı duyuyoruz. Çevre Bakanlığı’nın, Denizcilik Müsteşarlığı’nın, parlamenterlerin ve sivil toplum örgütlerinin hemen harekete geçip konuyla ilgili araştırma yapması lazım. Sivil toplum örgütlerinin dayanışma içinde olması da şart. Atıklar neden Avrupa üzerinden taşınmıyor Çünkü oradaki sivil toplum örgütlerinin tepkisinden ve engellenmekten korkuyorlar. Geçmemesi dileğimiz. Çaba sarfedeceğiz. Boğaz’dan geçtiği sırada bir kaza olması durumunda denizin dibinde bu atıklar kalır ve büyük tehlikeler yaratır. 
     
     Melda Keskin Greenpeace 
Boğazlar savunulmalı      Nükleer endüstri, 50 yıldır radyoaktif atıkların çözümünü bulamadı. Nükleer enerji sürdürülemez bir enerji biçimidir. İki yıldır ülkelerine nükleer atıkları sokmaya yönelik yasa değişikliği ile uğraşan Rus politikacılar ve nükleer şirketler, Greenpeace Rusya Ofisi’nin de aralarında bulunduğu sekiz kuruluşun topladığı 2.5 milyon imzanın 600 binini, geçen Aralık ayında sudan sebeplerle geçersiz sayarak halkoylamasından kurtulmayı şimdilik başardı. İstanbul halkı ve sivil toplum kuruluşları, Boğazları, petrol, zehirli kimyasallar veya nükleer atıklarla yüklü gemilerin tehdidine karşı savunmak zorunda. Bugünümüzü ve gelecek kuşakları tehlikeye atan nükleer şirketlere ve politikacılara çevreyi ve insanı hiçe sayma hakkı verilemez. 
     



 GÜNCEL 













</TEXT>
</DOC>
