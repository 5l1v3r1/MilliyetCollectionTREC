<DOC>
<DOCNO> 22105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/yazar/cankat.html </URL>
<DATE> 2001/05/19/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Niyazi olma korkusu 
</HEADLINE>
<TEXT>

     İstanbul Emniyet Müdürü’nün makam odasında mahrem bir sohbet toplantısı yapılıyor. En azından kırk gazeteci var. Bu kalabalığa mahremiyet mi dayanır, a benim Müdür Bey dostum 
     Emniyet Müdürümüz K zım Abanoz pek dertli. Elim kolum bağlı, diyor. Artık iş yapamaz hale geldim, diyor. Dokuz müdür yardımcımla ilgili atama bile yapamıyorum, diyor. 
     Bu psikolojide bir görevli, on milyonluk bir kentin emniyetini nasıl sağlar, diye sormamak için kendimi güç tutuyorum. Ama davetli olmadığım için... 
     Gerekirse ben gitmeye hazırım 
     Ee git o zaman be kardeşim Yahut kimden şik yetçiysen açıkça söyle. Farkındayım, muhabirlerin aklından Vali Erol Çakır’ın adı geçiyor, ama isim söylenmiyor. 
     Ortaokullu kız öğrencilerin küskünlüğü gibi bir hal bu. Koca şehrin, Abanoz gibi sert, dayanıklı olması beklenen Emniyet Müdürü sızıldanıyor. 
     Bakan Bey gittiği an, ben de bu koltukta bir saniye bile durmam, diyor. 
     Demek dayanağı Sadettin Tantan. 
     Ne yapayım kardeşim, insanın bir dayanağı da olacak. 
     Bir ara bir Niyazi adı geçti. Amanın o da kim, haber atlamayalım Meğer "Ne şehittir ne gazi"deki Niyazi’-ymiş. Müdür en çok da "yok" yoluna harcanmaktan korkuyor benim anladığım. 
     Bu arada, yakında büyük bir rüşvet olayını açıklayacağını da söyledi. Muhabirler pek sevindi evladım. Artık orasını da onlar yazsınlar. 
     Ben davetsiz katıldığım için bu kadarıyla yetiniyorum. 
     
İSKENDERUN CEZAEVİ’NE DİKKAT      Mahk mlar cezalarını hapiste yatarak öderler. Sevdiklerinden ayrılmak, toplumdan tecrit edilmek, yıllarca bir koğuşa ya da hücreye kapatılmak... işte ceza budur. Hürriyetinin elinden alınması. Mahk mların hayatını ayrıca zindan etmek suçtur. 
     İskenderun Cezaevi’nden tatsız kokular geliyor. Şimdilik kulağıma gelenleri yazmıyorum. Ama, başta güvendiğim ve beğendiğim Adalet Bakanı olmak üzere, bütün ilgilileri uyarıyorum. 
     İskenderun Cezaevi’ne dikkat. Şartlar çok kötü. İçeridekilere eziyet ediliyor. Orada bir tatsılık yaşanırsa, vebali boynunuzadır, bilesiniz 
     
Söke söke alırız      Kemal Derviş’in işçiye, memura zam vermeye hiç niyeti yok. Halbuki sendikalar "Hakkımızı söke söke alırız" diye ısrarlı... 
     "Çocuk babasından ısrarla bisiklet istiyormuş. 
     Sonunda, başından atmak için baba oğluna Hazreti İsa’ya bir mektup yaz, o sana bisiklet gönderir’ demiş. 
     Çocuk oturup bir güzel mektup yazmış. 
     Doğum günü geçmiş, bisiklet yok. Bir daha yazmış. Noel gelmiş, bisiklet yok. 
     Bu sefer Hz. İsa’yı gidip babasına şik yet etmiş 
     İki kere yazdım, bisiklet göndermedi. 
     Ee, demiş babası, hakkını almayı öğreneceksin 
     Çocuk mesajı almış. Evin bir köşesinde duran Hazreti Meryem heykelciğini sarıp sarmalayıp dolabına sakladıktan sonra, bir mektup daha yazmış 
     Annen elimde. Bisikleti derhal gönder " 
     
Müziksever beş doktor      İstanbul’da beş doktor var ki, İstanbul Devlet Senfoni Orkestrası’nın haftalık konserlerini hiç sektirmiyorlar. Biliyorsunuzdur, bu konserler cuma akşamları 19’dadır, cumartesileri de sabah 11’de tekrarlanır. 
     Beş doktor dikkatimi çekti. Her konserde onlara rastlıyorum. Bu beş müziksever hekimimiz, Dr. Örsan Günöz, Prof. Dr. Tuğrul Çavdar, Prof. Dr. Nafi Oruç, Dr. Hasan Kuseyrioğlu ve Dr. Musa Albukrek’tir. 
     Beş değerli hekim, ayrıca, tıbbın beş farklı branşını da temsil ediyor sırasıyla, gastroenteroloji, göğüs hastalıkları, patoloji, dahiliye ve cerrahi. 
     Hayatın içinde olmadan, güzellikleri fark etmeden, bilim adamı olunur mu 
     
     







Şehit... 


Ata'nın ruhuyla 


CASA kazaları 


Niyazi olma korkusu 


İşçi düşmanı IMF düzeni mi, KİT düzeni mi 


Anlaşılması zor 


Atatürk'ü Ecevit'in akrabası kurtardı 


Derviş gençlerle 


Kuşku, bilim, aşk 


Irak açmazı 


Borsada yeni pazar 


Bir hastane bir karakol 


19 Mayıs ruhu 


İşiniz zor 


Halkımız "parrra" bekliyor 


</TEXT>
</DOC>
