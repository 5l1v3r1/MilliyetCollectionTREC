<DOC>
<DOCNO> 22676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/ekonomi/eko09a.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş,18 ayda düze çıkarır’ 
</HEADLINE>
<TEXT>

     Amerikan finans çevrelerinin gazetesi The Wall Street Journal, uluslararası haber sayfalarında Türkiye’deki reformlara yer verdi. 
     Gazeteye konuşan Dünya Bankası Türkiye Temsilcisi Ajay Chhibber, Derviş’in 18 ay içinde ülkeyi düze çıkarabileceğini ifade etti. Ancak haber - yorumda, bazı siyasi ekonomik ve sosyal güçlerin h l Türkiye’nin reform girişimlerini tehdit ettiği vurgulandı. Yazıda, koalisyon hükümetinin Derviş’e, Derviş’in de koalisyona ihtiyacı olduğunu belirtildi. 
     Gazete bu konudaki yorumunda, "Koalisyon içinde Derviş’e muhalif olanlar var. Fakat bunların, ekonomiye istikrar getirmesi için Derviş’e ihtiyaçları bulunuyor. Derviş’in ise, görevini muhafaza edebilmek için onlara ihtiyacı var, çünkü kendisinin bağımsız siyasal tabanı yok" ifadesini kullandı. 
     
     Dünya Bankası’ndan övgü 
     Ajay Chhibber de, Türkiye’de iş başında bulunan ekonomik ekibe övgü yağdırdı. Chhibber, "Bu şimdiye kadarkilerden çok daha ehliyetli bir ekip. Duruma tamamiyle hakimler, ne yapılması gerektiğini çok iyi biliyorlar ve bunu hem içerde hem de dışarda anlatma kabiliyetine sahipler" diye konuştu. 
     



 EKONOMİ 






















</TEXT>
</DOC>
