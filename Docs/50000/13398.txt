<DOC>
<DOCNO> 13398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/spor/spo01.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlerin ittifakı 
</HEADLINE>
<TEXT>

Beşiktaş, Galatasaray ve Fenerbahçe, futbolcularıyla Türk lirası üzerinden anlaşma yapma konusunda ortak karar aldı 
     KARTAL YİĞİT 

     TÜRKİYE’de yaşanan ekonomik kriz Türkiye’nin üç büyük kulübünün ittifak yapmasını sağladı. Doların sürekli değer kazanmasıyla ödemelerde zorlanan Beşiktaş, Fenerbahçe ve Galatasaray, bundan sonra ortak hareket ederek transferde futbolcularıyla Türk lirası üzerinden sözleşme imzalayacaklar. 
     SERDAR Bilgili ile Faruk Süren bu konuda taviz vermeyeceklerini belirtirken iki başkanın derbi maçı öncesi biraraya gelerek son detayları görüşecekleri öğrenildi. Genel Sekreter Hüsnü Güreli, Fenerbahçe Başkanı Aziz Yıldırım’ın kendilerine destek verdiğini ve anlaşmaya vardıklarını ifade etti. 
     
Nouma’ya uyarı      DAUM, önceki akşam idman sonrası Fransız futbolcunun dikkatini çekti. Alman hoca, "Gaziantep ve Trabzonspor maçlarında sahada yoktun. Oysa kasetlerden seyrettiğim eski maçların harika. Galatasaray maçında senden patlama bekliyorum" dedi. Bu arada Nouma dünkü çalışmada ilginç hareketleriyle dikkat çekti. 
     
Daum bayıltıyor      BEŞİKTAŞ Teknik Direktörü Daum, Galatasaray maçı olmasına rağmen antrenmanların temposunu düşürmüyor. Alman hoca çift antrenmanları tüm hızıyla sürdürürken, oyuncularına kondisyon yüklemeye devam ediyor. Dünkü çalışmaya hasta olan Ayhan’ın yanı sıra sakatlıkları süren Fazlı, Murat ve Erman çıkmadı. 
     
Acemi çapkın      BEŞİKTAŞ’ın genç oyuncusu Erman, kız arkadaşıyla yönetici İzzet Ceylan’a ait Ceylan Otel’de yakalandı. Menajer Sinan Engin, acemi çapkına ceza vereceklerini söyledi. Engin, "Düzensiz hayatı nedeniyle sürekli adale sakatlığı geçiriyor" diye konuştu. 
     


 SPOR 























</TEXT>
</DOC>
