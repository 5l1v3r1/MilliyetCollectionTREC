<DOC>
<DOCNO> 10531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/dunya/dun01.html </URL>
<DATE> 2001/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Katılım Ortaklığı’na son nokta konuldu 
</HEADLINE>
<TEXT>

Türkiye’nin AB’ye karşı yükümlülüklerini sıralayan Katılım Ortaklığı Belgesi Bakanlar Konseyi’nce dün onaylanarak resmileşti 
     GÜVEN ÖZALP Brüksel 

     Avrupa Birliği tam üyeliğine giden yolda Türkiye’ye yol gösterecek olan Katılım Ortaklığı Belgesi KOB dün onaylandı. Türkiye’ye yönelik katılım stratejisi açısından önemli bir adım olan bu onay dün Brüksel’de bir araya gelen Çevre Bakanları Konseyi’nde, herhangi bir tartışma olmaksızın onaylandı. 
     Fransa’nın dönem başkanlığı sırasında AB Komisyonu tarafından yayınlanan KOB ve geçtiğimiz ay içerisinde AB Dışişleri Bakanları tarafından onaylanan Çerçeve Yönetmelik, Birliğin bu alandaki son yükümlülüklerini oluşturuyordu. 
     Bu aşamadan sonra Brüksel’de gözler Türkiye’nin KOB’a bir çeşit cevap olarak hazırladığı Ulusal Programda olacak. 
     KOB’un onaylanmasını değerlendiren AB Komisyonu’nun genişlemeden sorumlu üyesi Günther Verheugen, belgenin Türkiye açısından bir yol haritası niteliğinfde olduğunu belirterek Belgenin Konsey tarafından onaylanması Türkiye - AB ilişkileri açısından çok önemli bir dönemde gerçekleşti. 
     
     Reformları teşvik 
     Bu Birliğin Türkiye’ye yönelik vaatlerinin açık bir işaretidir. Belge sadece politik alanda değil ekonomik alanda da yapılmasına en fazla ihtiyaç duyulan reformları teşvik edecektir’ dedi. 
     Brüksel, Ulusal Programı beklemeye geçerken bu programın Türk hükümeti tarafından en kısa zamanda iletilmesi yönündeki isteğini de yineledi. Ulusal Programın mart ayının ikinci yarısında AB’ye iletileceği belirtiliyor. 
     


 DÜNYA 













</TEXT>
</DOC>
