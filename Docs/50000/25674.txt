<DOC>
<DOCNO> 25674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/guncel/gun05.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ONLAR DA anı peşinde 
</HEADLINE>
<TEXT>

Türkiye'de beş binden fazla ferdi bulunan Mollaoğulları Ailesi de Yunanistan topraklarında geçmişlerini arıyor... 
     YORGO KIRBAKİ Atina 

     1924'teki nüfus mübadelesiyle Yunanistan'dan göç eden Mollaoğulları Ailesi de tıpkı Ermeni asıllı ABD'liler gibi atalarının izinde... 50 kişilik grup, Mollaoğulları soyundan Lozan Mübadilleri Vakfı'nın Başkan Yardımcısı Atilla Karaelmas başkanlığında Yunanistan'a giderek Grevena'da Türkçesi Grebene incelemeler yaptı. Mollaoğulları, Grevena'da krallar gibi ağırlandılar. Grevena Belediye Başkanı kendilerini fahri hemşehri ilan ederken, belediye doğum kütüklerinin açılmasını emretti. 
     
Bazıları Türkçe biliyor      Kütüklerde, akıbeti meçhul yüzlerce Türk'ün ismi de dikkat çekti. Mollaoğulları, atalarından Müftü Molla Ali'nin 1657 yılında doğduğu Grevena'da Filotis, Kilotos, Mirsini ve Aya Yorgi köylerinde atalarının evlerini buldular. Mirsini köyünde Atilla Karaelmas'ın dedesinin babası İbrahim Hayrullah'ın inşa ettirdiği çeşme bile yerinde duruyordu. Grevena köylerinde bazı ihtiyarlar ise hala Türkçe konuşuyordu. 
     



 GÜNCEL 














</TEXT>
</DOC>
