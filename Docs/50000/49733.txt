<DOC>
<DOCNO> 49733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/spor/spo15.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Inter terledi      UEFA Kupası ikinci tur rövanş maçında Wisla Krakow’a deplasmanda 1 - 0 yenilen Inter, ilk karşılaşmada elde ettiği 2 - 0’lık galibiyetin avantajıyla turu geçen taraf oldu. Polonya temsilcisi önünde zaman zaman zor anlar yaşayan Inter’de ilk onbirde sahaya sürülen temsilcimiz Okan, 80 dakika görev yaptı. Çalışkan bir görüntü çizen Okan, son 10 dakikada yerini Simic’e bıraktı. Maçın tek golünü 4. dakikada Zurawski kaydetti. 
     
Süreyya şaşırdı      TÜRK Atletizmi’nin gurur kızı olan Süreyya Ayhan’a Uluslararası Olimpiyat komitesi 1200 dolar aylık bağladı. Olimpik Dayanışma projesi altında verilecek yardım ocak ayından itibaren başlayacak. Bu haberle sevinen Ayhan, Dünya Atletizm Şampiyonası’ndaki 8.’liği nedeniyle kazandığı 4 bin dolar ödülün, yarışma dışı doping kontrolünün ikinci testine girmediği için verilmeyeceğini öğrenince de şaşkına döndü. 
     
Viyana kuşatması      DÜNYA Kupası finalleri için 10 Kasım’da Avusturya ile ilk baraj maçını oynayacak olan Milli Takımı 75 bin kişilik Prater Stadı’nda gurbetcilerin yalnız bırakmaması için hareket geçildi. Menajer Can Çobanoğlu, Avusturya Federasyonu’ndan 7500 bin adet biletin ikiye katlanmasını istedi. 14 Kasım’da İstanbul’da oynanacak rövanş maçını ise ünlü hakem Collina’nın yöneteceği açıklandı. 
     



 SPOR 























</TEXT>
</DOC>
