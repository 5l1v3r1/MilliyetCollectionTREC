<DOC>
<DOCNO> 31251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/spor/spo03.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan sil baştan 
</HEADLINE>
<TEXT>

Galatasaray Teknik Direktörü Lucescu, yeni sezonda Jardel’in olmaması nedeniyle oyun sisteminin değişeceğini söyledi, "Bu sezon hedefimiz koşmak olacak" dedi 
     HALİL ÖZER 

     Kimseye taviz yok 
     SARI - KIRMIZILI takımın patronu, İsviçre kampında ilk kez futbolcularıyla bir araya geldi ve bir dizi uyarıda bulundu. Lucescu, takımdan birçok oyuncunun gittiğini hatırlattı, "Yeni bir takım kuruyoruz. Bu sene felsefemiz koşmak olacak. Bunu kafanıza koyun. Aksini yapan, disipline uymayana taviz vermeyeceğim. Hepinizin uyum içinde olmasını istiyorum" diye konuştu. 
     
     Hedef 3.yıldız 
     LUCESCU, antrenmanlarda ve hazırlık maçlarında hırslı gördüğü oyuncularına teşekkür de etti. Rumen hoca, "Geçen yıla oranla farklı olduğunuzu görüyorum. Bu da beni mutlu ediyor. Ancak performansınızı sezon sonuna kadar sürdürmeniz gerek. Çünkü sizden hem Şampiyonlar Ligi’nde daha büyük başarılar, hem de Türkiye Ligi’nde üçüncü yıldızı bekliyorum" ifadelerini kullandı. 
     
     Herkes sorumlu’ 
     JARDEL’İN gitmesiyle oyun sistemlerinde de değişikliğe gideceklerini kaydeden tecrübeli hoca, "Artık herkese büyük sorumluluklar yüklenecek. Zor bir döneme gireceksiniz. Ancak düzenimiz oturduğunda göreceksiniz herşey çok daha kolay olacak" dedi. Bu arada Sarı - Kırmızılı takımda yapılan kondisyon testlerinin geçen yıla oranla çok daha iyi sonuçlar verdiği belirtildi. 
     
YENİLER MERCEK ALTINDA Vittoria İsabetli pas 7 İsabetsiz pas 4 Top kapma 2 Top kaybı - Toplam şut - Kaleyi bulan şut -      
Ümit Karan İsabetli pas 5 İsabetsiz pas 3 Top kapma 1 Top kaybı - Toplam şut 4 Kaleyi bulan şut 3      
Perez İsabetli pas 6 İsabetsiz pas 4 Top kapma 2 Top kaybı 1 Toplam şut - Kaleyi bulan şut -      
Ayhan İsabetli pas 6 İsabetsiz pas 3 Top kapma 1 Top kaybı 1 Toplam şut - Kaleyi bulan şut -      
Berkant İsabetli pas 7 İsabetsiz pas 1 Top kapma 1 Top kaybı 2 Toplam şut 4 Kaleyi bulan şut 3      
     
Jardel bıktırdıGalatasaray ile Marsilya’nın anlaşmasına rağmen Brezilyalı golcü yine imza atmadı. "Vergilerimi de siz ödeyin" deyince Fransız yöneticiler çileden çıktı 
     İstekleri bitmiyor 
     JARDEL hem Galatasaray’ı hem de Marsilya’yı bıktırdı. İki kulübün anlaşmasına rağmen Brezilyalı oyuncu Marsilya’ya imza atmak için binbir zorluk çıkarıyor. Jardel son olarak da Fransa’daki vergilerin Marsilya tarafından ödenmesini istedi. Fransızlar yöneticiler ise yıldız futbolcunun bu isteğine karşı çıktılar ve "Zidane bile kendisi ödüyor" yanıtını verdiler. 
     
     Süren devrede 
     MARSİLYA’DAN gelecek para ile futbolcularına olan borçlarını ödemeyi düşünen Galatasaray da oldukça gergin bir bekleyişe girdi. İsviçre’deki kampta Lucescu’nun bile kulağı hep telefonda. Başkan Faruk Süren’in, Jardel’in imzalaması için yoğun çaba harcadığı belirtildi. Eğer Jardel bugün de imza atmazsa Süren, Marsilya’ya gidecek. Sarı - Kırmızılıların en büyük korkusu Fransız kulübünün Jardel’in isteklerinden bıkıp anlaşma yapmaktan vazgeçmesi. 
     
Okan ve Emre’den ilk idman      Sardunya Adası’ndaki Fortavillage Resort’ta Inter’in ön hazırlık kampına katılan Okan ve Emre güç topluyor. Takım arkadaşları Farinos, Ventola, Binotto, Brocchi ile birlikte çalışan süper bücürler ortamın mükemmel olduğunu söylerken Brezilyalı yıldız Ronaldo’nun da bugün kampa katılması bekleniyor. 
     
Capone’ye dön çağrısı      TEKNİK Direktör Lucescu, h l hazırlık çalışmalarına katılmayan Capone’den bir an önce dönmesini istedi. Brezilyalı oyuncuyla telefonda görüşen Rumen hoca, "Arkadaşlarından çok geri kaldın. Biraz daha gecikirsen bu senin için iyi olmaz" diye konuştu. Bu arada Lucescu’nun beşinci yabancı konusunda kararını İstanbul’a döndükten sonra vereceği ve yönetimle görüşeceği öğrenildi. 
     
Sergen için olumlu rapor      SARI - KIRMIZILI takımın yeni transferi İstanbul’da adeta nefes almadan çalışıyor. Mircea Teknik Direktör Lucescu da sık sık Florya’yı arayarak yıldız futbolcu hakkında Metin Yıldız’dan rapor alıyor. Yıldız’ın, Rumen hocaya, "İnanılmaz bir tempoda çalışıyor. Ağır antrenmanlara rağmen molalarda bile dinlenmiyor. Kısa sürede açığını kapatacaktır" dediği belirtildi. 
     
Marcio bombaladı      BOAVİSTA’YA transfer olan Marcio, Record gazetesi ile yaptığı röportajda Galatasaray’ı yerden yere vurdu. Marcio, "Burada olmak Galatasaray’da olmaktan çok iyi. İmza attığım anda bana 200 bin dolar verdiler. Galatasaray’da bütün sene boyunca bu kadar para alamadım" dedi. 
     PORTEKİZ ekibine transferinde Jardel’in büyük payı olduğunu belirten Brezilyalı golcü, "Kendisine teşekkür ediyorum. Bir ara o da Cim - Bom’dan ayrılacaktı ama ben kalması için ikna ettim. Zaten Hagi ve Taffarel gitti, Cim - Bom da bitti" şeklinde konuştu. 
     
En ciddi sınav      GALATASARAY, İsviçre kampındaki son hazırlık maçını bugün Fransa’nın Lyon takımı ile oynayacak. Vevey’de TSİ 18.30’da başlayacak karşılaşma Sarı - Kırmızılı takımın en ciddi sınavı olacak. Galatasaray kafilesi yarın İstanbul’a dönecek. 
     



 SPOR 


























</TEXT>
</DOC>
