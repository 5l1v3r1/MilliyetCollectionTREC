<DOC>
<DOCNO> 25206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/son/sonspo15.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'dan Oktay'a tepki... 
</HEADLINE>
<TEXT>

     A Milli Futbol Takımı kampında geçen günlerde basın mensuplarının sorularını yanıtlayan ve ''Trabzonspor'a geri dönmeyeceğim. Kulüpten hiç para alamadım'' diyen Oktay Derelioğlu'na, bordo-mavili camiadan tepki geldi. 
     Trabzonspor Başkan Yardımcısı Mehmet Öksüzoğlu imzasıyla yapılan yazılı açıklamada, Türk futbolunun son yıllarda yetiştirdiği en önemli yıldızlardan biri olarak gördükleri Oktay'ı, yeniden futbola kazandırmak için 6 ay boyunca büyük fedakarlıklarda bulundukları belirtilerek, şu görüşlere yer verildi 
     ''Oktay'ın Türkiye'nin en köklü kulüplerinden Trabzonspor hakkında yaptığı suçlamalar, en hafif tabiriyle profesyonel bir futbolcuya yakışmamıştır. Oktay'a uzatılan yardım elinin karşılığı bu olmamalıdır. Kamuoyu önünde özür dilemesini bekliyoruz.'' Açıklamada, Trabzonspor'un futbolcularına karşı sorumluluklarını sonuna kadar yerine getirdiği ve getirmeye devam edeceği de belirtilerek, ''Trabzonspor'da hiçbir futbolcunun alacağı kalmamıştır. Oktay Derelioğlu'nun kulübümüzle iki yıllık daha sözleşmesi vardır ve kulübümüzün izni olmadan hiçbir kulübe imza atamayacağını da kaumoyunun bilmesini isteriz'' denildi. 







</TEXT>
</DOC>
