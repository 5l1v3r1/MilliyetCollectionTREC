<DOC>
<DOCNO> 40031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/son/sontur18.html </URL>
<DATE> 2001/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli, ön soruşturma tamamlanınca basın toplantısı düzenleyecek 
</HEADLINE>
<TEXT>

     MHP Genel Başkanı, Devlet Bakanı ve Başbakan Yardımcısı Devlet Bahçeli, Bayındırlık ve İskan Bakanlığı'nın bazı ihalelerine ilişkin yürütülen ''vurgun'' operasyonunda hazırlık soruşturmasının tamamlanmasının ardından partisinin bu konudaki tavrını bir basın toplantısı ile açıklayacak. 
     Alınan bilgiye göre, MHP'nin Kızılcahamam Patalya Oteli'nde yapılan Merkez Yönetim Kurulu MYK toplantısında, partinin önümüzdeki günlerde izleyeceği strateji, Anayasa değişiklikleri ve ''vurgun'' operasyonu ele alındı. 
     Bahçeli, 51 maddelik Anayasa değişikliğinde 37 madde üzerinde kabaca uzlaşıldığını ve bunun da bir sivil Anayasa anlayışı içerisinde olduğunu söyledi. 
     Ulusal Program'da yer alan ve kendilerinin de ısrarla üzerinde durdukları ve hassasiyet gösterdikleri düşüncelerden asla taviz vermeyeceklerini bildiren Bahçeli, Anayasa değişikliklerinde kafalarının ardında sakladıklarını gerçekleştirmek isteyenlerin olabileceğini söyledi. 
     Devlet Bahçeli, Ulusal Program'da hassasiyetle üzerinde durdukları değişikliklerin Anayasa değişikliği ile de ''sulandırtmayacaklarını'' kaydetti. 
     Konuşmasında, Bayındırlık ve İskan Bakanlığı'nda yürütülen ''vurgun'' operasyonuna da değinen Bahçeli, konunun yargıya intikal ettiğini anımsattı. 
     







</TEXT>
</DOC>
