<DOC>
<DOCNO> 6707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/son/sondun15.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlar'ın Kıbrıslı Türkler'e uyguladığı soykırım İngiliz Parlamentosu'nda 
</HEADLINE>
<TEXT>

     Kıbrıslı Rumlar'ın 1963-1964, 1967 ve 1974 yıllarında Kıbrıslı Türkler'e uyguladığı soykırım, İngiliz Parlementosu'nda bir soru önergesine konu edildi. 
     Kuzey İrlanda Birlik Partisi Strangford milletvekili John Taylor, hükümet tarafından yanıtlanmasını istediği soru önergesinde Kıbrıslı Türkler'e yönelik olarak Rumlar tarafından 1963-1964, 1967 ve 1974 yıllarında uygulanan soykırımın tanınması çağrısında bulunurken, söz konusu soykırım girişimlerinin Harry Scott-Gibbons'ın ''Soykırım Dosyası'' adlı kitabında bütün ayrıntılarıyla yer aldığını hatırlattı. 
     İngiliz devlet arşivindeki resmi belgelerin de söz konusu soykırım girişimlerinin kesin bulgularıyla dolu olduğunu belirten Birlik Partisi milletvekili John Taylor, dönemin İngiliz gazetelerinin geçtiği haber ve fotoğrafların da yaşanan acı dönemin delilleriyle dolu olduğunu vurguladı. ''Akritas Planı'' olarak adı geçen planın Birleşmiş Milletler Soykırım Konvensiyonu'nun 2. maddesinin a, b ve c şıklarında tarifini bulan soykırım tarifine tümüyle uyduğunu da belirten John Taylor, İngiliz hükümetinden, bu soykırımdan sorumlu olan ve halen Güney Kıbrıs Rum kesiminde yaşayanların adaletin önüne çıkarılması için gerekenin yapılmasını da istedi. 




</TEXT>
</DOC>
