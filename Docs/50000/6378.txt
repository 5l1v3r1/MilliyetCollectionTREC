<DOC>
<DOCNO> 6378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/sanat/asan.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Özetle caz tarihi 
</HEADLINE>
<TEXT>

"Portrait Jazzöserisinin ikinci bölümü piyasada 
     Geçen yıl yayınlanan yedi albümlük "Portrait Jazz Serisi"nin ikinci bölümü de çıktı. Sony Müzik tarafından nice price ucuz etiketiyle yayınlanan serinin ilk bölümü John McLaughlin, Miles Davis, Sarah Vaughan, Herbie Hancock, George Benson, Wayne Shorter ve Stanley Clarke’ın çeşitli dönemlerinin derlendiği albümlerden oluşuyordu. 
     Miles Davis iki seride de albümü yer alan tek müzisyen. 1991’de ölen, caz tarihinin en büyük trompetçisinin her dönem değişen müziğinin, 1969’da başlayan "elektrik band" dönemi derlenmiş bu kez. "Portrait Miles Davis Electricöte Miles’ın Wayne Shorter, Herbie Hancock, Ron Carter, Tony Williams, Joe Zawinul, Dave Holland, Jack DeJohnette, Chick Corea, Michael Henderson, Bill Cobham, Steve Grossman, John McLaughlin, Airto Moreiro, Keith Jarret, Bill Evans, Marcus Miller, Al Foster, Mike Stern, John Scofield gibi efsanelerle yaptığı kayıtlar yer alıyor. 
     "Portrait Jazz" serisinde Miles dışında tenorcu Stan Getz, trompetçi Chet Baker, piyano ve kompozisyon efsaneleri Bill Evans, Dave Brubeck, Thelonious Monk ve basçı Charles Mingus’un da albümleri yer alıyor. İki seriyi de edinerek caz tarihinin küçük bir özetine sahip olabilirsiniz. 
     


 SANAT 









</TEXT>
</DOC>
