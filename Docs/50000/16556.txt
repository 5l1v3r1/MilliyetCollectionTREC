<DOC>
<DOCNO> 16556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/son/soneko16.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası'ndan programa destek 
</HEADLINE>
<TEXT>

     Dünya Bankası'nın, Devlet Bakanı Kemal Derviş tarafından hafta sonu açıklanan yeni Ekonomik Programı memnuniyetle karşıladığı bildirildi. 
     Dünya Bankası'ndan konuya ilişkin yapılan açıklamada, Ekonomik Program'ın etkin şekilde uygulanması ve yeterli uluslararası yardımla Türkiye'nin krizden kurtulabileceği, bunun, gelecekteki sürdürülebilirbüyüme için temel teşkil edebileceği belirtildi. 
     Açıklamada, Dünya Bankası'nın özellikle, programın ''yapısal reformlar, doğrudan yabancı yatırım için ortamın iyileştirilmesi için önlemler'' ile ekonomik krizlerden etkilenen yoksul kesimlere acil yardım yapılmasını öngören ve krizden kurtulmalarına yardımcı olacak ''sosyal programlara'' önem vermesini takdirle karşıladığı kaydedildi. 
     Dünya Bankası'nın, kadına ve çocuklara odaklanan sosyal programlar kadar, özellikle bankacılık, tarım, enerji, telekomünikasyon alanındaki yapısal reformların desteklenmesine önemli verdiği de vurgulandı. 




</TEXT>
</DOC>
