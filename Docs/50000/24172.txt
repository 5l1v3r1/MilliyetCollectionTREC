<DOC>
<DOCNO> 24172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/ekonomi/eko06a.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle utanmazlık HİÇ GÖRÜLMEDİ 
</HEADLINE>
<TEXT>

Toprak Mahsulleri Ofisi müdürü, belediye başkanı, doktor, tüccar, çiftçi’ yazılıp dekar başına 5 dolarlık yardımdan pay kapma yarışında 
     EKONOMİ SERVSİ 

     Dünya Bankası’nın Türk tarımının ıslahı için desteklediği projenin, yardımdan daha fazla pay koparmak isteyenlerin "uyanıklığına" ilişkin örnekler artıyor. 
     NTV - MSNBC’nin haberine göre kötü niyet, tüm aile bireylerini ayrı ayrı çiftçi yazdıran, tarlaları köyden daha büyük kayda geçirten köylülerle bitmiyor. Yardımdan faydalanmak için çiftçi yazılanların arasında esnaf, tüccar, serbest meslek sahipleri, hatta Toprak Mahsulleri Ofisi TMO müdürü de var. 
     Türkiye Ziraat Odaları Birliği’nce hazırlanan raporda, "Bu köylerde arazisi olup işletmesi için başkasına veren, ancak doğrudan dektek söz konusu olduğunda yararlanan pek çok kişi bulunmaktadır. Doğrudan gelir desteğinden yine en çok zenginler ve tarımla hiç ilgisi olmayanlar faydalanmıştır" deniyor. Sistemden yararlanarak doğrudan gelir desteği alanların isimlerine de yer veriliyor. Listede, avukat, diş hekimi, tüccar, otel sahibi, doktor, belediye başkanı ile TMO müdürünün ismi yer alıyor. 
     Raporda şöyle denildi "Ülkemiz işletmelerinin yüzde 36.7’sini 1 - 20 dekar arasındaki işletmeler oluşturmaktadır. Arazisi çok olan yani 200 dekarın üstündeki işletmeler, işletme sayısı yüzde 53’tür. Bu demektir ki, küçük işletme sahibi daha az desteklenecek. Fakir yine fakir, zengin yine ihya edilmiş olacaktır." 
     



 EKONOMİ 





















</TEXT>
</DOC>
