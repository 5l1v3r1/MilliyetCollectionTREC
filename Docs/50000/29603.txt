<DOC>
<DOCNO> 29603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/spor/aspo.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Anderlecht’in Kanadalı golcüsü Tomasz Radzinski için harekete geçti 
</HEADLINE>
<TEXT>
Kartal'da son bomba 
Gözden çıkardığı Nouma’nın yerine santrfor arayan Siyah - Beyazlı kulüp, Radzinski’de karar kıldı. Radzinski’nin ilk teklife olumlu yanıt verdiği belirtildi 
     BİLAL MEŞE 

     Belçika’da kral 
     BEŞİKTAŞ, Teknik Direktör Christoph Daum’un gönderilmesini istediği Fransız Pascal Nouma’nın yerine aradığı golcüyü sonunda buldu. Siyah - Beyazlılar, Anderlecht’in Kanadalı santrforu Tomasz Radzinski’de karar kıldı. Belçika’da gol kralı olan Radzinski’nin de gelmek için gönüllü olduğu ve ilk teklife olumlu yanıt verdiği ifade edildi. 
     
     Sıra pazarlıkta 
     SİYAH - Beyazlı yöneticilerin önümüzdeki günlerde Tomasz Radzinski’nin menajeriyle masaya oturarak pazarlık yapacakları belirtildi. Teknik Direktör Christoph Daum’un aksilik olması halinde alternatif isimler de belirlediği öğrenildi. Radzinski’nin transfer edilememesi durumunda bu futbolcuların gündeme alınacağı açıklandı. 
     
N’GOTTY bugün geliyor 
     İdmana çıkacak 
     KARTAL YİĞİT 

     BEŞİKTAŞ’ın bir süredir gündeminde bulunan Fransız futbolcu N’gotty ile kesin anlaşmaya varıldığı belirtildi. Önceki gün İsviçre’ye giden ve burada N’gotty’nin menajeriyle masaya oturan Başkan Serdar Bilgili, iki yıllık anlaşma yaptı. Transferin maliyetinin 600 bin dolar olduğu ifade edildi. Fransız oyuncunun bugün İstanbul’a geleceği ve Siyah - Beyazlı takımın antrenmanlarına katılacağı belirtildi. 
     
Kimdir      Bruno N’gotty 
     FUTBOLA 1988’de Lyon’da başladı. 1995 yılında Paris Saint Germain’e, 1998’de Milan’a, geçen sezon da Marsilya’ya transfer oldu. 30 yaşında. 1.85 boyunda, 86 kilo. Savunmada görev yapıyor, hava toplarındaki hakimiyeti dikkat çekiyor. 
     
     Tomasz Radzinski 
     YILDIZI Germinal Ekeren’de parladı, 1998 yılında Belçika’nın en ünlü kulübü Anderlecht’e transfer oldu. 1.74 boyunda ve 73 kilo ağırlığında. Kanada vatandaşı olan yıldız, forvette görev yapıyor. 
     



 SPOR 























</TEXT>
</DOC>
