<DOC>
<DOCNO> 43364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/yasam/yas02a.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarışmada skandal 
</HEADLINE>
<TEXT>
Öksürük kopyasıyla 2.2 trilyon kazandı 
İngiltere’de "Kim milyoner olmak ister "adlı yarışmayı, bir binbaşı, sorulara arkadaşlarının, birinci şık için bir, ikinci şık için iki, üçüncü şık için üç kez öksürmesi sayesinde kazandı 
     DIŞ HABERLER SERVİSİ 

     İngiltere’de televizyonun "Kim milyoner olmak ister " adlı yarışma programında bir milyon sterlin yaklaşık 2.2 trilyon lira kazanan bir binbaşının başı dertte. Gerekçe de Binbaşı Charles Ingram, ödülü kendi bilgisiyle değil arkadaşlarının kopya vermesiyle kazanması. Ve tabii Ingram’ın İngiliz Polis Teşkilatı Scotland Yard ile başı derde girdi. 
     
     Binbaşı ve arkadaşları 
     Sun gazetesinin haberine göre, yarışma programına Binbaşı Charles Ingram’ın bazı asker arkadaşları da izleyici konuk olarak katıldı. İddiaya göre, yarışma sırasında binbaşı, sorulan soruların yanıtını arkadaşlarının birinci şık ise bir kez, ikinci şık ise iki kez, üçüncü şık ise üç kez öksürüp kopya vermeleri sayesinde kazandı. 
     Olayın içyüzünün ortaya çıkması üzerine duruma el koyan Scotland Yard soruşturma başlattı. Ancak skandalla ilgili henüz tutuklama olmadığı bildirildi. 
     



 YAŞAM 























</TEXT>
</DOC>
