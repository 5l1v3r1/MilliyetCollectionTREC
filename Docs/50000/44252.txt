<DOC>
<DOCNO> 44252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/son/sonspo14.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 2 - Denizlispor 1 
</HEADLINE>
<TEXT>

     Birinci Süper Futbol Ligi'nde Fenerbahçe, Denizlispor'u 2-1 yendi. 
     4. dakikada, Yusuf'un sağdan ortasında, altıpas içinde Revivo'dan 
     önce El Saka, topu kornere atarak tehlikeyi önledi. 
     7. dakikada, Andersson ile paslaşarak ceza sahasına giren 
     Revivo'dan önce Denizlispor savunması topa ayak koydu. Meşin yuvarlak Yusuf'un önünde kaldı. Bu futbolcu, topu uygun durumdaki Andersson'a bıraktı. Andersson'un şutunda, top üstten auta gitti. 
     17. dakikada Fenerbahçe 1-0 öne geçti. Ogün'ün sağdan kullandığı 
     uzun taç atışından gelen topu, ceza alanı içindeki Andersson kafayla ceza sahası dışında bulunan Lazetiç'e indirdi. Bu futbolcunun sert şutunda, meşin yuvarlak kaleci Abdoulaye'in solundan filelere gitti ve Fenerbahçe 1-0 öne geçti. 
     20. dakikada, Revivo'un soldan ortasında, altıpas içinde 
     Andersson'un ayak koyduğu top, kaleci Abdoulaye'de kaldı. 
     26. dakikada, Revivo'un ceza alanı sol çaprazından attığı sert 
     şutta, top kaleci Abdoulaye'in ellerinde kaldı. 
     30. dakikada, Ali Güneş'in soldan ceza alanına ortaladığı topa, 
     Andersson kafayla kötü vurdu. Meşin yuvarlak yandan auta gitti. 
     31. dakikada, Ahmet Hassan'ın sağdan ortaladığı topa, Veysel 
     kafayı vurdu. Ancak, top yandan auta çıktı. 
     39. dakikada, Ogün'ün sağdan ortasında, penaltı noktası üzerindeki 
     Andersson'un kafa şutunda, top Denizlispor kalesinin direğinin dibinden auta gitti. 
     Fenerbahçe, Denizlispor karşısında ilk yarıyı 1-0 önde kapadı. 
     52. dakikada, Ali Güneş'in soldan ortaladığı topa Yusuf kafayı 
     vurdu. Meşin yuvarlak üstten auta gitti. 
     54. dakikada, topla ceza alanına giren Ogün'ün sert vuruşunda, 
     meşin yuvarlak yandan auta gitti. 
     Aynı dakika içinde Denizlispor'da Serdal'ın yerine Coşkun xx 
     oyuna girdi. 
     56. dakikada, Denizlispor defansının hatasını iyi değerlendiren ve 
     sağ çaprazdan ceza alanına giren Ali Güneş'in şutunda, top kaleci Abdoulaye'de kaldı. 
     58. dakikada, Fenerbahçe defansından topu söken ve sol çaprazdan 
     ceza alanına giren Veysel'in vuruşunda, top yandan auta gitti. 
     59. dakikada, Yusuf'un pasıyla soldan ceza alanına giren Ali 
     Güneş'in sert şutunda, top yandan auta gitti. 
     65. dakikada, Ali Tandoğan'ın soldan kullandığı serbest vuruşta, 
     kaleci Rüştü topu iki hamlede kontrol etti. 
     67. dakikada, Fenerbahçe'de Yusuf'un yerine Johnson xx oyuna 
     dahil oldu. 
     73. dakikada, Fenerbahçe farkı ikiye çıkaran golü attı. Sol 
     çaprazda Ogün'ün kullandığı serbest vuruşta, Zoran Mirkoviç topu kafayla filelere göndererek takımını 2-0 öne geçirdi. 
     77. dakikada, Fenerbahçe Andersson'un yerine Oktay'ı x oyuna 
     aldı. 
     80. dakikada, Denizlispor'dan Ahmed Hassan sarı kart gördü. Aynı 
     dakika içinde Ahmed Hassan yerini Mustafa'ya x bıraktı. 
     84. dakikada, topla ceza alanına giren Revivo'un pasıyla kale 
     alanında buluşan Oktay'ın sert şutunda, meşin yuvarlak kaleci Abdoulaye'de kaldı. 
     86. dakikada, Denizlispor'da Ali Tandoğan'ın yerine Muzaffer xx 
     oyuna girdi. 
     87. dakikada, Fenerbahçe Revivo'nun yerine Rapaiç'i x oyuna 
     aldı. 
     88. dakikada, kendi sahasından aldığı topla sağdan ceza sahasına 
     giren Muzaffer, çok sert bir vuruşla meşin yuvarlağı kaleci Rüştü'nün sağından filelere gönderdi 2-1 90. dakikada, Mustafa'nın sert şutunda, kaleci Rüştü topu kornere 
     tokatladı. 
     Uzatma dakikalarında topla ceza sahasına giren Rapaiç, pasını Oktay'a aktardı. Bu futbolcunun vuruşunda, top kaleci Abdoulaye'de kaldı. 
     Karşılaşma Fenerbahçe'nin 2-1 üstünlüğüyle sona erdi. 
     






</TEXT>
</DOC>
