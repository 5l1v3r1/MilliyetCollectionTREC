<DOC>
<DOCNO> 1947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/guncel/gun01.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet "Beyaz Enerji" ifadelerini ele geçirdi 
</HEADLINE>
<TEXT>
Sanıklardan aynı ağız’ 
Jandarmada verdikleri ifadeyi, Enerji Teftiş Kurulu’nda tekrarladılar. Teklifleri aynen kabul etmenin gerekçesi "Verilen rakamlar layıktı" 
     ERSAN ATAR, GÖKÇER TAHİNCİOĞLU Ankara 

     Beyaz Enerji Operasyonu kapsamında gözaltına alınan sanıklar, sorulan sorulardan büyük bölümüne aynı yanıtları verdi. Sanıklar jandarmada, Enerji Bakanlığı Teftiş Kurulu Başkanlığı'na verdikleri ifadeleri aynen tekrarlarken, soruşturma kapsamındaki projeye verilen teklifleri aynen kabul etmelerinin gerekçesini, "Verilen rakamlar yeterince layıktı" olarak açıkladı. Sanıklar, yatırım programında olmaları nedeniyle, söz konusu projeleri "acilen" ihaleye açtıklarını iddia etti. 
     
Hepsi bir telden      Operasyon kapsamında gözaltına alınan sanıklardan Devlet eski Bakanı Birsel Sönmez, TEAŞ Genel Müdürü Muzaffer Selvi, Genel Müdür Yardımcısı Ünal Peker ile eski Genel Müdür Zeki Köseoğlu ve Yönetim Kurulu Üyesi Timuçin Tümer ile, haklarında gözaltı kararı verilmeyen diğer isimler, Bakanlık Müfettişi M. Sefa Soydan ve Ankara DGM Savcısı Talat Şalk'ın yönelttiği aynı yöndeki sorulara ortak yanıtlarla karşılık verdi. 
     
Savcı Şalk 'Jandarmayla uyumluyuz'      İhalelere ait tüm sözleşmeler incelemede’ 
GÖKÇER TAHİNCİOĞLU Ankara 
     Beyaz Enerji Operasyonu'nu yürüten Ankara DGM Cumhuriyet Savcısı Talat Şalk, "Enerji Bakanlığı'nın aralarında Mavi Akım Projesi'nin de bulunduğu tüm proje ve ihaleleri inceleniyor" dedi. Şalk, "Jandarma asker havasında değil. Soruşturmayı uyum içinde sürdürüyoruz" dedi. 
     Şalk, soruşturma çerçevesinde yeni gözaltı veya serbest bırakmaların olabileceğini belirtti. Operasyonun başlamasının ardından hükümetle Genelkurmay arasında çıkan "düğmeye basma" tartışmasına da değinen Şalk şunları söyledi 
     
Asker sivil ayrımı yanlış      "Jandarma, sonuçta İçişleri Bakanlığı'na bağlı. İhbar yapıldığında jandarma, soruşturma başlattığını önce İçişleri Bakanlığı'na haber vermiş. Daha sonra konu bana iletildi. Normal prosedür işledi. Operasyondan benim bile Sadettin Tantan'dan sonra haberim oldu." 
     
Peker önce atıldı sonra korunduBARKIN ŞIK Ankara 
     Beyaz Enerji Operasyonu kapsamında gözaltına alınan TEAŞ Genel Müdür Yardımcısı Ünal Peker'in, Bayındırlık Bakanlığı'ndaki görevi sırasında geçirdiği soruşturma nedeniyle görevinden alındığı, ancak Enerji ve Tabii Kaynaklar Bakanı Cumhur Ersümer'in girişimiyle 1997'de kadrosunun TEAŞ'a geçirildiği öne sürüldü. 
     DGM Savcısı Şalk'ın yürüttüğü Beyaz Enerji Operasyonu kapsamında gözaltına alınan ve sorgusu süren Peker'in, İçişleri Bakanı Tantan'ın Ersümer'e brifing vermesi ve "bu isimleri al" uyarısına kadar görevinde kaldığı iddia edildi. 
     


 GÜNCEL 





















</TEXT>
</DOC>
