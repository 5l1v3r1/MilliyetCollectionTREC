<DOC>
<DOCNO> 44568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/astro/index.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün size ne getirecek 
</HEADLINE>
<TEXT>

Dolunay bugün 16.48 Koç burcunda gerçekleşiyor. Terazi-Koç ekseni üzerindeki dolunayın doğrudan ilişkiler, savaş ve barış ve uzlaşı ve çatışma üzerine kurulu olduğunu görebiliriz. Bugünlerde ABD’nin haritasının da Mars transiti altında olması riskli kılmakta. Gün içinde Venüs-Jüpiter uyumu ilişkilerimizi geliştirmek için değişik fırsatlara sahip olabileceğimizi göstermekte. Koç’lar bugün dolunayın etkisi altında ilişkilerinde önemli adımlar atabilirler ama uzlaşı aramaları da gerekiyor. Boğa’lar günlük sorumluluklar, sağlıkla ilgili konular yüzünden karmaşa yaşayabilirler. İkizler için canlı bir gün olabilir ama her düşünceye evet dememeli, düşünmeliler. Yengeç’ler gerginlik içinde olabilirler. İşte dengenin zorlanması ve üstleriyle çatışma söz konusu olabilir. Aslan’lar da heyecanlılar ama bu enerjilerini olumlu yöne döndürebilirler. Başak’lar için parasal konularda ortaklarına aşırı derecede bağlı olmak bazı pürüzler çıkarabilir. Parayı iyi kullanmalılar. Bugün Venüs’ün ön planda olması eğer gereken anla ışı ve toleransı gösterebilirsek dolunayın gerginliğini daha yapıcı biçimde kullanabileceğimizi anlatmakta. Terazi’ler bu etki altında ektiklerini biçiyorlar ve ortak konularda önemli gelişmelerle karşılaşıyorlar. Akrep’ler için detaylı çalışmalar, iş ortamında terletici işler söz konusu. Yay’lar yüksek enerjiye sahipler, çok şey yapabilirler. Kişilik çatışmasına girmekten kaçınmalılar. Oğlak’ların üzerinde bugün baskı var. Özellikle iş ortamında huzursuz ve yoğun olabilirler. Kova’lar için bu dolunay hareket, iletişim ve yakın çevreleriyle sık temas getirmekte. Sözleri ile çok şeyi halledebilirler. Balık’lar harcamalarını gözden geçirmekte haklılar. Yeni kaynaklar yaratabilirler. 

            Faks 287 74 37 
      







</TEXT>
</DOC>
