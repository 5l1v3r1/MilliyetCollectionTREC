<DOC>
<DOCNO> 11148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/yazar/akyol.html </URL>
<DATE> 2001/03/13/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Son şans 
</HEADLINE>
<TEXT>

     ANKARA'DA üst düzey bürokratlara kesin talimat verildi 
     - Ekonomi konusunda hiç kimse konuşmayacak, açıklama yapmayacak. Sadece Sayın Bakan Kemal Derviş konuşacak 
     Dün telefonla görüştüğüm üst düzey bürokrat, sabahtan beri Kemal Derviş'le çalışmıştı. Sorularıma cevap vermedi, hedeflerin yeniden ayarlanmakta olduğunu söylemekle yetindi 
     - Açıklamaları Sayın Derviş yapacak. 
     Anlaşılan, öteki bakanlar da fazla konuşmayacak. Bu aşamada Bakanlar Kurulu'nda da bu konu görüşülmedi zaten. 
     Ekonominin disiplin altına alınması yönünde olumlu işaretlerdir bunlar. Evet, her şey sıkı tutulmalı... Çünkü Türkiye, ekonomide son şansını deniyor. Reformların en az on yıl gecikmiş olmasının ağır faturalarını ödüyoruz. 
     Telefonla görüştüğüm üst düzey bürokrat sadece şunu söyledi 
     - Bu defa da başarılamazsa, Allah korusun, hiper enflasyon olur Ama Türkiye bunu aşacak, herkes emin olmalı... 
     
     EKONOMİDE yeni bir krizi, bir hiper enflasyon felaketini Türkiye kaldıramaz. Ekonomik krizlerin bölge, etnik, mezhep, kültür ve sınıf farklarını nasıl çığırından çıkarıp ateşlediğinin örnekleriyle dolu dünya 
     Türkiye'deki şubat krizinden başka ülkelerin de tedirgin olmasının bir sebebi, onların da olumsuz etkilenmesidir, öteki sebebi "Türkiye'nin istikrarsızlığa sürüklenmesi"nden korkmalarıdır. 
     En çok bizim, 64 milyonun korkması lazım böyle bir ihtimalden. 
     Kamu bankaları en kritik konu... Mesut Yılmaz'ın dediği gibi "on yıldır bütün koalisyon hükümetleri" kamu bankalarını popülizm aracı olarak kullandılar. Hiçbir koalisyon "ben yapmadım" diyemez. Koalisyonların tabiatı böyledir. 
     Kamu bankalarının bütün koalisyonlarda "paylaşılmış" olması, bunun kanıtı... 
     
     ZİRAAT Bankası Genel Müdürü Osman Tunaboylu'nun basına yansıyan sözleri 
     - Özellikle son yıllarda meydana gelen tabii afetler çiftçileri büyük sıkıntılara düşürdü. Tasfiye olunacak alacak 138 trilyon bu sıkıntıyı ifade ediyor... 
     Hukuken "yolsuzluk" niteliğindeki işlemlerin yanında, kamu bankalarına yükletilen bu 'görev zararları'nın tutarı 20 milyar dolar 
     Nasıl düzeltilebilir Ekonomist Prof. Hurşit Güneş'in söylediği şu 
     - Bu tür destekler tamamen kaldırılmıyor ama disipline ediliyor Önce bütçeye parasını koyacaksınız, ondan sonra bu paraları bir kamu bankasına harcattırabilirsiniz. Bütçede para yoksa, harcama da olmamalı 
     Demek ki, falanca kamu bankasına emir verip "maaşı sen öde, ürün alımları için para ver," denilemeyecek 
     Bu, ekonomide siyasetin rolünün azalması demektir, bir rasyonelleşme işaretidir. 
     Acıları olacak ama aynı zamanda bir fırsat Ekonomiyi akılcılık ve verimlilik disiplinine almak için... 
     Bunu başarırsak yeni bir kriz korkusundan kurtulacağımız gibi, yeni bir atılım dönemine de girebiliriz. Onun için hepimiz destek olmalıyız. 
     
     





Son şans 


Vedat Günyol 


Bahçeli "Felaket yok" 


Şair Ecevit 


Çok cesur ve köklü adımlar... Hükümet atabilecek mi 


Şansı ıskalamamak 


Okulların başarısı 


Bu da bir model... 


Manipülasyonun bedeli 


Bankamatik siyaset bitiyor 


Derviş'in 100 günü 


Ekonominin 12 Mart'ı 


IMF’siz olmaz, IMF reçetesiyle de olmaz 


</TEXT>
</DOC>
