<DOC>
<DOCNO> 41343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/magazin/mag02.html </URL>
<DATE> 2001/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dansın sultanlarına Revivo karşılaması 
</HEADLINE>
<TEXT>

"Revivo sayesinde Türkiye, aklımıza Fener’i getiriyor" diyen Tel Aviv halkı, Sultans Of The Dance’ı sarı lacivert karşılayacak 
     ÖMER ERBİL İstanbul 

     Önce 15 Kasım’da Sultans Of The Dance, ardından da 19 Aralık’ta Fazıl Say İsrail’e gidiyor. 25 program gerçekleştirecek olan Sultans Of The Dance grubunun ilk durağı Tel Aviv. İsrail İstanbul Başkonsolosluğu Kültür Ataşesi Zali De Toledo Türkiye denince akla hemen Fenerbahçe’nin geldiğini belirterek, gösterinin yapılacağı gün tüm Tel Aviv sokaklarını sarı lacivert bayraklarla donatacaklarını söyledi. 
     
     Bayraklarla donatacağız’ 
     Toledo şöyle konuştu "Revivo sayesinde Fenerbahçe İsrail’de en sevilen takımlar arasına girdi. Türkiye denince akla ilk Fenerbahçe geliyor. Sultans Of The Dance, Tel Aviv’de 7 bin kişilik salonda gösteri yapacak. Başkan Aziz Yıldırım’dan randevu almaya çalışıyoruz. Onun da desteğini alırsak Tel Aviv sokaklarını sarı lacivertle donatacağız." 
     



 MAGAZİN 













</TEXT>
</DOC>
