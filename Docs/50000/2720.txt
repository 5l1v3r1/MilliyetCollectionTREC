<DOC>
<DOCNO> 2720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/spor/aspo.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre, "Galatasaray’da kalmaya hazırım" dedi, tarifesini bildirdi 
</HEADLINE>
<TEXT>
3.2 TRİLYON İSTERİM’ 
Sarı - Kırmızılı takımın genç yıldızı, teklifini Menajer Cüneyt Tanman’a iletti. Avrupa’dan teklif gelmesi halinde anlayış istediğini de söyledi 
     ERHAN TELLİ 

     Üç yıllık sözleşme 
     GALATASARAY’ın genç yıldızı Emre, Kanarya Adaları’ndaki kamptan önce İkinci Başkan Mehmet Cansun’a "Kalmak istiyorum" dedikten sonra, dönüşte de Menajer Cüneyt Tanman’a fiyatını bildirdi. Sarı - Kırmızılı kulüpten üç yıllık sözleşme talep eden Emre, 4 milyon 750 bin dolar yaklaşık 3 trilyon 200 milyar lira istediğini ifade etti. 
     
     Önce 1.2 trilyon 
     EMRE, paranın 1 milyon 750 bin dolarlık 1 trilyon 200 milyar lira bölümünün garanti olmasını ve ilk yılda ödenmesini, kalanının da yarısı peşin, diğer bölümü maç başına olmak üzere iki yılda verilmesini talep etti. Avrupa’dan teklif gelmesi halinde anlayış beklediğini vurgulayan Emre, bu nedenle de her yıl için ayrı bonservis belirlenmesini söyledi. 
     
     Avrupa’yı dondurdu 
     TANMAN ise Emre’ye "Teklifini yönetime ileteceğim" dedi ve süre istedi. Menajeri Becali’nin yapılacak son görüşmede ve imza töreninde bulunmasını isteyen Emre, yanıt gelene kadar Avrupa’dan gelecek teklifleri dondurduğunu da vurguladı. Menajer Cüneyt Tanman’ın Antalya kampında Okan’dan da teklif alacağı öğrenildi. 
     


 SPOR 






























</TEXT>
</DOC>
