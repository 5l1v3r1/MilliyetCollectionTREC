<DOC>
<DOCNO> 37149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/ekonomi/eko01.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerjide çözüm haftaya 
</HEADLINE>
<TEXT>

Bakan Derviş ve Enerji Bakanı Çakan’ın katıldığı toplantıda, enerji sektörü sorunlarına ilişkin çözümlerin gelecek hafta alınacağı açıklandı 
     ANKARA Milliyet 

     Hazine ve Enerji Bakanlığı arasında uzun süredir sorun yaratan konular, Enerji ve Tabii Kaynaklar Bakanı Zeki Çakan ve Devlet Bakanı Kemal Derviş ile Hazine ve enerji bürokratlarının katıldığı toplantıda ele alındı. Toplantının çok verimli geçtiğini belirten Derviş, enerji sorunlarına çözüm bulmaksızın Türkiye’yi yeniden büyümeye götürmenin mümkün olamayacağını kaydetti. Derviş, "Çok verimli bir çalışma oldu ama bitmedi. Gelecek haftanın ortalarına doğru bitecek, kesin kararlar alınacak" diye konuştu. 
     
     20 günde çözeriz 
     Enerji Bakanı Zeki Çakan da toplantının verimli geçtiğini belirterek "Enerji politikalarını askıda bırakamazdık, Enerji Bakanlığı ve Hazine bundan sonra tek taraftır. Tek vücut olarak hareket edeceğiz" dedi. Çakan, toplantılarda TEAŞ, TEDAŞ ve BOTAŞ’ın finansman ve ödeme dengesi konularının ele alınacağını ve bu konuların 15 - 20 içinde sonuçlandırılacağını söyledi. Toplantıya ev sahipliği yapan Çakan, Derviş’e Bartın’dan getirttiği özel börekleri ikram etti. 
     Toplantıda, Hazine 29 yap-işlet-devret projesinde ciddi bir elemeye gidilmesini, Enerji Bakanlığı ise TEAŞ’ın 1 katrilyon, TEDAŞ’ın 1.5 katrilyon, BOTAŞ’ın ise 700 trilyonluk açığının kapatılması için kaynak istedi. 
     
     



 EKONOMİ 



















</TEXT>
</DOC>
