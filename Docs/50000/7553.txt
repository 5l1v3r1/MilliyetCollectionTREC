<DOC>
<DOCNO> 7553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/yazar/pulur.html </URL>
<DATE> 2001/02/17/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bakan olmanın dayanılmazlığı 
</HEADLINE>
<TEXT>

     BAZI siyasetçilerin, Cumhurbaşkanı Sezer'le araları açık, yaptıklarını hazmedemiyorlar. 
     Niye 
     Çünkü, onlar, Cumhurbaşkanlığı makamını "Çankaya muhtarlığı" sanıyorlardı hele muhtarı, kendileri bulup, seçip, oraya göndermişlerse... 
     Ne demekti, onların gönderdiği kanunları, kararnameleri "hukuka aykırı" diye geri çevirmek 
     Bütün mesele buradaydı 
     "Biz bulduk, biz seçtik, biz gönderdik, o bizi dinlemiyor " 
     Sanki adamı, sokakta rasgele bulup, göndermişlerdi 
     Sezer'in Anayasa Mahkemesi Başkanlığı'ndan, Çankaya Köşkü'ne çıkan biri olduğunu, akıllarına getirmek bile istemiyorlardı. 
     Çünkü onlar böylelerini hiç tanımazlardı. 
     
     ONLARIN tanıdıkları, son mezarlık krizinde - Nakşibendilerin başı Esat Coşan'ın Süleymaniye'ye gömülmesi - tarzını, tavrını, kimliğini koyan bir bakandı. 
     DSP'li olan bu bakan açıkça, siyasi ilkesini değil, ilkesizliğini ortaya koymuştu. 
     "Bakanlık yapacaksam, liderimin kararına uyarım " diyordu. 
     İlkelermiş, değerlermiş, bunlar fasafiso, önemli olan bakanlık, önemli olan koltuk... 
     Lidere karşı çıkıp, bakanlık koltuğundan olmak, Allah korusun 
     
     KİM bu bakan 
     Adını bilenleriniz bilir, biz de biliyoruz, lakin bu köşede onun kimliğini açıklayarak, kendisine haksızlık edeceğimizi düşünüyoruz. 
     Adam tek başına çıkıp bunları söyleseydi neyse, yüzden fazla DSP milletvekili - Rıdvan Budak hariç - ondan farklı mı 
     
     "BAKANLIK yapacaksam, liderimin kararına uyarım " 
     Bakan olmak, sanki ilahi bir görev, yüce Allah, adamı bakan olmak için yaratmış, yüce buyruktan çıkmak ne haddine 
     
     BAKANIN bu yaklaşımı bize düşünür Cemil Meriç'in bir yazısını hatırlattı... x 
     Cemil Meriç, o yazısında birinin doçentlik uğruna "Sosyalizm kitabını yayımlamaktan vazgeçtiğini" anlatır. 
     Kitabın, Rusya aleyhtarı olduğunu belirten Cemil Meriç şöyle der 
     "Doçent olamazsan... 
     Ne olur doçent olamazsan 
     Doçent olmak bir vazife midir 
     Sen doçent olmak için mi yaratıldın 
     Fikir uğrunda edna az, pek az fedakarlığı göze alamayan, üniversitede kapıcı olmaya layık değildir." 
     Cemil Meriç'in yazısından birkaç cümleyi aktardık, "Bakanlık yapacaksam, liderimin kararına uyarım" diyen siyasetçiler, acaba nerenin kapısına, kapıcı olmaya layıktır ki 
     
     BUNLAR, liderlerinin yolsuzluk iddialarını parmaklarıyla aklarlar, liderler de onları... 
     Serpil Çevikcan'ın dün MİLLİYET'te manşet olan haberine bakın 
     "Ecevit'i kandırdılar 
     Enerji raporu, Ecevit'e sunulurken, gizli bir el devreye girdi, soruşturma 10 bakana yayıldı." 
     Bu "el" kimin eli 
     
     -------- 
     x Cemil Meriç, Jurnal, cilt 1 İletişim Yayınları syf 305 
     
     





HADEP nereye 


Başbuğ'un serveti 


Lekeli koltuk... 


'IMF'nin körlüğünü telafi edeceğiz' 


TGRT’de bir Özal mı 


Barışın ilmiği kimin elinde .. 


Olağandışı olağan 


Organizasyon özürlülere 


Yılmaz "Sivil yönetim güçsüz" 


Beyin katliamı 


HADEP'te devrim 


Hedef sadece askeri değil 


EGS'de ortak satışları... 


Bakan olmanın dayanılmazlığı 


5'li mektup 


Yitik savaşların yaralıları 


Köprü geçişi bedava olsa trafik rahatlar 


Hayrattır - ihtiyacın varsa çekinme al... 


</TEXT>
</DOC>
