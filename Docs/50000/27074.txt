<DOC>
<DOCNO> 27074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/son/sonspo19.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Rüştü Fenerbahçe'de kaldı.. 
</HEADLINE>
<TEXT>

     Fenerbahçe'de iç transferde milli kaleci Rüştü Reçber ile 2 yıllık sözleşme yenilendi. 
     Öğleden sonra kulüp binasına gelen Rüştü'nün menajeri Saffet Sancaklı, yönetilerle yaklaşık 2,5 saat süren görüşme yaptı. Daha sonra yapılan açıklamada, Rüştü ile 2 yıllık sözleşme imzalandığı bildirildi. 
     Fenerbahçe Kulübü Asbaşkanı Murat Özaydınlı, Rüştü'nün Fenerbahçelliğini kanıtmamış bir oyuncu olduğunu belirterek, ''Rüştü, Fenerbahçe sevgisini gösterdi. Fenerbahçe'nin bu sezon koyduğu kurallar çerçevesinde o da imzasını attı'' dedi. 
     Menajer Saffet Sancaklı da Rüştü ile Fenerbahçe Kulübü arasında bir sorun olmadığını, imzanın gecikmesinin ise kendisinin yurtdışında olmasından kaynaklandığını söyledi. Sancaklı, ''Hem Fenerbahçe, hem de Rüştü fedakarlık yapmıştır. Ben Rüştü adına Fenerbahçe Kulübü'ne teşekkür ediyorum'' dedi. 
     
     Johnson tamam, Celil anlaşamadı 
     Bu arada, iç transferde Johnson ile de her konuda anlaşıldığı, Ganalı oyuncunun İstanbul'a dönüşünde imza atacağı açıklandı. 
     Asbaşkan Murat Özaydınlı, Celil konusunda ise anlaşma olmayacağını belirterek, ''Celil'in Fenerbahçe ile ilgili öğrenmesi gereken şeyler var'' diye konuştu. 
     Öte yandan Özaydınlı, dış transferde İspanya'nın Real Madrid takımından Geremi'nın adının geçtiğini, ancak kendilerinin bu oyuncuyla ilgilenmediklerini kaydetti. 






</TEXT>
</DOC>
