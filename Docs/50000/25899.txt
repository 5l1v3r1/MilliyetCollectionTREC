<DOC>
<DOCNO> 25899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/yasam/yas02.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Paran yoksa kudur 
</HEADLINE>
<TEXT>

Kuduz köpeğin ısırdığı 4 yaşındaki Murat’a babasının parası olmadığı için aşı yapılmadı. Parayı Kaymakam ödedi de Murat aşı olabildi... 
     ÖMER ERBİL, EMİNE TÜRKER İstanbul 

     Kuduz köpeğin 12 kişiyi ısırmasının ardından karantinaya alınan Beykoz Tokatköy’de, vatandaşlar kendi başının çaresine bakıyor. Mahalle sakinleri ellerinde tüfekle köpek peşine düşerken, öldürdükleri hayvanların kanlarını da yine kendileri kireçliyor. 
     Bin öğrencinin bulunduğu Tokatköy İlköğretim Okulu’nda da hala bir sağlık taramasının yapılmaması vatandaşları tedirgin ediyor. Muhtar Erkan Atagün, tek tek sokakları gezerek, anonslarla köpekler tarafından ısırılan çocuk olup olmadığını araştırıyor. 
     Muhtar Atagün, köpeklerin 15 gündür mahalleye özellikle geceleri geldiğini, öldürülen köpeğin diğer hayvanları da ısırmış olabileceğini belirtti. 
     
Ya Kaymakam vermeseydi      Önceki gün öldürülen kuduz köpek tarafından sırtından ısırılan dört yaşındaki Murat Özdemir, sonradan ortaya çıkan çocuklardan sadece biri. İki günlük sürenin dolmasına iki saat kala aşısı yapılan Murat’ın babası Hasan Özdemir şunları söyledi "Köpeğin kuduz olduğunu öğrendikten sonra Beykoz Devlet Hastanesi’ne gittik. Aşı yok diye geri çevirdiler. Aşı almak için eczaneye gitttiğimde aşı ve serum için 50 milyon istendi. Param olmadığı için yaptıramadım. Sonra kaymakam parayı cebinden ödedi de çocuğuma aşı yapıldı." 
     
Belediyeler köpekleri buraya bırakıyor’      Bölgesindeki başıboş köpeklerden Beykoz Belediye Başkanı Alaaddin Köseler de şikayetçi. Köseler, "Bazı ilçelerde bu işin taşaronluğu yapılıyor. Kendi bölgelerinden topladıkları köpekleri gecenin bir vakti araçlarla buraya getirip bırakıyorlar" dedi. Köseler ayrıca, Tokatköy’de yakalanan başı boş köpeklerin, Ömerli’deki hayvan barınağına götürülüp kuduz olup olmadığının tespit edileceğini söyledi. 
     



 YAŞAM 























</TEXT>
</DOC>
