<DOC>
<DOCNO> 9901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/ekonomi/eko15.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>

     İlaç zammı kapıda 
     Kurban Bayramı sonrasında ilaç ürünlerine zam geliyor. İlaç ve Kimya Endüstrisi İşverenler Sendikası Genel Sekreteri Dr. Tandoğan Tokgöz, krizin kendilerini diğer sektörlere göre daha fazla etkilediğini belirterek, "Çünkü biz girdi maliyetlerindeki artışı resen kendi kendimize değerlerdirip fiyat artıramıyoruz" dedi. Tokgöz, Sağlık Bakanı’na taleplerini ilettiklerini kaydederek, "Bayram sonrası fiyat artışı alacağımızı ümit ediyoruz" diye konuştu. Sağlık Bakanı Osman Durmuş da ilaç ithalatçılarının fiyat artışı talebi olduğunu bildirirken, bayramdan sonra bir düzenleme yapacaklarını kaydetti. 
     
     Çiftçi borcuna erteleme önerisi 
     Tarım ve Köyişleri Bakanı Hüsnü Yusuf Gökalp, çiftçi borçlarının üç yıl içinde faizsiz olarak ödenmesi için Bakanlar Kurulu’na öneri götüreceğini söyledi. İncelemelerde bulunmak üzere Sivas’ın Gemerek ilçesine gelen Gökalp daha sonra Şarkışla ilçesine geçerek burada vatandaşların sorularını yanıtladı. Bir çiftçinin "Borçlarımız ertelenecek mi " sorusunu Bakan Gökalp, "Çiftçi borçlarının üç yıl içinde, altı eşit taksitle ödenmesi için Bakanlar Kurulu’na öneri götüreceğim’’ dedi. 
     
     Eti işçisinden leblebili eylem 
     Konya’nın Seydişehir İlçesi’ndeki Eti Alüminyum işçileri, araçları durdurarak leblebi dağıttılar ve tesislerin özelleştirme kapsamından çıkarılması için destek istediler. 
     Özçelik-İş Sendikası üyesi işçiler, Antalya yönüne giden araçları durdurarak sürücülerle yolculara leblebi, çiçek ve ’Tesisleri modernize edip yaşatalım, bu oyunu bozalım, Seydişehir Alüminyum Tesislerine sahip çıkmak vatandaşlık görevidir’’ yazan broşürler verdiler. Eylem süresince yoldan geçenlere 350 kilo leblebi dağıtıldı. Araç sürücüleri de yol güzerg hındaki işçilerin alkışlarına kornayla karşılık verdi. 
     
     Greenspan’dan Bush’a destek 
     ABD Merkez Bankası FED Başkanı Alan Greenspan, ABD Başkanı George W. Bush’un vergi indirimleri planına destek verdi. 
     Greenspan, gelecek 10 yıldaki 5.6 trilyon dolarlık bütçe fazlalarının azaltılmasında, vergi indirimlerinin, harcama artışlarına tercih edilebilir olduğunu söyledi. Greenspan, daha önce bütçedeki fazlalarının birinci kullanım alanının devlet borçlarının azaltılması olması gerektiğini savunuyordu. 
     
     Ekonomi durdu bakan gitti 
     Arjantin Ekonomi Bakanı Jose Luis Machinea, ülkenin zordaki ekonomisini düze çıkaramaması, icradaki yetersizliğine ilişkin aylardır süren eleştirilere sonunda dayanamayıp, Devlet Başkanı Fernando De la Rua’ya istifasını sundu. Rua’nın, Bakanlar Kurulu’nda değişiklik yapmaya niyeti olmadığını bildirmesinin ardından, ekonomi bakanı Machinea aleyhindeki eleştiriler artmaya başlamıştı. Machinea, üç yıldır durgunluktaki ekonomiyi canlandırmak için yeterince çaba göstermemekle eleştiriliyordu. Geçen aydaki göstergeler de ekonomide canlanmanın h l uzakta olduğunu gösteriyordu. 
     


 EKONOMİ 















</TEXT>
</DOC>
