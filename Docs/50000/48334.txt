<DOC>
<DOCNO> 48334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/yasam/yas04.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Boğazı onlara emanet 
</HEADLINE>
<TEXT>

Boğaz'dan geçişi sırasında dev Varyag gemisinin yoldan çıkmasını önleyecek iki süper romörkörün Kaptanı, Milliyet'e konuştu 'Gücümüze güvenin..' 
     MUSTAFA BAKACAK İstanbul 

     Karadeniz'de üç yıldır bekleyen dev Varyag gemisini İstanbul ve Çanakkale boğazlarından geçirecek römorkörler Nikolay Chiker’ ile Havila Champion'un kaptanlarını, Milliyet buluşturdu. 
     Varyag'ın kıç tarafında frenleme görevini üstlenecek 'Nikolay Shiker'in Rus kaptanı Michale Schevchenko ile dev gemiyi önden çekecek 'Havila Champion' un İngiliz kaptanı John Gray, riskli görülen İstanbul Boğazı geçişini harita üzerinde bir kez daha değerlendirdi. 
     
     İstanbul zarar görmeyecek’ 
     Daha önce bir çok zorlu operasyonda görev alan Kaptan Gray, şöyle konuştu 
     "Varyag 36 bin ton. Biz, 240 bin tona varan tankerleri çektik. Varyag'ın geçişiyle ilgili her türlü tedbir alındı ekipman, çeki telleri gerekenin çok üzerinde kapasitede. Ayrıca elimizde çok fazla yedek güç olacak. Böylesine güzel bir şehrin zarar görmesini kimse istemez. Bu yüzden duyulan kaygıyı anlıyorum. Biz de bunun için çok daha fazla gayret sarf edeceğiz. Türk kılavuz kaptanların tavsiyeleri doğrultusunda, İstanbul'a hiçbir risk yaşatmadan bu operasyonu gerçekleştireceğiz." 
     Rus kaptan Schevchenko da, Varyag'ın kıç tarafında kendilerine büyük ve zzorlu bir görev düşeceğini söyledi. 
     
     Tek vücut olacağız’ 
     Ancak bunun sorun olmayacağını söyleyen Schevchenko da, geçişi şöyle değerlendirdi "Operasyonda görev alacak herkesin tek vücut halinde hareket etmesi gerekiyor. Özellikle Havila Champion ile haberleşmemiz büyük önem taşıyor. Türk yetkililer ve Gray ile görüşmelerimiz sonucu bu konuda sorun yaşamayacağımızı anladım. Geriye tek sorun olarak hava kalıyor. Rüzgar ve akıntı uygun olursa, geçiş başarıyla tamamlanacaktır.." 
     



 YAŞAM 




















</TEXT>
</DOC>
