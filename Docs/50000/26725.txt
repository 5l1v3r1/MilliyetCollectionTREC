<DOC>
<DOCNO> 26725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/ekonomi/eko08a.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İş güvencesi yasası rafta 
</HEADLINE>
<TEXT>

     ATİLLA ÖZSEVER 

     Çalışma Bakanlığı’nca 17 gün önce Başbakanlığa gönderilen İş Güvencesi Yasa Tasarısı, henüz Bakanlar Kurulu’nda imzaya açılmadı. Tasarının Başbakan Yardımcısı Hüsamettin Özkan’a bağlı birimde bulunduğu öğrenildi. 
     Başlangıçta 15 acil yasa içinde yer alan tasarısının Bakanlar Kurulu’nun imzasından çıkıp Meclis’in tatile gireceği Haziran sonuna kadar kanunlaşması da zor gözüküyor. Başbakan Ecevit, TBMM tatile girmeden önce özellikle tütün, bankalar ve tahkim yasalarıyla Ek Bütçe’nin çıkarılacağını açıklamıştı. 
     TİSK ve işveren kesimi, işgüvencesinin kıdem tazminatıyla birlikte ele alınmasını ve iş yasalarına esneklik getirilmesini istiyor. Bu nedenle yasanın geri çekilmesini talep ediyor. İş güvencesiyle ilgili ilk hazırlanan tasarı da, Ekim 2000 tarihinde tüm bakanların imzasından çıkmasına rağmen yedi ay Başbakan Yardımcısı Özkan’a bağlı bakanlıkta bekletilmiş ve Meclis’e sunulmamıştı. Bunun üzerine Mayıs 2001’de öğretim üyelerince ikinci bir tasarı hazırlanmıştı. 
     



 EKONOMİ 





















</TEXT>
</DOC>
