<DOC>
<DOCNO> 19674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/yasam/yas01.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakın lejyoner’ olmayın 
</HEADLINE>
<TEXT>

Lejyoner’ bir bakteri... Havalandırma sistemlerinde ve uzun süre kullanılmayan su tesisatlarında ürüyor... Ve önlem alınmazsa, ÖLDÜRÜYOR 
     ANKARA Milliyet 

     Lejyoner hastalığı, ilk olarak 1976’da Philadelphia’da, Amerikan Lejyon Kongresi sırasında, otelde kalan kongre katılımcıları arasında ortaya çıkan bir pnömoni salgının ardından tanımlandı. 
     Toplam 221 kişinin etkilendiği bu salgında, 34 kişi hayatını kaybetti. Bir bakterinin neden olduğu hastalık, yüksek ateş, baş ağrısı gibi belirtilerle ortaya çıkıyor. Sonrasında, zatürree ve göğüs ağrısı eşlik edebiliyor. 
     
Yüzde 20’si can veriyor      Hastalar genellikle bakteriyi aldıktan sonraki 3-6 gün içinde hastanelere başvuruyor, ancak vakaların yüzde 15-20’si ölümle sonuçlanıyor. 
     Doğada yaygın olarak bulunan ve 40’tan fazla türü tanımlanan bu bakterilerin yaklaşık 20 kadarı insanlarda hastalık yapabilme yeteneğine sahip. 
     Legionella’ cinsi bakterilerin doğal ortamı nehirler, göller, termal sular, çamurlar ve kaynak suları... Doğal ortamda az sayıda bulunan bu bakteri, bina su sistemlerinde uygun alan ve faktörleri bulduğunda hızla çoğalıyor. 
     
Bakan Durmuş uyardı      İşte bu konuda, Türkiye için önemli bir uyarı Sağlık Bakanı Osman Durmuş’tan geldi. 
     Sağlık Bakanı Durmuş, lejyoner hastalığı görülme riskine karşı, turistik tesislerdeki su tanklarından ve soğutma kulelerinden sürekli örnek alınmasını istedi. Tüm illere genelge gönderen Bakan Durmuş, her tesiste hastalığa neden olan legionella bakterisi’ konusunda eğitimli ve riskleri saptayabilecek bir personel görevlendirilmesini ve tesislerdeki su tanklarından ve soğutma kulelerinden sürekli örnekler alınmasını istedi. 
     



 YAŞAM 















</TEXT>
</DOC>
