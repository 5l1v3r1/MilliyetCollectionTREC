<DOC>
<DOCNO> 28813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/guncel/gun03.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Peruklu birinci 
</HEADLINE>
<TEXT>

     MAŞUK GERGİN Kayseri DHA 

     Erciyes Üniversitesi Fen - Edebiyat Fakültesi mezuniyet törenine türbanlı öğrenciler alınmadı. Fakülte birincisi Saime Çelik de bazı kız ögrenciler gibi salona başına peruk takarak girdi. Çelik, mezun olan öğrenciler adına başında perukla kürsüye gelerek konuşma yaptı. Erciyes Üniversitesi Fen - Edebiyat Fakültesi'nin Süleyman Demirel Spor Salonu'nda yaptığı törene, Rektör Yardımcısı Prof. Dr. Ali Toksarı, öğretim üyeleri ve davetliler katıldı. FenEdebiyat Fakültesi'ne bağlı 10 bölümden mezun olan 579 öğrenciden türbanlı olanlar mezuniyet törenine giremedi. Kapıdaki görevlilerle tartışan türbanlı öğrenciler, salon kapısından döndü. 
     Dönem birincisi Saime Çelik, başına peruk takarak kürsüye çıkarken şunları söyledi "Vatan ve milletin bekası için faydalı nesiller yetiştirecek niteliklere sahip, Türk aydını olmayı hedefliyoruz. Bizlere huzurlu bir ortam hazırlayan hocalarımıza teşekkür ederim." 
     
Ana-oğul aynı gün diploma aldı      ESKİŞEHİR DHA 

     Anadolu Üniversitesi mezuniyet töreninde Şerife Tirit 57 ile oğlu Haluk Erhan Tirit 23 birlikte diplomalarını aldı. İktisadi ve İdari Bilimler Fakültesi İşletme Bölümü'nü bitiren Şerife Tirit, aynı bölümden mezun olan oğlu Haluk Erhan Tirit ile birlikte diploma sevincini yaşadı. 
     



 GÜNCEL 

















</TEXT>
</DOC>
