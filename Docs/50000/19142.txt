<DOC>
<DOCNO> 19142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/yazar/pulur.html </URL>
<DATE> 2001/05/02/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Öfke"yle kurulan parti 
</HEADLINE>
<TEXT>

     RAHŞAN Ecevit partinin kuruluşunu Fikret Bila'ya anlatırken "DSP'nin kökeninde, öfke vardır." der. x 
     Bir parti öfkeyle kurulursa, DSP'nin pazar günü kongresinde olanları yadırgamamak gerek... 
     Rahşan Ecevit bunu niçin söyler 
     "12 Eylül"de askerler onları Hamzakoy'a yollar, ertesi gün, Kenan Evren'in televizyonda yaptığı konuşmayı dinletirler Evren, siyasetçileri ağır bir dille eleştirir ve onlara"çamur" der. 
     
     RAHŞAN Ecevit buna öfkelenir ve içinden şöyle geçirir 
     "Düşündüm, bütün çabalarımız, gençliğimiz, her şeyimizi verdiğimiz siyasette sıfıra indirilmiştik. Bütün birikimimizin üzerine sünger çekilmişti. Üstelik çamur olmakla suçlanıyorduk. O zaman, dedim sıfırdan başlarız, biz de." 
     Ve Ecevitler kökeninde "öfke" olan mücadeleye böyle sıfırdan başlarlar ve bugünlere gelirler. 
     
     RAHŞAN Ecevit, Evren'i dinlerken çabalarını düşünerek, gençliklerini düşünerek, her şeylerini verdikleri siyaseti düşünerek öfkeleniyor. 
     Ya, 1970'lerden bu yana Ecevit'e güvenenler, dağlara taşlara "Karaoğlan" yazanlar, bir ömür boyu "ortanın solu"ndan, "iyi huylu tarikatlara" giden yolda, onları şaşkınlıkla destekleyenlerin, gençlikleri, heyecanları, duyguları, hayalleri ne olacak 
     
     ARTIK insanların kendilerini sorgulama vakti gelmiştir. 
     "Demokratik", "sol" ve "parti" kelimelerinin üzerine "evet" mühürünü basanlar, artık bu kavramların içinin boş olduğunu görerek "hayır" mühürlerini hazırlamalılar. 
     
     PARTİNİN kuruluşundaki "öfke", pazar günkü kongrede, tek suçu genel başkanlığa aday olan Sema Pişkinsüt'te zirveye çıktı. 
     Neydi Sema Pişkinsüt'ün suçu 
     Genel başkanlığa adaylığını koymak... 
     "İlah" bunu affetmezdi, kendi partisinin milletvekiline "hain" diye bağırtır, tartaklatır, oğlunu tokatlatır ve olanları da gizli bir keyifle seyrederdi. 
     Acaba aklına İsmet Paşa'ya karşı adaylığını koyduğu kongre gelmiş miydi 
     Kim ona "hain" diye bağırmış, kim onu tartaklamıştı 
     Üstelik o karşısına İsmet Paşa'yı, "bir tarihi" almıştı yine de kimse ona, Sema Pişkinsüt'e reva görülenleri, reva görmemişti. 
     
     YA siz Rahşan Ecevit Bırakın siyaseti, partiyi, adaylığı, bir kadın olarak, Sema Pişkinsüt'e yapılanlara niçin "Ayıptır bir insana, hele bir kadına böyle davranılmaz " diye müdahale etmediniz 
     
     ZİNCİRLİKUYU mezarlığında, şehit iki hariciyeci yatar, Los Angeles'ta bir Ermeni tarafından öldürülmüşlerdir, mezarlarında Bülent Ecevit'in bir sözü yazılır 
     "Kin, insan yüreğine bir yüktür " 
     Ya öfke 
     Sözlükte "öfke"nin karşılığı şudur 
     "Hışım, hiddet, gazap " 
     Sema Pişkinsüt'e gösterilen şiddetin kaynağı belli... 
     ------------- 
     x Phoenx Doğan Kitapçılık 
     
     
     







Tarafsız yargı 


Gülistan 


Yılmaz ve asker 


Tuvalette sigara 


Kabuk değiştirmek için yeni parti mi .. 


Yılmaz'ın soruları 


Sınava Milliyet'le hazırlanan kazanıyor 


AB - IMF benzerliği 


Sema Pişmişaşasukatansüt iftira ediyor 


Hayret bir şey 


Abdullah Çatlı'nın son mektubu 


"Öfke"yle kurulan parti 


Berlin Filarmoni'yi Aya İrini'de dinlemek 


Toplantıyı beklemeyin 


Güvercin'in değil, kuğunun şarkısı 


Bankaları yapı’ sallıyor 


Çevik Bir’in Mason toplantısı 


</TEXT>
</DOC>
