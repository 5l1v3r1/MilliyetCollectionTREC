<DOC>
<DOCNO> 36927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/son/sontur25.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurbağa kaza yaptırdı... 
</HEADLINE>
<TEXT>

     İçel'in Mut ilçesinde, boynunda dolaşan kurbağayı kovmak isteyen sürücü, direksiyon hakimiyetini kaybederek, otomobili ile dere yatağına uçtu. 
     Alınan bilgiye göre, Ortaköy mevkiinde meydana gelen kazada, Hüseyin Küçük yönetimindeki 42 SG 298 plakalı otomobil, direksiyon hakimiyetinin kaybolması sonucu dere yatağına uçtu. Kazada, şans eseri hafif yaralanan sürücü, kaldırıldığı Devlet Hastanesi'nde, ayakta tedavi edildi. Hüseyin Küçük, dinlenmek amacıyla mola verdiği yerde çimenler üzerinde yattığını ve bu sırada kurbağanın da otomobile girmiş olabileceğini belirterek, ''Arabayı sürmeye başladığım sırada boynu ma birşey dokundu. Birden ne olduğunu anlamadım. Kurbağayı farkedince kovalamaya çalıştığım sırada yoldan çıktım. Dere yatağına uçtuğumuzda otomobili durdurabildim. Verilmiş sadakam varmış'' şeklinde konuştu. 







</TEXT>
</DOC>
