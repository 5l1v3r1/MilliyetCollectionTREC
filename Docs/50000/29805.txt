<DOC>
<DOCNO> 29805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/son/sonspo08.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Galliani "Milan'da transferleri kulüp yapar. Bu Terim için de geçerli" 
</HEADLINE>
<TEXT>

     Milan Kulübü 2. Başkanı Adriano Galliani, "Milan'da transferi 15 yıldır kulüp yapar. Bu Sacchi, Capello, Zaccheroni ve Terim için de geçerli. Teknik direktörümüz ile Cuma akşamı da konuştum. Rui Costa için 90 milyarın bize çok fazla olduğunu söyledim. Bunu Rui Costa'ya da söyledim. Portekizli futbolcuyu ben de çok beğeniyorum ama önceden bunun sözünü veremeyiz'' dedi. 
     Fiorentina'nın yüksek bonservis istemesinden dolayı Rui Costa'yı alamayan Milan, diğer transferlere hız verdi. Uzun zamandır konuşulan İnzaghi transferini sonuçlandıran Milan, bu futbolcu için Juventus'a 40 milyar İtalyan Lireti yaklaşık 28 trilyon TL ve sezon sonunda Atalanta'dan satın alınan Cristian Zenoni'yi verdi. 
     İnzaghi'nin yarın resmi sözleşmeye imzayı atması bekleniyor. Transferde sürpriz yaparak ayrıca İnter'den Andrea Pirlo'yu da renklerine bağlamak için anlaşma sağlayan Milan'ın, İnter'e 35 milyar İtalyan Lireti ödeyeceği bildirildi. 22 yaşındaki futbolcunun, bu sezon kiralık olarak Brescia'da oynarken, Milan ile sezon başına 3 milyar İtalyan Lireti karşılığında 4 yıllık kontrat imzalayacağı duyuruldu. 
     Milan Kulübü 2. Başkanı Adriano Galliani, La Gazzetta dello Sport gazetesine verdiği demeçte, ''Pirlo çok sevdiğim bir oyuncu. 22 yaşında ve büyük bir yetenek. Rui Costa için çok daha fazla harcamak gerekiyordu, ama çok fazla paramız yok. Çünkü büyük futbolcularımızı satmak istemiyoruz'' dedi. 
     Pirlo'yu, ''bizim bahsimiz'' olarak niteleyen Galliani, Nakata iddialarını da yalanladı. Terim'in, Rui Costa'nın transferinde iddialı olmasıyla ilgili de konuşan Galliani, ''Milan'da transferi 15 yıldır kulüp yapar. Bu Sacchi, Capello, Zaccheroni ve Terim için de geçerli. Teknik direktörümüz ile Cuma akşamı da konuştum. Rui Costa için 90 milyarın bize çok fazla olduğunu söyledim. Bunu Rui Costa'ya da söyledim. Portekizli futbolcuyu ben de çok beğeniyorum ama önceden bunun sözünü veremeyiz'' dedi. 
     İnzaghi'nin Milan'ın arzusu olduğunu kaydeden Milan 2. başkanı, Shevchenko-İnzaghi ikilisiyle ataklarının çok daha güçlü olacağını savundu. ''Bu Milan şampiyonluk yakalar mı '' sorusunu ise Galliani, ''Bu Milan şampiyonluk yarışına girecek bir takım. Eğer Redondo, Albertini, Ambroso iyi gider büyük sakatlıklar da yaşamazsak bu yarışı"nde tamamlarız'' diye yanıtladı. 
     Bu arada, Corriere Dello Sport gazetesinde yer alan haberde, Milan'ın Rui Costa'yı transfer etmek için Fiorentina'ya 50 milyar İtalyan Lireti ve 2 futbolcu teklif ettiği ileri sürüldü. 






</TEXT>
</DOC>
