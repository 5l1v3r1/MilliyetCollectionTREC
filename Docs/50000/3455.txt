<DOC>
<DOCNO> 3455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/siyaset/siy01.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Belden aşağı siyaset 
</HEADLINE>
<TEXT>

MHP yanlısı Büyük Kurultay Gazetesi yazarlarından Ergun Kaftancı, "CHP’nin feminenliği sürekli ırzına gelmesinden anlaşılmıyor mu" deyince ortalık karıştı 
     HELİN ÖZMEN Ankara 

     MHP’ye yakınlığıyla bilinen Büyük Kurultay Gazetesi’nin köşe yazarlarından Ergun Kaftancı, CHP Genel Başkanı Deniz Baykal’ın "Sosyal demokrasi feminendir" sözlerini "Doğrudur. Bu özelliği, sürekli ırzına geçilmesinden de anlaşılmıyor mu " diye yorumladı. 
     Kaftancı’nın dünkü köşe yazısındaki bu ifadeler CHP’liler tarafından tepkiyle karşılandı. CHP Genel Sekreteri Önder Sav, yazıyı "abuk subuk" olarak nitelerken, Genel Başkan Yardımcısı İnal Batu yazının "cehalet ürünü" olduğunu belirtti. CHP’liler "son derece seviyesiz" buldukları yazı için şunları söylediler 
     
     Cevdet Selvi Gen. Başkan Yardımcısı 
     O yazı nezakete ve ahlaka uygun bir yazı değil. Olay saptırılmış. CHP’nin kadına verdiği önem herkes tarafından bilinir. Bunu hoş olmayan şekilde değerlendirmeye kimsenin hakkı yoktur. Ama kimsenin bunlara itibar edeceğini sanmıyorum. Baykal’ın sözlerinin anlaşılamamış olması, gelişi güzel değerlendirmeler yapmayı gerektirmez. 
     
     İnal Batu Genel Başkan Yardımcısı 
     Son derece düzeysiz ifadeler. Aynı zamanda bir cehalet ürünü. Feminen kelimesinin anlamını bile bilmeyen bağnaz bir kafanın ürünü olduğu anlaşılıyor. Eğer bu sözler belirli bir siyasi partinin görüşünü yansıtıyorsa Türkiye’nin neden bu kadar kötü yönetildiğine kanıt olabilir. 
     
     Mesut Değer MYK üyesi 
     Yazıyı yazan gerçekten ayıp etmiştir. Cumhuriyeti kuran ve ilk genel başkanı Mustafa Kemal Atatürk olan bir partiye saygısızlık edilmiştir. Deniz Baykal’ın sözlerini anlayamamışlar. Kendilerine göre yorumlayıp, bir noktasından alıp istedikleri noktaya çekmişler. 
     
     Nazlı Eray PM üyesi 
     Korkunç bir yazı. Bu kadar kalitesiz bir ele ve beyne kalem verilirse böyle korkunç bir yazı ortaya çıkar. Basının kaleminden böyle çirkin bir yazı çıkar mı, şaşkınlık içindeyim. 
     
     Neşe Korkmaz PM üyesi 
     Siyasetin değerlerinin böyle sokak diliyle söyleniyor olması çok çirkin. CHP, Türkiye’nin demokrasi süzgecinin kanallarını açma mücadelesi veriyor. Yazıyı kadın olarak değerlendirdiğimde daha da çirkinleşiyor. Bir kadın olarak yazıyı ayrıca kınıyorum. 
     
     Mehmet Ali Özpolat MYK üyesi 
     Yakışıksız bir cümle. Aklı başında bir insanın yazacağı bir yazı olarak görmüyorum. Sağduyusu, mantığı yerinde olan bir insanın söyleyebileceği şeyler değil bunlar. 
     
     Gülseren Alçı PM üyesi 
     Onaylanacak bir şey değil. Kişisel mutluluğun toplumsal mutluluktan geçtiğine inanıyorum. Yazarı da, çizeri de, politikacısı da kaliteyi yükseltmek için çalışmalı. 
     
     Murat Karayalçın PM üyesi 
     Yazıyı, yanıt verecek düzeyde bulmadım. 
     
40 yıllık gazeteci      Büyük Kurultay Gazetesi’nde Yayın Koordinatörü olan Ergun Kaftancı 43 yıllık gazeteci. Babıali’nin büyük gazetelerinin yanı sıra Hergün ve Günaydın’da da çalışan Kaftancı, şimdi Kurultay’da "Camekan" isimli köşeyi hazırlıyor. Kaftancı’nın köşesinde yayınlanan "Anla artık" başlıklı yazı şöyle "Sosyal demokrasi feminenmiş... Yani kadınsı... CHP lideri Deniz Baykal söylüyor bunu... Doğrudur. Bu özelliği, sürekli ırzına geçilmesinden de anlaşılmıyor mu " 
     


 SİYASET 


















</TEXT>
</DOC>
