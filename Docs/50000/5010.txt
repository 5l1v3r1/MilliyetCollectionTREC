<DOC>
<DOCNO> 5010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/son/sonspo07.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da telefon krizi 
</HEADLINE>
<TEXT>

     Trabzonspor'da, dün yapılan Galatasaray maçı öncesi, bazı futbolcuları arayarak, onlara bu maçta oynamamaları gerektiği konusunda sözler söylediği savunulan, eski kulüp başkanı Mehmet Ali Yılmaz'ın basın danışmanı Ender Asman, maç günü Trabzonsporlu hiçbir futbolcuyu aramadığını söyledi. 
     Ender Asman, Trabzonspor'un başarılı olması durumunda, buna en çok sevinen insanlardan birinin kendisi olduğunu da ifade edederek, şunları söyledi 
     ''Ben hiçbir futbolcuyu maç günü aramadım. Oktay ve Sergen ile son zamanlarda görüşmüştüm. Bu 2 futbolcunun transferlerinde, kendilerine yardımcı olmuştum ve onların özel işleri vardı. Bu konularda konuştuk. Tamer ise hasta olduğumdan dolayı beni arayarak, geçmiş olsun dileklerini sundu. Zafer ile de 15 gün önce konuşmuştum. Kimse beni bu olayların içine çekmesin. Ben onların ağabeyisiyim, beni ararlar, bunda birşey yok.'' Asman, kendisini suçlayan herkesin bu olayı kanıtlaması gerektiğini de ifade ederek, ''Artık bu konuyu kapatayacağım. Bu konuda daha konuşmak istemiyorum. Çünkü bundan Trabzonspor zarar görür'' dedi. 




</TEXT>
</DOC>
