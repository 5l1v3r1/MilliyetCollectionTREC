<DOC>
<DOCNO> 9181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/yazar/alpay.html </URL>
<DATE> 2001/02/27/ </DATE>
<TIME>  </TIME>
<AUTHOR> Şahin ALPAY  </AUTHOR>
<HEADLINE>
Seçim 
</HEADLINE>
<TEXT>

     Kabul etmek gerekir ki M. Ali İrtemçelik haklıdır "Başbakanlık yetki ve sorumluluklarının hakkını veremeyecek durumda olduğu artık saklanamayacak hale gelen Ecevit'in göreve herşeye rağmen devamını çare veya çaresizlik saymak, ilk devrenin sonunda beyin sarsıntısı geçirerek hastaneye kaldırılan futbolcunun ikinci devre kaç gol atacağını merak etmek kadar akıl dışıdır." 
     Krizin çok öncesinde teşhisi koyan Oktay A. Güner 'in hakkını da yememek gerekir "Ecevit'in hergün titrek titrek merdiven altında elindeki metni okuyarak yaptığı ekonomik açıklamalar piyasalara güven vermiyor." 
     Ancak ANAP'lı milletvekillerinin teşhisleri, tabii ki, eksik Bırakın piyasaları, millete güven vermeyen, millet gözünde saygınlığını ve güvenilirliğini yitirmiş olan sadece başbakan değil, tümüyle üç partili koalisyon hükümeti. 
     Eğer Türkiye "normal" bir demokrasi ise, hükümet istifa etmeli yapısal reformlardan kaçınarak, yolsuzlukların ana kaynağı olan "arpalıklar" dan vazgeçmeyerek, 3 ayda 2 büyük ekonomik kriz çıkararak, ülkeyi bir gecede üçte bir oranında fakirleştirerek verdiği zararın siyasi hesabını vermeli. 
     Bütün partilerin katıldığı bir geçici hükümet kurularak, makul bir süre içinde seçime gidilmeli. Mevcut hükümetle ve parlamentoyla devamın sakıncaları, erken seçimin doğuracağı sakıncalardan büyük. Seçim, sarsılan güveni tazeleyebilir, yeniden çizilecek bir ekonomik istikrar programının arkasında güçlü ve kararlı bir şekilde duracak, yapısal reformları gerçekleştirecek, daha fazla zaman kaybetmeden ülkeyi AB üyeliğine hazırlayacak, Türkiye'yi Avrupa standartlarında bir demokrasi ve ekonomi yapacak yönetime giden yolu açabilir. 
     Tabii, bu yolun açılabilmesinin gerekleri var. Yapılacak seçim, demokratik olmalı. Şiddet kullanmayan, şiddete teşvik etmeyen, ırkçılık yapıp nefret yaymayan partileri kapatmayı artık bırakalım. Anti - demokratik siyaset yasaklarını kaldıralım. Millet, dilediği partiye oy verebilsin, dilediği kimseyi seçebilsin aynı partilere ve kadrolara mahkum olmasın. 
     Her isteyen seçime katılabilsin, aday olabilsin. Bunun için seçim kanunu değişsin. Parlamentoyu lider sultasından kurtaracak, milletvekillerini halka karşı sorumlu kılacak, dar bölgeli - iki turlu çoğunluk sistemine geçilsin. Bu mümkün olmuyorsa, dünyanın hiç bir yerinde görülmeyen yüzde 10'luk baraj kalksın komşu Yunanistan'dakine benzer bir seçim kanunu yapılsın, nisbi temsil sistemi koalisyon hükümetlerine mahkum etmekten çıkaran bir biçime sokulsun. 
     Koalisyon liderleri, kötü bir sınav verdiler. Bari sorumluluğu üstlenme erdemini göstersinler. Demokratik süreci işletsinler bu sürece müdahalelere mahal bırakmasınlar. Yitirdikleri saygınlığın bir kısmını belki böyle kurtarabilirler. 
     Bu yazdıklarımın hepsi yapılması makul, yani akla uygun olan şeyler. Ama Türkiye makulü bulabilir mi O başka bir soru. 
     
     





'Sol' ekonomi 


Seçim 


Fark normal 


Buzlar erirken 


Kusur İnönü’de mi, yoksa Baykal’da mı 


Kara Çarşamba sonrası için notlar... 


Rota "sakin sular"... 


Kirliyle temiz 


Merkez Bankası Cumhuriyeti 


Hasan Ali Yücel 


Halkın denetimi için çare var 


AB de destek veriyor, ama... 


Hesap vermekten korkmayın 


Merkez Bankası'na başkan aranıyor 


İki bürokrat 


Bir dilekçe taslağı 


Tantan, gözden düşmek istiyorsa... 


Reislik elden gitti mi 


Önce günü kurtaralım sonra ne yapacağımızı tartışırız 


</TEXT>
</DOC>
