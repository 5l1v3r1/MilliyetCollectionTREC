<DOC>
<DOCNO> 13651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/son/sonspo03.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe "Türkiye Kupası finalini İzmir'de oynamak istiyoruz" 
</HEADLINE>
<TEXT>

     Fenerbahçe Kulübü Yönetim Kurulu Üyesi Ertuğrul Hataylı, ''Türkiye Kupası finalini İzmir'de oynamak istiyoruz''dedi. 
     İzmir Metrosu'nda özürlüler için yapılacak merdivenlerle ilgili olarak belediye yetkilileriyle görüşmeye gelen Hataylı, Futbol Federasyonu'nun 11 Nisan'da Kayseri'de yapılmasını kararlaştırdığı Türkiye Kupası final maçını, İzmir'de oynamak istediklerini belirterek, şunları söyledi 
     'Kayseri'de maç yapılacak kararı, değiştirilebilir. Biz bu maçı İzmir'de oynamayı arzuluyoruz. Fenerbahzçe olarak federasyon nezdinde girişimde bulunduk. Gerekli çalışmaları yapıyoruz. İzmirlilerin de baş ta Büyükşehir Belediye Başkanı Ahmet Piriştina öncülüğünde girişimde bulunmasını istiyoruz. Maçı İzmir'e oynayıp, kupayı da alarak mutluluğu burada yaşamayı diliyoruz. İzmirliler gerekirse, bu konu için yürüyüş bile yapmalılar.'' 
     İzmir Büyükşehir Belediye Başkanı Ahmet Piriştina da İzmir'in birinci Ligde takımı olmadığını, Gençlerbirliği maçının kentte oynanmasının çok iyi olacağını belirterek, '' İzmir ve bölge için iyi olur düşüncesindeyim'' dedi. 
     Konak Belediye Başkanı Erdal İzgi de 3 ay önce finalin İzmir'de oynanması için federasyona başvuruda bulunduğunu kaydederek, ''70 bin kişilik Atatürk Stadı'nda maçın yapılması, İzmir ve Ege'ye büyük hareketlilik getirecektir'' şeklinde konuştu. 




</TEXT>
</DOC>
