<DOC>
<DOCNO> 44026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/guncel/gun02.html </URL>
<DATE> 2001/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD yenilirse... 
</HEADLINE>
<TEXT>

ABD’nin savaş hazırlığı sanal aleme ayrı bir renk kattı. Son günlerin en favori e - mail’leri Bush ve Ladin’li olanlar... 
     ABD’nin dünyadaki tüm teröristlere karşı başlattığı savaş, İnternet kurtlarına iyi malzeme oldu. İnternet kullanıcılarına her gün Suudi terörist Usame bin Ladin ya da ABD Başkanı George Bush’la ilgili birbirinden ilginç e - mail’ler ulaşıyor. Bazıları Usame bin Ladin’in fotoğraflarına "müstehcen eklemeler" yaparken bazıları çok daha seviyeli ve yaratıcı eserler ortaya çıkarıyor. İnternette dolaşan "Amerika Taliban’a yenilirse..." başlıklı e - mail’deki fotoğraflar bu tür e - mail’ler içinde kuşkusuz en başarılı olanlardan biri... Özellikle de Başkan’ın savaş sonrası halini gösteren fotoğraf. 
     
     İkizlerin yerine cami 
     ABD Başkanı George W. Bush’u ak sakallı, sarıklı bir Taliban olarak gösteren fotoğrafın yanı sıra Özgürlük Anıtı’nın tesüttürlü hali de son derece başarılı bir çalışma olmuş. İnternet kurtları, Özgürlük Anıtı’nın yüzünü Taliban kuralları gereği uzunca bir peçeyle kapatmış sonra da terörist saldırılarda Dünya Ticaret Merkezi’nin yıkılmasıyla bir hayli değişen New York’un ünlü silüetine el atmış. İkiz kulelerin yıkılmasıyla açıkta kalan alana tam da "Taliban’ın şanına" yakışacak dev bir cami kondurulmuş. Özetle savaş sonrası ABD çalışması, pek gerçekçi olmasa da şu sıralar en favori mail’ler arasında. 
     



 GÜNCEL 
























</TEXT>
</DOC>
