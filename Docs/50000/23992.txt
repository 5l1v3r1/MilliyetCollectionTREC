<DOC>
<DOCNO> 23992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/siyaset/siy03.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Dinçmen’in fezlekesi YARGITAY’DA 
</HEADLINE>
<TEXT>

DGM Savcılığı, Etibank’ın satışında Hazine eski Müsteşarı Yener Dinçmen hakkında "görevi kötüye kullanmakötan fezleke hazırladı. Fezlekede eski bakan Güneş Taner’in de adı geçiyor 
     SEMRA PELEK İstanbul 

     İstanbul DGM Cumhuriyet Savcılığı, Etibank’ın, durumları elverişli olmamasına rağmen Çağlar - Bilgin grubuna satışına onay verdiği öne sürülen Hazine eski Müsteşarı Yener Dinçmen hakkında "görevi kötüye kullanmakötan hazırladığı fezlekeyi Yargıtay’a gönderdi. Savcılık, dokunulmazlık nedeniyle yargılanması önünde engel bulunan Devlet eski Bakanı Güneş Taner hakkındaki kararı da Yargıtay’ın takdirine bıraktı. 
     Etibank’ın ihale yoluyla Çağlar - Bilgin grubuna satışıyla ilgili hazırlanan fezlekede, Dinçmen’in TCK’nın 240. maddesinde belirtilen "görevi kötüye kullanmak" suçundan üç yıla kadar hapisle cezalandırılması istendi. İstanbul DGM Savcısı Ercan Cengiz, dönemin Devlet Bakanı Güneş Taner’i de fezlekeye alarak, gereğinin yapılması için takdiri Yargıtay Cumhuriyet Başsavcılığı’na bıraktı. 
     Cengiz, soruşturmada adı geçen siyasilerin yargılanmasıyla ilgili olarak, Anayasa’nın 100. maddesinin engel teşkil ettiğinden yakınmıştı. Bu madde, bakan ve başbakanların yargılanabilmesi için TBMM çoğunluğunun 10’da birinin soru önergesi vermesi koşulunu getiriyor. Dinçmen’in fezlekesinde, Etibank dosyasında adı geçen siyasilerle ilgili ilk kez bir adım atılmış oldu. 



 SİYASET 















</TEXT>
</DOC>
