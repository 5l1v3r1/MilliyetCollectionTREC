<DOC>
<DOCNO> 18849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/son/sonspo16.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursasporlu Okan'ın krallık inadı... 
</HEADLINE>
<TEXT>

     Bursaspor'un genç golcüsü Okan Yılmaz, Antalyapor'a attığı 1 golle, krallık yarışında 24 golle 1. sırada bulunan Galatasaraylı Jardel'i yakaladı. 
     Okan, Antalyaspor maçında arkadaşlarının da yardımıyla birçok gol pozisyonuna girmesine karşın bunlardan sadece birinden yararlanabildi. 
     İlk yarıda iki şutu direğin hemen yanından auta çıkan golcü futbolcunun bir vuruşu da kaleciden döndü. İkinci yarıda yeşil-beyazlı takımın futbolcuları özelikle skorun 3-0 olmasının ardından Okan'ın gol atabilmesi için olağanüstü çaba sarf ettiler. 
     Bu bölümde de şanssızlık yaşayan, girdiği pozisyonlarda topu filelere bir türlü gönderemeyen Okan, maçın bitimine 7 dakika kala muradına erdi. 
     Orta alandan kaptığı topla hızla hareketlenen genç futbolcu, cezaalanının içine girer girmez, plase bir vuruşla topu filelere gönderdi ve ligdeki 22'nci golünü attı. 
     Okan, attığı golle krallık yarışında yarıştığı Galatasaray'ın Brezilyalı oyunusu Jardel'i yakalamış oldu. 






</TEXT>
</DOC>
