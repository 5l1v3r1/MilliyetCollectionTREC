<DOC>
<DOCNO> 41167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/son/sontur11.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP'lı Altınkaya " Koray Aydın'ın istifası hükümeti rahatlattı" 
</HEADLINE>
<TEXT>

     ANAP Genel Başkan Yardımcısı Cengiz Altınkaya, Koray Aydın'ın, Bayındırlık ve İskan Bakanlığı'ndan istifasının, hükümeti rahatlattığını söyledi. 
     Altınkaya, Kuşadası ANAP İlçe Teşkilatı'nı ziyaretinde gazetecilerin sorularını yanıtladı. Altınkaya, kendisinin de Bayındırlık ve İskan Bakanlığı yaptığı dönemde Yüce Divan'da yargılanmasını hatırlatan ve Aydın'ın istifasını değerlendirmesini isteyen basın mensuplarına şunları söyledi 
     ''Bayındırlık ve İskan Bakanlığı, yatırımları yöneten bakanlıktır. Bu bakanlık, Türkiye'nin ihalelerini yönlendirir. Bugün Türkiye'de 40 bin civarında müteahhitin ve ihale kaybedenlerin yarattığı bir ortam var. Koray Aydın'ın istifası kaçınılmazdı. İstifa, hükümet çalışmalarını rahatlatmıştır.'' 
     Türkiye'nin 1991'den sonra kötü yönetilmeye başlandığını, yeni kaynaklar yaratma yerine eskilerin çarçur edildiğini anlatan Altınkaya, bunun sonucunda kalkınma hızının eksiye döndüğünü belirtti. 
     
     







</TEXT>
</DOC>
