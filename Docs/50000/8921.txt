<DOC>
<DOCNO> 8921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/ekonomi/eko04.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ford Türkiye’ye güveniyoruz 
</HEADLINE>
<TEXT>

Ford Motor Avrupa Başkanı Nick Scheele, Türk ekonomisinin temelinin çok iyi dumda olduğunu, yatırım programlarında değişiklik düşünmediklerini söyledi 
     SEÇKİN ÜREY 

     Dünyanın en büyük otomotiv üreticilerinden ve İzmit’te Koç Holding ile ortak otomotiv fabrikası açacak olan Ford Motor’un Avrupa Başkanı Nick Scheele de Koç Üniversitesi’nde yapılan anma törenine katıldı. Scheele, Ford’un yaşanan krize rağmen Türkiye’ye olumlu baktığını söyledi. 
     Nisan ayında açılacak fabrikayla ihracatçı olacaklarını ifade eden Scheele, "Biz Türkiye’nin temel taşlarına bakıyoruz" dedi. Türkiye’nin demografik ve coğrafi konumunun yatırıma karar verdiklerinden beri değişmediğini belirten Scheele, "Bizim için önemli olan bunlar. Yaşanan kriz sadece geçici bir durum" diye konuştu. 
     
     Ne ilk ne son kriz 
     Geçtiğimiz hafta yaşanan krizin ne ilk ne son kriz olduğunu söyleyen Scheele, Türkiye’nin yaşadığı sorunları sanayileşmekte olan bütün gelişmekte olan ülkelerin yaşadığını belirtti. Türk ekonomisinin temel taşlarının hala çok iyi durumda olduğunu söyleyen Scheele, "Bizim için panik yapmaya gerek yok. Türkiye’ye karşı bir strateji değişikliği düşünmüyoruz" dedi. 
     Kısa vadeli yatırım hedeflerinde değişikliğe gidilmeyeceğini vurgulayan Scheele, "Bütün programlarımız tamamlandı. Araçlar fabirakadan çıkmaya başlayacak" dedi. Ford’un Türkiye için 2001 yılı hedeflerini değiştirme kararı alması için çok erken olduğunu söyleyen Scheele, "Bazı değerlendirmeler yapacağız ama henüz çok erken" diye konuştu. 
     
     İş dünyası hükümetin de fatura ödemesini istedi 
     Mustafa Koç Kriz olmasa da revizyon yapılması lazımdı. Faturanın sadece bürokratlara kesilmesi doğru değil. Bunda IMF’in de büyük payı var. Bu önlemler alınırken IMF de buradaydı. Ne olacağına Ankara’daki büyüklerimiz karar versin. 
     Sakıp Sabancı Bizim evde yangın var. Başka ülkelerde de bizim gibi problemler yaşanmıştır. Topu taca atacak bir kişi bulunur ve topu onun üstüne atarlar. 
     Benim fabrikalarımdan birinde işler beşyıl üst üste ters gitse oradaki genel müdürü değiştiririm. Revizyonu söylemek bizim haddimiz değil. Biz ancak daha iyi işler için temennilerimizi söyleyebiliriz. Ekonomi yönetiminin gözden geçirilmesi lazım. 
     Hüsamettin Kavi Ekonomi yönetiminde değişikliği hükümetimiz gerek görmedi. Zaten ekonomiyide hükümetimiz yönetmiyor. Bürokratlar yönetiyordu. Onlar yönetiyordu faturayıda onlar ödesin. Ortada bir kaza varsa bunun taraflarının hepsinde bir kusur var. IMF’de de kusur var. 
     Bülent Eczacıbaşı Olanları üzülerek izliyorum. Sayın Başbakan değişiklik yapılmayacağını söyledi. Gereken tedbirleri alacaklar diye ümitle bekliyoruz. Gelişmeleri yakından takip edeceğiz. Plan programlarımız baştan aşağı değişecek. 
     Erkut Yücaoğlu Program değişiyor, tabiki eskisinin yöneticileri de değişecektir. Ben hep bakan sayısının azaltılmasından yanaydım zaten. Dengeler bozuldu, toparlanmayı bekliyeceğiz. Reel sektör hem durgunluk hem şaşkınlık içerisinde. 
     


 EKONOMİ 





















</TEXT>
</DOC>
