<DOC>
<DOCNO> 10300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/spor/spo05.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
DAĞISTANLI minderde zafere sevdalı 
</HEADLINE>
<TEXT>

Güreşin eski tüfeği ve yeni patronu, can alıcı hedeflere nişan aldı 
     ERCAN GÜVEN 

     20. yüzyılın yarısını "tarihini özleyerek" geçiren Türk Güreşi, bitmeyen "nostaljisi"nde büyük yol aldı ve bir "minder devi"ne teslim edildi. Siyaset, bürokrasi ve camia olarak yakın tarihin en büyük desteklerinden birine sahip olan Osman Şansal Federasyonu’nun, güreşin başına getirdiği teknik patron Mustafa Dağıstanlı, yaşayan en büyük şampiyonlardan biri. 69 yaşındaki Dağıstanlı’nın kariyerinde, üç Dünya, iki de olimpiyat şampiyonluğu var. 
     
     1960 yılında minderi hiç mağlup olmadan bırakan Mustafa Dağıstanlı, iki kez milli takım teknik direktörlüğü, otobüs işletmeciliği ve 73 ile 77 seçimlerinde AP’den TBMM üyeliği ile örgülü yaşamında hiçbir zaman kaybeden taraf olmayı kabul edememiş. 1956 Melbourne Olimpiyatı’nda yaşadığı bir olay da bunun kanıtı. Olimpiyata kilo fazlası ile giden Dağıstanlı, son tartıda yarım kilo kan aldırmış ve altın madalya maçına çıkmış. 
     "ESKİ tüfek" Dağıstanlı, ayağının tozu ile "can alıcı" hedefleri nişanlıyor, güreşi okullara ders olarak sokabilmek için Milli Eğitim ile görüşeceklerini söylüyor. Ayrıca şu tespitleri yapıyor "İki ay sonraki Avrupa şampiyonalarında kimse mucize beklemesin. Saadettin Tantan ile sık sık konuşuyoruz ve bizi destekliyor. Görünen o ki, güreşcilerimiz sedece kampta çalışıyor. Kulüp, güreşçi olmazsa, ne tesisin önemi var ne de paranın." 
     


 SPOR 
























</TEXT>
</DOC>
