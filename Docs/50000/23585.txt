<DOC>
<DOCNO> 23585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/dunya/tur.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     İKÖ ’yle İsrail pürüzü 
     Türkiye, İslam Konferansı Örgütü İKÖ dışişleri bakanları olağanüstü toplantısı sonuç bildirisinin, İsrail’e karşı alınacak ortak tavırla ilgili maddesine rezerv koydu. Önceki gün düzenlenen toplantı sonunda yayınlanan bildiride, "Filistin halkı ve yönetimine yönelik saldırı ve abluka devam ettiği sürece İsrail’le bütün siyasi ilişkilerin kesilmesi, ve tüm ekonomik ilişkilerin "zorlaştırılması" istendi. Türk yetkililer bu maddede yer alan uygulamaların yarar getirmeyeceğini ifade ettiler. 
     
     Rumlar solu seçti 
     DIŞ HABERLER SERVİSİ 

     Güney Kıbrıs'ta dün yapılan milletvekilliği seçiminde ilk sonuçlar, komünist AKEL partisinin kazanacağını gösterdi. Gazetemiz baskıya hazırlandığı sırada, toplam oyların yüzde 50.4'ünün sayılmasıyla gelen sonuçlara göre AKEL yüzde 35.1 rakibi, Rum yönetimi lideri Glafkos Klerides'in kurucusu olduğu Demokratik Seferberlik Partisi DİSİ ise yüzde 33.1 oy aldı. Seçime 8 parti katıldı. Beş yıl görev yapacak olan parlamentonun çıkaracağı hükümet, Kıbrıs Rum Yönetimi'nin Avrupa Birliği'ne üyelik sürecinde Rum tarafını temsil edecek. 
     



 DÜNYA 










</TEXT>
</DOC>
