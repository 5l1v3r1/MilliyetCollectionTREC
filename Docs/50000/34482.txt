<DOC>
<DOCNO> 34482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/guncel/gun02.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Mangal'savar jandarmalar 
</HEADLINE>
<TEXT>

Atlı jandarmalar, yasaklara rağmen ormanda mangal yakmakta direnen piknikçilerin korkulu rüyası oldu... 
     ÖMER ERBİL İstanbul 

     Ormanları kül eden yangınların başta gelen nedenlerinden mangal terörüne karşı bir türlü etkin bir önlem geliştirilemedi. Para, hapis cezası kondu, olmadı. Her hafta sonu aynı manzara... Kemerburgaz'dan Bahçeköy'e kadar, mangal yakan yüzlerce insan. Önce odun - kömür tutuşturuluyor, ardından bir kartonla ateşi yellemeye başlıyorlar... Sonra üzerine etler atılıp, bir de rakı açıldı mı, orman yanarmış, ekolojik denge bozulmuş kimin umurunda 
     
     K ğıt üzerinde yasak 
     İstanbul Valliği’nin bu konuda yayımlandığı genelgede şöyle deniliyor "Koruma altındaki ormanlara giriş yapılamaz, ateş yakmak ve piknik yapmak yasaktır. Yasaklara uymayanlara üç aydan altı aya kadar hapis ve para cezası uygulanacaktır." Orman Bakanlığı da "izin verilen yerler dışında ateş yakanlara, ateşi söndürmeden mahalli terk edenlere 188 milyon liradan 1 milyara liraya kadar para cezası" verileceğini açıklamıştı. 
     
     Her yere girebiliyorlar 
     Cezalar ortada ancak umursayan yok. Orman içindeki yol boyunca her yerden duman yükseliyor. Yasakları çiğnemeyi alışkanlık haline getirenlere, son çare olarak atlı jandarma müdahale etmeye başladı. Belgrat Ormanı'nda, üç atlı jandarma her gün 12 saat görev yapıyor. Otomobilin ya da motosikletin giremediği yerlere rahatlıkla ulaşan jandarmalar, uyarıya karşın ateş yakmayı sürdürenlere yasal işlem uyguluyor. 
     



 GÜNCEL 












</TEXT>
</DOC>
