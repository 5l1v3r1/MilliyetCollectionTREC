<DOC>
<DOCNO> 49941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/yasam/yas04.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Geleceğimiz’ oduna emanet 
</HEADLINE>
<TEXT>

Nilüfer’in tek istediği, 50 milyon liralık yardımın 'adaletli' dağıtılmasıydı. Müdürü ağzının payını’, odunla verdi... 
     SARIKAMIŞ DHA 

     Türkiye'nin geleceği çocuklara, Kars'ın Sarıkamış İlçesi'nde 'odun' indi. 
     Korkunç olay, Sarıkamış'ın Eşme Köy İlköğretim Okulu'nda yaşandı. Sosyal Yardımlaşma ve Dayanışmayı Teşvik Fonu ile Dünya Bankası işbirliğiyle 'Sosyal Riski Azaltma Projesi' kapsamında, ihtiyaç sahibi öğrencilere 50'şer milyon liralık para yardımı dağıtılıyordu. Bu sırada, okul müdürü ve aynı zamanda öğretmen Münir Keskin'le, aynı okulda henüz ilköğretim 5'inci sınıf öğrencisi olan Nilüfer Polat 12 arasında tartışma yaşandı. 
     
     5 günlük rapor aldı 
     Küçük Nilüfer'in 'Paraları hep köyün zenginlerine veriyorsunuz' sözleri, onu geleceğe hazırlamakla, eğitmekle görevli müdürü ve öğretmeni Keskin'i çileden çıkardı. 
     Sadece 'adalet' isteyen bu sözlere fena halde öfkelenen 'Müdür ' Keskin, henüz 12 yaşındaki küçük öğrencisini eline geçirdiği odun bir sopayla dövmeye başladı. Araya giren veliler tarafından öğretmenin elinden zorlukla alınan Nilüfer, evine götürüldü. 
     Evde fenalaşan küçük kız, amcası Vahyettin Polat tarafından Devlet Hastanesi'ne kaldırıldı. Hastanede tedavi altına alınan, bacakları ve yüzünde morluklar bulunan Nilüfer'e 5 günlük rapor verildi. 
     Küçük Nilüfer, yaşadığı korkunç olayı, "Müdür, yardımın dağıtılması nedeniyle velileri de çağırmıştı. Yardımın hep zenginlere verildiğini görünce itiraz ettim. Sadece adaletli dağıtılmasını istedim. Müdür bey çok kızdı.. Beni arkadaşlarım ve velilerin içinde dövdü" diyerek anlattı. 
     
     Gereken yapılacak’ 
     Sarıkamış Milli Eğitim Müdürü Kazım Çakır da, olaydan büyük üzüntü duyduklarını, 'Müdür ' Keskin hakkında idari soruşturma başlattıklarını belirtti. Çakır, ilköğretim müfettişlerinin soruşturmayı tamamlamasının ardından, müdür Keskin hakkında gerekli işlemin yapılacağını kaydetti. 
     
Babası gurbette ekmek' peşinde      'Müdür ' Keskin hakkında suç duyurusunda bulunan amca Polat ise, Nilüfer'in babasının 'gurbette' ekmek peşinde olduğunu söyleyerek şöyle konuştu "Nilüfer'in babası, buralarda iş bulamadığı için İstanbul'a çalışmaya gitti. Yapılacak 50 milyon liralık yardıma ihtiyacı vardı. Kızımız haklı olarak adaletsizliğe isyan etmiş. Meydan dayağı atmak mı gerekir Yakıştıramadık. Müdür Keskin'den şikayetçiyiz." 
     



 YAŞAM 


















</TEXT>
</DOC>
