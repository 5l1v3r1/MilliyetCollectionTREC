<DOC>
<DOCNO> 25314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/yasam/ayas.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççılara karşı Bruce Lee’ taktiği 
</HEADLINE>
<TEXT>

Efsanevi dövüşçü Bruce Lee’nin hocası Cheuk H. Cheung, Türk kadınlarına kapkaççılardan korunma yollarını öğretti. Özetle "sağlam durun, kolunu tutun ve vurun" dedi... 
     SERHAT OĞUZ İstanbul 

     Her geçen gün hızla artan kapkaç olaylarına karşı çare, efsanevi dövüş ustası Bruce Lee’nin hocası William Cheuk Hing Cheung’tan geldi. İstanbul’a gelen Cheung, kadınların, Kung Fu yöntemiyle çantalarını kapkaççılara nasıl kaptırmayacaklarını gösterdi. 
     Uzakdoğu sporlarının önde gelen isimlerinden olan Cheung, Bilgi Üniversitesi’nde konferans verdi. Rahatsızlıkları giderdiğini iddia ettiği Meridyen Terapisi hakkında bilgi veren Cheung, küçük bir Kung Fu gösterisi de yaptı. Usta dövüşçünün, en fazla ilgi çeken gösterisi ise faydalı bir çalışma’ olan bir kadının çantasını nasıl koruyacağı oldu. 
     Bir dinleyiciye teorik olarak çanta savunmayı anlatan William Cheuk Hing Cheung’un tavsiyeleri özetle şöyleydi 
     
     Kadınlar uyanın 
     "Saldırgan çantanıza eliyle yöneldiği zaman, çantalı olmayan kolunuzla, saldırganın kolunu üstten iterek aşağıya indirin. Bu arada yere sağlam basın ve ayağınızı saldırganın arkasında tutun. Böylece sağlam hareket edersiniz. Son olarak da elinizdeki çantayla saldırgana sert bir şekilde vurun" 
     
     Meridyen tedavisi... 
     Kendi geliştirdiği Meridyen Terapisi ile birçok ağrıyı giderdiğini söyleyen Cheung, vücudundaki ağrılardan şikayetçi olan dinleyicileri sahneye davet ederek terapisini uyguladı. Dünya üzerindeki meridyenler gibi insan vücudunda da 32 tane enerji kanalı bulunduğunu belirten Cheung, bu kanallar üzerinde yapılan masaj ve egzersizlerle ağrıların giderildiğini öne sürdü. Sahneye çıkarak Cheung'un söylediklerini uygulayan Hale Gül, başağrısının geçtiğini ifade etti. 
     Çeşitli sebze ve meyve sularıyla kansere karşı tedavi uyguladığını da kaydeden Cheung, Ankara'da karaciğer kanserine yakalanan bir hastayı iyileştirdiğini iddia etti. 
     



 YAŞAM 
























</TEXT>
</DOC>
