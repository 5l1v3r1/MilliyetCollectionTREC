<DOC>
<DOCNO> 4873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/astro/index.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Mücadele zamanı 
</HEADLINE>
<TEXT>

Dördünler hep bir mücadele ve koşturmaca zamanıdır. Bugün de benzer şekilde, özellikle öğleden sonra saatlerinde yorucu bir tempoya gireceğiz. Güneş ve Ay’ın yaptığı kare açı, eski ile yeniyi, alışılmışla egzotik olanı karşı karşıya getiriyor. Kuşkusuz bu saatlerde ne derece yapıcı ve dayanıklı olduğumuz da önem taşımakta. Zira Kova ve Boğa arasında oluşan gerginlik içinde inatçılık, güvenliğe verdiğimiz önem güçlü bir biçimde ortaya çıkacak. Kova ve Boğa arasındaki çatışmayı değişik şekillerde hissetmek mümkün. Bunlardan ilki ideallerinizle bunu sağlayabilecek maddi kaynaklarınız ya da yetersizlikler arasında doğan gerginlik olabilir. Örneğin bugün parasal konularda şartlar istediklerinizi hemen elde etmenizi engelleyebilir. Benzer biçimde her iki burç da sabit olduğu için değişime direnmek ve yeni riskler almakta oldukça zorlanabiliriz. Özellikle yarın sabit enerjiler gökyüzünde yine ön plana gelmekte. Ay bu kez Mars - Satürn karşıtlığı ile temas edeceği için, bu sabit enerjinin kitlenmesi günlük hayatımıza çatışmalar, engellemeler olarak gelebilir. Aynı şekilde bu gerginlik dünya olayları olarak izlenebilir. Bugün Merkür, Balık burcuna geçiyor ama bu burçta geri harekete başlayacak Merkür 6’sında tekrar Kova’ya geçecek. Özetle önümüzdeki birkaç gün içinde yolunda gibi giden bir çok şey önce yavaşlayacak, daha sonra yeniden gözden geçirilmeyi bekleyecek. Merkür, Balık’ta iletişimin pek rahat olmadığı, duygusal beklentilerimizin mantığımızı güçlü biçimde yönlendirdiği bir konumdur. Durum böyle olunca iletişimde net bir görünüm ve anlaşılırlık ortadan kalkabilir. Yanlış anlamalara ve unutkanlıklara dikkat etmeliyiz. Gün içinde koşturmaca özellikle öğleden sonra çok daha belirgin olacak 16.01 . Bu arada parasal konularda değişikliklere hazır olmanızda fayda var. Akşam saatlerinde Venüs’le yarım kare yapan Ay, harcamalardaki ani artışları ve zevklere çok daha fazla ağırlık verdiğimiz saatleri 18.17 gösteriyor. 

            Faks 287 74 37 
      





BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
