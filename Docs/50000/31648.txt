<DOC>
<DOCNO> 31648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/yazar/cetiner.html </URL>
<DATE> 2001/07/12/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Kriz, Bodrum'u nasıl etkiledi 
</HEADLINE>
<TEXT>

     BODRUM 
     Gördüğüm ve duyduğum kadarıyla hele temmuz ayında hiç böylesine Bodrum tenha olmamıştı... Yollarda yerli - yabancı binlerce turist yıllardır adeta birbirlerine değercesine yürür... Restoranlar, kahveler, barlar lebalep dolar, dükkanlarda alışveriş yapan müşteriler çarşıya ayrı bir hareket getirirdi... 
     Eee peki Bodrum bu yaz niçin böyle Önümüzdeki günler, ağustos, eylül için ümit var mı Turizmciler ve Bodrum esnafı üzgün ama yine de olumlu beklentileri var... 
     - Hele şu Ankara'da kriz bitsin, İstanbul'da iş dünyası rahatlasın, bizim yollar yine açılır diyorlar... Yani olayı ekonomik krize, ekonomik krizi siyasetçilere bağlıyorlar 
     Bodrum'da hayatın renklenmesi, turistlerin yine caddeleri doldurmalarının krizle ne ilgisi var diyeceksiniz .. Var işte .. Çünkü, efendim, Bodrum'un yazlık müşterisi genellikle İstanbullular, Ankaralılar... Oralarda işler kesat olunca, Bodrum da en acı şekilde etkileniyor .. 
     
Türkbükü Rivierası      Bodrum tenha ama Türkbükü koyunda hayat hayli canlı ve renkli... Yine de eskisi kadar değil ama restoranların, kahvelerin, barların, otel ve pansiyonların sıralandığı o nefis kordonda hafta sonları yürümek mümkün değil... Fevkalade şık, zarif hanımlar bazen tek, bazen ikisi üçü bir arada rahatça dolaşabiliyor, içkisini içip, yemeğini yiyebiliyor... Herkes ayakta, zaten oturacak yer pek az... Ellerinde içki kadehleri, parmakları arasında kocaman Havana purolarıyla erkekler vapur bacaları gibi duman bırakıyor... 
     Türkbükü koyu tıpkı İtalyan, Fransız Rivierası gibi... Biraz bakım, biraz gayret oraları da geçebilir... 
     İşte bu Riviera'da Doğan Gönül ile eşi Sevgi Gönül uzun süredir kapalı duran Palmira Oteli'ni satın almış, oraya deneyimleriyle adeta yeni bir hayat vermişler... Türkbükü koyunda Divan Palmira belli ki, çevreye örnek olacak, herkes kendini yenileyecek... Bu güzelleşme yarışı şimdiden başlamış bile .. 
     
Özel paparazzi timi      Öte yandan bazı magazin basınının ve televolelerin yansıttığı bir Bodrum var ki, oralarda görünen herkes şıkır şıkır oynuyor .. Dolarlar, on milyonluklar havalarda uçuşuyor gibi... Masaların üzerinde göbek atanlar, şampanyalar, sevgililerine tektaş alanlar, yanıp sönen aşk hikayeleri .. Galiba bunların çoğu yeni deyimle sanal .. 
     Zaten, meşhur Etiler sosyetesiyle Bodrum barlarının sosyetesinin kökeni aynı... Aynı hanımlar, aynı beyler, aynı magandalar .. Peşlerinde ise bir düzine özel paparazzi .. Hem o paparazzilerden şikayetçi görünüyorlar, hem de onlarla al takke ver külah .. Televole artizleri bunlar, beraber yiyor beraber içiyorlar, hatta beraber kazanıyorlar .. Bodrum'da insanları rahatsız eden özel bir paparazzi timi kurulmuş, kameralarına takılmaya görün .. 
     
     







Milliyetçi iktisat 


Çalış ve çal .. 


Bostancı pazarına dair 


Unumu elemedim eleğimi asmadım 


Kriz, Bodrum'u nasıl etkiledi 


Parmak izleri 


Hayatı söndürüş operasyonu 


Pahalı dersler 


Arjantin ve Türkiye 


Derdi Türkiye olanlar için 


Haydi kazlar vergi başına 


Baykal’ın Güneydoğu atağı 


Yorumsuz tablo 


Cumartesi günü çalışılır 


Konsolidasyon olmaz, olamaz 


Son banka operasyonunun adı IMF 


</TEXT>
</DOC>
