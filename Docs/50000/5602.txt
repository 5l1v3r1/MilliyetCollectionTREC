<DOC>
<DOCNO> 5602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/son/sondun03.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İki çocuğun Bush'a ölüm tehdidi CIA'i harekete geçirdi 
</HEADLINE>
<TEXT>

     İki İngiliz çocuğun, ABD Başkanı George Bush'a e-mail ile ''ölüm tehdidi''nde bulunması, Amerikan Merkezi Haberalma Örgütü'nü CIA harekete geçirdi. 
     İngiltere'de yayınlanan Mirror gazetesinin haberine göre, CIA, Bush'a suikast düzenleneceğine dair bir mesajın Beyaz Saray'ın internet sayfasına gönderilmesinin ardından araştırma başlattı. 
     CIA, araştırmanın sonucunda, mesajın İngiltere'nin orta kesimindeki Cannock kentinde bulunan Blake Lisesi'nde okuyan 15 yaşlarındaki iki erkek öğrenci tarafından gönderildiğini saptadı. Okulun öğretmenlerinden Heather Bowman, ''Bunun, kötü bir şaka olduğunu'' belirterek, iki öğrencinin okuldan uzaklaştırılmadıklarını, ancak kendilerine iyi bir nasihatte bulunulduğunu söyledi. Bir CIA yetkilisi de, Bush'a yapılan her tehdidin çok ciddiye alındığını belirtti. 




</TEXT>
</DOC>
