<DOC>
<DOCNO> 24126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/sonspo21.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor anlaştığı Sommers ve Hoefkens'e haftaya imza attırıyor 
</HEADLINE>
<TEXT>

     Trabzonspor'un, dış transferde anlaştığı Hans Sommers ve Carl Hoefkens'i gelecek hafta Trabzon'a getireceği ve bu 2 futbolcuya imza attıracağı bildirildi. 
     Bordo-mavili kulübün dış ilişkilerinden sorumlu yönetim kurulu üyesi Ali Karahasan, Belçika'nın Lierse SK takımından oynayan 2 futbolcunun, gelecek hafta Salı veya Çarşamba günü sözleşme imzalayacaklarını söyledi. 
     Karahasan, Belçika'nın Lokeren takımında forma giyen Soley Seyfo'nun ise transferinde bir prüzün kalmadığını ancak bu futbolcunun daha sonra Trabzon'a geleceğini kaydetti. 
     Bordo-mavili takımın Makedon oyuncusu Nikolovski'nin ise Belçika'nın Lierse SK takımıyla anlaştığı öğrenildi. 
     Trabzonspor, iç transferde 2. tur görüşmelerine ise yarın başlayacak. Bugün bordo-mavili takımın genç oyuncusu Macit ile bir görüşme yapan transfer komitesi, ilk tur görüşmelerini tamamladı. 







</TEXT>
</DOC>
