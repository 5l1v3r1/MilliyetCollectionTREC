<DOC>
<DOCNO> 19030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/son/sontur11.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İstifa eden milletvekillerinden Ecevit ve DSP'ye sert eleştiriler 
</HEADLINE>
<TEXT>

     DSP'den istifa eden İzmir Milletvekili Mehmet Özcan ile İstanbul Milletvekili Nazire Karakuş, DSP'de hayal kırıklığına uğradıklarını ifade ettiler. 
     Karakuş ve Özcan, Parlamentoda düzenledikleri ortak basın toplantısında, istifa gerekçelerini açıkladılar. 
     Özcan, basın toplantısındaki konuşmasına, ''aniden ve fevri bir karar vermediğini'', yaklaşık bir yıldan beri yaşananlara tahammül ettiğini söyleyerek başladı. Mehmet Özcan, DSP Kongresinde Genel Başkan adayı Sema Pişkinsüt'ün konuşturulmamasının da ''hem sol hem de demokrat sözcük taşıyan bir partinin kurultayında yaşanmaması'' gerektiğini ifade etti. 
     Nazire Karakuş da, sol siyaset adamlarının etkin bir biçimde ülke siyasetine ağırlıklarını koyarak, proje üreterek, sevgi ve coşku yaratarak, toplumsal dönüşümü sağlamaları gerektiğini belirterek, ''Bu bağlamda, DSP'nin umut verici yaklaşımlarını sabırla bekledim'' dedi. 
     Yanlış politik yaklaşımlar nedeniyle ekonomik programda başarılı olmayan hükümetin siyasal bedel ödemeye yanaşmaması ve direnmesinin ayrı bir sorun oluşturduğunu, sonuçta ekonomik krizin faturasının ''halkın tepkisine rağmen'' yine halka ödetildiğini savunan Karakuş, şöyle konuştu 
     ''Ülkemde insanlar ölüyor. İşsizlik, adaletsizlik almış başını gidiyor. Dış borçlanma yüzünden bağımsızlığımız tartışılır hale geliyor. Buna rağmen halka güvenmeleri çağrısında bulunan siyaset adamlarımız, hiçbir şey yokmuş gibi davranıyor. Ne acıdır ki, bu durum ülkemizin en büyük açmazıdır. Buna kayıtsız kalmak mümkün mü '' Karakuş, DSP Kurultayı'na da değinerek, ''Herkesin gözü önünde yaşanan antidemokratik yaklaşımlara sessiz kalan Sayın Ecevit'in uzlaşı anlayışına hayret ettim. Bu tutum beni bir bayan milletvekili olarak çok etkiledi. Artık DSP'de kendi açımdan siyaset yapmamın anlamsız olduğunu böyleci kavramış oldum'' dedi. 
     
     
     






</TEXT>
</DOC>
