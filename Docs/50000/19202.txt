<DOC>
<DOCNO> 19202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/son/sonspo05.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yükselme Grubu'nun final maçı öncesinde İzmir'de heyecan dorukta 
</HEADLINE>
<TEXT>

     İkinci Futbol Ligi Yükselme Grubu'nda mücadele eden Diyarbakırspor'un kulüp başkanı Adnan Öktüren,Göztepe maçının kendileri için final niteliğinde olduğunu söyledi. 
     Öktüren, yaptığı açıklamada, deplasmanda oynayacakları Göztepe maçına çok sıkı hazırlandıklarını belirterek, cuma günü İzmir'e gideceklerini bildirdi. 
     Takımda sakat ve cezalı futbolcuları bulunmadığını belirten Öktüren, şöyle dedi 
     ''Göztepe maçının Alsancak Stadyumu'na alınmasını ve bize 1500 kişilik bilet ayrılmasını tepkiyle karşılıyoruz. Çünkü, bizim sadece İzmir'de yaklaşık 10 bin taraftarımız bulunmaktadır. Ya maçın Atatürk Stadyumu'na alınmasını ya da bize ayrılan bilet miktarının yükseltilmesini istiyoruz. Biz bu konuda girişimlerimizi sürdürüyoruz. Maçın Alsancak'ta oynanması halinde bile seyirci hakkımızın artırılması gerekir. Göztepe maçı bizim için final niteliğinde bir maçtır. Orada alacağımız puanlarla hedefe bir adım daha ilerlemiş olacağız.'' 
     







</TEXT>
</DOC>
