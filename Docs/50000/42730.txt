<DOC>
<DOCNO> 42730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/siyaset/siy10.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Tanrı, ABD Başkanı’nı İsa yolundan ayırmasın 
</HEADLINE>
<TEXT>

     ANKARA Milliyet 

     AK Parti lideri Recep Tayyip Erdoğan, ABD’lilerin terör olayından sonra kiliselerde okuduğu duayı partisinin grup toplantısında okudu. Erdoğan, "Tanrı ABD Başkanı’nı ve Kongre üyelerini İsa mesihin yolundan ayırmasın" dedi. Erdoğan, partisinin dünkü grup toplantısında, "Bu savaştan da öte bir şey. Seçilen hedeflerin sembolik değerlerinin iyi incelenmesi gerekir. Bunu yapanlar, belli bir ülke ve örgüt olmaktan çıkmıştır. Bu yüzden ortak stratejilerin belirlenmesi gerekir" diye konuştu. Suçlu bulunmadıkça cezalandırmanın başlamamasını isteyen Erdoğan şunları söyledi "ABD’li dostlar, umarım fevri hareket etmez. Müslümanlara yönelik taciz eylemlerini sakıncalı buluyoruz. Kiliselerde okunan duayı okumak istiyorum. Tanrı, Başkan’ı ve Kongre üyelerini İsa mesihin yolundan ayırmasın. Çünkü Hz. İsa, Kendin için istemediğini başkası için de isteme’ der." 
     



 SİYASET 












</TEXT>
</DOC>
