<DOC>
<DOCNO> 37319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/ekonomi/eko09.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş Krizden en az dokuz ayda çıkılabilir 
</HEADLINE>
<TEXT>

     SEÇKİN ÜREY Ankara 

     Devlet Bakanı Kemal Derviş, TOBB’da düzenlenen sektör kurulu toplantılarının ikincisinde, işadamlarına, "Bir ülkenin krizden çıkması için en az dokuz ay gerekir" dedi. 
     Otomotiv, otomotiv yan sanayii ve demir çelik sektörlerinin temsilcileriyle bir araya gelen Derviş, "Reel sektörün üretici sektörler sorunlarının giderilmesi için yedi - sekiz ay gerekir" diye konuştu. 
     
     Bizden para beklemeyin’ 
     Sorunların ulusal bir denge kurularak çözüleceğini belirten Derviş, her sektör için ayrı ayrı çözüm bulunamayacağını söyledi. Geçen hafta toplanan tekstil ve inşaat sektörü temsilcilerine fon akışının olmayacağını söyleyen Derviş dün de "Paramız yok ve fon akışı olmayacak" diyerek bu mesajını tekrarladı. 
     
     Tek tek çözüm olmaz’ 
     Sektörlerin sorunlarının tek tek çözülemeyeceğini, bunun ilgili devlet kurumlarında karışıklığa neden olacağını söyleyen Derviş, "15 sektörün sorunlarını dinlendikten sonra en son bir bileşke çıkararak çözümlere aynı anda açıklayacağız" taahhüdünde bulundu. Derviş, "Reel sektörün sorunlarını karşılıklı olarak hep beraber çözeceğiz. Bütün özel sektöre müşterek çözüm bulunacak" dedi. 
     



 EKONOMİ 

















</TEXT>
</DOC>
