<DOC>
<DOCNO> 30324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/son/sontur01.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Magandalar...Yolda kız arkadaşı ile şarkı söyleyen genci öldürdüler 
</HEADLINE>
<TEXT>

     Büyük kentlerde korku salan maganda dehşetine dün akşam geç saatlerde İzmir'de bir yenisi eklendi. 
     Akıldışı cinayet Konak ilçesi'nde işlendi. Fevzi Şenyurt 22 , kardeşi Abdullah Şenyurt 20 ve kardeşinin kız arkadaşı Özlem Gönenci ile Alsancak Plevne Bulvarı'nda Türkü söyleyerek yürürken üç kişi tarafından yolları kesildi. Yol kesen magandalar ''Neden 
     yüksek sesle türkü söylüyorsunuz '' diye sorarak kavga başlattı. 
     Kız arkadaşının yanında hakarete uğrayan Abdullah Şenyurt magandalarla kavgaya tutuşunca, kardeşini kurtarmak isteyen 22 yaşındaki Fevzi Şenyurt da araya girdi. Bu sırada magandalardan biri bıçağını çekip Fevzi Şenyurt'a saplamaya başladı. 
     Herkesin şaşkın bakışları arasında şehir zorbaları hızla koşarak uzaklaştı. Çevredekiler tarafından Alsancak Devlet Hastanesi'ne kaldırılan yaralı genç ise kurtarılamadı. 
     
     
     
     







</TEXT>
</DOC>
