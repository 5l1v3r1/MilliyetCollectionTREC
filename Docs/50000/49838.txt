<DOC>
<DOCNO> 49838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/son/sonspo21.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bülent Korkmaz'dan taş ''Avrupa'da nasıl oynanacağını gösterdik'' 
</HEADLINE>
<TEXT>

     Galatasaraylı futbolcular Bülent Korkmaz, Suat ve Ergün ile Futbol Şubesi Üyesi Abdürrahim Albayrak, bugün bir mağazanın açılışına katıldı. 
     Gültepe'deki ev eşyaları satılan mağazada Güneydoğu Anadolu Bölgesi'ne mahsus yemeklerden yiyen sarı-kırmızılı takımın kaptanı Bülent, basın mensuplarının sorularını yanıtladı. 
     Bülent, PSV Eindhoven'ı yenerek zor bir maçı kazandıklarını ifade ederek, ''Galatasaray bu tür maçların üstesinden her zaman gelmiştir. 
     Avrupa'da nasıl oynanması gerektiğini gösterdik'' dedi. 
     Geçtiğimiz sezon Avrupa Şampiyonlar Ligi'nde çeyrek finali yakaladıklarını hatırlatan Bülent Korkmaz, bu sezon ise yarı finale çıkmayı dilediklerini söyledi. 
     Sakatlığının geçmek üzere olduğunu da kaydeden Bülent, yakın bir zamanda takımla birlikte antrenmanlara başlayacağını sözlerine ekledi. 
     Ergün ise dün akşam kazandıkları galibiyetle başarı serilerine yeni bir halka daha eklediklerini ifade etti. Ergün, ''Bu maçı hemen unutup, başka başarılara koşmalıyız. Ülkemizin bu kötü günlerinde Türk halkına güzellikler yaşatmalıyız'' diye konuştu. 
     Yeni transferlerin takıma çok çabuk adapte olduğunu belirten Suat da, ''İnşallah ikinci tur grubunu dageçeriz. Biz hiçbir zaman arkaya bakmayız. Artık lige döndük. Bursaspor'u da yenerek, yolumuza devam etmek istiyoruz'' dedi. 
     






</TEXT>
</DOC>
