<DOC>
<DOCNO> 49694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/ekonomi/eko09.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
KDV’de iki aylık indirim olabilir’ 
</HEADLINE>
<TEXT>

     ANKARA Milliyet 

     Maliye Bakanı Sümer Oral, Plan ve Bütçe Komisyonu’ndaki konuşmasında, yeni vergi getirmeyeceklerini söyledi. Oral, KDV indirimi konusunda yıl sonuna kadar ne yapılacağı üzerinde çalıştıklarını vurguladı. KDV konusunda karar koalisyon liderlerinin görüşmesinden sonra alınabilecek. Motor hacmi 1600 cc’ye kadar olan otolarda, beyaz eşya ve bazı elektrikli aletlerde yüzde 26 olan KDV’nin yıl sonuna kadar yüzde 18’e, otogazda da yüzde 40’tan yüzde 26’ya düşürülmesi gündemde. Bu indirim 100 trilyon lira vergi kaybına yol açacak. 
     
     TÜSİAD rapor sundu 
     Komisyona bir rapor sunan TÜSİAD, kamu maliye politikasında arz yönlü değişikliklerin yapılmasını istedi. TÜSİAD’ın raporunda dile getirilen isteklerden bazıları şunlar Faiz dışı harcamalarda yüzde 2’lik daralma sağlansın, kamu personel alımı durdurulsun, işsizlik sigortası 2001 Kasım’da başlasın, emekli maaşları artırılsın, SSK ve Bağ - Kur kesintilerinde azalma sağlansın, KDV oranları düşürülsün, geçici vergi oranlarında yüzde 5’lik indirim yapılsın, Londra yaklaşımı fonuna ek 1 milyar dolar sağlansın. 
     



 EKONOMİ 






















</TEXT>
</DOC>
