<DOC>
<DOCNO> 23888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/son/soneko17.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'den tatsız ihale, bileşik faiz yüzde 79.98 oldu 
</HEADLINE>
<TEXT>

     Hazine Müsteşarlığı'nın bugün yapılan 13 ay vadeli 392 gün tahvil ihalesine ilgi az oldu. 154.1 trilyon liralık teklife karşılık, nominal 10.6 trilyon liralık satış yapıldı. 
     Bileşik faizin yüzde 79.98 olduğu ihalede net satış ise 5.6 trilyon lira oldu. 
     Yarın ihraç edilecek tahvillerin geri ödemesi, 26 Haziran 2002 olarak belirlendi. 
     Tek fiyat ihale sistemi ile ihraç edilen 13 ay vadeli tahvil ihalesinde bileşik faiz yüzde 79.98, basit faiz ise yüzde 82 oldu. Ayrıca, ihalede kamuya satış gerçekleştirilmedi. Hazine'nin Mayıs ayı ihale programında ihraç edilmesi planlanan minumum net miktar belirtilmemişti. 
     Bu arada bugün ihalesi yapılan 392 gün vadeli devlet tahvili, Haziran ayın içerisinde yeniden ihraç edilecek. 
     Hazine'nin en son 22 Mayıs tarihinde biri 182 gün diğeri de 287 gün vadeli olmak üzere iki bono ihalesi düzenlemişti. 182 gün vadeli bono ihalesinde 1 katrilyon 791.5 trilyon liralık, 287 gün vadeli bono ihalesinde 1 katrilyon 35.1 trilyon liralık teklif kabul edilmişti. 
     182 gün vadeli bono ihalesinde brüt yıllık faiz yüzde 64.58, bileşik faiz yüzde 75, 282 gün vadeli bono ihalesinde sırasıyla yüzde 68, yüzde 72.37 olmuştu 
     
     
     







</TEXT>
</DOC>
