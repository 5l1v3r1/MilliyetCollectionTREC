<DOC>
<DOCNO> 21694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/spor/spo01.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Christoph Daum Scala’yı arattı 
</HEADLINE>
<TEXT>

Alman hoca, başarısız olduğu gerekçesiyle gönderilen İtalyan teknik adamdan daha kötü bir istatistik tutturdu 
     BEŞİKTAŞ’ta teknik direktör Daum, olaylı şekilde gönderilen Scala’dan daha kötü bir grafik çizdi. İtalyan hoca döneminde ligdeki maçların yüzde 60.86’sını kazanan Siyah - Beyazlı ekip, Daum’la ancak yüzde 44.44’lük bir ortalama yakaladı. Scala ile çıkılan maçların yüzde 21.73’ünü kaybeden Beşiktaş, Alman hocayla ise yüzde 33.33’ünde mağlup oldu. Atılan gollerde de Scala, 2.17’lik ortalama tutturarak, maç başına 1.22’de kalan meslektaşına üstünlük sağladı. 
     
İSTATİSTİKLERİ  O G B M A Y Scala 23 14 4 5 50 36 Daum 9 4 2 3 11 9      
     
Yüzdeler Scala Daum Galibiyet 60.86 44.44 Beraberlik 17.39 22.22 Yenilgi 21.73 33.33 Atılan Gol 2.17 1.22 Yenilen Gol 1.56 1      
     
Bayram şoku      BEŞİKTAŞ’ta karnındaki ağrılar yeniden nükseden Bayram’ın ameliyat olacağı belirtildi. Genç futbolcu dün Daum ile görüşerek durumunu anlattı. Alman hocanın da yeni sezonu düşünerek kalan iki maçta Bayram’ı oynatmayacağı öğrenildi. Bu arada dünkü idmanda Ramazan Yıldırım ile Berkan Algan isimli iki gurbetçi denendi. Bugün saat 14.00’deki Nişantaşı maçında ise 9 gurbetçi oyuncunun daha deneneceği açıklandı. 
     
Akpoborie geliyor      DAUM’un girişimleri sonucu Tunuslu Baya ile sözleşme imzalayan yönetim, Alman hocanın listesinde bulunan Jonattan Akpoborie’yi de renklerine bağlamak için düğmeye bastı. İki gün süreyle Almanya’da çeşitli görüşmeler yapan Daum’un, Wolsburg’un kadrosunda bulunan Nijeryalı golcüden olumlu yanıt aldığı bildirildi. Adı ülkesinde çocuk ticaretine karışan Akpoborie ile önümüzdeki günlerde sözleşme yapılacağı öğrenildi. 
     



 SPOR 


























</TEXT>
</DOC>
