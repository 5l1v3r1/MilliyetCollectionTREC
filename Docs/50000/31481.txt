<DOC>
<DOCNO> 31481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/yazar/tamer.html </URL>
<DATE> 2001/07/11/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Milenyum Türkiye'ye yaramadı 
</HEADLINE>
<TEXT>

     Yazgülü Aldoğan, dün Posta'daki köşesinde, Türkiye'nin dünyadan nasıl göründüğüne ilişkin çok çarpıcı bir örneğe yer vermiş. 
     Siyaset bilimci Prof. Dr. Nur Vergin, UNESCO'ya bağlı Uluslararası Sosyoloji Derneği'ne üyeliğini yenilemek istediğinde, aidatların ülkelere göre belirlendiğini fark etmiş. 3 kategori varmış Üye başına 250 dolar ödenmesi gereken A kategorisi, 105 dolarlık B kategorisi ve 25 dolarlık C kategorisi. Aidatlar 2 yıllık ve ülkemiz maalesef C kategorisinde. 
     Türkiye'nin Afrika ve Asya'nın en yoksul ve gelişmişlik düzeyi en düşük ülkeleriyle aynı kategoriye yerleştirilmesi Prof. Vergin'i hem üzmüş, hem de utandırmış. Yazgülü'nün yazısını okuyunca Prof. Vergin'i arayıp "Daha önce hangi kategorideydik " diye sordum. Üyeliğini bir süre askıya aldığı için hatırlayamadı. Ama bana derneğin Madrid'deki merkezinin telefonlarını verdi. 
     Madrid'deki sekreter hanım ise son aidatların toplandığı 1999 yılı hesaplarına göz attığında, Türkiye'nin Arjantin, Brezilya, Bahreyn, Güney Kore, Macaristan, Makedonya, Libya ve Güney Afrika ile birlikte B kategorisinde olduğunu söyledi. 
     Pekiyi ya şimdi kimlerle beraberiz Etiyopya, Küba, Kongo, Burkina Faso, Angola gibi nefesi kokan ülkelerle... Daha sayayım mı Bangladeş, Afganistan, Togo, Hindistan, Burundi, Yeni Gine, Fransız Guyanası, Cezayir, Azerbaycan, İran, Fildişi Sahilleri... 
     Bugüne kadar ekonomik krizlerimizi Arjantin, Meksika ve Brezilya gibi Latin Amerika ülkeleriyle karşılaştırmaya alışmıştık. Biz Türkiye'de bir yandan paramızın nasıl eridiğini hayretle seyredip diğer yandan da siyasilerimizin tepişmeleriyle boğuşurken, değişik alanlardaki uluslararası kuruluşların listesinde maalesef peş peşe küme düşüyoruz da farkında değiliz pek. Uluslararası Sosyoloji Derneği, bu gerçeği ilk yüzümüze vuranlardan. 
     Milenyum bize yaramadı. Bu kesin. 90'ların ortalarından beri 21. yüzyıl Türkiyesi dedik durduk. Projeksiyonlar, öngörüler yaptık. Şimdi halimize bakar mısınız Afganistan, Etiyopya, hatta adını sanını bilmediğimiz Burkina Faso gibi ülkelerle aynı kategoride değerlendiriliyoruz. 
     Milenyumda bizden daha beter tepe taklak giden ikinci bir ülke yok. Bunun hesabını, ekonominin üzerine çöreklenip Türk halkının son 10 yılını çalan, bankalarını hortumlayanlarla işbirliği yapmış siyasetçilerimizden sormalıyız. 
     
90'ların krizleri      Garanti Yatırım ve cnbc - e'nin geçen ay İstanbul'da düzenlediği uluslararası ekonomi forumu için Türkiye'ye gelen Deutsche Bank üst düzey yöneticilerinden Peter Garber, 90'lı yıllara ait krizler listesini koymuştu önümüze 
     1994 - Meksika, Türkiye 
     1995 - Arjantin 
     1996 -------- 
     1997 - Tayland, Endonezya, Güney Kore, Malezya, Brezilya, Hong Kong 
     1998 - Rusya, Brezilya 
     1999 --------- 
     2000 - Arjantin, Türkiye 
     
     Aslında hepsini biliyoruz, yazdık - çizdik, ancak topluca alt alta koyduğunuzda ilginç bir tablo çıkıyor ortaya. 90'lı yıllarda 1994'e kadar kriz yok. 94'te bir başlamış, pir başlamış. Sonrasında ise bir - iki istisna hariç boş yok. Oysa Garber'in de vurguladığı gibi 80'li yıllarda Meksika krizi nasıl da patlamış ve dünyada ne çok ilgi görmüştü Çünkü o, klasik krizlerdendi. Şimdiyse "günümüzün modern küresel krizleri" yaşanıyor. Biri bitiyor, diğeri başlıyor. 
     Garber'in verdiği rakamlara göre 1983 - 89 arası Latin Amerika'ya yılda 17 milyar dolarlık sermaye girişi olurken, 1990 - 94 arası bu rakam yılda 40 milyar dolara fırlamış. 
     
     







Tütün vetosu ve devletçilik 


Denizde kum 


Damızlık ihracı 


Genelkurmay, 'Avrupa ordusu' için ne diyor 


Yasağın ömrü 


Kayıt işkencesi 


Kriz bitti mi 


Barışma zamanı 


Böyle düğün görmedim... 


Devlet - yatırımcı ilişkisi... 


Bir operasyonun gerçek öyküsü 


Banka soy KİT'i batır Ürün yak 


Milenyum Türkiye'ye yaramadı 


Bu kanunlar istikrar uğruna 


Güven, ruh gibidir 


Banka defteri gene açık kaldı 


</TEXT>
</DOC>
