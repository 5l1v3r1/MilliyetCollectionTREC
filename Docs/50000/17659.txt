<DOC>
<DOCNO> 17659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/son/soneko04.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, IMF-Dünya Bankası görüşmelerine katılacak 
</HEADLINE>
<TEXT>

     Washington'da 26-30 Nisan tarihlerinde yapılacak IMF-Dünya Bankası yarıyıl toplantılarında Türkiye'yi, Devlet Bakanı Kemal Derviş temsil edecek. 
     Edinilen bilgiye göre, Bakan Derviş toplantılar sırasında, uluslararası finans çevreleri ve Washington'a gelecek olan G-7 ülkeleri ekonomi yöneticileriyle görüşmeler yaparak ekonomik program hakkında bilgi verecek. 
     Bakan Derviş'in Türkiye dönerken, Frankfurt ve Londra'ya uğrayarak uluslararası bankacılık çevreleri ile görüşmelerde bulunması bekleniyor. 
     Türkiye'ye yapılacak yeni mali yardım ve miktarı, IMF'nin yapısındaki büyük oranlı hisseleri nedeniyle, kredi verilmesinde etkin olan G-7 ülkelerinin onayı önem taşıyor. 
     Türkiye'nin krediyi G-7 ülkelerinden doğrudan ya da dolaylı kredi şeklinde değil, bu ülkelerin desteğini alarak, IMF'den sağlaması bekleniyor. Bu çerçevede, IMF'nin, rezervleri arttırmak ve yeni programın finansman ihtiyacını karşılamak üzere, geçen yıl Aralık ayında vermeyi kabul ettiği ek rezerv kolaylığı SRF kapsamında 7.5 milyar dolarlık kredinin 6.25 milyar dolarlık kısmının kullandırması öngörülüyor. 
     Buna ilave olarak IMF'den sağlanacak yeni kredi miktarının 5-6 milyar dolar düzeyinde olması bekleniyor. 
     IMF İcra Kurulu'nun Mayıs ayı başında toplanarak Türkiye tarafından verilen niyet mektubunu onaylaması ardından Türkiye'ye kredi açması bekleniyor. 
     
     
     




</TEXT>
</DOC>
