<DOC>
<DOCNO> 15522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/yazar/cemal.html </URL>
<DATE> 2001/04/10/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Dibe vurmadan düzelmez mi .. 
</HEADLINE>
<TEXT>

     Japonya'yla ilgili bir yazı. Geçen cuma günü International Herald Tribune gazetesinin yorum sayfasında çıktı. Yazarı, Amerikan Ekonomik Strateji Enstitüsü Başkanı Prestowitz Jr. 
     Başlığı ilginç 
     "Japonya iyiye gitmeden önce, daha kötüye gitmek zorunda " 
     Türkçe deyişle 
     Önce dibe vuracak ki düzelsin 
     Giriş bölümü şöyle 
     "Durgunluk içindeki Japon ekonomisine ilişkin karamsarlık havası hiç bu kadar kötü olmamıştı. Ama aynı zamanda iyi haberler de var, şöyle Japon ekonomisinin daha da kötüye gideceği anlaşılıyor. İşte bu Japonya için iyi bir haberdir. 
     Bir başka deyişle 
     Japonlar, Japon kuruluşları kendi sistemleri tümüyle çıkmaza girmeden değişime yanaşmazlar. Bir büyük felaket apaçık eşikte gözükmeden radikal değişime razı olmazlar." 
     Yazıda, Japon ekonomisinin büyük bir yapısal çarpıklık nedeniyle krizden çıkamadığı, artık köklü yapısal reformlardan başka çare kalmadığı anlatılıyor. Sorunun özündeyse sistem meselesinin yattığı, siyasal reform olmaksızın düzlüğe çıkılamayacağı belirtiliyor 
     Sonraki tespit de çarpıcı 
     "Peki ama, yıllardan beri iktidarda olan Japon Liberal Partisi bu köklü sistem değişikliğini nasıl gerçekleştirecek Çünkü böyle bir yapısal değişim, bu partinin siyasal intiharı olur." 
     İlginç bir yazı değil mi 
     Türkiye'yi çağrıştırmıyor mu 
     Örneğin, her Allah'ın günü rüşvet ve yolsuzluk skandallarıyla sarsılan ve ekonomisi kötüleyen Japonya için üç nokta vurgulanıyor 
     1 Ekonomi dibe vurmadan düzelmez 
     2 Bunun için sistem değişikliği şart 
     3 Ama bu değişim nasıl olacak Yani çıkarı, avantası bu sistemde yatan siyasetçiler, nasıl olacak da sistemi değiştirmeye soyunacaklar 
     Bu sorular Türkiye için de geçerli değil mi Bugün içinde kıvrandığımız, iliğimize kadar hissettiğimiz krizin kökleri, Türk siyasal yaşamının yüreğine uzanmıyor mu 
     Hem de nasıl 
     Düşünün devlet bankalarını 
     Ziraat, Halk ve Emlak bankaları kendimizi bildik bileli siyaset sınıfı tarafından baba çiftliği gibi kullanılmadı mı Bunca yıldır oy avcılığı ve rant dağıtım mekanizması olarak siyasal iktidarlara hizmet vermediler mi 
     Hem de nasıl 
     Onun içindir ki ülkemizde bankacılık reformu bu kadar yıl geciktirildi. Devlet bankalarının özelleştirilmesi bu yüzden lafta kaldı. Bugün yaşadığımız ekonomik krizin de altında kamu bankalarının iflasıyla ve bankacılık sistemindeki yapısal bozukluk yatıyor 
     KİT'lerle devlet bankalarına yıllar boyu siyasal iktidarlarca el sürülmedi. Çünkü talan aracı oldukları için siyaset sınıfının gözünde dokunulmazlığa sahip oldular. 
     Aynı hazin durum, ihale düzeni ve kayıt dışı ekonomi için de geçerli değil midir Ülkemizde yolsuzluk, rüşvet ve siyasal yozlaşmışlığın kökleri elbette buralara da uzanır. 
     Siyaset sınıfı, bütün bu sorunların üzerine, talan alanları oldukları için, kararlı biçimde yürümekten kaçınmıştır. 
     Artık yürüyecek mi 
     Bu mucize gerçekleşecek mi 
     Keşke 
     Yoksa daha dibe vurmadık mı 
     Ve ekonomi de ancak köklü bir sistem değişikliğiyle mi düze çıkacak .. 
     En yakın senaryo bu mu ... 
     Hükümetteki Telekom, THY didişmelerini izledikçe aklıma takılıyor bu soru da ne yazık ki... 
     
     





Tasarruf .. 


Hortuma perde 


'Şov yapmayın' 


Sit alanı Ecevit 


Dibe vurmadan düzelmez mi .. 


Bıçak dayanmadan 


Acının kanatları 


Hep aynı terane 


Herkes bekliyor... 


THY için şimdi 


Ek kaynak 


Dolar, halkı depresyona soktu 


Yanlış anlamayalım 


Ankara krizin boyutunu’ anlayamıyor 


</TEXT>
</DOC>
