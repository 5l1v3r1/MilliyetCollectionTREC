<DOC>
<DOCNO> 6120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/son/soneko11.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomi zirvesi sona erdi 
</HEADLINE>
<TEXT>

     Başbakan Bülent Ecevit'in başkanlık ettiği, reel sektörün sorunlarının ele alındığı ekonomi zirvesi sona erdi. 
     Başbakanlık Merkez Bina'da saat 11.10'da başlayan zirve, yaklaşık 5 saat 40 dakika sürdü. Zirvede, reel ekonomide yaşanan sıkıntılar ile bunların çözümüne dönük öneriler değerlendirildi. 
     Zirveye, Hükümet kanadından Başbakan Ecevit'in yanı sıra Devlet Bakanı ve Başbakan Yardımcıları Devlet Bahçeli, Hüsamettin Özkan, Mesut Yılmaz katıldı. 
     Reel sektör adına ise TOBB Başkanı Fuat Miras ve bazı oda başkanları İzmir Ticaret Odası, İstanbul Sanayi Odası, Ankara Sanayi Odası ve Kayseri Sanayi Odası , Türkiye Sanayici ve İşadamları Derneği TÜSİAD Başkanı Tuncay Özilhan, Türkiye İhracatçılar Meclisi TİM başkanı Okan Oğuz, TESK Başkanı Derviş Günday, TZOB Başkanı Faruk Yücel ile TİSK Başkanı Refik Baydur, Tekstil İşverenleri Sendikası Başkanı Halit Narin, Deniz Ticaret Odası Başkanı Cengiz Kaptanoğlu, demir çelik sektörünü temsilen Recep Yazıcı toplantıya katıldılar. Bankacılık sektörünü temsilen de zirvede, Bankalar Birliği Başkanı ve Ziraat Bankası Genel Müdürü Osman Tunaboylu, Bankalar Birliği Genel Sekreteri Ekrem Keskin, Halkbank, Vakıfbank, Emlakbank, Yapı-Kredi ve İş Bankası, Akbank, Garanti Bankası, Koçbank, Dış Ticaret Bankası, TEB, Eximbank, Pamukbank ve Şekerbank genel müdürleri yer aldı. 




</TEXT>
</DOC>
