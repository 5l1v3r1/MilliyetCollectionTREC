<DOC>
<DOCNO> 44514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/son/soneko06.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası Ekim ayında 420 milyon dolar satacak 
</HEADLINE>
<TEXT>

     Merkez Bankası, Ekim ayında düzenleyeceği programlı döviz satım ihaleleri ile 420 milyon dolar satacak Merkez Bankası tarafından açıklanan Ekim ayı döviz satış ihalesi programına, ABD'de tatil günü olan 8 Ekim 2001 hariç, her iş günü 20 milyon ABD doları olmak üzere devam edilecek. 
     Gerçekleştirilen programlı döviz satım ihaleleri yoluyla, IMF'den sağlanan krediler karşılığında Merkez Bankası'nca açılan kredilerin Hazine Müsteşarlığı tarafından yurtiçi TL ödemelerinde kullanılması durumunda, piyasada oluşan fazla TL likidite piyasadan çekiliyor Benzer şekilde, Dünya Bankası'ndan sağlanan krediler ile Hazine Müsteşarlığı'nın yurtiçi döviz borçlanmalarının yurtiçinde TL olarak kullanılması durumunda da, piyasada oluşan fazla likidite döviz satım ihaleleri yoluyla sterilize ediliyor. 
     Bu doğrultuda Eylül ayı boyunca yapılan 18 adet döviz satım ihalesinde, toplam 380 milyon ABD doları satıldı. 
     Merkez Bankası, 4 Eylül tarihinde yaptığı açıklamada, Ekim ayına ilişkin döviz satım ihale programının, Hazine Müsteşarlığı'nın Eylül ve Ekim ayları içerisinde sağlaması muhtemel iç ve dış döviz finansman imkanlarına bağlı olarak belirlenip, Ekim ayı başında duyurulacağı ifade edilmişti. 
     






</TEXT>
</DOC>
