<DOC>
<DOCNO> 14488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/ekonomi/eko07.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Vatandaş bono için kuyruk oldu 
</HEADLINE>
<TEXT>

     EKONOMİ SERVİSİ 

     Hazine’nin en az 250 milyon lirası olanların ihalelerden bono alabileceğini duyurması, vatandaşın Merkez Bankası şubeleri önünde kuyruklar oluşmasına neden oldu. 
     Özellikle İstanbul Karaköy’deki Merkez Bankası şubesine gelen vatandaşlar, son teklif verme süresi olan saat 12.00’ye kadar kuyruklarda beklediler. Özellikle emekli ve kadınların ilgi gösterdiği Hazine ihalesine, piyasalardaki canlanmadan umudunu kesen esnafın da ilgi gösterdiği gözlendi. 
     "Döviz yüksek, repo kazandırmıyor, mevduatlar da düşünce çareyi Hazine Bonosu’nda bulduk" diyen vatandaşların birçoğu, getirinin yüzde 100’ün üzerindeki çıkması durumunda ihaleden bono alacaklarını dile getirdiler. 
     Hazine 500 trilyon olarak duyurduğu net satışını 1 katrilyona yükseltti. Ayrıca kamuya 52 trilyon liralık net satış yapılan Hazine ihalesinde nominal satış tutarı 1.4 katrilyon oldu. 
     İhalede basit faiz yüzde 107.83, bileşik faiz yüzde 150 oldu. 126 günlük 4 ay bonoyu alanların net getirisi yüzde 37.22 olarak hesaplandı. İhalenin ardından ikinci el piyasada bononun faizi yüzde 152’ye kadar yükseldi. Böylece ihaleden bono alan yatırımcıdan daha iyi faizle bono alabilme şansını yakaladılar. 
     


 EKONOMİ 


















</TEXT>
</DOC>
