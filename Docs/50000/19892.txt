<DOC>
<DOCNO> 19892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/ekonomi/eko08a.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi denetimine üç ay ara 
</HEADLINE>
<TEXT>

Ekonomik kriz nedeniyle Maliye denetim elemanlarının yapacakları vergi incelemeleri üç ay ertelendi 
     Hesap Uzmanları, Teftiş Kurulu’nda çalışan müfettişler ve Gelirler Kontrolörlerinin "turne" adı verilen, illerde gerçekleştirdikleri vergi denetimlerinin ekonomik kriz nedeniyle bu yıl geç başlatılması kararlaştırıldı. Vergi incelemelerinde ana kuruluş durumunda bulunan Hesap Uzmanları Kurulu HUK , en geç mayıs başında uygulamaya koyduğu turne programlarını, temmuza kaydırdı. Gelirler Kontrolörleri ile müfettişlerin de temmuzdan itibaren illere turne düzenleyecekleri belirtildi. 
     Bu arada turne dışındaki incelemelerin sürdüğü, Antalya’daki Arazi operasyonunda iki müfettişin görevlendirildiği öğrenildi. 
     
     İstanbul büyüteç altında 
     Maliye Bakanlığı’nın merkezi denetim birimlerince yürütülen vergi incelemelerinin yüzde 69’unu gerçekleştiren HUK, 2001 denetim programında ağırlığı yine İstanbul’a verecek. Denizli, Bursa, Adana, Antalya, Gaziantep, İskenderun, Konya, Mersin, Eskişehir, Konya ve Kayseri turne düzenlenecek diğer merkezler olacak. 
     
     



 EKONOMİ 





















</TEXT>
</DOC>
