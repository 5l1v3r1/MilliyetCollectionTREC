<DOC>
<DOCNO> 44968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/guncel/agun.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamas terör yapmıyormuş 
</HEADLINE>
<TEXT>

"Din adına terör yapılamaz" diyen Yılmaz, "Hamas ve İslami Cihad ayrı" dedi 
     ÖMER ERBİL İstanbul 

     Diyanet İşleri Başkanı Mehmet Nuri Yılmaz, Filistin’deki Hamas ve İslami Cihad örgütlerinin, "terörist örgütlerden ayrı tutulması" gerektiğini söyledi. Tarsus’ta St. Paul Kilisesi’nin açılışının ardından İstanbul’a dönen Yılmaz, uçakta Milliyet’in sorularını yanıtlarken, din adına terör eylemi yapıp masum insanların öldürülmesinin dinde yeri olmadığını belirtti. Yılmaz sözlerini şöyle sürdürdü 
     "Din adına terörizm hareketlerini icra etmek dinden sapmadır. Çünkü din törörü yasaklamıştır. Masum insanların öldürülmesine hiçbir din izin vermez. Onun için dini kullanarak terör hareketlerine girişen kimse dinden sapmış olur." 
     Yılmaz, "Filistin’de halk mücadelesi verdiklerini ileri süren Hamas, İslami Cihad gibi örgütler de dinden sapmışlar mıdır " sorusu üzerine de şöyle konuştu 
     "Hayır, bunlar aynı değil, ayrı şeyler. Bunlar aynı mütalaa edilmez. Bunları ayırmak lazım. Türkiye’de Hizbullah, İBDA C gibi örgütler dinden sapmışlardır. Dini kullanarak böyle bir harekete giriyorlarsa, bu dinden sapma alametidir. Dinde canlı bomba yoktur. İnsanın kendi kendini öldürmesi dinen yasaklanmıştır." 
     
     "Şiddet varsa terördür" 
     Sakarya Üniversitesi’nden Doç. Dr. Emin Gürses ise bu görüşü şöyle değerlendirdi 
     "Bir örgüt ben amacıma ulaşmak için şiddet kullanacağım diyor ve uyguluyorsa bu bir terör örgütüdür. Şiddet yapılabilir diyor ama eylemde yoksa buna terör örgütü denmez. Terör örgütü topluma karşı şiddeti artırarak toplumu merkezi otoriteye baskı yapması için tedirgin eder. Baskı, silahlı eylem olursa bu terörizme girer. Hamas ve İslami Cihad örgütleri İsrail’i silahla bölgeden atacağım’ diye eylem yapıyor." 
     Avrasya Stratejik Araştırmalar Merkezi Başkanı Prof. Dr. Ümit Özdağ da bir örgütün, sivillere karşı, uyarmadan silahlı eylemde bulunması durumunda terörist örgüt olacağını belirterek şöyle konuştu 
     "PKK için, terör eylemlerine başvuran kriminal örgüt denmişti. Böyle bir şey olamaz. Devletlerin de sivilleri öldürmeye yönelik hareketleri terör kapsamında tartışılmalı. Dünya bu konuda terörist eylemleri belirlemede bir sıkıntı çekebilir. Siz kimseye haber vermeden pizzacıya girip orayı havaya uçuruyorsanız, bunu ulusal direniş eylemi olarak tanımlayamazsınız. Hamas ve İslami Cihad terör örgütüdür." 
     Faik Bulut Araştırmacı Yazar Filistin İslami Cihad ile Hamas terör örgütleridir. Masum insanlara karşı yapılan silahlı eylemlere başka bir isim vermek mümkün değil. Ancak Diyanet İşleri Başkanı pek de haksız sayılmaz. Çünkü İsrail de terör eylemlerinde bulunuyor. Onlar da sivil halkı öldürüyor. Bunu nasıl açıklayacağız 
     
     Hamas’ın eylemleri 

</TEXT>
</DOC>
