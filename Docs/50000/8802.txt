<DOC>
<DOCNO> 8802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/siyaset/siy03.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
FP, Bahçeli’nin peşinde 
</HEADLINE>
<TEXT>

MHP’nin krizleri hep ucuz atlattığı’ görüşünü savunan FP Genel Başkan Yardımcısı Esengün MHP riskten kaçıyor. Biz MHP’nin bu tutumunu teşhir etmeliyiz’ dedi 
     ANKARA ANKA 

     FP, Cumhurbaşkanı Ahmet Necdet Sezer ile Başbakan Bülent Ecevit arasındaki tartışmayla başlayan krizin dışında kalmak isteyen MHP’nin peşine düştü. 
     Kriz sonrası FP yönetiminde yapılan değerlerdirmelerde MHP’nin Genel Başkan Devlet Bahçeli’nin tartışmalı MGK toplantısı sırasında yurtdışında bulunduğu için en şanslı parti olduğu vurgulandı. 
     MHP’nin krizlerden her seferinde bir şekilde DSP ve ANAP kadar yara almadan kurtardığının vurgulandığı FP toplantısında Genel Başkan Yardımcısı Lütfi Esengün şunları söyledi 
     "Devlet Bahçeli, MGK sırasında Türkiye’de olmadığı için krizden kolay kurtulacağını zannediyor. Kendisiyle birlikte partisinin de riske girmesini istemiyor. Halbuki Bahçeli ve partisi iktidarda. Krizde Ecevit’in ne kadar suçu varsa Bahçeli’nin de o kadar. MHP en az DSP ve ANAP kadar iktidar sorumluluğuna ortaktır. İktidar olduklarından bugüne kadar geçen 2 senede MHP sürekli Hem iktidardaymış hem değilmiş’ tavrını takınarak sorumluluktan kaçtı. MHP riskten kaçıyor. Biz MHP’nin bu tutumunu teşhir etmeliyiz." 
     FP değerlendirmesinde DSP ve ANAP’ın hükümet uygulamalarıyla ilgili yıpranmasına karşın MHP’nin risk almayan tavırlarının ekonomik önlemlerden sıkıntı çeken taban ve seçmen tabanına anlatılması benimsendi. 


 SİYASET 



















</TEXT>
</DOC>
