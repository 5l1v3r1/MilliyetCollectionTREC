<DOC>
<DOCNO> 21465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/magazin/amag.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk villası’ artık SATILIK 
</HEADLINE>
<TEXT>

Derya Tuna, oğulları İdo ve İbrahim Tatlıses’le oturmak için aldığı süper lüks villayı 1.25 milyon dolara satılığa çıkardı 
     NURDAN AKINER 

     İBRAHİM Tatlıses’le yollarını kısa süre önce tamamen ayıran Derya Tuna, hayatındaki ilk radikal’ değişiklik için talimat verdi. Ve, Zekeriyaköy Lot Malikaneleri’ndeki tripleks evini 1 milyon 250 bin dolara satışa çıkardı. Bu villayı geçen yıl Tatlıses ve oğlu İdo’yla oturmak için planlar kurarak alan Tuna, pazar günü Zekariyaköy’deki Remax Paska Gayrimenkul Pazarlama Şirketi’ne başvurarak evinin satılmasını istedi. 
     TUNA, villayı satmasına gerekçe olarak da, Tatlıses’ten ayrıldıktan sonra malikanenin kendisine çok büyük gelmesini gösterdi. Oysa Tuna, İstanbul’un kalburüstü kesiminin tercih ettiği Zekariyaköy’deki villanın inşaatıyla bizzat ilgilenmişti. Hatta oğlu İdo’nun odasını mavi, evin geri kalanını da şampanya rengine boyatmıştı. Tuna, şimdi ayrılık’ yüzünden ailesi için aldığı bu villaya da veda edecek ve Tarabya Nurol Sitesi’ndeki evinde oturacak.. 
     



 MAGAZİN 














</TEXT>
</DOC>
