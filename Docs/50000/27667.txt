<DOC>
<DOCNO> 27667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/yazar/yilmaz.html </URL>
<DATE> 2001/06/19/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Boyner derin bir Oh’ çekti 
</HEADLINE>
<TEXT>

     Boyner Holding’e bağlı kuruluşlardan Benkar Tüketici Finansmanı A.Ş’nin yüzde 65 hissesinin, 24 Nisan’da Akbank’a satılması konusunda ön anlaşma imzalandığı duyurulmuştu. Aradan 1.5 ay gibi bir zaman geçti, Akbank, Boyner Holding Başkanı Cem Boyner’in yönetimde yüzde 50-50 söz hakkı şartını kabul etmedi ve ipler koptu. 
     Boyner’in buradaki sorunu, yaklaşık 1 milyon 400 bin müşterisi bulunan Benkar’ın ürünü Advantage Card’ın, hisse oranını yüzde 35’de tutmasıydı. 
     Kriz günlerinde Finansbank Citibank, Koç Bank, Akbank kadar istekli olmayınca Advantage Card da en büyük özel bankalardan Akbank’ta kalmıştı. 
     Boyner dün başa döndü. Advantage Card’ı piyasaya çıkardığı 1997 yılında da görüştüğü Fiba Holding’in Yönetim Kurulu Başkanı Hüsnü Özyeğin ile dün el sıkıştı. Fiba Bank’ın yüzde 50’sine Advantage Card, Advantage Card’ın da yüzde 50’sine Fiba Holding sahip oldu. Artık kapıdan çıkarken bile elele tutuşmak zorundalar. 
     
Enerjiden çekildi      Boyner krizde bir tercih yaptı ve Akkök Grubu’ndaki Ak Enerji hisselerinin tümünü Yüzde 8 , Aksa’daki yüzde 13 hissesinin de yüzde 8’ini İMKB’de devretti. Böylece 40 milyon dolarlık bir operasyon yapan Boyner, kaynak yaratma sorununu çözmüş oldu. 
     Gelelim başlıktaki Oh’ bölümüne. Boyner 1985 yılında ilk mağaza kartını çıkarttı. 1993 yılında da Benetton ortaklığını kurduğunda Benkar’ı oluşturmuştu. O günden beri banka çatısı arıyordu ve buldu. 
     Boyner’in hayatına böylece yeni kurum giriyor BDDK. Önümüzdeki hafta BDDK’ya idip, Fiba Bank ortağı olarak görüşücek. Önceki adı Sakura Bank olan Fiba Bank, henüz biri İstanbul, diğeri İzmir’de bulunan iki şubeli bir banka. 
     Özyeğin ile Boyner’in faaliyet alanları birbirine benziyor. Özyeğin’in perakende sektöründe Marks and Spencer, Gima ve Romanya’daki çarşısı bulunuyor. 
     Her bir müşteriye 20 yıl ömür biçip, 1 milyon dolar değer diye bakan Boyner, geçen yıl Advantage Card’tan 536 milyon dolar ciro yapmıştı. Bu yıl cirosunu dolar bazında yüzde 30 oranında arttırmayı hedefleyen Boyer, grubun lokomotifinin Advantage Card olduğunu söylüyor. Ardından da mağazacılık ve üretim geliyor. Üretimin ciro içindeki payı düşşe de öneminin artacağını belirten Boyner, "Müşteriye daha düşük maliyetlerle gitmek için üretime de önem vermek gerekiyor" diyor. 
     
Yabancı gerekmiyor      Yabancılarla ortaklık lar, şirket evlilikleri önümüzdeki aylarda ekonomi sayfalarının önemli başlıklarını oluşturacak. Fiba Holding kuruluşlarından Finansbank’ın da son günlerde Fransa’nın en büyük bankası BNP Pariba Bank ile görüştüğü biliniyor. 
     Bu durumda Boyner’in ortaklığının amacı ve hedefi değişir mi 
     Boyner, Advantage Card için yabancı ortaklığın bu aşamada gerekli olmadığını vurguluyor. Ve ekliyor, "Advantage Card’ın götürdüğü yere gideceğiz." 
     Boyner’in cesur kararlar aldığını siyasete girdiğinde görmüştük. Ancak bu kez ne siyasette, ne de iş hayatında bir ilk görmüyor. Her iki kulvarda da yol belli, geriye arabayı devirmeden sürmek kalıyor. 
     
     







Meclis'in yetkileri 


İflas Finans... 


Ecevit 'Hazine nefes aldı' 


Laikliğin sırrı bu 


Hedef şaşırtmak Hedefi şaşırmak 


Mavi kan 


Gençler nasıl rahatlıyor 


Ecevit sözünü tutacak mı 


Komşuda yenilik 


Takasın etkisi... 


Halk Bankası ve Yenal Ansen 


ANAP’ta Kayalar aday 


Fiyat indirdik diye Sezer'e şikayet mi 


Her çözüm adil mi 


Elbette ki.. 


Ayşe Hanım Teyze’ye takas’ ne yazar 


Boyner derin bir Oh’ çekti 


</TEXT>
</DOC>
