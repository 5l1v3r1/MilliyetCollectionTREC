<DOC>
<DOCNO> 29582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/ekonomi/eko15.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Asgari ücret 5 milyon arttı 
</HEADLINE>
<TEXT>

     Halen 102 milyon 369 bin 600 lira olan net asgari ücret, 1 Temmuz’dan itibaren 4 milyon 954 bin 230 lira artışla 107 milyon 323 bin 830 liraya yükseliyor. Asgari Ücret Tespit Komisyonu’nun kararı uyarınca, 139 milyon 950 bin lira olan brüt asgari ücret de 6 milyon 997 bin 500 lira artışla Yüzde 5 , brüt 146 milyon 947 bin 500 liraya çıkacak. 
     Türk İş’in araştırmasına göre 1 Ocak’ta 153 dolara tekabül eden asgari ücret 6 ayda 70 dolar değer yitirerek 83 dolara düştü. Piyasa fiyatlarına göre 5 milyonluk zamla 860 gram kuşbaşı alınabiliyor. Halen 225 milyon lira düzeyinde olan dört kişilik bir ailenin aylık zorunlu gıda harcama tutarının yüzde 47,7’si karşılanabiliyor. 
     
     Okuyan isyan etti 
     Bu arada Çalışma Bakanı Yaşar Okuyan, asgari ücrete 1 Temmuz’dan itibaren yapılacak 5 milyon liralık zam için "ciddiye alınacak bir rakam değil" dedi ve "Maalesef bu durum ortadan kalkmadığı için asgari ücretteki değerlendirmeler hep birlikte ele alınıyor ve o da ciddi bir zorluk getiriyor" dedi. 
     



 EKONOMİ 































</TEXT>
</DOC>
