<DOC>
<DOCNO> 20580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/son/sontur20.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Seda Sayan'ın kardeşi uyuşturucuyla yakalanıp gözaltına alındı 
</HEADLINE>
<TEXT>

     ''Seda Sayan'' ismiyle tanınan ses sanatçısı Aysel Gürsaçer'in kardeşi Şahin Gürsaçer, bir miktar uyuşturucuyla yakalandı. 
     Bir istihbaratı değerlendiren Beyoğlu İlçe Emniyet Müdürlüğü'ne bağlı ekipler, Şahin Gürsaçer'i bir miktar uyuşturucu maddeyle birlikte gözlem altına aldı. 
     Kasımpaşa Polis Karakolu'na götürülen Gürsaçer hakkındaki yasal işlemlere başlandı. 
     Şahin Gürsaçer, 26 Temmuz 1999 tarihinde, aralarında çıkan tartışma sonucu bıçak fırlattığı ''Sedat Sayan'' olarak tanınan kardeşi Selahattin Gürsaçer tarafından başından tabancayla vurularak ağır şekilde yaralanmıştı. 
     Uzun süre hastanede tedavi gören Şahin Gürsaçer, olayla ilgili İstanbul 6. Ağır Ceza Mahkemesi'nde açılan dava sonucu ''Adam yaralamaya teşebbüs etmek'' suçundan 1 ay 10 gün hapis cezasına çarptırılmıştı. Aynı davada yargılanan Selahattin Gürsaçer'e ise ''meşru müdafaa halinde kasten kardeşi öldürmeye kalkışmak ve ruhsatsız silah bulundurmak'' suçlarından dolayı toplam 2 yıl 11 ay hapis cezası verilmişti. 
     
     
     







</TEXT>
</DOC>
