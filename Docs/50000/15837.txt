<DOC>
<DOCNO> 15837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/siyaset/siy13.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Revizyona Bahçeli rötarı 
</HEADLINE>
<TEXT>

     HAKAN ŞANLITÜRK 

     Ekonomik kriz ve sokak eylemleriyle aşınan koalisyon hükümetine dönük revizyon beklentisi yoğunlaşırken, koalisyonun MHP kanadının kabinede bir değişikliğe karşı çıktığı bildirildi. Dün esnaf eylemlerinin durulmasının hemen ardından bir araya gelen hükümet ortaklarının, beklentilerin aksine kabine değişikliği konusunda anlaşmaya varamadığı belirtildi. MHP lideri Devlet Bahçeli'nin itirazı üzerine kabinede değişikliğin "hemen" yapılmaması eğilimi ortaya çıktı. 
     
Kelle isteriz’      ANAP lideri Mesut Yılmaz'ın sıcak baktığı belirtilen revizyon konusunda Bahçeli'nin karşı çıktığı ifade edildi. Bahçeli'nin dünkü zirvede bu tutumunu Osmanlı döneminden örnekler vererek desteklemeye çalıştığı dile getirildi. Bahçeli'nin "Kelle isteriz" diyen Yeniçeriler'i gündeme getirdiği ve revizyon beklentilerine set çektiği kaydedildi. Bahçeli’nin ülke genelinde yaşanan olayları da 'Patrona Halil' ayaklanmasına benzettiği ifade edildi. 
     


 SİYASET 




















</TEXT>
</DOC>
