<DOC>
<DOCNO> 4009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/spor/spo14.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Konseyde uzlaşma umudu 
</HEADLINE>
<TEXT>

     CEMAL ERSEN 

     YÜKSEK Spor Konyesi yasa tasarısı üzerinde uzlaşmaya doğru ilk adım atıldı. Spordan Sorumlu Devlet Bakanı Fikret Ünlü dün ziyaretine gelen Kulüpler Birliği Vakfı temsilcilerine,öSiz de inceleyin, araştırın, hesabınızı yapın sonra biraraya gelip tekrar gözden geçirelim" yanıtını verdi. Ankaragücü başkanı ve vakıf sözcüsü Cemal Aydın, toplantının son derece olumlu bir havada geçtiğini söyledi. Aydın kulüplerin maç hasılatı, yayın geliri gibi kalemlerden yapılacak kesinti ile ilgili sıkıntı duyduklarını belirtirken Ünlü’nün "Hesap yapılsın. Kulüpler aleyhine bir tablo ortaya çıkarsa hiç dokunmayız eski halinde kalır" şeklindeki yaklaşımının sevindirici olduğunu söyledi. Ünlü, toplantıda 3813 sayılı yasa ile futbola verilen özerkliğe herhangi bir kısıtlama getirilmesinin mümkün olmadığını da ifade etti. 
     


 SPOR 



























</TEXT>
</DOC>
