<DOC>
<DOCNO> 10795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/ekonomi/eko06.html </URL>
<DATE> 2001/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fast food’a karşı karakovan 
</HEADLINE>
<TEXT>

Hızlı yemek fast food kültürüne karşı 45 ülkede örgütlenen yavaş yemek’ müritleri, Türkiye’nin karakovan balını ödüllendirdi 
     İPEK ÖZENÇ 

     Fast food hızlı yemek kültürüne karşı geliştirilen Slow Food yavaş yemek hareketi, Türkiye’de de yayılıyor. Eski doğal yaşam tarzı ve geleneksel damak tadlarını canlandırmayı amaçlayan harekete, Türkiye’den 80 kişi katıldı. Muhtar Katırcıoğlu’nun çabalarıyla gelişen katılım sonucu, Türk lezzetleri de dünya çapında ün kazanmaya başladı. 
     Geçen yıl ilk kez düzenlenen Slow Food Yarışması’nda, Türkiye, Karakovan balıyla 350 yarışmacı arasından sıyrılarak ödül alan beş ülkeden biri oldu. Katırcıoğlu’nun verdiği bilgiye göre, Türkiye bu yarışmaya, Melen Şarapları’nın sahibi Cem Melen’in Trakya’da yetişen ancak mübadele döneminde Rumlar tarafından terk edildikten sonra kökleri kurumuş olan kroko üzümü, Dalyan’ın Romalılar döneminden beri aynı yöntemlerle yapılan balık yumurtası ve Çamlıhemşin’de çok az miktarda üretilen Karakovan balıyla katıldı. Karakovan balı en çok oy alan ikinci ürün oldu. Finalistlerin 10 bin Euro’luk ödüle layık görüldüğünü ifade eden Katırcıoğlu, bu ödülün üretimi geliştirmek koşuluyla verildiğini belirtti. 
     Bu yılki yarışmanın eylül ayında yine İtalya’da gerçekleşeceğini söyleyen Katırcıoğlu, Türkiye’den katılacak adayların henüz belirlenmediğini, ancak yine yok olmaya yüz tutmuş, korunması gereken ürünlerin seçileceğini açıkladı. 
     Fast living hızlı yaşam , yani hayatın her alanında hızlı yaşama ve tüketme eğilimine bir tepki olarak kurulan Slow Food hareketinin 45 ülkede 70 bine yakın üyesi var. 
     
Karakovanlar, Doğu Karadeniz’e özgü...      Doğu Karadeniz’e has bir üretim şekli olan Karakovan’lar yaydığı koku ve neme duyarlılığı nedeniyle ıhlamur ağacından yapılıyor. Kovanlar, yıllarca budanarak terbiye edilmiş dev gürgen ağaçlarında, kestane ağacı kalaslarından iskelelere konuluyor. Halatlarıla dala çıkarılan kovan vahşi arı kolonilerinden ve başka peteklerden ayrılacak arıları bekliyor. Karakovan ballarının en önemli özelliği içinde katkı malzemesi olmaması. Ama bu üretim şekli hızla kayboluyor. Doğu Karadeniz’de en fazla 50 - 60 kovan kaldığı tahmin ediliyor. 
     


 EKONOMİ 
















</TEXT>
</DOC>
