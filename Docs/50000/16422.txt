<DOC>
<DOCNO> 16422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/son/sonspo04.html </URL>
<DATE> 2001/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor çıkışta...Karadeniz takımı Çaykurspor'u 2-0 yendi 
</HEADLINE>
<TEXT>

     Birinci Futbol Ligi'nde yapılan karşılaşmada Trabzonspor Çaykurspor'u 2-0 yendi. İkinci yarıya Çaykur Rizespor Saffet'in yerine Yusuf'u alarak başladı. 
     49. dakikada Cem'in soldan ortasında ceza alanı içinde iyi yükselen Osman'ın kafa vuruşunda top, az farkla direğin üzerinden auta gitti. 
     52. dakikada Tamer'in sağdan çıkardığı topu yakın mesafeden Gökdeniz kötü bir vuruşla yandan auta attı. 
     55. dakikada çalımlarla rakibinden sıyrılan Sergen'in ceza alanı çizgisi üzerinden şutunda top kaleci Murat'ta kaldı. 
     59. dakikada Yusuf'un yaklaşık 25 metreden kullandığı serbest vuruşta top, direğe çarparak auta gitti. 
     60. dakikada Trabzonspor'da Abdulkadir'in yerine Hami oyuna dahil oldu. 
     73. dakikada Gökdeniz'in sağdan pasında Hami'nin yerden sert şutunda top direğin dibinden auta çıktı. 
     73. dakikada Trabzonspor'da Sergen'in yerine Serafimovski oyuna girdi. Aynı dakikada Çaykur Rizespor'da Murat sarı kart gördü. 
     75. dakikada Hami'nin sağ kanattan yaptığı ortada kaleci Murat'ın üzerinden geçen topa Oktay'ın kafa vuruşunda meşin yuvarlak yan ağlarda kaldı. 
     78. dakikada Trabzonspor'da Gökdeniz'in yerine Zafer Çaykur Rizespor'da da Ümit'in yerine Cengiz oyuna girdi. 
     82. dakikada da Çaykur Rizespor'da Serkan'ın yerine Kazım oyuna dahil oldu. 
     85. dakikada Trabzonspor'un golü geldi. Serafimovski'nin pasında ceza alanı içinde topla buluşan Oktay, meşin yuvarlağı Hami'nin önüne çıkardı. Bu futbolcunun vuruşunda savunmaya çarpan top filelerle buluştu 1-0 
     86. dakikada Çaykur Rizespor'da Kürşat, 88. dakikada ise Trabzonspor'da Cem sarı kart gördü. 
     89. dakikada gelişen Trabzonspor kontra atağında orta alandan Erman'dan aldığı top ile ceza alanına girerek kaleciyle karşı karşıya kalan Oktay'ın vuruşunda meşin yuvarlak filelerle kucaklaştı 2-0 
     Karşılaşmanın bundan sonraki dakikalarında gol olmadı ve karşılaşma 2-0 Trabzonspor'un galibiyetiyle sona erdi. 



</TEXT>
</DOC>
