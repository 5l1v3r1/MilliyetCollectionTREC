<DOC>
<DOCNO> 6506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/magazin/amag.html </URL>
<DATE> 2001/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet destek olmayı reddetti 
</HEADLINE>
<TEXT>
Kara Murat bile onu kurtaramadı 
Sinemaya Kara Murat’ filmiyle adım atan Meral Orhonsay’ın yıldızlığı’ mazi oldu. O şimdi kirasını bile ödeyemiyor.. 
     ALİ EYÜPOĞLU 

     Meral Orhonsay’ın dramı, Yeşilçam filmlerinin senaryolarını andırıyor.. 
     1973’te Saklambaç Güzeli’ seçilip Kara Murat’la sinemaya Merhaba’ diyen, 50’ye yakın film ve dizide başrol oynayan Orhonsay, maddi ve manevi tam bir dram yaşıyor. Geçtiğimiz günlerde Kültür Bakanlığı’nın Muhtaç Sanatçılar Yardım Fonu’na başvuran Orhonsay, emekli olabilmesi için SSK’ya ödemesi gereken 1.6 milyar prim borcununun fon tarafından ödenmesini istedi. 
     Ancak bu talep, Kültür Bakanlığı Sinema ve Müzik Sanatı Destekleme Fonu Değerlendirme Komisyonu’nca, fon mevzuatına uygun olmadığından reddedildi. 
     
     Hayat artık ağrıma gidiyor’ 
     Bu red’ cevabı da, bir köşesini En İyi Kadın Oyuncu’ ödüllerinin süslediği evinin kira ve aidatını ödemekte güçlük çeken Orhonsay’ı tam anlamıyla yıktı. 
     Aşkın Dağlarda Gezer’in çekimine giderken geçirdiği kaza yüzünden bir yıl çalışamayan sanatçı, yaşadıklarını gözyaşları içinde şöyle anlattı 
     "Onurumu inciten parasızlık değil bazı yapımcıların tavrı. Bu insan nasılsa paraya muhtaç deyip, üç kuruş paraya rol teklif ediyorlar. Oynattıktan sonra o parayı da vermiyorlar. Şimdi, 50 yaşıma rağmen iş görüşmeleri ve setlere dolmuşla gidiyorum. Oyunculuktan kazandığımla geçinemediğim için sahneye çıktım. Sahne, setlerden beter. Gün geldi şantöz parasına program yapmak zorunda kaldım. Onurlu bir insan olduğum için, kan tükürürken Kızılcık şerbeti içtim’ dedim. Bunları anlatmak bile ağrıma gidiyor." 
     
     


 MAGAZİN 













</TEXT>
</DOC>
