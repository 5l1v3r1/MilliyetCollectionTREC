<DOC>
<DOCNO> 43087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/astro/index.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün size ne getirecek 
</HEADLINE>
<TEXT>

Bugün Ay, Akrep burcunda ve hilal durumunda. Ay Akrep burcunda büyürken, son zamanlarda yaşadığımız terör ve yaşamımıza getirdiği tehditleri daha fazla hissedebiliriz. Sabah Neptün’le kare açı yapan Ay, duygusal karmaşa ve belirsizlik yaratmaya daha eğilimli. Özellikle akşam 20.00 gerçekleşen açılar güne hareket, duygusal derinlik ve çaba gösterme ihtiyacı katıyor. Koç’lar bugün parasal konularda yeni adımlar atabilirler. Boğa’lar için olayları izleme zamanı. İlişkilerinde daha dengeli olmaları gerekiyor. İkizler için rahat bir gün olmayabilir ama çoktandır ihmal ettikleri konuların üstüne gidebilirler. Yengeç’ler için iyimserlik ön planda. Duygusal konularda coşkular ve aşk onlara göz kırpıyor. Aslan’lar bugün oldukça yorulabilirler ama sarf ettikleri çaba somut sonuçlar getirecek. Başak’lar için çok konuşma, hareket ve iletişim günü. Eğitim ya da yolculuk gündeme gelebilir. Terazi’leri parasal konularda daha hassas görebiliriz. Cüzdanlarını boşaltabilecek aşırılıklardan uzak kalmaları lazım. Bugün uluslararası terörle ilgili olan Jüpiter - Pluto açısı kesinleşirken, Mars ve Uranüs arasında da gerginlik var. Dünya için çok huzurlu enerjiler olmadığını görmekteyiz. Akrep’ler burçlarında hareket eden Ay sayesinde yerinde duramıyorlar ve iyimser sayılabilirler. Yay’lar için sessiz bir gün olabilir. Fedak rlıkta bulunmak durumunda olabilirler. Oğlak’ların aklında yeni düşünceler ve paylaşmayı bekledikleri çok şey var. Toplu hareket etmek onlara kazanç sağlayabilir. İnatçı Kova için bugün iş hayatında hayli enerjik saatler söz konusu. Bu arada daha fazla rekabetle karşılaşabilirler. Balık’lar ise daha önce yaptıkları iyiliklerin semeresini görebilirler. Duygusal konularda daha rahatlar. 

            Faks 287 74 37 
      







</TEXT>
</DOC>
