<DOC>
<DOCNO> 11087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/guncel/gun02.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum yasayı deldi 
</HEADLINE>
<TEXT>

Beşiktaş'ın Teknik Direktörü, üç aylık turist vizesiyle geldiği İstanbul'da yasayı delip çalışmaya başladı 
     TOLGA ŞARDAN Ankara 

     Türkiye’ye gelişi kamuoyunda çok tartışılan Beşiktaş Teknik Direktörü Christoph Daum, yabancıların çalışmasıyla ilgiyi yasanın, "Türk kanun veya örf ve detleriyle telif edilemeyecek durumda olanlar çalışamaz" hükmüne karşın faal olarak işbaşı yaptı. Daum’a verilecek oturma izninin, İçişleri Bakanı Sadettin Tantan’ın takdirine kaldığı öğrenildi. 
     
     Sözleşme yaptı 
     Beşiktaş Teknik Direktörlüğü’ne getirilmesi bazı çevrelerce eleştirilen Daum, Almanya ve Türkiye arasındaki "Vize Muafiyeti Anlaşması" gereği, Türkiye’ye turist vizesiyle giriş yaptı. Ancak Daum, 5683 Sayılı Yabancıların Seyahatleri ve İkametleri Hakkındaki Yasa’yı deldi. Turist vizesiyle gelen yabancıların Türkiye’de çalışmasına izin vermeyen yasaya karşın, Alman teknik adam, Beşiktaş’la resmi sözleşme imzalayıp işbaşı yaptı. 
     Halen, anlaşmanın verdiği üç aylık turist vizesi hakkını kullanan Daum, sürenin bitimine kadar İçişleri Bakanlığı’ndan oturma izni hakkını alamaması halinde yeniden vize için başvuru yapabilecek. 
     
     İzin, Tantan’a kaldı 
     Öte yandan Daum için verilecek oturma izni, Tantan’ın takdirine bırakıldı. Futbol Federasyonu’nun, resmi sözleşmeyi, oturma izni talebiyle birlikte Emniyet Genel Müdürlüğü’ne göndermesinin ardından, yabancılardan sorumlu Genel Müdür Yardımcısı, Tantan adına, resmi yazıyla Futbol Federasyonu ve Beşiktaş’a yanıt verecek. Emniyet Genel Müdürlüğü’nde ise, Beşiktaş kongre üyesi olan Tantan’ın olumsuz görüş verebileceği yorumları yapıldı. 
     Beşiktaş Kongre Üyesi ve DYP eski milletvekili Ünal Erkan ise, Daum’un uyuşturucu kullanıp kullanmadığının netleşmediğini, ortada sadece bir iddia bulunduğunu kaydederek, Resmi bilgi ve belgeler toparlanana kadar konunun bir süre dondurulması gerektiği kanaatindeyim" dedi. 
     
     Yasa ne diyor 
     5683 sayılı yasanın, yabancıların çalışmasıyla ilgili maddeleri şöyle 
     MADDE 3 Türkiye’de bir aydan fazla kalacak yabancılar, bu müddet bitmeden ikamet tezkeresi almak için gerekli beyannameyi doldurmak üzere yetkili emniyet makamlarına bizzat veya bilvasıta müracaat etmekle ödevlidir. İş tutmak maksadıyla Türkiye’ye gelen yabancılar, geldikleri tarihten itibaren bir ay zarfında ve her halde çalışmaya başlamazdan evvel ikamet tezkeresi almış bulunmalıdır. 
     MADDE 7 
     a İş tutmak için gelecek sanat ve meslek erbabı olup da, tutacağı iş, kanunlar gereği hasredilmiş bulunan, 
     b Türk kanun veya örf ve detleriyle yahut siyasi icabatla telif edilemeyecek durumda olan veya faaliyette bulunan, 
     c Türkiye’de kalmak istediği müddet zarfında yaşamak için maddi imk nları meşru bir şekilde temin edemeyeceği sabit olan, 
     d Türkiye’ye girmesi memnu olup da her nasılsa girmiş bulunan, 
     e Türkiye’de oturduğu müddetçe huzur ve asayişi ihlal eden yabancılara ikamet tezkeresi verilmez. 
     MADDE 16 Evlerinde veya idareleri altında bulunan yerlerde, bir yabancıyı, herhangi bir sıfatla çalıştıran hakiki veya hükmi her şahıs, o yabancının adını ve soyadını, tabiyetini, mesleğini, taşıdığı ikamet tezkeresinin tarih ve sayısını, ikamet adresini ve gördüğü işle aldığı maaş ve ücret miktarını gösterir imzalı bir beyannameyi, yabancının işe başlamasını takip eden en çok 15 gün içinde, en yakın polis veya jandarma karakoluna vermeye mecburdur. 
     


 GÜNCEL 


















</TEXT>
</DOC>
