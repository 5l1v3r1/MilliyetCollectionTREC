<DOC>
<DOCNO> 49700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/guncel/gun05.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlara bayrak fırçası 
</HEADLINE>
<TEXT>

AP’nin Kıbrıs raportörü Poos, Rum Kesimi’nde Yunan bayraklarını görünce, "Siz Yunan sömürgesi değilsiniz" dedi 
     Güney Kıbrıs Rum Kesimi'ni GKRK ziyaret eden Avrupa Parlamentosu AP raportörü Jacques Poos, Yunan sembolleri kullanımının asgariye indirilmesini isteyerek, "Siz bağımsız bir ülkesiniz ve Yunanistan ile değil, AB ile bütünleşeceksiniz" diye çıkıştı. Bu telkinlerini Rum Meclisi AB İşleri Komitesi üyeleriyle temaslarında da dile getiren Poos, "Kıbrıs, ne Yunanistan'ın sömürgesidir, ne de onunla birleşmesi söz konusudur. Kanımca bu herkes tarafından anlaşıldı" ifadelerini kullandı. 
     
     Kıbrıs sorunu çözülmeli’ 
     Poos, Rum Meclisi'nde yaptığı konuşmada da, GKRK'nin AB'ye üyelik sürecine değinerek, gelecek yıl katılım sözleşmesini imzalayacak ilk ülkelerden biri olacağı iddiasını yineledi. Poos, Türk tarafının Kıbrıs konusundaki tutumunu bir daha gözden geçirmesi temennisinde de bulunarak, "Çünkü Kıbrıs sorununa çözüm bulunmadan ne Kıbrıs Türkleri, ne de Türkiye AB üyesi olabilecek" dedi. Hazırladığı Kıbrıs raporuna Türkiye'nin gösterdiği tepkinin "sert" olduğunu iddia eden Poos, şunları söyledi 
     
     Türkiye’nin tepkisi sertti’ 
     "Şahsıma karşı olan bu saldırı çok sertti. Ancak bu beni etkilemiyor. Kıbrıs Türk tarafının tutumunu yeniden gözden geçireceğini umuyoruz. AB ailesi olmanın tek yolu, Kıbrıs sorununa siyasi çözüm bulunmasından geçer." 
     



 GÜNCEL 













</TEXT>
</DOC>
