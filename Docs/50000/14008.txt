<DOC>
<DOCNO> 14008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/guncel/gun02.html </URL>
<DATE> 2001/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gecekondu satışı mafyaya yarar 
</HEADLINE>
<TEXT>

Ecevit’in "Hazine arazileri işgalcilere satılabilir" açıklaması Mimarlar Odası ve şehir planlamacılarından tepki gördü 
     YILDIZ YAZICIOĞLU Ankara 

     Başbakan Bülent Ecevit’in ekonomik krizden çıkmak için ortaya attığı "Hazine arazilerinin, üzerindeki işgalcilerine satılabileceği" planının gecekondu kiracısının değil arazi mafyasının işine yarayacağı bildirildi. 
     Türk Mühendis ve Mimar Odaları Birliği’ne bağlı kuruluşlar, büyük kentlerin yarısından fazlasının gecekondu bölgesi olduğunu belirterek, bugüne kadar farklı gerekçelerle dokuz kez farklı isimler altında imar affı çıkarıldığını açıkladı. 
     
Ecevit’in açıklamasına tepki      Ecevit’in önceki gün gelir sağlamak için Hazine arazilerinin üzerindeki işgalcilerine satılabileceğini açıklaması, tepki çekti. TMMOB İnşaat Mühendisleri Odası, İstanbul’un yüzde 75’inin, Ankara’nın 60’ının ve İzmir’in yüzde 40’ının "mantar" gibi çoğaldığı için sayısı tespit edilemeyen gecekonduların işgali altında olduğunu bildirdi. Bu illeri Adana, Bursa, Konya, Mersin ve Diyarbakır gibi kentlerin izlediği kaydedildi. Şehir Planmacıları Odası da, gecekondu bölgeleri dışında kentlerin yüzde 80’inin kaçak yapılaştığını vurgularken, Çevre Mühendisleri Odası hükümetlerce çıkarılan yasaların kıyı bölgelerinden su havzalarına kadar farklı yerleri kapsadığını ifade etti. 
     
Başbakan iyi niyetli’      İMO Genel Sekreteri Şevket Çorbacıoğlu, iyi niyetli olan girişimden gecekondularda fiilen yaşayanların "kiracı" olmaları nedeniyle yararlanamayacağını söyledi. Çorbacıoğlu, "Başbakan Ecevit, iyi niyetli ama amaç aynı zamanda insanları ev sahibi yapmak ise tek tek konutlar değil çok katlı konutlar teşvik edilmeli. Kentler, gecekondu işgalinden kurtarılmalı" dedi. Şehir Planlamacıları Odası Başkanı Necati Uyar da, Türkiye’nin AB üyeliğine aday bir ülke olarak zıt uygulamalardan vazgeçmesi gerektiğini söyledi. Uyar, şöyle devam etti "Bu projenin arkasında ekonomik başarısızlığı sabıkalı Güneş Taner’in olduğunu duyuyoruz. Amacımız AB üyeliği yerine çöp tenekesi olmak mı Anayasal suç işlenmesine izin vermemeliyiz. Bugün için geleceği satmaktan vazgeçelim." 
     


 GÜNCEL 


















</TEXT>
</DOC>
