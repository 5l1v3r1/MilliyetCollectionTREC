<DOC>
<DOCNO> 12647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/spor/aspo.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hagi ve Jardel, G.Saray’a yük oluyor 
</HEADLINE>
<TEXT>
Dost acı söyler 
Galatasaray benim yuvam. Futbolu bırakınca yorumcu ya da teknik adam olarak hayatımı sürdürürüm ama, Galatasaray’dan kopamam. 
Fatih hocamla yeniden çalışmak isterim. O Türk futbolcusunu yakından tanıyan çok başarılı bir hoca. Onunla yine çok iyi işler yaparım. 
6 aydır fitness salonundan çıkmıyorum ve vücut geliştirme çalışıyorum. Doğal olarak kaslarımın gelişmesiyle birlikte 6 - 7 kilo birden aldım. 
İnter’de diş hekimi bile antrenmanda soyunma odana kadar geliyor. Bir sorunun olursa kulüpte herkes yakından ilgileniyor. 
Kültür düzeyi farklı. İnsanlar şöhretli birine nasıl yaklaşacağını iyi biliyor. Basın futbolunuzu eleştiriyor. Kişilik haklarınıza tecavüz etmiyor. 
Beyda da çok alıştı. İnter’e üye oldu. Kendi başına gezebiliyor. Ailece görüştüğümüz arkadaşlarımız var. Türk dostlarımız da yalnız bırakmıyor. 
İnter’in ekonomik imkanları mükemmel. Her ayın belirli bir gününde oynasanız da oynamasanız da paranızı alıyorsunuz. Herkes eşit. 
     ERHAN TELLİ 

     Çarpıcı açıklamalar 
     SLOVAKYA maçında A Milli Takım’ın yine en önemli gol umudu olan Hakan Şükür, Ay - Yıldızlı ekibin kampında Milliyet’i ağırladı, birçok konuda çarpıcı açıklamalar yaptı. Yıldız futbolcu, Hagi ile Jardel’in Galatasaray’a yük getirdiğini söyledi, "Ben sekiz yıl oynadım, durmadan koşup savaştım. Yetenekli oyuncu da olsanız mücadele gücünüz yoksa bu takıma zarar verir" dedi. 
     
     Lucescu’ya destek 
     TEKNİK Direktör Lucescu’yu başarılı bulduğunu belirten Hakan, "UEFA Kupası’nı kazanmış bir takımın başına geçip aynı istikrarı sürdürmek her babayiğidin harcı değil. Lucescu’ya kızmamak lazım. O İtalya’da da sevilen bir hoca" diye konuştu. Golcü oyuncu, Sarı - Kırmızılı futbolcuların sahadaki sinirli davranışlarının ise maddi ve manevi sorunlardan kaynakladığını dile getirdi. 
     
     Yönetime sitem etti 
     YÖNETİCİLERE sitem eden Hakan, "Umarım benim bonservis bedelimi aldıktan sonra bu parayı iyi kullanırlar, arkadaşlarımın alacaklarını dağıtırlar" dedi. Milli oyuncu, "Bir takımda bir değil, 20 futbolcu vardır. Birileri peşin olarak anlaşıp parasını alırken, diğerleri almazsa orada eşitlik olmaz. İyi bir yönetici elindeki değeri kaptırıp, 30 milyon dolara transfer yapmaz" diye konuştu. 
     
İnter son durak değil      EMRE ile Okan’ın Inter’e gelmesini sabırsızlıkla beklediğini belirten Hakan Şükür, "Orada tek olmak çok zor. Ne kadar profesyonel olsanız da, ferdi uyum zorluğu çekiyorsunuz. Ama Emre ile Okan yanıma gelince futbolumda da olumlu gelişmeler gözleyeceğiz" yorumunu yaptı. Golcü oyuncu Inter’in son durak olmadığını, İspanya ve İngiltere liglerinde de oynamak istediğini vurguladı. 
     
Yöneticilere      TÜRKİYE’de ahkam kesen yöneticiler İtalya’daki profosyonelliği görseler kendilerinden utanırlardı. Bizde takım kötüyken İsviçre’ye, Fransa’ya gidip kayak yapıyorlar, sonra da maça gelerek puro yakıyorlar. İtalya’da ise yenilgi sonrası sırtınızı sıvazlıyorlar. 
     
Inter’e      INTER zaman zaman egoizmin ve bireyselliğin ön plana çıktığı bir takım. Herkes kendini göstermeye çalışıyor. Pas alamadığım zamanlar çok oluyor. Bırakın gol atmayı, pozisyona bile giremiyorum. Forvet sürekli değişiyor. Bu beni fazlasıyla üzüyor. 
     
Milli Takıma      SLOVAKYA maçı bizim için bir dönüm noktası. Grupta çok iyi maçlar oynamadılar ama hiç gol yemediler. Oyunu agresif yapıp çirkinleştireceklerdir. Sabırlı olup sonuca ulaşmalıyız. Umarım, Ali Sami Yen’de gol yağmuru altında kalıp geri dönerler. 
     


 SPOR 

























</TEXT>
</DOC>
