<DOC>
<DOCNO> 3184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/spor/spo01.html </URL>
<DATE> 2001/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal’da ikinci istifa 
</HEADLINE>
<TEXT>

Beşiktaş’ta sorunlar bitmiyor. Bu kez de Erol Kaynar yönetim kurulu üyeliğinden ayrıldı 
     

     BEŞİKTAŞ’ta, Ahmet Hamoğlu’nun futbol komitesi başkanlığından istifa etmesinin ardından, basın komitesi başkanı Erol Kaynar da yönetim kurulu üyeliğinden istifa etti. Beşiktaş Başkanı Serdar Bilgili’ye istifa mektubunu verdiğini vurgulayan Erol Kaynar, dün yaptığı yazılı açıklamada görevinden ayrıldığını bildirdi. 
     KAYNAR, "Her zaman şahısların değil, kurumların korunması ve yıpratılmaması gerekliliği ilkesine inanan bir Beşiktaşlı olarak Beşiktaşımız’ın şu en kritik döneminin başlamasına sayılı günler kala, gereksiz ve yıpratıcı polemiklere konu edilmemesi gerektiği inancı ve sağlık durumumun elvermemesi nedeniyle istifa etmiş bulunuyorum" dedi. 
     
Antalya’da son antrenman      Beşiktaş, Antalya kampındaki son idmanını dün yaptıktan sonra İstanbul’a döndü. Uçakta yer olmayınca malzemeler alınamadı. İki malzemeci, karayoluyla malzemeleri İstanbul’a getirdi. 
     
Halilagiç’ten umut yok      BEŞİKTAŞ’ta uzun süredir sakatlığı nedeniyle forma giyemeyen Halilagiç’in sahalara dönmesinin zor olduğu bildirildi. Beşiktaş Sağlık Komitesi Başkanı Mete Düren, sağlık ekibi olarak artık yapacakları bir şey bulunmadığını belirtti ve "Biz Halilagiç’ten teknik direktör Scala ile görüşmesini istedik. Sanırım salı günü bir araya gelecekler ve bu konuyu masaya yatırıp, karara varacaklar" diye konuştu. Halilagiç’in kasıklarındaki sakatlığın futbol oynadığı sürece geçmeyeceği ifade edildi. 
     
SCALA çark etti      KARTAL YİĞİT 

     "Yanlış anlaşıldım" 
     BEŞİKTAŞ Teknik Direktörü, antrenmanları sürekli basına kapattığını açıklamasından sonra gelen tepkiler üzerine "Yanlış anlaşıldım" diyerek geri adım attı. Nevio Scala, Antalya kampının son gününde yaptığı basın toplantısında, "Haftada sadece bir ya da iki idman kapalı olacak" ifadelerini kullandı. 
     
     "Hakan’ı isterim" 
     SİYAH - Beyazlı takımın hocası, "Eğer kaliteli futbolcu alınacaksa transfer istiyorum. Sergen ve Oktay listemizde yok. Hakan Şükür’ü isterim ama gelmesi zor" diye konuştu. Eski bir Fiorentinalı olarak Terim’in ayrılmasına üzüldüğünü belirten Scala, "Beşiktaş eğer beni gönderirse, Fiorentina da çağırırsa giderim" dedi. 
     


 SPOR 
































</TEXT>
</DOC>
