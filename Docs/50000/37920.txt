<DOC>
<DOCNO> 37920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/son/soneko02.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan ekonomisi yıl sonuna kadar toparlanacak 
</HEADLINE>
<TEXT>

     ABD Başkanı George W. Bush'un ulusal ekonomi danışmanı Lawrence Lindsey, durgunluk tehlikesiyle karşı karşıya olan Amerikan ekonomisinin, yıl sonuna kadar toparlanacağını savundu. 
     Lindsey, The Washington Times gazetesine verdiği demeçte, ABD'nin bu yılın ikinci çeyreğinde sadece yüzde 0.7 olarak gerçekleşen ekonomik büyümesinin, üçüncü ve dördüncü çeyreklerde artacağını söyledi. Lawrence Lindsey, ''elimizdeki bütün veriler, en alt noktayı gride bıraktığımız ve bundan sonra toparlanmaya yöneldiğimiz yönünde. Durgunluğun hemen yanından geçiyoruz, ancak bu tehlikeyi atlatacağız'' dedi. Lindsey, Bush yönetiminin gerçekleştirdiği dev vergi iadesinin ekonomiye canlılık getirmede önemli rol oynayacağını da ifade etti. 







</TEXT>
</DOC>
