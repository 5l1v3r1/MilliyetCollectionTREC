<DOC>
<DOCNO> 26779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/yasam/yas04.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kraliçeye porno şoku 
</HEADLINE>
<TEXT>

     DIŞ HABERLER SERVİSİ 

     İngiltere Kraliçesi II. Elizabeth’in otomobilinde, üretici fabrika tarafından konulduğu sanılan bir gamalı haç resmiyle pornografik dergiler bulundu. The Guardian gazetesinin haberine göre, gamalı haç resmi koltuk kaplamasının altında, porno dergiler ise araçtaki gizli bir bölmede ortaya çıktı. Dergiler ve resmin, Jaguar firması işçilerinin Kraliçe’nin otomobilini zırhlı araca dönüştürdükleri sırada ortaya çıktığı kaydedildi. 
     Haberde, "Kraliçe’nin otomobilinin zırhlı olması için döşemeler sökülmek zorunda kalmasaydı, fabrika ekstraları’nın bulunamayacağı" ifade edildi. 
     Jaguar firması sözcüsü, firmanın güvenlik nedenleriyle VIP müşterilerinin araçları hakkında yorum yapmadığını kaydederken, firmadan bir işçi, üretim sırasında koltuğun arkasına gizli bir yere bir şeyler yazmanın geleneksel olduğunu ve bunların kaza olmadıkça bulunamayacağını dile getirdi. 
     



 YAŞAM 
























</TEXT>
</DOC>
