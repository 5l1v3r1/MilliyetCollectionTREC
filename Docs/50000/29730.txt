<DOC>
<DOCNO> 29730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/magazin/yazdud.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bıraksınlar da mutlu olalım’ 
</HEADLINE>
<TEXT>

Muazzez Ersoy ile İsmet Özhan gizli evliliğin öyküsünü, gelecekle ilgili düşüncelerini, özel yaşamlarını ve sırlarını açıkladılar 
     Efendim, bu cumartesi farklı bir köşe olsun istedim. Muazzez Ersoy-İsmet Özhan evliliğinin perde arkasını, bundan sonraki projelerini, merak ettiklerinizi sizlerle paylaşmak istedim. Tam 20 yıllık arkadaşım Muazzez Ersoy Muzo ve 15 yıldır tanıdığım İsmet ile Levent’deki şirkette buluştuk. Muazzez’in gözlerinin içi gülüyordu, belli ki mutluydu. İsmet ise heyecanlıydı, ilk kez özel röportaj verecekti 11 günlük karısıyla. Benim için biraz zor oldu, çünkü Muazzez’in 15 yıllık hayat arkadaşı Metin Güneş’le de dostluğum var. Elimden geldiğince tarafları incitmeden sorularımı sordum. Bakalım benim aldığım lezzeti siz de tadabilecek misiniz 
     
     ŞD-Nerden çıktı bu evlilik anlatın bakalım. 
     ME-Şenayım, İsmet’e sormak lazım. Teklifi o yaptı. 
     İÖ-Biz bunu aramızda konuşmuştuk. 13 Haziran benim kararımla oldu. Muazzez Hanım’a hayatında birinin olup olmadığını sordum. Olmadığını söyledi, teklifimi yaptım. "İstediğin kadar düşünebilirsin. İstemezsen, bu teklif sen, ben ve Allah arasında kalır" dedim. "Evet" yanıtını alınca dünyalar benim oldu. 
     ŞD-Muazzez seni yakından tanıyor, yaşamını iyi biliyorum. Hayatına oğlun Ender’in babası ve Metin Güneş dışında kimse girmedi. Peki İsmet hayal ettiğin bir erkek modeli miydi 
     ME-Kafamdaki erkek modeli yakışıklı olmasından çok, merhametli, kadına değer veren, insancıl, inançlıydı. Tüm bu özellikleri İsmet’de gördüm. Birlikte dizi yaptığımız, klipte oynadığımız sıralarda da İsmet sette herkese nazik davranan, insanları, doğayı, hayvanları seven yapısıyla zaten dikkatimi çekmişti. Evlilik bir kısmet olayı, Allah’ın takdiri. 
     
     ŞD-İsmet, senin birçok flörtün oldu. Sen bu kararı nasıl aldın Muazzez senin tipine uygun muydu 
     İÖ-Muazzez Hanım’ı altı yıl önce gördüğümde, yani çalışmalar sırasında hiçbir kız arkadaşıma, flörtüme duymadığım bir sıcaklık, sevgi hissettim. "Benim evleneceğim kadın bu olmalı" dedim. Kadınlar benim için çok önemli. Kafamdaki kadın önce arkadaş olmalı. Ayaklarının üzerine basmalı, sosyal yaşamda yer almalı. Kadınlar, kırılmaması, eziyet edilmemesi gereken, dünyanın en güzel ve yüce varlıkları. 
     
     ŞD-İnsanları şoka soktunuz. Nasıl bir cesaret bu İsmet Damdan düşer gibi. Ya teklifini reddetseydi .. 
     İÖ-İnan ben de hala şoktayım. 41 yaşındayım, evliliği hiç düşünmezken karar verdim. Muazzez bana "Hayır" da diyebilirdi tabii. 
     MA-Ben de şoka girdim, espri yaptığını sandım. "Ben sizi beş senedir görmüyorum, tipinizi bile unuttum. Saçınız döküldü mü, göbeğiniz var mı Ayrıca huyunuzu, suyunuzu da pek bilmiyorum" diyerek düşünmek istedim. 
     
     ŞD-İsmet senin için "Jigolo, eşcinsel, Muazzez’le parası için evlendi" diyenler var. 
     İÖ-Şenay, 21 yıldır Türkiye’de yaşıyorum, uzayda değil. Parasız, pulsuz, çulsuz, jigolo veya homoseksüelsem, niye bu iddialar şimdi ortaya çıktı Böyle söyleyenler şerefsiz, o..... çocukları. Mal varlığımı belgelerle gösteririm. Ayrıca ben 2.5 yıl, Türkiye’nin en zengin, sosyetenin en gözde çifti Feza-Mete Has’ın kızları Zekiye ile nişanlıydım. Evliliğin eşiğinden döndük. 
     
     ŞD-Mal varlığın ne Muazzez çalışmasa gereksinimlerini karşılayabilir misin 
     İÖ-Tabii. İşine müdahale etmem. Ama evliliğe karar verdiğimde Muazzez’e isterse çalışmayabileceğini söyledim. Ataşehir’de evim var. Arazim, kendime ait son model arabam, bankada hatırı sayılır param ve dizilerden gelen standart aylığım var. Biliyorsun, Türker Ağabey’e İnanoğlu bağlıyım. Zaten tekstil ile uğraşıyorum. Hatırlarsın, Sayısal Loto’dan hatırı sayılır para kazandım, bütün Türkiye de biliyor gülüşüyoruz . Bunlar yaşadığımız sürece ikimizin. Zaten sevgi satın alınmaz ki. 
     ME-Çalışmalarıma kısıtlama getirmeyecek yüksek tempodaki işimi sürdüreceğim. 
     ŞD-Peki ya çocuk 
     İÖ-Muazzez’in bilgisayar işiyle uğraşan, 24 yaşında aslan gibi bir oğlu var. Aklı başında, düzgün bir çocuk. İyi dost olduk. Ben kız çocuğu arzu ediyorum, ama tabii birlikte karar vermemiz gerek. 
     ME-Şenayım, sen iyi bilirsin, inançlı insansın. Allah’ın takdirine bıraktım. Tabii bir çocuk olursa iyi olur, ama cinsiyetini Allah tayin eder. 
     
     ŞD-Levent Müzik’i ne yapacaksın Universal ile bir anlaşma söz konusu diye duyumlar aldım. 
     ME-Doğru. Sen de ben de Neşe’yi Universal’in patroniçesi Neşe Demirkat çok seviyoruz. Levent Müzik’i kapatıyorum. Repertuar hazırlığındayız, yeni albümde nostaljiye ara verdim. Son satış rakamlarını menajerim ve basın danışmanlarım sana verebilir. EMI ile sözleşmem bitiyor. Doğru adımlarla gittiğime inanıyorum. Hiç şımarmadım, herkese de saygılıyım. 
     
     ŞD-Halkın bu evliliğe tepkisi ne oldu 
     O anda Muazzez önüme yüzlerce faks uzatıyor. Altı kırmızı kalemle çizilenleri okuyorum. 
     ME-Şenayım, şunu oku. Halk beş yıl önce İsmet ile dizi ve klip çektiğimizde bizi birbirimize yakıştırmış. Şimdi de bu evliliğin ömür boyu sürmesini istiyor. 
     
     ŞD-İsmet, Muazzez’e iç güveyi gittin. 
     İÖ- Gülerek Eşimin evine giderken sadece kıyafetlerimi aldım. Ama şimdi ev baştan aşağıya yenileniyor. Evim Ataşehir’de, istediği an orada da yaşayabileceğimizi söyledim, Muzo yanaşmadı. İç güveyi olayı beni önce rahatsız etti, artık umursamıyorum. 
     
     O sırada Muazzez devreye giriyor ve önceleri İsmet’in sorun yaptığını, evde ortak hiçbir şeylerinin olmamasından yakındığını söylüyor. Ama şimdi herşey ikisinin gönlüne göre olacakmış. 
     
     ŞD-Mantık evliliği oldu sanıyorum. 
     ME-Bence de öyle. Hayatıma nasıl olsa biri girecekti. Ben bunun İsmet olmasını istedim. Mantıklı bir karardı. 
     İÖ-Bende mantık ve sevgi aynı ağırlıkta. Muazzez’i altı yıl önce hayatımın kadını olarak görmüştüm, şimdi de öyle. Aramızda bir yaş fark var. 
     
     ŞD-Evliliğin yürüyemeyeceğine dair iddialar var. 
     ME-Evlilik kutsal bir müessese. Bıraksınlar, Allah’ın dediği olsun. 
     
     Çiçeği burnunda çifte, dizi çevirmeleri için özel kanallardan talep geliyor. Ama Muazzez kameraları sevmiyor. Onun için şarkı söylemek çok önemli. Sahnede delirdiğini, mutlu olduğunu söylüyor. Evlilik armağanı olarak İsmet, Muazzez’e, bir çift alyans ile Beymen’den, üzerinde deniz kızı bulunan bir havlu almış. İsmet, günde üç paket sigara içtiği için Muazzez’e yasak getirmiş. Sahne yaşamı nedeniyle geç yatmaya alışkın olan sanatçıyı erken yatmaya alıştırıyor. Muazzez ise ara sıra iki üç duble içki içen İsmet’e alkol yasağı koymuş. Haftasonu Mehmet Ali Yılmaz’ın Antalya’daki davetine katılacaklar. Birkaç gün Bodrum’da dinlenecekler. Muazzez’e göre İsmet, her Türk erkeği gibi otoriter, ama maço değil. Kediye çatalla et verecek kadar da kibar ve saygılı. Ayrılırken ikisi de "Ne olur bize kimse yargısız infaz yapmasın. Bıraksınlar mutlu olalım" dedi. Evet, benden de herkese sevgi ve mutluluk. 
     
     



 MAGAZİN 













</TEXT>
</DOC>
