<DOC>
<DOCNO> 21928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/yazar/okur.html </URL>
<DATE> 2001/05/18/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Ne olacak bu bankaların hali 
</HEADLINE>
<TEXT>

     Bankacılık sektörü...’ Krizlerin göbeğinde oturuyor. 
     Ancak, bizim takıldığımız konu, 1980’den bugüne, bankalar nereden nereye gelmiş 
     Unutmadan söyleyelim, 1950’den bu yana sistem dışına çıkan banka sayısı da yabana atılır gibi değil hani Siyaset ve ticaret çarkı sürekli çalışıyor. Biliyoruz ki bankalar, fon akımının önemli bir bölümünü yaratıyor... 
     Gerçek şu "Bankacılık sektörünün mali sektör aktifleri içinde ağırlığı yüzde 75... öYani ağırlık hala bankalarda. O yüzden de bankacıların sesi her koşulda daha gür çıkıyor Çıkmaya devam edecek... 
     
Yeniden merhaba      Fakat önce bir hatırlatma. 1980 yıllarına gidiyoruz. Türkiye, yeni bir programla dünyaya "merhaba" diyor. Yine program, yine IMF... Liberalleşme dönemi başlıyor da ilk darbe 1982 yılında bankerlik kriziyle geliyor. Çok şükür atlattık derken 1989 yılı, seçime gidiliyor. Siyasetçiye para, Merkez Bankası’na sabır gerekiyor. Kaynak yaratılacak diye bonkörlük dönemi başlatılıyor. 
     Tabii bütün bunlar yaşanırken bankacılık sektörüne giriş vizesi kolaylaştırılıyor. 1980’de 43 olan banka sayısı, 1990 yılında 66’ya, 1999’da da 81’e yükseliyor. Küçük bir not 2000 yılında iki bankanın izni iptal edildi. Biri Park Yatırım Bankası, diğeri Kıbrıs Kredi Bankası... Eh, banka sayısı 79’a iniyor. Ama bugün fona devredilen bankaları da göz önüne alırsak banka sayımız şükürler olsun ki 74’e takılıp kalıyor. 
     İşte bu noktada şu tabloya bir bakın istiyoruz. Türkiye Bankalar Birliği’nin 2000 yıl sonu çalışması 
     Bankaların toplam aktifleri 155 milyar 237 milyon dolar, toplam kredileri 50 milyar 931 milyon dolar, toplam mevduatı 101 milyar 884 milyon dolar, özkaynakları toplamı 8 milyar 152 milyon dolar. 
     
Özkaynaklar azaldı      Bunda ne var demeyin. 19 Şubat süreci bu rakamların içinde değil. Bankaların özkaynakları yitmiş gitmiş. Bir de genel tablo içinde ilk özel beş bankanın ağırlığına baksanıza 
     Toplam aktifler, 50 milyar 530 milyon dolar, toplam krediler 20 milyar 490 milyon dolar, toplam mevduat 30 milyar 102 milyon dolar, sektör toplamı içindeki payları 29.5 ve özkaynaklar 7 milyar 265 milyon dolar... 
     Bankacılık sektörü öyle bir kan kaybetmiş ki özel ilk 5 banka zaten pastanın büyük bölümünü almış. Ya geriye kalanlar, onlar ne yapacak Tabii bir de kamu bankaları var ki işin anası... Sistemin ağırlık tosunları Eh özel sektör bankaları çaresiz. Sermaye artırımına gidin diyorlar... 
     O yüzden, kamu faiz indirimi istiyor. Özel bankalarla reel sektöre de kur riski kalıyor. Velhasıl özel sektöre banka evlilikleri yolu görünüyor. Fakat evlilik öyle kolay mı İşte özkaynaklar ortada. Sistemde 56 tane mevduat, 18 tane kalkınma ve yatırım bankası var. Mevduat bankalarının 4’ü kamusal sermayeli, 26’sı özel sermayeli, 18’i yabancı sermayeli banka. 
     Tablo bu olunca "eğri oturmadan doğru konuşma, daha da şeffaf olma" gerçekten çok önem taşıyor. Ve 1980’den yana sistemi iyileştirme adına atılan adımların yarattığı bu çarpık tabloya imza atan herkesin hesap vermesi gerekiyor. 
     
     







Yeni dinamizm 


Cinayete ödül... 


Hükümetteki hava 


Lise Müdürü ve linç hukuku 


Hukuksuzluğa karşı hukuk reformu... 


Omletli siyaset 


19 Mayıs 1915 


Önemli kalmanın yolu... 


Ne olacak bu bankaların hali 


Hukuk nasıl kurtulur 


Kültür de denetlenir 


MHP ve kabine 


Sezer'e çağrı "Daha çok hukuk" 


Dükkanlar satılacak 


Sadun Hoca’nın " şıköları 


Balkaner’in kasasından Demirel’e uzanan liste 


</TEXT>
</DOC>
