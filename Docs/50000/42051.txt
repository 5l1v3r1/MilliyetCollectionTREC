<DOC>
<DOCNO> 42051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/guncel/gun03.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kissinger Apo olayı bize ders olmalı 
</HEADLINE>
<TEXT>

ABD eski Dışişleri bakanı Kissinger, "En doğru yol, Türkiye gibi terörün dibini kurutmak" dedi 
     MEHMET AKTAN Berlin 

     ABD Dışişleri eski bakanlarından Henry Kissinger, terörizmle mücadelede askeri operasyonun yanı sıra, siyasi ve gizli servis çalışmasına da büyük önem verilmesi gerektiğini belirtti. Kurt politikacı, buna örnek olarak da Türkiye’nin, terörist Abdullah Öcalan’ı yakalamasını örnek gösterdi. 
     
     Tepki kaçınılmaz 
     Almanya’da bulunan ve saldırı haberini bu ülkede öğrenen Kissinger, Bild gazetesinin sorularını yanıtlarken, ABD’nin saldırıya çok kısa zamanda tepki göstereceğine emin olduğunu vurguladı ve şunları söyledi 
     "Ama burada önemli olan, bütün konsantrasyonu sadece bu tepki üzerine toplamamaktır. Geçmişte bu tip terör saldırılarına, askeri operasyonlarla cevap verdik, ancak şimdi siyasi ve gizli servis çalışmalarına ve aksiyonlarına büyük önem vermeliyiz. 
     
     Saklayanı yakalım 
     Özellikle bu terörist grupları barındıran, saklanmalarını sağlayan ülkelere karşı harekete geçmeliyiz. Ancak bu şekilde terörün tabanını kurutabilir, beslenme kaynağını kesebiliriz. Bugüne kadar bunu yapacak bir enerjimiz yoktu, ama şimdi bir şeyler yapılmalı. Türkler de, Öcalan’ı bu yolla yakaladı." 
     Kissinger, Alman televizyonuna yaptığı açıklamada ise terörü yapanların radikal aşırı dinci gruplar olduğunu, bu gruplar nedeniyle İslam leminin karalanmaması gerektiğini belirterek, şöyle konuştu 
     
     Hedef teröristler 
     "Böyle bir yanlışlık Batı’nın çıkarına olmayacaktır. Müslüman ülkelerdeki ılımlı çevreler de bu gruplardan korktuğu için, bizi desteklemek için bir şey söyleyemeyebilir. İslam lemi içindeki teröristler düşman, İslam lemini değil." 
     
Öcalan’ın PKK’dan haberi yokmuş      Ankara 8. Ağır Ceza Mahkemesi'nde 101 sanıkla birlikte yargılanan Abdullah Öcalan, talimat ifadesinde "Ben, 'söz konusu eylemleri yapın' diye bir şey söylemedim, fakat benim adıma eylemler yapılmış. 1979 yılından sonra yurt dışındaydım, eylemlerden haberim olmadı" dedi. Davanın dünkü duruşmasında, kendisinin bire bir eyleminin olmadığını öne süren Öcalan, "Bu konuda örgütle çatışmam da oldu. Ben meşru savunma hakkının doğru kullanılmasını söylememe rağmen bazı elemanların, köyleri basıp çocukları öldürdükleri oldu. Bunları kabul etmem mümkün değil" diye konuştu. 
     



 GÜNCEL 




















</TEXT>
</DOC>
