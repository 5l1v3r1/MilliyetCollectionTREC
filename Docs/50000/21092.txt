<DOC>
<DOCNO> 21092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/siyaset/siy03.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP'lı Taşar’dan ilginç teklif 
</HEADLINE>
<TEXT>
Vekil kalabilmek için yaş sınırı olsun 
     ANAP Genel Başkan Yardımcısı Mustafa Taşar, milletvekili olabilmek için asgari yaş sınırı yanında azami yaş sınırının da belirlenmesi gerektiğini söyledi. 
     Taşar, ANAP Gaziantep Şahinbey İlçe Kongresi'nde yaptığı konuşmada, Siyasi Partiler ve Seçim yasalarını bir kez dahi okumamış kişilerin bile bu yasaların değiştirilmesini istediğini anlattı. Taşar şöyle konuştu 
     "Milletvekili olabilmek için en az 30 yaşında olunması yasal zorunluluk. Bir alt sınır varsa, üst sınır neden olmasın Milletvekili olabilmek için nasıl yaş sınırı var, milletvekili kalabilmek için de yaş sınırı olmalı. Bu sınır, devlet memurunun emekli olduğu 65 yaş olmalı." 
     ANAP olarak Devlet Bakanı Kemal Derviş'e sonuna kadar destek olacaklarını vurgulayan Taşar, Derviş'in istediği reformların, ANAP'ın programında bulunan, ancak yeterli desteği alamadığı için hayata geçiremediği çalışmalar olduğunu belirtti. 
     



 SİYASET 











</TEXT>
</DOC>
