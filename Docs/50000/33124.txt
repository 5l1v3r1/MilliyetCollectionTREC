<DOC>
<DOCNO> 33124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/ekonomi/eko05.html </URL>
<DATE> 2001/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Emek otellerinde devirler başlıyor 
</HEADLINE>
<TEXT>

Bakan Oral, Emekli Sandığı’na bağlı altı otelden dördünün işletmesinin 20 gün içinde devredileceğini söyledi 
     HANZADE ÜNUZ, TOLGA ADANALI İzmir DHA 

     Maliye Bakanı Sümer Oral, Emekli Sandığı’nın İzmir Büyük Efes, Bursa Çelik Palas otelinin Swiss, İstanbul Stat ve Tarabya otellerinin Milenyum Grubu ve Maçka ile Büyük Ankara otellerinin işletme hakkının Radison Grubu’na devredileceğini hatırlatarak, şöyle dedi "Swiss ve Radison ile ilgili ticari şartlar bitti ve 15 - 20 gün içinde kendi yönetim kurullarınca anlaşma onaylanarak, işler bitmiş olacak." Oral, Milenyum Grubu’nun ise talip olduğu iki otelle ilgili çalışmalarının şubat krizinden sonra duraksadığını ancak, şimdi devam ettiğini söyledi. Söz konusu grupların otelleri bir buçuk - iki yılda yenileyeceklerini belirten Oral, bu çalışmalarla ilgili kredi işlemlerinin bittiğini söyledi. 
     
     Vergi yüzsüzü demeyin’ 
     Oral, devlete toplam 3 katrilyon vergi borcu olanlara "yergi yüzsüzü" demenin doğru olmayacağını da belirterek, "Yıllarca vergisini ödemiş, bu yıl ekonomik nedenlerle ödeyememiş. Onun da ismi açıklanıyor. Vergi yüzsüzü değil, şu miktarın üzerinde vergi borcu olan mükellef diye söylenebilir" dedi. 
     



 EKONOMİ 






















</TEXT>
</DOC>
