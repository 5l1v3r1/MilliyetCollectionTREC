<DOC>
<DOCNO> 48256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/son/sontur11.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Müzedeki heykelin başı çalındı 
</HEADLINE>
<TEXT>

     Balıkesir'in Marmaraadası İlçesi Saraylar Beldesi açık hava müzesinde sergilenen ''Zırhlı İmparator'' heykelinin başı çalındı. 
     Marmaraadası'nın Saraylar Beldesi'ndeki açık hava müzesinde bulunan ve alt kaidesiyle birlikte 2 metre 20 santim boyundaki ''Zırhlı İmparator'' heykelinin başı, kimliği belirsiz kişiler tarafından çalındı. 
     Balıkesir Müze Müdürü Neriman Özaydın, ''Zırhlı İmparator'' heykelinin Roma dönemine ait olduğunu belirterek, '' Bu heykelin başı daha önce de koparılarak çalınmış, ancak daha sonra ele geçirilmişti. 
     Hırsızlar, yapıştırılan bölgeden kafayı ayırarak, yeniden götürmüşler. 
     Jandarmanın operasyonları devam ediyor. Kısa sürede bulunmasını bekliyoruz'' diye konuştu. 
     Bu arada, Kepsut İlçesi'ne bağlı Akçaköy'de Filiz Özdemir'in evinde yapılan aramada, klasik ve erken Roma dönemlerine ait 225 sikke, 19 cam koku kabı ele geçirildi. Kaçak kazı sonucu elde edildiği tespit edilen eserler, Balıkesir Müze Müdürlüğü'ne teslim edildi. 
     






</TEXT>
</DOC>
