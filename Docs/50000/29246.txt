<DOC>
<DOCNO> 29246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/yazar/akyol.html </URL>
<DATE> 2001/06/28/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Erbakan çekilsin 
</HEADLINE>
<TEXT>

     FRANSIZ sosyal bilimci Oliver Roi, "Siyasal İslamın İflası" adlı kitabını 1992'de yazdı. Roi'ya göre, bu iflasın temel sebebi, bir "toplumsal gelişme" projesi olamamasıydı. 
     Türkiye'de ise, 1995'lerde saygın İslamcı düşünür Ali Bulaç, "siyasal İslam, sivil İslam" diye ayırım yapıyordu. "Siyasal İslam", Üçüncü Dünyalı modernist devrimlerin bir versiyonuydu Devleti ele geçirip toplumu bir kalıba dökmek .. Gerçekten iflas etmişti. 
     "Sivil İslam" ise, demokratik devletten "cemaat olarak yaşamak" için "çok hukukluluk" isteyecekti. "Medine'den Lozan'a" adlı kitabımda bu tezi eleştirmiştim, liberalizmden etkilendiğini de belirtmiştim. 
     Bulaç, uzun bir süredir "çok hukukluluk" vurgusunu yapmıyor. Siyasi sistem olarak demokrasiyi savunuyor, AB üyeliğini de destekliyor. 
     Bu, Türkiye'deki "toplumsal gelişme"ye paralel olarak, siyasi kültürümüzde liberalleşme yönündeki değişimin bir göstergesidir. 
     
     TÜRKİYE şehirleşiyor, dışa açılıyor, okumuş orta sınıf yaygınlaşıyor. Siyasi kültürümüz de ona göre liberalleşme sürecinde... Sağda da, solda da direnenler olmakla birlikte, genel değişim bu yönde... 
     Erbakan da özel hayatında bu süreçten ciddi bir şekilde etkileniyor. Kızı için "melez desenli" yani muhafazakar ve modern desenlerin birlikte yaşandığı bir düğün yaptı... 
     Ama Erbakan bunu toplumsal ve politik olarak algılayamıyor, eski "Üçüncü Dünyalı" görüşlerini tekrarlayıp duruyor. 
     28 Şubat askeri müdahalesine karşı çıkan liberal yazarlar da Erbakan'ı dinledikten sonra "Hoca hiç değişmemiş" diye yazdılar. 
     Fazilet'in kapatıldığı gece İstanbul'da düzenlediği toplantıda da Erbakan, sanki hala 1970'lerin Nizam Partisi'ndeymiş gibi, baş parmağını kaldırtıp kalabalığa yemin ettiriyor, politik bakımdan ise eski 'Üçüncü Dünyalı' retoriği tekrarlıyordu 
     
     ERBAKAN'IN temsil ettiği sosyolojik dönem, artık ona eski oyları getiremeyecek kadar geride kalıyor. Eski Refah Partisi'nin analizini yapan Ali Bulaç, dünkü Zaman gazetesinde diyor ki 
     "RP'nin vitrindeki temsilcilerinin kullandığı dil, siyaset grameri ve tarz, yeterince sivil ve şehirli değildi .. Biraz da Üçüncü Dünyacıydı..." Bunun soldaki versiyonu, Tek Parti özentili "mazlum milletler"cilikti. 
     İşte, şehirlileşen, orta sınıflaşan, dünyaya açılan Türkiye'ye uymuyorlar. 
     "Yenilikçiler"i ortaya çıkaran da toplumdaki bu değişim sürecidir. 
     Erbakan, artık "kanaat" edip 7 milyon dolarlık şahane yalısında istirahata çekilmeli, demokrasi mücadelesine daha fazla yük olmamalıdır. 
     Türkiye de rahatlar, zavallı türbanlı Anadolu kızları da 
     Öte yandan, "Yenilikçiler"in de başarı garantisi yoktur. Liberal hürriyetçi değerleri ve merkez sağı içerebilecek bir zihniyet ve kadro zenginliğine sahip olup olmamalarına bağlı... 
     
     







Erbakan çekilsin 


Tam tiyatro 2 


Normale dönüş Asayiş jandarmaya 


Muhtarda kaydı yok 


Sürekli diken üstünde mi yaşanacak 


Avrupalılar ne der korkusu 


Olmak - olmamak 


Fazilet, adalet, siyaset 


Aceleye gerek var... 


Demirbank’a Brüksel sürprizi 


Kalkanı siyaset olanlar, yeni oyun peşinde 


Şu Jakobenler 


CHP kurultayı 


Türkbank'ı uğurlarken... 


Resmi Gazete’de ilan şart mı 


Ya faiz yükselecek ya da döviz 


Nasrullah Ayan "Tıkölatacak 


</TEXT>
</DOC>
