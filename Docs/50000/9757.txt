<DOC>
<DOCNO> 9757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/son/sontur15.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeşil pasaport artık zor 
</HEADLINE>
<TEXT>

     Emniyet Genel Müdürlüğü, yeşil pasaport sahibi bir kişinin, emekli aylığı alan kız çocukları ile sadece hak sahibi ebeveyni veya her iki ebeveyni vefat eden kız ve erkek çocuklarına yeşil pasaport verilmeyeceğini açıkladı. 
     Emniyet Müdürlüğü'nün yayınladığı genelgede, 5682 sayılı Pasaport Kanunu'nun 14. ve EK-4. maddelerine göre verilmekte olan hususi pasaport yeşil pasaport almaya hak kazananların çocuklarından, emekli aylığı bağlanan, ebeveyni vefat eden, ya da ebeveyni boşanma sonucu velayet hakkı kendisine verilmeyen çocukların yeşil pasaport hakkından artık yararlanamayacağı belirtildi. 
     Danıştay Birinci Dairesinin Kasım ayında aldığı bu kararın, 1.02.2001 tarihinde tüm valiliklere bildirildiği ifade edilen genelgede, daha önce bu haktan yararlanarak yeşil pasaport alanların pasaportlarının, Danıştay Kararı tebliğ edilerek geri alınacağı kaydedildi. 




</TEXT>
</DOC>
