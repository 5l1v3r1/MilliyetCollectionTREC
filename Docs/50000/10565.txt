<DOC>
<DOCNO> 10565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/spor/spo01.html </URL>
<DATE> 2001/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fulya’ya panzer girdi 
</HEADLINE>
<TEXT>

Teknik Direktör Christoph Daum’la birlikte Beşiktaş’a Alman disiplini geldi. Otorite kuruldu, disiplin sağlandı, idmanlarda futbolcular nefes alamadı 
     BEŞİKTAŞ’ta ikinci kez işbaşına gelen Christoph Daum hızlı başladı. 1.5 yıllık sözleşmeyi imzaladıktan sonra ayağının tozuyla Gaziantepspor maçının hazırlıklarına çıkan Alman hoca, futbolculara nefes aldırmadı. Daum önce Fulya’da otorite kurdu, disiplini sağladı. Medyanın tesislere giriş çıkışına yasak koyan Daum, oyuncuları çalışma saatlerine dikkat etmeleri için uyardı. 
     ALMAN hoca, çalışmalardan arta kalan zamanını ise takımının ligin ilk yarısında Gaziantep ile yaptığı maçın kasetini izleyerek geçirdi. Daum, yardımcıları Rıza Çalımbay ve Bülent Albayrak’la birlikte izlediği kasette hataları gözlemledi. Ayrıca oyuncularına "Fenerbahçe ve Barcelona maçlarını izledim. Böyle oynadığınız takdirde bizi yenecek takım yok" diye moral verdi. 
     
Başkan da izledi      Başkan Serdar Bilgili, Daum’un yaptırdığı ikinci çalışmayı, tesislerin balkonundan Menajer Sinan Engin ile birlikte izledi. 
     
Adana’ya zorunlu iniş      BEŞİKTAŞ kafilesini dün Gaziantep’e götüren uçak hava muhalefeti nedeniyle Adana’ya inmek zorunda kaldı. Adana Havalimanı’nda bir süre bekleyen Beşiktaş kafilesi daha sonra kiralanan iki otobüsle Gaziantep’e gitti. Bu arada Daum’un, Scala tarafından gözden çıkarılan Khlestov ile Fazlı’yı, Gaziantep kadrosuna almadı. Alman hoca 18 kişilik kadroda Rahim , Salih, Sellami ve Murat Alaçayır’a da yer vermedi. 
     
Daum’a geçici lisans      DAUM’a üç haftalık geçici çalıştırıcı belgesi çıkarılıyor. Alman hoca, bugün alınacak belgeyle Gaziantep maçına takımın başında çıkabilecek. Türkiye’de görev yapan yabancı hocalardan sabıka kaydı istenmediği için Daum’un çalışmasına engel bir durumun söz konusu olmadığı bildirildi. 
     
Nevio Scala’ya üzüldüler      SCALA’nın gidişi özellikle yabancı oyuncular arasında üzüntü yarattı. İtalyan hocanın gönderiliş şekline üzülen yabancılar, "Karar yönetimindir, saygılıyız. Ama böyle gitmesini istemezdik" diye konuştular. Bu arada Scala dün akşam eşyalarını toplamak üzere İstanbul’a geldi. İtalyan hocayı karşılayan yönetici Mete Düren, "Tazminat konusunu görüşeceğiz. Herhangi bir pürüzün çıkacağını sanmıyorum" dedi. 
     
Gaziantep - Beşiktaş      STAT Kamil Ocak 
     SAAT 20.00 
     HAKEM Metin Tokat 
     GAZİANTEP Ömer - Ramazan, Mehmet Polat, Mert - Hasan Yiğit, Batista, Hakan, Kemal, Erhan Albayrak - Hasan Özer, Fatih 
     BEŞİKTAŞ Fevzi - Ali Eren, Ümit, Bayram - Tayfur, Karhan, Mehmet, İbrahim, Münch - Ahmet Dursun Nihat , Nouma 
     TV DigiTürk Canlı 
     
Kartal önde      BEŞİKTAŞ ile Gaziantep bugün ligde 30. kez karşı karşıya gelecek. İki takım arasında bugüne kadar oynanan maçların 15’ini Kartal kazanırken, beşini kaybetti, dokuz karşılaşma da berabere sonuçlandı. 
     


 SPOR 


























</TEXT>
</DOC>
