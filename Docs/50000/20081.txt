<DOC>
<DOCNO> 20081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/guncel/gun09.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısır Çarşısı davasında polis ısrarı 
</HEADLINE>
<TEXT>

     SEMRA PELEK İstanbul 

     Emniyet Genel Müdürlüğü, Mısır Çarşısı’nda bir büfede meydana gelen patlamanın LPG’den değil, bombadan olduğu yönündeki ısrarını İstanbul DGM’de dün yapılan duruşmada sürdürdü. Yeni bir bilirkişi heyeti oluşturulmasını istedi.İstanbul 4 No’lu DGM’de dün görülen duruşmaya, Pınar Selek ile dokuz tutuklu sanık katıldı. Selek’in avukatlığını yapan babası Alp Selek’in mahkemenin böyle bir görüş isteyip istemediğini sorması üzerine, heyet emniyetten böyle bir talepte bulunmadıklarını açıkladı. Alp Selek, "Emniyet mahkemeye yapması gerekenleri söyleme hakkına sahip değil. Komplo devam ediyor" diyerek gönderilen bu yazının dosyadan çıkarılmasını istedi. 
     Bu talebi reddeden mahkeme, otopsi raporları üzerinde yeniden araştırma yapılarak, patlamanın LPG’den mi yoksa bombadan mı kaynaklandığının yeniden araştırılması için dosyanın Adli Tıp Kurumu’na gönderilmesine karar verdi. 
     
     



 GÜNCEL 























</TEXT>
</DOC>
