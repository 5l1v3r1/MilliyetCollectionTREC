<DOC>
<DOCNO> 11238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/ekonomi/eko01.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’in en çetin sınavı 
</HEADLINE>
<TEXT>

Devlet Bakanı Derviş, bugün görüşeceği Türk-İş, Hak-İŞ ve DİSK başkanlarından destek isteyecek 
     ANKARA Milliyet 

     Yeni ekonomik program çalışmaları sonuçlanma aşamasına gelen Kemal Derviş, toplumsal destek için de harekete geçti. 
     Derviş, bugün Türk - İş Genel Başkanı Bayram Meral, DİSK Genel Başkanı Süleyman Çelebi ve Hak - İş Genel Başkanı Salim Uslu’ya krizden çıkış için hazırlıkları süren programın ana hatları konusunda bilgi verecek. Derviş programın başarıya ulaşması için toplumsal desteğin önemine değinerek, konfederasyonlardan destek isteyecek. 
     
     Türk-İş Önce hükümet sözünü tutsun 
     Türk - İş Başkanı Bayram Meral ise dün yaptığı açıklamada 450 bin kamu işçisinin toplu sözleşmesinin başladığına dikkat çekerek, krizin ücretlerde yüzde 30- 40 yıpranmaya neden olduğunu söyledi. "Ülkenin içinde bulunduğu ekonomik sıkıntıları da dikkate alarak, kamu toplu sözleşmelerinin masa başında bitmesinden yanayız" diyen Meral, işçilerin yıllardır fedak rlık yaptığına da dikkat çekerek, şöyle devam etti "Fedak rlık talancının, hortumcunun cebine gitti. İşçinin yapacağı fedak rlık yoktur. Hükümet, işçiyi, memuru enflasyona ezdirmeyeceğiz’ sözüne sadık kalıp toplu sözleşmelerin masa başında bitmesi için çaba göstermelidir." 
     
     Platform eylem dedi 
     Bu arada dün toplanan Emek Platformu’nu oluşturan sivil toplum örgütlerinin başkanları da görüş ve onaylarının alınmaması halinde, programa karşı eyleme geçmeyi kararlaştırdı. 
     
ABD arkamızda AB de desteklesin      Devlet Bakanı Kemal Derviş dün ABD’nin Ankara Büyükelçisi Robert Pearson ve Avrupa Birliği Türkiye Temsilcisi Karen Fogg’u peş peşe kabul etti. Derviş, Fogg’dan Avrupa Birliği ülkelerinden destek istediklerini iletmesini istedi. ABD Büyükelçiliği Sözcüsü de Pearson’un ziyareti için "Yeni programın sonuçlandırılmak üzere olduğu bu aşamada Büyükelçi ABD’nin desteğini bir kez daha dile getirmek istedi" dedi. 
     
Patronlarla yarın görüşecek      Tuncay Özilhan başkanlığındaki TÜSİAD heyeti perşembe günü Derviş’i ziyaret edecek. Danışma kurulu oluşturulması ve enflasyonla mücadeleye devam edilmesi konularında öneriler sunacak olan TÜSİAD, Derviş’e konuyla ilgili bir de rapor verecek. Bu arada TOBB da 350 oda ve borsa başkanını, cuma günü Ankara’da toplayacak. 
     


 EKONOMİ 














</TEXT>
</DOC>
