<DOC>
<DOCNO> 38635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/son/sonspo02.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hagi'den milli takım için 12 futbolcuya çağrı... 
</HEADLINE>
<TEXT>

     Galatasaray'da aktif futbolculuk yaşamını noktalayarak Romanya Milli Takımı'nın başına geçen Gheorghe Hagi, gelecek ayın başında Macaristan ile yapılacak Dünya Kupası Eleme Grubu maçı için yurtdışında oynayan 12 futbolcuyu göreve çağırdı. 
     Gheorghe Hagi, 1 Eylül Cumartesi günü Budapeşte'de yapılacak maç için 9 aydır omuzundaki sakatlığı nedeniyle yedek kulübesinde oturan AFC Ajax Amsterdam'ın kalecisi Bogdan Lobont'un yanısıra geçen hafta Galatasaray'dan Lecce'ye giden eski takım arkadaşı Gheorghe Popescu ve şu futbolcuları milli takıma çağırdı 
     Savunma Cosmin Contra AC Milan , Iulian Filipescu Real Betis , Cristian Chivu AFC Ajax Amsterdam 
     Orta Alan Dorinel Munteanu Wolfsburg , Mihai Tararache Grasshopper Zürih , Laurentiu Rosu Numancia Forvet Viorel Moldovan Nantes , Adrian Mutu Verona , Adrian Ilie Valencia CF , Marius Niculae Sporting Lizbon . Hagi, İspanya'nın Salamanca takımında oynayan kaleci Bogdan Stelea'nın bacağındaki sakatlığın ciddi olduğunu ve en az 2 hafta oynayamayacağını belirterek, ''Bu yüzden Stelea'yı kadrodan çıkardık'' dedi. Romanya, grupta 4 puan farkla lider İtalya'nın ardından 2., Macaristan ise 1 puan farkla 3. sırada bulunuyor. 







</TEXT>
</DOC>
