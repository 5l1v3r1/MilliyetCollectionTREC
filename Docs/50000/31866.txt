<DOC>
<DOCNO> 31866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/son/sondun23.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da Yeşil Barış'a gösteri yasağı... 
</HEADLINE>
<TEXT>

     Hollanda'da mahkeme, Yeşil Barış örgütünün, nükleer enerji santrallerinden atıkların taşınması sırasında gösteri yapmasını yasakladı. 
     Karar, Amsterdam'da Yüksek Mahkeme tarafından, nükleer enerji santralleri yönetimi ve İngiliz nükleer atıkları işleme şirketi BNFL tarafından yapılan başvuru üzerine alındı. Yasak kararı 12 ay süreyle geçerli olacak. Mahkemenin kararına göre, Yeşil Barış Örgütü, Hollanda'daki nükleer enerji santrallerinden atıkların İngiltere'ye taşınması sırasında gösteri yaptığı takdirde, 50 bin florin 25 milyar TL para cezası ödeyecek. Yeşil Barış, Dodewaard ve Borssele nükleer enerji santrallerinden çıkan atıkların işlenmek için İngiltere'ye taşınmak üzere Vlissingen limanına karayoluyla getirilmesi sırasında engelleme eylemleri yapıyordu. 







</TEXT>
</DOC>
