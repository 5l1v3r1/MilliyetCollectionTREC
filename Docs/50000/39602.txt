<DOC>
<DOCNO> 39602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/guncel/gun03.html </URL>
<DATE> 2001/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğer öldürmüşse kendisi de ölsün’ 
</HEADLINE>
<TEXT>

Oğlunun katil olamayacağını söyleyen anne Yermez, böyle önemli birini öldürdüyse, onun da ölmesini istiyor 
     Yener Yermez’in 80 milyon lira aylıkla bir fabrikada aşçılık yapan annesi Fatma Yermez, sorgusunda şunları söyledi "Böyle büyük ve güzel bir adamı öldürmüşse, oğlum ölsün daha iyi. Böyle biri benim evladım olamaz. Ama oğlumun bu cinayeti işlediğine inanmak istemiyorum. Yener, Garih'in telefonunu bulmuş ya da başkasından almış olabilir. Neden ve niye firar etti, onu da bilmiyorum. Bugüne kadar beni hiç incitmedi. Şimdi de sözümü dinleyip teslim olmasını istiyorum." 
     
     SÖZ VERMİŞTİ AMA’ 
     Olayı kabullenmek istemeyen anne Fatma Yermez, eşinin ölümünün ardından, Yener'in mahalledeki arkadaşlarıyla oto teyp hırsızlığına karıştığını, 1995'teki cinayeti de, kendisini korumak isterken işlediğini ileri sürerek, "Cezaevinde harçlığını ben ve yakınlarım sağlıyorduk. Cezaevinden afla çıkınca hemen askere aldılar. Bir daha cezaevine girmeyeceğime söz veriyorum’ diye askere gitti. Yener’e ayda 10 - 15 milyon lira harçlık gönderebiliyordum" dedi. 
     
Dayının dosyası da kabarık      Yener Yermez'in "Kazan" lakaplı dayısı Ahmet Bayram yeğeniyle ilgili verdiği ifadede şunları söyledi "Babası ölünce, Yener uzun süre kendini toplayamadı. Yener istemeden katil olunca ailesi perişan oldu. Hem ailesine, hem de Yener’e sahip çıktım." 
     Dayı Bayram, sözlerini şöyle sürdürdü "Askerlik Şubesi ile görüştüm. Biraz kendini toplasın’ diye bir ay süre istedim. Daha sonra üzerine takım elbise alıp askere gönderdim. İstemeden cinayet işleyen birinin, bunu bir daha yapacağına inanmıyorum. Yener’e teslim olmasını söyledim." 
     Yener Yermez, dün ankesörlü bir telefondan dayısını aradı ve "Arandığımı biliyorum. Pişmanım. Hata yaptım" diye konuştu. Dayısının, "Gelip seni teslim alayım" önerisini reddeden Yermez, "Kayseri’de bir bağevinde buluşalım" dedi. 
     Öte yandan dayı Bayram’ın da suç dosyası bir hayli kabarık. 30 yaşındaki Bayram, 1993’te bıçakla yaralama, sustalı bıçak bulundurma, 1996’da darp, müessir fiil, 1997’de mesk n mahalde silahla ateş etme suçlarından sabıkalı. Bayram halen işsiz. 
     



 GÜNCEL 


















</TEXT>
</DOC>
