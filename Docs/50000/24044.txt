<DOC>
<DOCNO> 24044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/yazar/okur.html </URL>
<DATE> 2001/05/30/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Eximbank yelken açıyor... 
</HEADLINE>
<TEXT>

     İki kriz... Dengeleri altüst etti. Ancak kriz döneminde ne yapılır Krize karşı önlem alınır, krizi atlatma yolları tartışılır. Kurumlar da boş durmuyor. 
     Bakın bir örnek... Eximbank... 
     Çalışanları oturup araştırmışlar. Ve ilginç bir tablo çıkmış ortaya... İlginizi çeker mi 
     Ocak - nisan döneminde Eximbank toplam 80 gün çalışmış. 1979 kredi açmış. 6155 kredi işlemi gerçekleştirmiş. 
     Günde 25 firma, 77 kredi başvurusu yapılmış. Günde 11.7 trilyon lira para dönmüş... Rakamlar bize ilginç geldi. 
     Yazalım istedik... Biliyoruz ki Eximbank, ihracatçının can suyu... 
     
Ziraat ve Halkbank hesapları      Kaynak yaratıyor, değirmenin suyu döndürülüyor. Ve ihracatçı Eximbank cephesinden gelecek her haberi yakından takip ediyor. Nedeni mi Ziraat ve Halk Bankası’nın yeniden yapılandırılması... 
     Çünkü 1994 krizinden bu yana Eximbank ile bu iki banka arasında kurulan ilişki ne olacak Biliyorsunuz, temel sorunumuz kaynak yaratmak. 
     1994 kriziyle birlikte dönemin Başbakanı Tansu Çiller, Eximbank’a kaynak yaratmak, reel sektöre destek vermek amacıyla Ziraat ve Halk Bankası"nın Eximbank’a 500 milyon dolar vermesinin yolunu açmıştı. 
     Kredi veren her iki banka arasında ağırlık Ziraat Bankası’ndaydı. Ve 7 yıllık dönemde Eximbank ile her iki kamu bankası anlaşmayı yenileyerek 500 milyon dolarlık bu kaynağı 320 milyon dolara indirmişti. Madem ki her iki banka da yeniden yapılanıyor, Eximbank’ın bu iki bankadan alıp komisyon ödediği kredi de kapatılacaktı. Kısacası özel sektörden gelen kamu bankaları yönetim kurulu, "parayı getirin" demişti. Bu sorun bir aydan bu yana tartışıldı durdu. 
     
Ara dönem yaşanacak      Ziraat Bankası’nın Genel Müdürü Niyazi Erdoğan duruma el koydu. Konu, hem Hazine Müsteşarı Faik Öztrak’a ham de Dış Ticaret Müsteşarı Kürşat Tüzmen’e iletildi. Ekonomiden sorumlu Devlet Bakanı Kemal Derviş ile dış ticaretten sorumlu Devlet Bakanı Tunca Toskay da haberdar edildi. 
     Düşünüldü, taşınıldı 
     Eh, kolay değil. 
     Bu programın ana ayaklarından biri ihracat tabii ki... Sonunda karara varıldı. 
     Ziraat ve Halk Bankası yeniden yapılandırılma esnasında Eximbank’a verdikleri bu kaynağı geri istemeyecekler. 
     55 banka ve 4 bin ihracatçıya hizmet veren Eximbank da kaynak vermeye devam edecek. 7 yıl boyunca yapıldığı gibi 6 ayda bir sözleşme yenilecek. Faizler de buna göre ayarlanacak... Kısacası yeniden yapılandırmada bu cephede bir "ara dönem" yaşanacak. Geçiş için izin verilecek. 
     Ama Eximbank da önümüzdeki günlerde ilk sendikasyon anlaşması için yola çıkacak. 
     Galiba kriz sonrası yurtdışına ilk kez yelken açılacak. 
     
     







Köylüler gelecek 


Bizim ülke'den 


Yalman'dan Ecevit'e sitem 


57 cep telefonu olan müdür kim 


Bıçak sırtındaki dengeler altüst olursa... 


İki ameliyat 


YÖK'te zor günler 


Nasıl bir Avrupa 


Kuzu kuzu’ değil kurt kurt’ 


Eximbank yelken açıyor... 


Bakanlar Kurulu'ndan bilgi mi sızıyor 


Birileri kalkıp sorsa... 


Rekabet Kurumu'ndan bakana bilgi notu 


Hoşgörü sınırsız 


Derviş bunun için gelmiş olmalı 


Kelkit’in altı bağlar 


Üçer konuştu Hamiline hisse bizim 


</TEXT>
</DOC>
