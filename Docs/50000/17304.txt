<DOC>
<DOCNO> 17304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/ekonomi/eko08.html </URL>
<DATE> 2001/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
THY’de en iyi yol halka arz’ 
</HEADLINE>
<TEXT>

     SİNAN TOROS 

     Türk Hava Yolları THY Genel Müdürü Yusuf Bolayırlı, şirketin son ekonomik krizden ciddi şekilde etkilendiğini bildirdi. Bolayırlı THY Genel Kurulu’nda yaptığı konuşmada, çeşitli ülkelerdeki 10’un üzerinde havayolu kuruluşunun özelleştirme aşamasında olduğunu belirtti. 
     
     Yolcu 20 azaldı 
     Bunlardan Iberia’nın yüzde 40 kayıpla özelleştirildiğini anlatan Bolayırlı, dünyadaki ekonomik kriz nedeniyle öteki havayolu kuruluşlarına da talip çıkmadığını kaydederek, "Bu aşamada THY’nin halka açılması en uygun yol" dedi. Bolayırlı, Türkiye’de ekonomik krizden THY’nin de ciddi şekilde etkilendiğini, özellikle Şubat ayından bu yana yolcu sayısında yüzde 15 - 20 oranında bir kaybın söz konusu olduğunu belirtti. 
     
     Zam kaçınılmaz 
     Bolayırlı, TBMM’de kabul edilerek yasalaşan Sivil Havacılık Kanunu’nun THY açısından olumlu bir gelişme olduğunu bildirdi. Bilet ücretlerine bir süre sonra zammın kaçınılmaz olacağını anlatan Bolayırlı, ancak bu konuda bir oran belirlenmediğini kaydetti. 
     


 EKONOMİ 
















</TEXT>
</DOC>
