<DOC>
<DOCNO> 16600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/son/sontur14.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhurbaşkanı Sezer felçli PKK'lıyı affetti 
</HEADLINE>
<TEXT>

     Müebbet hapis cezasına çarptırılan, ancak felçli olması nedeniyle Cumhurbaşkanı Ahmet Necdet Sezer tarafından affedilen terör örgütü PKK mensubu Mirşit Aslan'ın Kızıltepe'deki evinde sevinç yaşanıyor. 
     Güvenlik güçleriyle girdiği çatışma sonucu yaralı olarak ele geçirilen ancak, tedaviye rağmen belden aşağısı felç olan PKK'lı Mürşit Aslan, Cumhurbaşkanı Sezer'in kendisini affetmesi üzerine Mardin'in Kızıltepe ilçesine geldi. 
     Kızıltepe'de ağabeyi Mehmet Aslan'ın evinde kalan Mürşit Aslan, kaldığı cezaevinde arkadaşlarının yardımlarıyla tüm ihtiyaçlarını gidermeye çalıştığını belirterek, kendisini affetmesinden dolayı Cumhurbaşkanı Sezer'e teşekkür etti. Aslan, şöyle konuştu 
     ''Cumhurbaşkanı Sezer'e mektup yazarak, durumumu anlattım. Cumhurbaşkanı Sezer de felçli olmam nedeniyle beni affetti. Sevincim büyük. Ancak, biraz buruk. Çünkü özürlü bedenimle ömür boyu yaşamak zorundayım. Cezaevlerinde çok sayıda sakat insan var. Onların da bir an önce affedilmesini diliyorum.'' 
     




</TEXT>
</DOC>
