<DOC>
<DOCNO> 8836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/yasam/yas01.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Londra 82’nci ilimiz oldu 
</HEADLINE>
<TEXT>

Londra’ya gidip hiç İngilizce bilmeden yaşamanız mümkün.. Girin londraturk. com’a, ister işkembeciye gidin, ister berbere.. 
     İHSAN YILMAZ İstanbul 

     İngiltere’de yaşıyor ve "Türk’ün Türk’ten başka dostu yoktur" diye düşünüyorsanız, bu ülkede sırtınız yere gelmez. Londralı Türkler, internette çoktan organize olmuş durumda. Tek yapmanız gereken ise londraturk.com’ sitesine girmek. 
     Restoran mı emrettiniz İstanbul İşkembecisi, Sarıyer Balıkçısı, Sofra Restaurant, Gaziantep Ocakbaşı, Harran Restaurant, Nazar Ocakbaşı, Öz Gaziantep gibi onlarcası hizmetinizde. Mönüleri, fiyatları, adresleri, telefonları, krokileri, restorandan görüntüler... Ne isterseniz bir tık’ uzaklıkta. 
     
     Kalite katmerli’ 
     Eğleneceksiniz, hem de Türkçe... Olur... Girin sitenize, Türkçe Bar, Gındırık Bar, Zilli Bar, Samata Bar, Ora Bar gibi mek nlarla ilgili bilgi ve fotoğraflara ulaşın. Memleket usulü bir düğün mü yapacaksınız. Aksaray, Müzik ve Shen Ola gibi düğün salonları hizmetinizde. 
     
     Emrinize amadeler... 
     Tıraş mı olmak istediniz "Londra’da Türkiye usulü tıraşlarıyla faaliyet gösteren ilk ve tek berber salonu" sloganıyla hizmet veren Klass Berber sizi bekliyor. Buram buram memleket kokan slogan da, hemen sitenin üst tarafında yer alıyor "Kalite katmerli, klastır usta eli, haydi hayırlı tıraşlar." 
     Fırın ve pastaneler, düğün salonları, cenaze hizmetleri, elektronikçiler, emlakçılar, toptancılar, halı - ev eşyası satanlar, ithalat ve ihracat firmaları, kiralık arabalar, kitapçılar, kuyumcular, sigortacılar, taksiciler, avukatlar, doktorlar, tekstilciler... Hemen hemen her sektörde faaliyet gösteren Türklerin adresi sitede yer alıyor. Hem isimleri de hiç yabancı değil... 
     
İşte Londra usulü tıraşın fiyat tarifesi      ÇOCUK 
     TIRAŞ 6 9 milyonTL 
     TIRAŞ VE YIKAMA 8 12 milyonTL 
     
     EMEKLi 
     SAÇ TIRAŞI 4 6 milyonTL 
     SAÇ TIRAŞI VE YIKAMA 6 9 milyonTL 
     SAÇ BOYAMA 15 22.5 milyonTL 
     AGRISIZ KULAK VE BURUN DELME 
     KULAK DELME 4 6 milyonTL 
     BURUN DELME 5 7.5 milyonTL 
     


 YAŞAM 













</TEXT>
</DOC>
