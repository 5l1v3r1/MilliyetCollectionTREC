<DOC>
<DOCNO> 7211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/son/sondun23.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Romanya'da dersleri asan liselilere para cezası 
</HEADLINE>
<TEXT>

     Romanya'da bir lisede, dersleri asan öğrencilere para cezası uygulaması başlatıldı. 
     Başkent Bükreş'in 350 kilometre kuzeydoğusundaki Vaslui kentinde bulunan Stefan Procopiu Lisesi'nin müdürü Romel Vicol, cezanın ders başına uygulandığını, öğrencilerin girmedikleri ders başına 10 bin ley yaklaşık 270 bin lira ödediklerini söyledi. 
     Vicol, ilgili ceza yönetmeliğinin ilk dönem boyunca uygulandığını, öğrencilerden şimdiye kadar 5 milyon ley yaklaşık 125 milyon lira toplandığını, bu paranın okul harcamalarında kullanılacağını ifade etti. 
     Lisede uygulanan yöntemle ilgili olarak yasal bir sorun çıkmaması için öğrencilerin aileleriyle anlaşma imzalandığı da bildiriliyor. Uygulamayla ilgili olarak Eğitim Bakanlığı'ndan herhangi bir açıklama yapılmadı. 




</TEXT>
</DOC>
