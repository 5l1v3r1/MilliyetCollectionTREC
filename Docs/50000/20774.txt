<DOC>
<DOCNO> 20774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/ekonomi/eko03.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Faisal, Family Finans oldu 
</HEADLINE>
<TEXT>

Sabri Ülker ve bir ABD’li grubun aldığı Faisal Finans’ın adı değiştirildi 
     EKONOMİ SERVİSİ 

     Faizsiz bankacılık alanında faaliyet gösteren Faisal Finans Kurumu’nun hem sahibi hem de adı değişti. Dün yapılan Olağanüstü Genel Kurulu’nda şirketin yeni sahiplerinin Ülker Grubu’nun sahibi Sabri Ülker ile adı belirtilmeyen bir ABD’li bir firma olduğu açıklandı. Kombassan Grubu’ndan satın alınan şirketin adı da "Family aile Finans" olarak değiştirildi. 
     Yurtiçinde biri merkez, toplam 12 şubesi bulunan şirketin sermayesi de 2 trilyondan 20 trilyon liraya çıkarılacak. Faisal Finans Kurumu’ndan yapılan açıklamaya göre, şirketin dünkü genel kurulunda yeni ortaklık yapısı belli olurken, Sabri Ülker’in de tamamen kendi tasarruflarıyla ortak olduğu belirtildi. Ülker, genel kurulda yaptığı konuşmada, yapılacak sermaye artırımına önemli miktarda katılacağını ifade ederek, "Mudilerinin anlayış, güven ve desteklerini bir süre daha sabırla sürdürmeleri halinde, kurum sektörde önemli bir yere gelecek" dedi. 
     Yurtdışında 33 ülkede, 72 uluslararası banka ile muhabirlik anlaşması olan şirketin diğer ortağı ABD’li firmanın yetkilileri de alım izni için BDDK’ya başvuru hazırlıklarını bitirdiklerini kaydetti. 
     



 EKONOMİ 


















</TEXT>
</DOC>
