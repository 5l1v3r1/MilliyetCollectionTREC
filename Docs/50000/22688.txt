<DOC>
<DOCNO> 22688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/guncel/gun05.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Kutlular Metris cezaevinde 
</HEADLINE>
<TEXT>

Depremle ilgili , "tahrik edici" açıklama yaptığı gerekçesiyle, Yeni Asya Gazetesi sahibi Kutlular, iki yıl hapis cezasına çarptırıldı ve cezaevine kondu 
     İSTANBUL Milliyet 

     Saidi Nursi’nin ölüm yıldönümü nedeniyle Ankara Kocatepe Camii’nde düzenlenen mevlitten sonra yaptığı açıklamada, "Halkı, sınıf, ırk, din, mezhep veya bölge farklılığı gözeterek, kin ve düşmanlığa açıkça tahrik ettiği" gerekçesiyle iki yıl bir gün hapis cezasına çarptırılan Yeni Asya Gazetesi sahibi Mehmet Kutlular, cezaevine konuldu. 
     Yakuplu Jandarma Komutanlığı’na bağlı ekipler tarafından önceki akşam İhlas Marmara Evleri’ndeki dairesinden alınan Kutlular, Nöbetçi Savcılık tarafından cezasının infazı için Metris Cezaevi’ne gönderildi. Kutlular, İnfaz Yasası uyarınca dokuz ay 23 gün hapis yatacak. Gerekçeli kararda şöyle dendi "Kutlular, depremin sebebini dini esaslara bağlamış, donanmamız üssü Gölcük’te birtakım hareketlerin yanlış yapıldığını, bu nedenle depremin merkezinin Gölcük olduğunu söylemiştir." 
     



 GÜNCEL 

















</TEXT>
</DOC>
