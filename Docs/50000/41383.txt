<DOC>
<DOCNO> 41383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/yazar/bila.html </URL>
<DATE> 2001/09/10/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Yılmaz'ın telgrafı 
</HEADLINE>
<TEXT>

     "Bakın Başbakan Yardımcımız, ANAP Genel Başkanı Mesut Yılmaz bana bir telgraf çekti. 'Sayın Murat Bozlak, 1 Eylül Dünya Barış Günü nedeniyle Ankara'da düzenlediğiniz mitingden ötürü sizleri kutluyor, başarılar diliyorum' dedi. İçişleri Bakanı'na kadar çıkıyoruz, miting yasaklanıyor, aynı partiden Başbakan Yardımcısı'nın haberi yoksa, kim bu işlerin yetkilisi " 
     Bu sözler HADEP Genel Başkanı Murat Bozlak'a ait. Derya Sazak'la yaptığı ve 3 Eylül 2001 günü Milliyet'te yayımlanan sohbetinden... 
     Bozlak'ın verdiği bu bilgi ve sözleri, gündemi kapatan hızlı gelişmelerin arasında kaybolup gitti. Ancak, siyaseti çok iyi izleyen dikkatli okurların gözlerinden kaçmadı. 
     Gündem biraz nefes aldığında Ankara'nın siyaset kulislerinde, Bozlak'ın, "Yılmaz bana telgraf çekti" sözlerine dikkat çekilmeye başladı. 
     Bu "dikkat", hükümet ve liderler düzeyinde de çekiliyor. 
     Ankara'da önce şu saptama yapılıyor 
     "Siyasi tarihimizde bir parti lideri bir başka parti liderine miting dolayısıyla ilk kez kutlama telgrafı çekiyor" 
     Bu saptamanın ardından da şu sorular ortaya atılıyor 
     "Sayın Yılmaz, 1 Eylül Dünya Barış Günü'nü HADEP'in kutlamasını ve sahiplenmesini doğal gördüğü için mi, Sayın Bozlak'a telgraf çekti 
     Yılmaz, Bozlak'ı kutlarken, ANAP'lı İçişleri Bakanı Rüştü Kazım Yücelen, liderinin kutladığı bu mitingi neden yasakladı " 
     Bu soruların ardından da şu tahminler dile getiriliyor 
     "Acaba, Sayın Yılmaz, Avrupa Birliği bağlamında gündeme getirdiği bazı konularda HADEP'le dirsek teması mı arıyor HADEP tabanına sıcak mesajlar mı gönderiyor Yılmaz'ın bu telgrafı ANAP'la HADEP arasında bir yakınlık arayışının işareti olabilir mi Eğer bu arayış doğruysa, ANAP'la HADEP arasında bir seçim işbirliği veya ittifakı söz konusu olabilir mi SHP'nin 1991'de izlediği politikayı bu kez ANAP mı deneyecek " 
     Yılmaz'ın, Bozlak'a çektiği telgrafın Ankara'daki yansımaları bunlar. 
     Bakalım Yılmaz'ın bu sorular karşısındaki yaklaşımı ne olacak 
     ANAP liderinin telgrafı Ankara kulislerinde merak uyandırmaya devam edecek gibi görünüyor. 
     
     







Ne Olacak 


Antalyalı mutlu mu 


Yılmaz'ın telgrafı 


Sönükleşen pırıltının peşinde... 


Enflasyonda şampiyonuz 


Kusmak istiyorum... 


Kıbrıs’ta ileri adım 


Ablalar, kardeşler ve barbarlar 


İnsanların yüzü gülüyor 


Ben neyleyim maviyi, denizi 


</TEXT>
</DOC>
