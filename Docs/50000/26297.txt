<DOC>
<DOCNO> 26297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/son/sonspo25.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Revivo, Fenerbahçe ile olan sözleşmesini 2 yıl daha uzatmak istiyor 
</HEADLINE>
<TEXT>

     Fenerbahçe'nin İsrailli futbolcusu Haim Michael Revivo, sözleşmesini 2 yıl daha uzatmak istediğini, menajeri aracılığıyla yönetime bildirdi. 
     Fenerbahçe ile daha iki yıllık sözleşmesi bulunan Revivo'nun menajeri Ceki Angel, Fenerbahçe Burnu'ndaki kulüp binasına gelerek, kulüp başkanı Aziz Yıldırım ve yöneticilerle bir süre görüştü. 
     Angel, görüşme sonrası basın mensuplarına yaptığı açıklamada, Revivo'nun Türkiye'de çok mutlu olduğunu ve sözleşmesini 2 yıl daha uzatmak istediğini söyledi. Yöneticilerle bu konuyu görüştüklerini belirten Angel, ''Yöneticiler de bu duruma sıcak bakıyor. Revivo şu anda ailesi ile birlikte Fransa'da tatil yapıyor. İspanyol kulüplerinden kendisine teklifler var, ama o Fenerbahçe'de çok mutlu ve kalmak istiyor. 2 yıllık sözleşmesi daha var, bunu 4 yıla çıkarmak istiyoruz'' dedi. 
     Angel, yöneticilerle ödemelerle ilgili de görüştüklerini de bildirdi. 






</TEXT>
</DOC>
