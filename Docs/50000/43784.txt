<DOC>
<DOCNO> 43784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/25/spor/spo05.html </URL>
<DATE> 2001/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Boynuz kulağı geçti 
</HEADLINE>
<TEXT>

İstanbulspor Teknik Direktörü Aykut Kocaman, ilk altı haftada geçen yıl yardımcılığını yaptığı Metin Türel’i geride bıraktı 
     SARI - Siyahlı takımın teknik sorumlusu Aykut Kocaman, bu sezon aldığı başarılı sonuçlarla, hocası Metin Türel’i geçti. Geçen yıl Türel’in çalıştırdığı İstanbulspor ilk altı hafta sonunda üç yenilgi, bir galibiyet, iki beraberlik elde etmişti. Boğalar üç gol atıp kalesinde 11 gol görmüş ve topladığı beş puanla puan cetvelinde 15. sırada yer almıştı. 
     SEZON başında Metin Türel ile yollarını ayıran ve Süper Lig’e Aykut Kocaman ile başlayan İstanbulspor, oynadığı altı karşılaşmada yenilgi tatmazken, 5 maçtan galibiyetle ayrılarak mükemmel bir çıkış yakaladı. Boğalar, Fenerbahçe, Beşiktaş ve Trabzonspor gibi şampiyonluk adaylarını devirirken, topladığı 16 puanla ikinci sıraya yerleşti ve sadece bir gol yedi. 
     
2000-2001 sezonu 1. Hafta İstanbulspor - Adanaspor 1-6 2. Hafta Fenerbahçe - İstanbulspor 2-0 3. Hafta İstanbulspor - Ankaragücü 0-2 4. Hafta Gaziantepspor - İstanbulspor 0-0 5. Hafta İstanbulspor - Trabzonspor 1-0 6. Hafta Galatasaray - İstanbulspor 1-1      
     
2001-2002 sezonu 1. Hafta İstanbulspor - Malatyaspor 1-0 2. Hafta İstanbulspor - Fenerbahçe 1-0 3. Hafta Gençlerbirliği - İstanbulspor 0-1 4. Hafta İstanbulspor - Göztepe 0-0 5. Hafta Beşiktaş - İstanbulspor 0-1 6. Hafta İstanbulspor - Trabzonspor 2-1      



 SPOR 

























</TEXT>
</DOC>
