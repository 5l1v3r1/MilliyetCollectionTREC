<DOC>
<DOCNO> 1810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/spor/spo05a.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
KIBRIS TAARRUZU 
</HEADLINE>
<TEXT>

Türkiye, KKTC’ye uygulanan spor ambargosunun kalkması için yoğun diplomasi dönemi başlatıyor 
     NECMİ KEPÇETUTAN 

Dışişleri sordu      TÜRKİYE, KKTC’ye sporda yıllardır uygulanan ambargonun kaldırılması için taarruz başlatıyor. Dışişleri Bakanlığı’nın, Gençlik ve Spor Genel Müdürlüğü’ne "Ambargonun kaldırılması için ne gibi çalışmalar yapıyorsunuz " sorusundan sonra harekete geçen teşkilat, uluslararası federasyonlarda yer alan temsilciler vasıtasıyla KKTC’li sporcuların müsabakalara katılması ve ikili temaslarda bulunulabilmesi için diplomasi dönemi başlatma kararı aldı. 
     
Bakan söz verdi      SPORDAN Sorumlu Devlet Bakanı Fikret Ünlü, söz konusu proje çerçevesinde Kuzey Kıbrıs Türk Cumhuriyeti Spor Bakanı Tansel Doratlı’ya her türlü desteği vereceklerini söyledi. Fikret Ünlü, Futbol Federasyonu’na da bir yazı yazarak, insan haklarına aykırı olan bu ambargonun futbolda da kalkması için girişimde bulunmasını isteyecek. Gençlik ve Spor Genel Müdürü Kemal Mutlu da, konuyla ilgili olarak tüm federasyonlara birer uyarı yolladı. 
     
İnsanlık ayıbı      MUTLU, KKTC takımları ve sporcularının liglerimizde yer almasının mümkün olmadığını söyledi. Genel Müdür şunları söyledi "Devlet olarak da konuyu sürekli gündemde tutacağız. Bu durum, aslında insan haklarına aykırı. KKTC gençliğinin başka ülke takım ve sporcularıyla karşılıklı müsabaka yapmasının sağlanması, hem bir insanlık ayıbının temizlenmesine, hem de dostluk, kardeşlik ve Dünya barışına katkıda bulunacaktır." 
     
İşte temsilciler      UĞUR ERDENER Avrupa ve Akdeniz Okçuluk Birliği Başkanı 
     ŞENES ERZİK UEFA Asbaşkanı 
     CANER DOĞANELİ AIBA ve EABA Asbaşkanı 
     ATİLLA ÖRSEL Avrupa Cimnastik Birliği Asbaşkanı 
     NAİM SÜLEYMANOĞLU IWF Asbaşkanı 
     TURGAY DEMİREL FIBA yönetim kurulu üyesi 
     HALUK TOYGARLI Avrupa Yüzme Birliği yönetim kurulu üyesi 
     AYBARS KILIÇHAN Avrupa Karate Federasyonu yönetim kurulu üyesi 
     KAMİL KEHALE HİS Balkan Birliği ve Bilek Güreşi Avrupa Birliği Genel Sekreteri 
     FAİM İMAMOĞLU Badminton Balkan Birliği Başkanı 
     ERYETİŞ KURTARAL Vücut Geliştirme Balkan Birliği Başkanı 
     


 SPOR 

































</TEXT>
</DOC>
