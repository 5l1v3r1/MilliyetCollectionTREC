<DOC>
<DOCNO> 31031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/son/sonspo07.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de 7 futbolcuya daha sağlık kontrolü 
</HEADLINE>
<TEXT>

     Yeni sezon hazırlıklarına geçen hafta başlayan ve bugünü izinli olarak geçiren Fenerbahçe'de, 7 futbolcu sağlık kontrolünden geçti. 
     Acıbadem Hastanesi'nde yapılan sağlık kontrülünde Yusuf, Ceyhun, Ümit, Ali Akdeniz, Serhat, Ali Güneş ve Mustafa Doğan'a kan testi yapılırken, daha sonra röntgen ve EKG'leri çekildi. 
     Sarı-lacivertli futbolcular, ayrıca sağlık kontrolleri sırasında efor testine tabi tutuldu. 
     
     Çalışmalar yarın başlıyor 
     Teknik Direktör Mustafa Denizli'nin 1 günlüğüne izin verdiği Fenerbahçeli futbolcular, yeni sezon hazırlıklarını yarın yapacağı çalışmayla sürdürecek. 
     Sarı-lacivertliler, Samandıra Tesisleri'nde sabah ve akşam olmak üzere 2 antrenman yapacak. 
     Bu arada, geçen hafta gerçekleştirilen genel kurul sonrası Aziz Yıldırım başkanlığında seçilen yeni yönetim kurulunun yarın Fenerbahçe Burnu'ndaki kulüp binasında toplanıp görev dağılımı yapması bekleniyor. 






</TEXT>
</DOC>
