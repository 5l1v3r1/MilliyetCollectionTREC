<DOC>
<DOCNO> 38000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/magazin/yazdud.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahsun ortalığı karıştıracak 
</HEADLINE>
<TEXT>

Belma Simavi’den dev parti, Bodrum’da Hadigari, Le Cigare ile Çapa Çapa ortaklığı, Kemal Koç Beyoğlu’nda ve ... 
     Efendim, hafta yine dolu geçti. Laila’daki in’ restoranlar, Kıbrıs, Bodrum derken ömrümüz geçip gidiyor, farkında bile değiliz. Aslında 
     9 Ağustos doğum günümdü. Sessiz, sedasız geçirdim. E artık 45 yaşındaki kadının doğum günü mü olur Zaten parti filan yapmaya kalksam o kadar dostu ağırlayacak yeri zor bulurdum. Ayrıca Aslan burcu olduğuma bakmayın, öyle şaşaalı partileri pek sevmiyorum. Can dostum İzzet Çapa ile önce Yılmaz Erdoğan’ı izledim. Yeni yaşıma gülerek gireyim istedim, ki bütün yılım gülmeyle geçsin. E günlerden perşembe. Alkol yok, namaz, Kur’an derken yeni yaşımızı öyle karşılamış olduk. Bu arada Rıfat Ababay’ın blue-jean mont hediyesinden hala haber yok, belki bu yazıdan sonra alır. Hafta içi Laila’ya iki kez gittim. Bir grup dostumla iş yemeği için Le Cigare’ı tercih ettik. Buranın ortaklarından Sabi Totah dünya iyisi bir insan. Ekip de öyle. Bu yüzden ben Le Cigare’da kendimi huzur içinde hissediyorum. Ayrıca mutfağı da nefis. Başlangıç olarak bendeniz parmesanlı rokalı dana carpaccio, konuklarımın üçü de tavuklu avokadolu yeşil salata yedik. Ben her zaman olduğu gibi ana yemekte beyaz 
     et tercih ettiğimden karidesli piliç göğsü istedim. Konuklarım ise Le Cigare’ın spesyalleri arasında olan ve Sabi’nin özel getirttiği sıcak kaz ciğerini tercih ettiler. Şef İhsan Sınmaz ve yardımcıları Murat Işık ile Zafer Akdemir ekiple tatlı şovu yaptılar. Le Cigare’ın spesyalleri olan Markiz, çikolatalı soslu dondurmalı profiterol, krem brule, panna cotta ile sorbe sepeti sundular. Porsiyonlar büyük olduğu için bir Sezar salatası ya da bir ana yemek ile doyabilirsiniz. 
     Yani alkol hariç, kişi başı 10 milyona da çıkabilirsiniz, 30 milyona da. Bu arada kış sezonunda, ortaklar Sabi Totah, Ari Acıman ve Abdullah Oğuz, 
     Celal-İzzet Çapa ile yeni bir projede birleştiler, bunu da her zaman olduğu gibi ilk benden duyun istedim. Rezervasyon için Laila Le Cigare’ın telefon numarası 0212 227 56 56. 
     
Le Select şimdi de Beyoğlu’nda, Bodrum’da Hadigari      Amerika’dan gelen sevgili arkadaşım, uluslararası makyör Hakan Aydın, kardeşim kadar sevdiğim Cenk Eren ve arkadaşım, işinin ehli güzel insan Ali Sayar ile birlikte Le Select’de yemek yedik. Buranın sahibi Kemal Koç tam 20 yıldır tanıdığım, gerçekten süper beyefendi, müşterisinin karşısına bir gün bile ceketsiz çıkmamış, haddini bilen bir insan. 
     O gün aşçıbaşı Remzi Çap, restoran şefi Salih Çınar ve Kemal’ın önerileri doğrultusunda seçtik mönüyü. Ben kalamar, ahtapot, somon, ton balığı, yeşillikler ve sirke sosu ile yapılmış 
     
     Le Select özel salatası yedim. Grup ise kıtır yufka sepetinde keçi peyniri ve yeşilliklerden yapılan Le Select bahçe salatası aldı. Sıcak başlangıç olarak da mozzarella kabak pane ortaya geldi. Ali kuzu külbastı, ben, Cenk ve Hakan ise levrek ızgara yedik. Bu kez tatlı almadık. Ama Le Select’in de beyaz çikolatalı fındıklı parfesi bir felaket, iki porsiyon yiyebilirim. Kemal Koç her zaman olduğu gibi iyi bir indirim yapmış, sağolsun. Bu arada sevgili Kemal Koç ve ekibi eylül ayından itibaren Vakko Beyoğlu’nda Le Select’in şubesini açıyorlar, bilginize. Rezervasyon için telefon numarası 0212 325 38 57. Geçtiğimiz yıl Bodrum’a gittiğimde iki kez uğramıştım Hadigari’ye. Aslında Bodrum’un klasikleşmiş yerlerinden biri Hadigari. Bir kere her yaşa hitap ediyor. 1974 yılından beri Bodrum’un en sevilen barlarından biriydi Hadigari. Kalenin eteğindeki eski jeneratör binasının restorasyonuyla, yabancı ülkelerde örneklerini sık gördüğümüz tarih-yeni doku birleşimi sonucu ortaya çıkan muhteşem yapı, arka planda kalenin devasa siluetinin dış limana uzayıp giden görüntüsüyle yabancı turistlerin de uğrak yeri. Bu yıl şöyle bir uğramıştım, yazmadığım için hatır koymuşlar. Hadigari’nin medya ilişkilerini Lobby Halkla İlişkiler’in sahibi, sevgili Ünal Uzun Ağabey’in oğlu Ömer Uzun alınca da yazmak şart oldu. Bu arada giden tüm dostlar Hadigari’nin yemeklerinden müthiş keyif almışlar. Gündüzleri cafe, öğleden sonra bar ve restoran olarak hizmet veren Hadigari aynı mekan içinde üç ayrı konsepte sahip. Rezervasyon için Hadigari’nin telefon numarası 0252 312 90 82. 
     
Ülkem Ağlıyor’ ve Park Orman’da yeni bir yıldız      Müzik dünyasında farklı bir yapıya sahiptir Mahsun Kırmızıgül. Temiz çocuktur, duygusaldır, kendini müziğe adamıştır. Bugüne değin de dillerden düşmeyen Kardeşlik Türküsü’, Yoruldum’ gibi pek çok şarkıya imzasını atmıştır. Başarılıdır ama, nedense kendisini diğerleri gibi satmasını pek bilmez. Tek fobisi de sanırım benim kendisini sevmediğimdir. Sevdiğime onu bir türlü inandıramadım bugüne kadar. Bekliyorum, bakalım ne zaman inanacak. Mahsun müthiş bir şarkı yaptı, adı Ülkem Ağlıyor’. Sözlerini bana okudu, tüylerim diken diken oldu, tam günümüze uygun. Yoruldum’ adlı albümü ile kısmetse 
     27 Ağustos’da müzik marketlerde yerini alacak bu single, üstelik ücretsiz. Bugüne değin adam yerine koyup arkadaşım’ dediğim, çoğu açıklarını gizleyip yazmadığım bazı insan müsveddelerinin yanında, Mahsun sütten çıkmış ak kaşık gibi aslında. Sevgili Kırmızıgül, sana söz veriyorum Yoruldum’ albümün bende olmasına rağmen Ülkem Ağlıyor’u ilk alan ben olacağım. Park Orman’da salı akşamı bir dünya mega starı Demis Roussos sahne alacak. Biletleri Biletix ve gişelerden alabilirsiniz, bilginize. Bugün saat 21.30’da Erenköy D R’da Carlos 
     Paz ve Chandy David’in müthiş dans gösterileri var, aman kaçırmayın. Efendim, sosyete, perşembe akşamı Domuz Adası’nda Belma Simavi’nin düzenlediği partide buluştu. Şenay Düdek farkıyla bu partinin dedikodularına buyrun. Konuklar mı Rahmi Koç, Azize Taylan, Çiğdem Simavi, Kethy-Vitali Hakko, Hasip-Mahire Çizmeci, Yüksel Behlil, Fulya-Eşref Cerrahoğlu, Aliye, Füsun Simavi, Nursen-Ömer Gündüz, Yıldırım Mayruk, Barbaros Şansal, Tezcan-Mahinur Yaramancı, Esen Çiftçi, Ümit-Cem Boyner, Arzu Aslan, Ayşe-Sebahattin Beyazıt, İmren Aykut, Sema Çelebi, Jerry-Monik Benardete, Moris-Eva Maçaro, Demet-Selim Egeli, Cenap-Şeref Egeli, Vedat-Leyla Mardin... 100 kişilik konuk listesinde Ürdün Prensi, yabancı sefir ve sefireler de vardı. Domuz Adası’nın önünde trilyonluk yatlar demirlemişti. Konuklar Tarkan ve Sertap Erener’in şarkıları ile coştular. Sabahın ilk ışıklarına kadar devam eden parti abartısız, ama şıktı. Mönü açık büfeydi Çerkez tavuğu, peynirli kol böreği, zeytinyağlılar, fırında hindi, yufkalı pilav, ızgara levrek. Tatlı büfesine dondurma ve mevsim meyveleri hakimdi. Konukların çoğu hayli pahalı olan Göcek’deki Swissotel’de kaldı. Efendim, bu pazar da bu kadar. Kalın sağlıcakla, en kötü gününüz benimkinden iyi olsun. 
     
     



 MAGAZİN 












</TEXT>
</DOC>
