<DOC>
<DOCNO> 25719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/yazar/guclu.html </URL>
<DATE> 2001/06/08/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Bilişim olimpiyatı 
</HEADLINE>
<TEXT>

     Türkiye ve bilişim birbirine çok uzak kavramlar. Bir bilişim olimpiyatı söz konusu olsa ve altına Türkiye de dahil 20 ülke sıralanıp hangi ülkede gerçekleşiyor diye bir soru yöneltilse, herhalde Türkiye diyen zor çıkar... 
     İşte böyle bir ortamda bir okul ortaya çıkıyor ve yükü ne kadar ağır olursa olsun ben bu işe soyunacağım diyor. Batı Fen Lisesi'ne bu onurlu hayalini gerçekleştirmede en büyük destek dünya bilişim devi Microsoft ve İTÜ'den geliyor. El ele uzunca bir yol kat etmişler. Bir test niteliğindeki 1. Liselerarası Bilişim Teknolojileri Olimpiyatı'nın açılışı yarın, ödül töreni de pazar günü gerçekleştirilecek. 
     Jüri üyesi olur musun dediklerinde neyle karşılaşacağımı pek bilemediğimden sadece teşvik olur amacıyla kabul etmiştim. Ama katılan eserleri gördüğümde gençlerimizin ne kadar yaratıcı olduklarına bir kez daha şahit oldum. 
     Aslında bilim mayası en iyi liselerde tuttu. TÜBİTAK'ın, MEF'in, Eyüpoğulu'nun Fatih'in ve daha pek çok okulun bilimsel proje yarışmaları yıllardır yapılıyor ve katılım da giderek artıyor... 
     Öğrencilerin bilişim teknolojilerine ilgisini çekmek, amatör bilişim yazılımcılarını ortaya çıkarmak, öğrenci bilişim yazılımcılarının profesyonel yazılımcılar ve bilim adamlarıyla aynı ortamları paylaşmalarına olanak sağlamak ve bilişim alanındaki son gelişmeleri ilgililere duyurmak amacı güden Bilişim Olimpiyatı'nda öğrenciler dört ana dalda yarışıyorlar 
     1 Web tasarımı 2 İnternet ve bilgisayar yazılımları 3 Hayalimdeki bilişim projesi 4 Bilişim teknolojileri araştırması... 
     Umarız benzeri projelerin ve katılımcıların sayısı hızla artar. Çünkü artık gelecek bilişim teknolojisinde. Bir bilgisayar yazılım programının getirdiği kazanç, milyarlarca tekstil ürünü ya da milyonlarca ton buğdayın getirisinden çok daha fazla. Ama bütün bunlar kısır çekişmeler yüzünden bir adım ötesini göremeyen Ankara'nın umurunda değil .. 
     
YÖK'te kritik toplantı      YÖK genel kurulu bugün toplanıyor. Cumhurbaşkanı'nın atadığı üyeler, Yürütme Kurulu'ndaki boş üyeliklere talip olup Gürüz derebeyliğine karşı arenaya mı çıkacaklar yoksa seyirci olarak uzaktan izlemeyi mi tercih edecekler bugün belli olacak. Geçen her günün Gürüz'ün lehine işlediğini ve üniversitelerin zaman kaybına karşı hiç tahammüllerinin kalmadığını artık çok iyi bilinmesi gerekiyor .. 
     YÖK bugün ayrıca üniversite harçlarına da zam yapacak. Bize gelen duyumlar zam oranın yüzde 50 oranında gerçekleşeceği yönünde. Kriz ortamında zam ille de gerekli mi Bazı rektörlere göre kesinlikle yapılmalı. Ama İstanbul Üniversitesi zamma karşı. Harçlara zam yapmadan da burs ve mediko sosyal hizmetlerini aynen sürdürürüz görüşünde. 
     Demek ki zamsız da olabiliyormuş .. 
     
     







İran farkı 


Kimin bakanı... 


Yolsuzlukla mücadele 


Polonezköylülerden Catherine Hanım’a 


Cumhurbaşkanı Sezer, söylem ve eylem... 


Bilişim olimpiyatı 


Neden Milliyet 


Blair izm 'in zaferi 


Paranın rotası 


Hitler'in iktidara yürüyüşündün ders çıkarmak 


Sezer Doğu'da 


Sistem ilginç 


Erzurum’un kaderi "kar"a bağlı 


TÜSİAD raporundan farklı sesler 


</TEXT>
</DOC>
