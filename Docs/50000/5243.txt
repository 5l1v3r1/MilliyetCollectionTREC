<DOC>
<DOCNO> 5243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/guncel/gun11.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fisunoğlu’na soruşturma 
</HEADLINE>
<TEXT>

Bankacılık Üst Kurulu, emekli Orgeneral Fisunoğlu hakkında suç duyurusunda bulundu 
     SEMRA PELEK İstanbul 

     Kara Kuvvetleri eski Komutanı, emekli Orgeneral Muhittin Fisunoğlu, hakkında eski yönetim kurulu üyesi olduğu Sümerbank’ın içinin boşaltılmasıyla ilgili ek soruşturma başlatıldı. 
     Yönetimi Tasarruf Mevduatı Sigorta Fonu’na devredilen Sümerbank’ın kayıtlarının incelenmesi sonucu, Bankacılık Düzenleme ve Denetleme Kurulu, teftiş raporları doğrultusunda, İstanbul DGM’ye Fisunoğlu hakkında ayrı bir suç duyurusunda bulundu. 
     Başvuruyu değerlendiren İstanbul DGM Cumhuriyet Savcılığı, Fisunoğlu hakkında ek soruşturma başlattı. Bankadan verilen usülsüz kredilerde, Yönetim Kurulu üyesi olarak imzası bulunan Fisunoğlu’na konuyla ilgili ifadesinin alınması amacıyla davetiye çıkarılacağı bildirildi. 
     Yaklaşık bir hafta önce hazırlanan iddianamede, bankanın eski sahibi Hayyam Garipoğlu hakkında toplam 2 bin 17 yıl hapis cezası talebinde bulunulmuştu. 
     İddianamede, usulsüz krediler konusunda Fisunoğlu’nun aldatıldığı belirtilmişti. 
     Sümerbank’tan bir telekominükasyon şirketine verilen usülsüz kredilerle ilgili olarak Ali Engin Karabağ ve Osman Akabay’ın da ifadelerine başvurulacağı öğrenildi. 
     
     


 GÜNCEL 

















</TEXT>
</DOC>
