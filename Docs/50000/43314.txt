<DOC>
<DOCNO> 43314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/guncel/gun01.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekirdağ’da F tipi stresi başlamış 
</HEADLINE>
<TEXT>

Milliyet yazarları, Tekirdağlılara bir dokundu bin ah işitti. Bölgede birbiri ardına yapılan F tipi cezaevleri halkta huzur bırakmamış... 
     SİZE GELİYORUZ 

     Milliyet yazarlarının Tekirdağ halkıyla yaptıkları görüşmelerden edindikleri izlenimleri, aşağıdaki linklere tıklayarak okuyabilirsiniz... 
     
     
     
     
     
     Dİlek kutusu 
Tekirdağ’ın sorunu işsizlik      MUSTAFA BAKACAK 

     Milliyet’in Size geliyoruz’ sloganıyla başlattığı kampanyanın 34’üncü ve son durağı rakısıyla ünlü Tekirdağ oldu. Yazarlarımız, Trakya’nın en zengin ve huzurlu kentinin sakinleriyle sohbet edip, sorunlarını ve şikayetlerini dinledi. 
     Eğitimci, yazar ve şair Cahide Ulaş, 15 yıl önce geldiği ve bir daha kopamadığı kenti şu dizelerle ifade ediyor "Birgün atarsa kafamızın tası - Silinsin isteriz gönlümüzün pası - Kadehler meyle dolacaksa eğer - Her derde devadır Tekirdağ rakısı." 
     
     Bir Türk... 
     Dilek kutumuzu dolduran istek ve şikayetler arasında 16 yaşındaki Serkan Bayraktar’ın, "Ben bir öğrenciyim" diye başlayan satırları dikkatimizi çekiyor "Neden insanlar sokaklarda sürünüyor, 120 milyon lira maaşla geçindiriliyorlar Bizim yaşama özgürlüğümüz yok mu Bizler insanca yaşamayacak mıyız " 
     İşsizlikten yakınanların çoğunlukta olduğu Tekirdağ’da, diğer şehirlerden farklı olarak yüzme havuzu gibi farklı taleplerde bulunanlar da oldu. Bir Türk imzalı notta ise, "Dünyaya haykırmak istiyorum. Ülkemi çok seviyorum. Lütfen bizi yönetenlere söyleyin bu sevgiyi. Vatandaşın bu dürüst sevgisini birbirleriyle uğraşarak öldürmesinler." 
     Dilek kutumuzdaki diğer istek, şikayet ve çözüm önerilerinden bazıları şunlar 
     Ahmet Oturhan "Bıyıkali Köyü muhtarıyım. Çiftçi olarak krizle fena vurulduk. Yüzde 110’ları aşan faizin altında ezilmekten ne zaman kurtulacağız " 
     Zafer Türkmen "Mali destek, vergi adaleti, hırsızı olmayan, soygunsuz bir dünya istiyorum." 
     Yıldız Gezer "En büyük sorun olarak gözüken işsizliği bir kere daha belirtmek gerekiyor. Artık normal bir gün geçirmek istiyoruz. Yarını sorun etmeyip, huzur içinde geçirmek en güzel şey olsa gerek. Ama bunu uzun zamandır tadamadık. Bakalım sonunda sesimizi duyacaklar mı " 
     Mazhar Ulaşan "Taksicilik yapıyorum. İstanbul’daki taksiciler kadar kazanamadığımız halde aynı oranda vergi ödüyoruz. Bu konuda adil davranılmasını istiyorum." 
     Nazmiye Ayhan "Çocuğumu okula yazdırdım, ancak ihtiyaçlarını karşılayamıyorum. Sadece bir iş istiyorum." 
     Mehmet Kızgın "4 yıl 2 ay çalıştığım fabrikadaki işimden çıkarıldım. Krizi bahane ederek işçisini çıkaranlar var. Bende onların kurbanı oldum." 
     Mehmet Tekbaş "İş istiyorum. Ne olur gençlere iş imkanı sağlansın." 
     



 GÜNCEL 






















</TEXT>
</DOC>
