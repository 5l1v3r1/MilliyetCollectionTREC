<DOC>
<DOCNO> 34519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/yasam/yas01.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk için babasına kıydı 
</HEADLINE>
<TEXT>

16 yaşındaki S.G., evlenmesine izin vermeyen babasını önce hap ile uyutup ardından da sevgilisine bıçaklattı 
     Bir ihbarı değerlendiren jandarma timleri, Buca'nın Karaağaç köyünde yaptıkları inceleme sonucu 45 yaşındaki Mehmet Görücü'nün evinde bıçaklanmış olarak öldürüldüğünü belirledi. 
     Cinayet soruşturmasını değerlendiren jandarma, Görücü'nün 16 yaşındaki S.G. ile sevgilisi olduğu bildirilen 32 yaşındaki İlyas Duyar tarafından öldürüldüğünü ortaya çıkardı. Cinayet zanlısı Duyar ile azmettirici olduğu iddia edilen sevgilisi S.G., suç aleti olan bıçakla birlikte ele geçirildi. 
     
     Sandviçe 30 uyku hapı 
     Yapılan sorgulama sonucu cinayetin 'evlilik' yüzünden işlendiği belirlendi. 
     Cinayet şöyle işlendi o gün evde misafir olarak bulunan İlyas Duyar, sevgilisi S.G. ile evlenmesine bir türlü izin vermeyen baba Mehmet Görücü'nün yediği sandviçe 30 adet uyku hapı koydu. 
     Sandviçi yedikten sonra derin bir uykuya dalan Görücü, kızının sevgilisi İlyas Duyar tarafından bıçaklanarak öldürüldü. 
     
     Evde esrar bulundu 
     Cinayeti soruştururken arama yapan jandarma öldürülen Görücü'nün evinde 'Kubar' tabir edilen 200 gram esrar maddesi buldu. Soruşturmayı derinleştiren jandarma ekibi, Görücü'nün akrabası olan Selami Görücü ile 33 birlikte ormanlık alanda kenevir ektiğini tespit etti. Ormanda yapılan araştırmalarda 150 kök kenevir ele geçirilirken Selami Görücü de gözaltına alındı. 
     



 YAŞAM 


















</TEXT>
</DOC>
