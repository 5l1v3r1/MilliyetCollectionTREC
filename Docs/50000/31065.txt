<DOC>
<DOCNO> 31065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/guncel/gun03.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'a karşı füzesavar 
</HEADLINE>
<TEXT>

İsrail Savunma Bakanı Ben Eliezer bugünkü Ankara ziyaretinde, uzun menzilli füzelere karşı Arrow sistemlerini ortak üretmeyi önerecek 
     UTKU ÇAKIRÖZER Ankara 

     Ankara'ya bir günlük resmi ziyarette bulunacak olan İsrail Savunma Bakanı Benjamin Ben Eliezer'in, İran'ın elindeki uzun menzilli füzelerine karşı dünyada geliştirilen tek sistem olan Arrow füzesavar sistemlerini Türkiye ile ortak üretme teklifinde bulunacağı öğrenildi. 
     Milliyet'e bilgi veren İsrail kaynakları bugün Cumhurbaşkanı Ahmet Necdet Sezer, Başbakan Bülent Ecevit, Genelkurmay Başkanı Org.Hüseyin Kıvrıkoğlu ve Milli Savunma Bakanı Sabahattin Çakmakoğlu ile görüşecek olan Ben Eliezer'in masaya şu iki öneriyi getireceğini aktardılar 
     ARROW Arrow füze sisteminin başka ülkelere satılmaması yönündeki ABD baskısı hafifledi. İsrail ve Türkiye'ye yönelik tehdit aynı ülkelerden yani İran ve Irak'tan geliyor. Bu ülkelerin füzelerine karşı bir sistem kuracaksanız, bizim oluşturduğumuz dünyanın tek işleyen sistemi Arrow'u birlikte üretebiliriz. Sistemin "Green pine yeşil çam " isimli radarının bazı bölümleriyle "Arrow ok " isimli füzesinin bazı bölümleri Türkiye'de üretilebilir. Hindistan'a da benzeri bir öneri yaptık" 
     TANK Türkiye'nin elindeki M-60 tanklarının modernizasyonuna talibiz. Bu konuda 1 yıldır görüşüyoruz. Alternatif olarak gösterilen diğer Amerikan önerilerinin hiçbiri denenmedi. Ama biz M-60'larımızı yeniledik. Fiatımızı pahalı bulabilirsiniz, ama bu bir pazalıktır. Görüşmeler ilerledikçe daha uygun koşulları sağlayabiliriz. 
     
İsrail'in garantisi Arrow      İsrail yönetimi ARROW sistemini İran, Irak ve Libya'dan gelebilecek füzeleri havada etkisiz kılma amacıyla oluşturdu. Körfez Savaşı'nda Irak'tan gelen Scud füzelerine karşı kullandığı Amerikan Patriot füzelerini yetersiz bulan İsrail 1991'den sonra Arrow sistemini geiştirmeye başladı. 10 yılda geliştirilen sistem geçtiğimiz yıl tamamen operasyonel hale geldi ve İsrail ordusu tarafından kullanılmaya başladı. Sistemin üç bölümü var 
     Green Pine Yeşil Çam Radarı Düşman füzeyi ülke sınırlarının çok ötesinde havada algılayan gelişmiş radar sistemi 
     Citron Tree Limon Ağacı Atış Kontrol Merkezi Radarın tespit ettiği füzeyle ilgili değerlendirmelerin yapıldığı merkez. Füzenin tipi ve hedefi belirlendikten sonra onu yokedecek Arrow füzesi buradan verilen komutla ateşleniyor 
     Arrow Ok fırlatıcı ve füze sistemi Atış kontrol merkezinden gelen komutla fırlatıcılar devreye giriyor ve düşman füzesini havada yakalayıp yok edecek füze fırlatılıyor 
     



 GÜNCEL 













</TEXT>
</DOC>
