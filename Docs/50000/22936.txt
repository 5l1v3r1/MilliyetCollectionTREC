<DOC>
<DOCNO> 22936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/yazar/sazak.html </URL>
<DATE> 2001/05/24/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
ANAP'ın sancısı 
</HEADLINE>
<TEXT>

     Cumhur Ersümer'le ilgili Meclis soruşturması önergesi, koalisyon liderlerinin "bakanın istifası" aşamasında vardıkları mutabakat çerçevesinde reddedildi. MHP de, kamuoyuna verdiği izlenimin aksine "aklama - paklama" işlemine oylarıyla katkıda bulunmuş oldu 
     Sonuçta bir kez daha görüldü ki Anayasa'nın 100'üncü maddesi, terazinin öteki kefesinde "iktidar ağırlığı" olduğu sürece "kadük" olmaya mahkumdur. Enerji eski bakanı, milletvekili dokunulmazlığına sahip olduğu sürece "Beyaz Enerji" dosyasından kurtuluyor. Anayasa'nın 83'üncü maddesi ileride değiştirilse bile dava açıldığında hükümet üyesi olması nedeniyle mahkeme Ersümer hakkında "görevsizlik" kararı verecektir. 
     Yakın geçmişte Meclis'in etkili "denetim silahları"ndan biri olan "Yüce Divan" siyasi pazarlıklar sonucu tam bir "çakaralmaz"a dönüşmüştür. 
     CASA faciasının akla getirdiği 10 yıl önceki soru ve araştırma önergeleri bu yozlaşmanın 38 cana mal olan ağır bedelini ortaya koymadı mı Herhalde 10 yıl sonra da, patlayan bir başka skandalda, "Sahi bir zamanlar Meclis'te enerji yolsuzluğu tartışılmıştı" diye tutanaklara hücum edeceğiz 
     Siyasiler bu tür "aklama - paklama" operasyonlarıyla belki günü kurtarıyorlar, koltuklarını koruyorlar ama acaba "parmak hesabı"yla sağlamak onların kamu vicdanında aklanmalarına yetiyor mu Kamuoyu yoklamalarında dibe vuran oylara bakıp bu sorunun yanıtını bulmak mümkün. 
     Beyaz Enerji operasyonu ANAP'taki sancıları dışa vurması açısından da ilginç gelişti. Mesut Yılmaz, "en iyi savunma hücumdur" taktiğiyle önce savcının üzerine yürüdü, ardından da Sadettin Tantan'dan kurtulmaya çalıştı. 
     İlginçtir. DSP kanadı da, birkaç ay önce Ahmet Necdet Sezer, Zekeriya Temizel gibi dürüstlüğüyle toplumda saygı uyandıran kişileri tasfiye operasyonuna girişmişti. Sadettin Tantan bu grubun üçüncü ayağıydı. Cumhurbaşkanı'na güçleri yetmedi Temizel'i kaçırmayı başardılar, sıra İçişleri Bakanı'na geldi Ancak Yılmaz'daki "Tantan fobisi"nin ANAP tabanında hoş karşılanmadığı kesin. Bu baskının ağustostaki kongre hesaplarıyla ilişkisi de ortada. ANAP'ın iktidarda eridiğini gören ve bu gidişle seçimde barajın altında kalacağını düşünen parti içi muhalefet Yılmaz'a alternatif aramaya başladı. Sadettin Tantan bu açıdan da potansiyel tehlike olarak görülüyor. Kulislerde kongreden önce İçişleri'ne Ersin Taranoğlu'nun getirilmesi hazırlığı konuşuluyor. 
     Erkan Mumcu da geleceğin adayları arasında. 
     ANAP'ta genel başkanlık mücadelesine giren Lütfullah Kayalar ise "değişimci" bir grupla kongre hazırlığında. 
     Özal'dan sonra seçim kazanamayan ANAP hızla Meclis dışına sürükleniyor. Kongre bu gerçeğin algılanması için son şans olabilir 
     
     







Bravo gençler 


CASA incelemesi 


Poyrazoğlu’ndan "düzeltme" geldi 


Hayaller tükenmez, umutsuz yaşanmaz 


Şubat 2001 vurguncuları 


Partiler mimarisi 


"Çırpınma Senin de hoşuna gidecek" 


Onlar da esnek davranmalı... 


Bekle, Anadolu geliyoruz ’ 


2 milyon dolar pazarlığı 


"AB" bayrağı çekmek ve ağaç kesmek 


ANAP'ın sancısı 


Şapa oturan Londra'ya Japon aşısı 


Krizlerden ders almıyoruz 1 


Halk et yiyemez oldu 


</TEXT>
</DOC>
