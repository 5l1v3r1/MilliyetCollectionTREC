<DOC>
<DOCNO> 29758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/yasam/yas01.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçak, bu kez kaçamadı... 
</HEADLINE>
<TEXT>

Club Ally’nin patronu Varol, 3 suçtan aranmasına rağmen daha önce de tebdil-i kıyafet geldiği kulübünde yakalandı 
     Hakkında üç gıyabi tutuklama kararı nedeniyle polis tarafından aranmasına rağmen, geçen hafta tebdil - i kıyafet Club Ally’e gelip DJ’lik yapan eski sevgilisi Deniz Akkaya’yı izleyen Ally Eğlence Merkezi’nin sahibi Murat Varol, önceki gece yine kendisine ait eğlence merkezine gidince yakalandı. 
     Antalya polisince yakalanan Varol, dün adliyeye çıkarıldı. Nöbetçi mahkemede, hakkındaki gıyabi tutuklama kararı vicahiye çevrilen Varol, daha sonra Antalya E Tipi Cezaevi’ne gönderildi. 
     Çapkınlıklarıyla tanınan Varol hakkında, İstanbul 6. ve 10. Asliye Ceza mahkemelerince verilmiş iki ayrı gıyabi tutuklama kararı daha olduğu ortaya çıktı. Karşılıksız çek vermekten bu iki mahkemede yargılanan Varol’un hiç bir duruşmaya katılmaması nedeniyle tutuklama kararı verildiği bildirildi. 
     Varol, Antalya’da Falez Hotel’e 7 milyar, Akşehir Kerestecilik firmasına da 10 ve 6’şar milyar lira olmak üzere üç ayrı alacak davasından yargılanıyor. 
     



 YAŞAM 














</TEXT>
</DOC>
