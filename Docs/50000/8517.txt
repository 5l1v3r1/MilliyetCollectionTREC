<DOC>
<DOCNO> 8517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/yazar/akyol.html </URL>
<DATE> 2001/02/23/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kriz... 
</HEADLINE>
<TEXT>

     TOBB Başkanı Fuat Miras'a göre, son kriz reel sektöre "30 milyar dolar yük" getirmiş. Başka bir deyişle milli gelirimiz bir gecede 30 milyar dolar kayba uğramış 
     Bu kaçıncı 
     Yıllardan beri enflasyonu indiremediğimiz bir yana... Bizimki kadar sık "ekonomik kriz" yaşayan ülke dünyada kalmadı artık 1994 krizi... Ardından Kasım 2000 krizi, ardından Şubat 2001 krizi... 
     Sistemiyle birlikte çökmüş olan Rusya ise, krizi çoktan atlattığı gibi, sağlam bir siyasi istikrara da kavuştu. Dev otomotiv şirketi General Motors Rusya'da yatırıma hazırlanıyor Türkiye'de yabancı sermaye dışarıya kaçıyor 
     
     HALBUKİ ne hayallerimiz vardı. Üç kıtanın ortasındaki Türkiye'ye en cazip yatırım ülkesiydi Türkiye'den Rusya'ya, Avrupa'ya, Asya'ya ihracat yapılacaktı Hele Turgut Özal "21. yüzyıl Türk asrı olacak " diye de uçmuştu 
     Ama işte, General Motors Türkiye'ye değil, Rusya'ya yatırım yapıyor 
     Türkiye'deki Toyota, ülkemizi "ihracat merkezi" haline getirmeye karar vermişti, ama kısa sürede "bu ülkede siyasi istikrar yok" diyerek Fransa'ya gitmişti 
     Türkiye'de devleti yönetenler kavgalı, hükümetler istikrarsızdı. Yargı organları "devletçilik" geleneğinin etkisiyle, yabancı sermayeyi çekecek çeşitli yasaları ve kararları iptal ediyordu. 
     MGK'nın bazı asker üyeleri "Türkiye'de İran türü ayaklanmalar olacak" diye dünya aleme ilanat yapıyordu 
     Bu ülkeye yatırım yapılır mıydı 
     Ve işte biriken ekonomik sorunlar, birkaç yılda bir krizlerle patlıyor 
     
     KALKINMA, yatırım falan çok iyi de... Pek farkında olmadığımız husus, bütün bunların istikrarlı bir demokrasi, güçlü bir hükümet, oturmuş bir hukuk düzeni ve asli sınırlarına çekilmiş 'minimal' bir devlet yapısını gerektirdiğidir. Yani KOB kriterleri 
     Mafyaların şerrinden, devletin hukuksuzluğundan, hukukun darlığından, aktörlerin yolsuzluğundan güvencede değilseniz yatırım yapar mısınız 
     İşte General Motors Rusya'ya yatırım yapıyor Rusya "Yarı Başkanlık" sistemi ile istikrarını sağladı, güçleniyor. Fransa da aynı şekilde toparlanmıştı. 
     Bizde ise, darbelerle parçalanmış, güçsüz bir siyaset var "yönetemeyen demokrasi" denetim de yapamıyor, yozlaşıyor... 
     Ve, sadece siyasetin çözebileceği sorunlar için "siyaset dışı çözüm" umutları artıyor MGK'nın artan etkisi... Cumhurbaşkanı'ndan "alternatif hükümet" gibi işlevler beklenmesi... Yargıdan siyasi işlevler umulması... 
     Halbuki, yönetme için gerekli olan siyasi gücü "seçilmişler"e veren ve onları denetleyebilen bir "yöneten demokrasi"den başka çıkış yolu yoktur. 
     Türkiye "yöneten demokrasi" sistemlerinden birini gerçekleştirirse, herkes görecektir ki, Özal'ın "21. yüzyıl Türk asrı olacak" vizyonu boş hayal değildir... 
     
     





Kriz... 


İşte sansür... 


'Dolar çok yükselmez' 


Ajda Pekkan hangi sözleşmeyi feshetti 


İnandırıcılık Yeni paketle eski ekip mi 


İstifa çağrıları 


"Para basma hakkına" fren 


"Aptallığın hududu yoktur" 


Dolarlı okullar 


5 Nisan süreci 


Dar gelirli aldatıldı 


Çok yazık... 


Bu "dalga"da sakın sörf yapmayın 


Bir ricat’ın öyküsü 


Bunun altından zor kalkarlar 


Kim ödeyecek 


Hiç unutmayın 


Özkan'dan projeye aykırı havuz 


İmzasız karar olmaz 


Enflasyon lobisinin zaferi 


Ayşe Hanım Teyzem "yıkıldı" 


Biz buna halk dilinde hortumlama diyoruz 


</TEXT>
</DOC>
