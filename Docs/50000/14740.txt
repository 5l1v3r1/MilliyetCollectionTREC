<DOC>
<DOCNO> 14740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/yazar/pulur.html </URL>
<DATE> 2001/04/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Sahnede canlı yayın 
</HEADLINE>
<TEXT>

     TELEVİZYONLARDA "canlı yayın"ların alasını seyretmişsinizdir. 
     Yıkıntı altında kalana "Enkaz altında kalmak nasıl bir duygu diye sorandan, bir futbol maçı öncesi gözünün önünde onlarca kişi ezilip ölürken sus - pus kalana, "kürtaj yaptırdım" diyen kadına "çocuklar şimdi nerede " diye sorana varıncaya kadar neler, neler 
     Ama "sahnede canlı yayın" ilk kez yapılıyor. 
     
     METİN Uca, Beşiktaş Belediyesi'nin Akatlar Kültür Merkezi'nde bunu beceriyor, hem de şu ortamda, insanları iki saat güldürerek ve düşündürerek... 
     Metin Uca ne mi yapıyor 
     Televizyondaki canlı yayında yapamadıklarını... 
     Metin Uca anlatıyor 
     Türkiye'de televizyonun 33 yıllık gelişimini önce küçük bir çocuk, sonra ilk gençliğini çalkantılı dönemde yaşayan, son olarak da orta yaşa yaklaşan bir televizyon çalışanı olarak başımdan geçenleri anlatıyorum." 
     
     METİN Uca'nın yaptığına siz ne derseniz deyin, frenkçe isimler yakıştırın, bizim "meddah" geleneğimize uygun bir gösteri. Tek başına sahneye çıkıyor, iki saate yakın televizyon öykümüzü, gördüklerini, duyduklarını ve tabii yaşadıklarını o tatlı üslubu ve sivri dilli mizahıyla öyle güzel, anlatıyor ki 
     "Taş çağının ilk iletişimcisi" dediği "Dehus Muhterus"tan sabaha karşı seyredilen Muhammed Ali'nin boks maçlarına, bu maçlar uğruna İngilizce öğrenen anneanesine, hac yerine "Kaçak"ı ziyarete gitmeye kalkışanlara, televizyonların ekranlarını örten Türkan Şoray kaşlı el işlemesi örtülere, motifli, necefli maşrapaya kadar, çoğunu unuttuğumuz bir sürü ayrıntıyı kahkahalarla bize anımsatıyor. 
     
     METİN Uca'nın bir özelliği de, seyirciyle sıcak ilişkiyi, seviyeyi düşürmeden sürdürmesi, onların da katkılarıyla televizyon maceramızı renklendirmesi 
     "Öpüşmeyi terete'den öğrenenlerin başına neler geldi 
     900'lü hatlarda neler vardı 
     Ciddi haberler, bir cinayetten çıkardığımız iki şarkıcıya nasıl kurban gitti 
     Opera şarkısıyla Eurovizyon'dan nasıl intikam aldık " 
     Metin Uca gösterisini yer yer müzikle de destekliyor, Allah "Deha abi"sinden de razı olsun, ondan da çok istifade ediyor, hangi taşı kaldırsa altından "Deha abi"si çıkıyor. 
     
     PEKİ, Metin Uca televizyonculuğa nasıl başlamış .. 
     Yazılı basından gelmiş, çalıştığı dergiden çıkarılmış, bir tuvalette yan yana çişlerini yaparlarken, onun üzüntüsünü anlayan televizyoncu büyüğü, teselli etmiş 
     "Gel, televizyoncu ol " 
     İşte o gün bugün Metin Uca televizyoncu 
     
     





Devletçilik krizi 


Affı şahane... 


İmar ve emlak paketi 


Biliyo da vermiyooo 


Ankara ayak bağı, Ankara'yla olmuyor mu .. 


Dostum Ayhan Şahenk 


Sinir - bilinç 


"Cimbom gibiyim " 


O kadar da değil... 


"İğneyle kuyu kazmak..." 


Dolar ateşine fren lazım... 


Sahnede canlı yayın 


Ecevit'e düşen 


Stagflasyon mu 


Merkez’in yanlışta ısrarı doları 2 milyona çıkarır 


</TEXT>
</DOC>
