<DOC>
<DOCNO> 30805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/spor/spo04.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon iyi yolda’ 
</HEADLINE>
<TEXT>

Teknik Direktör Sadi Tekelioğlu umutlu konuştu, "Koşan, mücadele eden, keyif veren bir takım yaratıyoruz" dedi 
     BORDO - MAVİLİ takımın hocası, Almanya’daki bir haftalık çalışma sonrası 3. lig takımlarından Ahlen ile oynanan ilk ciddi sınavda oyuncularının performansından memnun olduğunu söyledi. Tekelioğlu, "Hem takım oyunu, hem de birlik beraberlik açısından mesafe aldık. İyi yoldayız. Somers ve Salazar’ın katılımıyla koşan, mücadele eden, keyif veren bir Trabzonspor gelecek" dedi. 
     SKORU fazla önemsemediklerini vurgulayan Tekelioğlu, "Ortaya konulan mücadele ve yapılmak istenilenler beni umutlandırdı. Brezilyalılar’dan Jarro ve Eduardo’nun performansı beklediğimizin üzerinde çıktı. Silva ve Aurella de takıma güç katacak" diye konuştu. Öte yandan Peru basınında yeni transfer Salazar’ın geçen sezonun en kötü oyuncusu olarak gösterilmesi endişe yarattı. 
     



 SPOR 



























</TEXT>
</DOC>
