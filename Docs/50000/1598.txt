<DOC>
<DOCNO> 1598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/guncel/gun04.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Polise bir pusu daha 
</HEADLINE>
<TEXT>

     TAHSİN AKSU, SABRİ SEVER İstanbul 

     Şirinevler’de devriye görevi yapan polis otosuna maskeli üç terörist tarafından silahlı saldırıda bulunuldu. Bir polis şehit olurken, bir polis de yaralandı. Teröristlerin yakalanması için operasyon başlatıldı. 
     Mahmutbey Caddesi 13. Sokak’ta görev değişimi sırasında Asayiş Şube Müdürlüğü’ne bağlı Yıldırım Ekipler Büro Amirliği’nde görevli 34 A 4831 ve 34 A 4832 plakalı ekip otolarına dün akşam saat 19.50 sularında silahlı saldırı düzenlendi. Polis otosunun benzin deposuyla pencerelerine yönelik açılan çapraz ateş sonucu Polis Haşim Kayık 24 olay yerinde şehit düştü. Özel Gelişim Hastanesi’ne kaldırılan yaralı Polis Ali Şenol ise tedaviye alındı. 
     
Terörü tahrik ediyorlar’      Saldırıdan sonra olay yerine gelen İstanbul Emniyet Müdürü Kazım Abanoz, incelemelerde bulunarak bilgi aldı. Basın mensuplarına açıklama yapan Abanoz, "Asayiş ekiplerine ait otomobil seyir halindeyken üç kişi oldukları tahmin edilen teröristler saldırımış. Bir arkadaşımız şehit oldu. F tipi, ölüm oruçları eylemleri, bunların hepsi terörü tahrik ediyor" dedi. 
     


 GÜNCEL 
















</TEXT>
</DOC>
