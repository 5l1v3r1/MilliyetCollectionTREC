<DOC>
<DOCNO> 14829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/dunya/dun01.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
AB’nin umudu Türkler 
</HEADLINE>
<TEXT>

Brüksel’deki ünlü think-tank’ European Policy Center’dan Ian Davidson’a göre, AB’nin azalan nüfusuna tek çare Türkiye’nin üyeliği 
     GÜVEN ÖZALP Brüksel 

     Nüfusu azalan, azaldıkça da yaşlanan Avrupa’nın geleceğini düşündükçe, Avrupa Birliği AB yöneticilerinin yüreğini karalar bağlıyor. Böyle giderse, çok da uzak olmayan bir gelecekte Avrupa Birliği bir "yaşlılar topluluğu" haline gelecek. Genişleme perspektifi içinde yer alan ve müzakerelere başlanmış 12 aday ülke için de durum farklı değil. Brüksel’deki önemli düşünce kuruluşlarından biri olan European Policy Center’dan Ian Davidson da bu durumun ancak önemli bir göçle giderilebileceğini savunarak Birlik için çözüm olarak Türkiye’yi gösterdi. 
     
Doğu Avrupa da azalacak      Belçika’nın önde gelen gazetelerinden La Libre Belgique’e geniş bir yorum yazan Davidson, Türkiye’nin, AB’ye aday ülke konumunda bulunduğunu hatırlatarak, bugün 66 milyon olan nüfusunun önümüzdeki 50 yıl içinde net bir biçimde artarak 100 milyona dayanacağına dikkat çekti. BM tahminlerinin tutması halinde 2050 yılında Türkiye nüfusunun, Almanya da dahil olmak üzere, tüm üye ülkelerin nüfuslarını aşacağını belirten Davidson, Türkiye’nin genişlemiş AB’nin nüfusunun yüzde 20’sini oluşturacağını kaydederek "Türk nüfusundaki artış pratikte AB nüfusundaki düşüşü telafi edebilir" ifadelerini kullandı. Davidson’un Türkiye’yi öne çıkarmasının ardında diğer 12 aday ülkenin de nüfuslarında önemli oranda düşüş beklenmesi yatıyor. 
     


 DÜNYA 












</TEXT>
</DOC>
