<DOC>
<DOCNO> 4367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/son/sontur03.html </URL>
<DATE> 2001/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ilık ve yağışlı hava etkisini sürdürecek 
</HEADLINE>
<TEXT>

     Orta Akdeniz üzerinden gelen ılık ve yağışlı hava, hafta başında da etkisini sürdürecek. 
     Devlet Meteoroloji İşleri Genel Müdürlüğü'nden alınan bilgiye göre, yarın Marmara'nın batısı, Kıyı Ege, Batı Akdeniz kıyıları yağışlı geçecek. Yağışlar, yağmur ve yer yer sağanak şeklinde olacak. 30 Ocak Salı günü Marmara'nın batısı ve Kıyı Ege'de yağmur ve yer yer sağanak yağış bekleniyor. 
     Yarın ve Salı günü yurdun İç ve Doğu kesimlerde yer yer sis görülecek. Bu arada önümüzdeki iki gün içinde Marmara ve Ege'de lodos bekleniyor. Meteoroloji uzmanları, lodosun zaman zaman kuvvetli esmesinin beklendiğine dikkati çekerek, ilgililerin tedbirli olmalarını istediler. 31 Ocak Çarşamba günü ise Marmara, Ege ve Batı Akdeniz, Batı Karadeniz ve İç Anadolu'nun batısında yağış bekleniyor. Yağışlar yağmur ve yer yer sağanak, Trakya'nın yüksek kesimlerinde kar ve karla karışık yağmur şeklinde olacak. Yurdun doğu kesimlerinde ise sis görülecek. Hava sıcaklığı ise önümüzdeki iki gün, yurdun özellikle yurdun batı kesimlerinde mevsim normallerinin üzerinde seyredecek. 




</TEXT>
</DOC>
