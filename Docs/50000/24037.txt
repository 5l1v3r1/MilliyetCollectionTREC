<DOC>
<DOCNO> 24037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/yazar/bila.html </URL>
<DATE> 2001/05/30/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Yalman'dan Ecevit'e sitem 
</HEADLINE>
<TEXT>

Ecevit'in "Jandarma baskınları şık değil" sözüne alınan Jandarma Genel Komutanı Org. Yalman, kendilerine yöneltilen haksız yaklaşımları kınadı. MGK toplantısında eleştirilere cevap veren Org. Yalman, "Jandarma savcının talimatları doğrultusunda görev yapar. Bu yasanın gereğidir" diye konuştu 
     Milli Güvenlik Kurulu'nun dünkü toplantısı öncesinde Jandarma Genel Komutanı Org. Aytaç Yalman önce İçişleri Bakanı Sadettin Tantan'la konuşuyor. Org. Yalman, jandarmaya yöneltilen eleştiriler konusunda Bakan Tantan'a sitemde bulunuyor. Tantan'a, "Sayın Bakan neden susuyorsunuz Neden konuşmuyorsunuz Jandarmaya yöneltilen asılsız ithamlara neden yanıt vermiyorsunuz " diye soruyor. 
     
'BİLDİĞİNİZ GİBİ DEĞİL'      Tantan, MGK'ya girmeden önce Komutan'ın bu serzenişlerine sadece, "Vaziyet bildiğiniz gibi değil" yanıtını verebiliyor. 
     Org. Yalman'ı ve Türk Silahlı Kuvvetleri'ni rahatsız eden konu, yürütülen yolsuzluk soruşturmalarında, jandarmanın "baskın yaptığı, gece yarısı belge ve kişi topladığı" türündeki itham ve eleştiriler. "Beyaz Eenerji" ve "Mavi Akım" operasyonlarında aynı ithamların gündeme getirilmesi. 
     
ECEVİT'İN SÖZLERİ ÜZDÜ      Son olarak Başbakan Bülent Ecevit'in, Erzurum gezisinden dönerken, gazetecilerin sorusunu yanıtlarken, "Jandarma baskınları şık değil. O konuda ben de rahatsızım. Cumhurbaşkanı'yla aramızdaki tartışmanın da sebebi buydu. Tartışmanın nedeni soruşturmalarda kullanılan üsluptu. Bakın şimdi nasıl jandarma baskını eleştiriliyor. Ben o zaman da söyledim" demesi, Jandarma Genel Komutanı Org. Aytaç Yalman'ı ve diğer komutanları üzmüş durumda. 
     
BASKIN SAVCININ TALEBİ      Org. Yalman, Başbakan Ecevit'in sözlerine o denli alınmış ki, dün MGK toplantısının ilk bölümünde yanıt verme ihtiyacı duyuyor. 
     Org. Yalman, MGK'da, Başbakan Ecevit'in bu sözlerine "çok üzüldüğünü", Başbakan'ın bu değerlendirmesine "anlam veremediğini", jandarmaya karşı gösterilen bu "haksız" yaklaşımı "kınadığını" söylüyor. 
     Org. Yalman, daha önce de birkaç kez vurguladığı gibi jandarmanın tümüyle savcının talimatları doğrultusunda ve yasal yetki ve görevi içinde hareket ettiğini, baskın gerçekleştirmediğini, savcının talebi üzerine jandarma bölgesindeki çalışmalarda görev aldığını kaydediyor. 
     Org. Yalman'ın üzüntülerini belirterek bitirdiği konuşmasına Başbakan Ecevit'ten yanıt gelmiyor ve tartışma açılmıyor. 
     
TAKDİR BEKLERKEN...      Jandarma Genel Komutanlığı'nda bu tür itham ve eleştirilere karşı yapılan genel değerlendirme şöyle özetlenebilir "Jandarma, savcının talimatları doğrultusunda kolluk kuvveti olarak görev yapıyor. Bu yasanın bir emri. Bu görevini icra ederken yine savcıya bağlı olarak hareket ediyor. Savcıdan bir talimat gelmedikçe kendiliğinden, doğrudan inisiyatif kullanarak bir iş yapmıyor. Ancak görevini yasalara harfiyen uyarak icra ederken takdir göreceği yerde ağır şekilde itham edilmesi, siyasi tartışmalara çekilmek istenmesi, kolluk kuvveti olmaktan çok asker oluşunun öne çıkarılarak yıpratılmaya çalışılması sadece jandarma teşkilatını değil bütün Silahlı Kuvvetler'i üzüyor." 
     
'HATAMIZ VARSA SÖYLEYİN'      Bu değerlendirmelere şu da ekleniyor 
     "Eğer çalışmalar sırasında jandarmanın bir hatası, kusuru görülüyorsa, bu doğrudan ifade edilmelidir. Hemen Komutanlığa bildirilmelidir. Başbakan, Başbakan Yardımcısı, Bakan kim bir eksiklik, bir hata, bir usulsüzlük saptamışsa uyarmalı, gereğini talep etmelidir. Basın yoluyla somut saptamalara dayanmayan genel değerlendirmelerle jandarmanın tartışma konusu yapılması doğru değildir." 
     
'EKSİK BİLGİLENDİRME VAR'      Bu eleştirilerin Başbakan Ecevit tarafından da ifade edilmiş olması ayrı bir alınganlık yaratmış durumda. Başbakan'ın dürüst kişiliği ve yolsuzluklarla mücadeleye verdiği önem ve bu konudaki duyarlılığı jandarmada, güven ve destek duygusu uyandırmışken, eleştiriye muhatap olunması, Ecevit'in eksik veya yanlı bilgilendirildiği biçiminde değerlendiriyor. 
     Başbakan Ecevit'in istediği zaman, istediği detayda bilgilendirilebileceğine dikkat çekiliyor. 
     
     







Köylüler gelecek 


Bizim ülke'den 


Yalman'dan Ecevit'e sitem 


57 cep telefonu olan müdür kim 


Bıçak sırtındaki dengeler altüst olursa... 


İki ameliyat 


YÖK'te zor günler 


Nasıl bir Avrupa 


Kuzu kuzu’ değil kurt kurt’ 


Eximbank yelken açıyor... 


Bakanlar Kurulu'ndan bilgi mi sızıyor 


Birileri kalkıp sorsa... 


Rekabet Kurumu'ndan bakana bilgi notu 


Hoşgörü sınırsız 


Derviş bunun için gelmiş olmalı 


Kelkit’in altı bağlar 


Üçer konuştu Hamiline hisse bizim 


</TEXT>
</DOC>
