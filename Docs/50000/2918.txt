<DOC>
<DOCNO> 2918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/spor/ykol.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbol kaosu 
</HEADLINE>
<TEXT>

     Futbol ve Teknik DOĞAN KOLOĞLU 

     Avrupa Topluluğu’nun 13 lider ülkesi futbolda sadece kendi ticari yararlarını koruyan transfer şeklini düşünürken, kürenin az gelirli diğer ülkeleri, gençlerinin "kültürel sömürü"ye alet edilmesine tepki oluşturuyor. 
     Örnek olarak Amerika’da NBA basketbol ligindeki rekabet ilkesi öne sürülüyor. NBA’de transferde en iyi oyuncular öncelikle kümenin sonundaki takımlara teklif edilir. Amaç "lig rekabeti ne kadar çekişmeli olursa, seyirci ilgisi o kadar artar" ilkesidir. Ayrıca NBA’de bir "borçlu kulüp" veya "müflis kulüp" örneğini göremezseniz. Bir kelimeyle Dünya’nın en kapitalist ülkesi, örneğin Türkiye’deki savurgan profesyonellik anlayışını yaşatmaz. 
     Dünya Kupası organizatörü FIFA, Avrupa Topluluğu komiseri ile transfer şekli pazarlığına oturdu. "Küçük takımların yıldız oyuncuları satarak" yaşaması şekli iptal ediliyor. Avrupa "sporcuların işçiler gibi serbest dolaşım hakkı alması" ilkesini benimsiyor. Bunu açıklıyorlar, ama Türkiye’yi Avrupa Topluluğu’na "işçilerin serbest dolaşımı nedeniyle oluşacak kaostan dolayı istemediklerini de saklamıyorlar". Yani "işçi hakları" çifte standarda tabii. Ticari görüş ve TV gelirine endeksli, ilkelere değil. Ayrıca trilyonlarca liraya satılan futbolculara "işçi statüsü" uygulamak kelimenin sosyal kapsamına ihanet değil midir 
     Bir de FIFA, kulüple oyuncu arasındaki bir kontratı fesh edeceklerse, "kesin anlaşma" istiyor. UEFA ise kontratı futbolcunun tek taraflı bozmasından yana. Profesyonel Futbolcular Sendikası ayrıca oyuncu antrenörle, takımla anlaşamaz veya yedek kalırsa bile tek taraflı feshe göz kırpıyor. Bütün ahlak ve spora has Fair - Play anlayışı bu şartlarda ayakta kalabilir mi 
     Bunu kurcalayanlar arasında Terim’i isteyen Milan AC’nin başkanı Berlusconi de var. Onun sözcüsü Fedele Confalonieri, "Bugün politik dünya ile büyük ticari şirketlerin ekonomik dünyası kopma noktasında" diyerek, kavgayı doğruluyor. Berlusconi, birkaç yıl önce Avrupa liglerinden kopma organizasyonunun liderliğini yaptı. UEFA, kupalara büyük paralar atarak, bu gelişmeyi engellemedi mi Galatasaray, stratejik ortak adı altında hangi dünyaya açıldığının acaba farkında mı Kültürlerinin "Batı’ya açılan pencere" sözcüğü bunun neresinde 
     


 SPOR 
































</TEXT>
</DOC>
