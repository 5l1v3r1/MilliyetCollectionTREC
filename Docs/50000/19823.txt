<DOC>
<DOCNO> 19823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/06/yazar/bila.html </URL>
<DATE> 2001/05/06/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
İçişleri Bakanı Tantan Jandarma’nın bilgi gönderdiğini doğruladı 
</HEADLINE>
<TEXT>
Bunları bırakalım yolsuzluğa bakalım 
Tantan, Jandarma Genel Komutanlığı’nın açıklamasıyla ilgili şunu söylüyor "Bütün gün komisyondaydım. Bakanlığa gidip bana gelen bir şey var mı diye bakacak halim yoktu " 
          Beyaz enerji iddianamesinden sonra ANAP lideri Mesut Yılmaz ile Jandarma Genel Komutanlığı arasında başlayan tartışmanın tam ortasında kalan isim İçişleri Bakanı Sadettin Tantan'dı. 
     ANAP lideri ve Başbakan Yardımcısı Mesut Yılmaz, jandarmayı "gestapo"ya benzeten imalarda bulunmuş Jandarma Genel Komutanlığı, bu benzetmeyi "esefle" karşıladığını ve "kabul edilemez, sorumsuz" bir açıklama olarak yanıtlamış Yılmaz, daha sonra ANAP Genel Sekreterliği'nden yapılan açıklama ile, "Komutanın açıklamasından İçişleri Bakanı'nın haberi var mı" sorusunu yöneltmiş jandarma da İçişleri Bakanı'nın jandarmaya yöneltilen ağır eleştiriler karşısında sustuğunu anımsatmış ve Bakan'a bilgi sunulduktan sonra kamuoyuna açıklama yapıldığını duyurmuştu. 
     Bu tartışma içinde gözler İçişleri Bakanı Tantan'a çevrildi. Tantan'ın neden sustuğu sorusu gündeme getirildi. 
     İçişleri Bakanı Sadettin Tantan'la bu konuyu konuşma olanağı bulduk. 
     Şu değerlendirmeyi yaptı 
     
TARTIŞMANIN YARARI YOK      "Bu tür tartışmaların Türkiye'ye yararı olduğunu düşünmüyorum. Meselenin esası gözden kaçmamalı. Esas olan yolsuzluklarla mücadeledir. Ben buna bakıyorum. Birçok operasyon başlattık ve sonuçlandırdık. Birçok önemli operasyonu da sürdürüyoruz. Önemli olan budur. Usul tartışması önemli değil. Usul, kanunlarda yazılı. Kanunlar uygulanınca usul de uygulanmış olur. Ama benim açımdan önemli olan yolsuzlukla mücadeledir." 
     Tantan, şöyle devam etti 
     
KİM, KİME BAĞLI, KANUNDA VAR      "Bu operasyonların başında kim var İçişleri Bakanlığı olarak kanunun bize verdiği yetki çerçevesinde bu işleri yürütüyoruz. Jandarma da teşkilat yasasının verdiği yetki çerçevesinde bu çalışmalarımıza katılıyor. Yolsuzluklarla mücadele konusunda bir sorunumuz yok. Kim kime bağlı konusuna gelince, zaten bu kanunlarda yazılı. Jandarma Teşkilat Kanunu okununca her şey anlaşılır. Tartışmaya gerek yok." 
     Jandarma Genel Komutanlığı açıklamasının kendi bilgisi dışında olup olmadığı sorusuna ise Tantan şu yanıtı veriyor 
     "Açıklamanın yapıldığı gün ben gün boyu Meclis'te komisyon çalışmalarına katıldım. Bakanlıkta değildim. Açıklama, kamuoyuna duyurulmadan önce Bakanlığa gönderilmiş. Ancak ben komisyondan çıkamadım. Meclis'te komisyon çalışması yürütürken de, gidip bana bir şey gönderilmiş mi, gönderilmemiş mi, diye bakacak halim yok. Ben bütün gün komisyondaki çalışmalarımı yürüttüm." 
     Peki, Tantan, Yılmaz'la ve Jandarma Genel Komutanı'yla bu konularda temas halinde mi 
     İçişleri Bakanı bu sorumuza, "elbette" yanıtını veriyor 
     
YILMAZ'A BİLGİ SUNDUM      "Sayın Yılmaz'la da, Sayın Komutanla da elbette görüşüyorum. Bu benim işim. Sayın Yılmaz'a bilgi sundum. Komutanla'da işin gerektirdiği her halde tabii görüşüyoruz. Operasyonların nasıl yapıldığını, sürdürüldüğünü düşünüyorsunuz " 
     Tantan, konuşmamız boyunca sürekli olarak, "esas olanın yolsuzluklarla mücadele" olduğunu vurguluyor, diğer tartışmalara girmek istemiyor. 
     
     







Metin Yazır... 


Bunları bırakalım yolsuzluğa bakalım 


Jinekologlar Derviş buraya 


Dansın Sultanları... 


GS - FB - Feng Shui 


Zaman 


Bu duruma nasıl geldik 


Kan bağışı... 


Ekonomik kriz belden aşağısını da vurdu... 


Kıssadan hisse 


Futbol savaşı 


Türkiye'ler 4 oldu 


Dünyanın durumu da "kötü" 


</TEXT>
</DOC>
