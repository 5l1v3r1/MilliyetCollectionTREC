<DOC>
<DOCNO> 38762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/son/sondun01.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzmanlar Himalayalar'da da büyük deprem bekliyor... 
</HEADLINE>
<TEXT>

     Hindistan'da önümüzdeki yıllarda meydana gelebilecek şiddetli bir depremin, milyonlarca kişinin hayatına mal olabileceği uyarısında bulunuldu. 
     Science dergisinin yarınki sayısında yer alan, Colorado Üniversitesi'nden jeolog Roger Bilham ve Peter Molnar ile Hindistan Astrofizik Enstitüsü'nden Vinod Gaur'un kaleme aldığı bir makalade, ''Ülkenin Himalaya bölgesinde önümüzdeki yıllarda olması beklenen büyük bir deprem, bölgede yaşayan milyonlarca kişinin hayatını tehdit etmektedir, böyle bir depremin olabileceği yönünde birçok belirti vardır'' denildi. 
     Makalede, 1905'den bu yana bu bölgedeki nüfusun 10 katına çıktığına ve bugün deprem tehdidi altında bulunan bölgedeki nüfusun yaklaşık 50 milyon olduğuna dikkat çekildi. 
     Himalayalar'da geçmiş dönemlerde beş büyük deprem yaşanmıştı. Ocak ayında ülkenin kuzeybatısında meydana gelen deprem, bu depremlerin sonuncusu olmuştu. 
     







</TEXT>
</DOC>
