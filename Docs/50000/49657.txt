<DOC>
<DOCNO> 49657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/son/sontur03.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Havalar bozdu, Varyag bogazdan geçemiyor... 
</HEADLINE>
<TEXT>

     Kıyı Emniyeti ve Gemi Kurtarma İşletmeleri Genel Müdürlüğü Gemi Kurtarma Daire Başkanı Arslan Dede, yüzer kütle ''Varyag''ın İstanbul Boğazı'ndan geçişine, ''hava şartları müsait olmadığı için'' bugün izin verilmeyeceğini bildirdi. 
     Dede, A.A muhabirine yaptığı açıklamada, ''Varyag''ın geçişine ilişkin teknik olarak hiçbir sorunun kalmadığını ve yüzer kütleyle ilgili tüm provaların tamamlandığını belirtti. 
     Bundan sonra hava şartlarının uygun hale gelmesinin bekleneceğini ifade eden Dede, şöyle konuştu 
     ''Bugün hava şartları müsait değil. Belirlenen şartların dışında bir hava olduğu için Varyag'ın İstanbul Boğazı'na girişine izin verilmeyecek. Varyag'ın geçişi ile ilgili bugünkü meteoroloji raporları yeniden değerlendirilecek ve yarın geçiş yapıp yapamayacağına karar verilecek.'' 
     






</TEXT>
</DOC>
