<DOC>
<DOCNO> 38050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/yazar/temelkuran.html </URL>
<DATE> 2001/08/20/ </DATE>
<TIME>  </TIME>
<AUTHOR> Ece Temelkuran  </AUTHOR>
<HEADLINE>
Siz de Onur Eylemi’ istemiyor musunuz 
</HEADLINE>
<TEXT>

Şimdi bizim Sürekli Aydınlık Eylemi’ gibi kitleselleşecek bir Onur Eylemi’ne ihtiyacımız var. Herkes gizli gizli yeniden onurlu insanlar olmak istiyor çünkü. Korktukları tek bir şey var Yalnız kalmak 
     Dolmuşta iki cep telefonu çalıyor. Bir genç kızla, bir genç adam aynı anda ceplerine davranıyorlar. Enteresandır, müzikleri aynı. ikisi de yirmilerin başındalar, ikisinin de cep telefonlarında Hababam Sınıfı Bu tatlı tesadüfe gülümserken onlar, dolmuştakiler -öyle belli ki yüzlerinden- "Hemen açmasalar keşke. Dinlesek biraz" diyor içinden. Yağmur da bastırmasın mı o anda Anında değişiyor güzerg h Beşiktaş’ta inmek yok, buradan direkt 70’lere gidilecek 
     Anlamadın mı Kaptan Biz eskisi gibi iyi insanlar olmak istiyoruz Onurumuzu, gururumuzu geri istiyoruz Gerek yok, sorma Kimse inmeyecek bu arabadan 
     
Nasıl insanlar olacağız biz      Geçen cuma "Kıyıdan" köşesinde başlatmıştık bu meseleyi. Daha sonra Radikal’de Türker Alkan ve Hakkı Devrim de değindi 
     Bu lanet krizle birlikte çuvallayan "Homoözalus" yerine "yeni insanı" koymak istemiyor muyuz Ne yapacak bu insan, bilmek istemiyor muyuz Selpakçı çocuklara para verecek mi, vermeyecek mi Ölüm orucu tutanlara "Zaten sizi istemiyorlar, siz de kendinizi öldürüyorsunuz" mu diyecek Yoksa "Devam çocuklar " diye mi bağıracak Dolar almaya, daha çok kazanmak için küçük hesaplar yapmaya "tenezzül edecek" mi 
     Arkadaşları işten atılırken direnecek mi, yoksa kendisi de atılmasın diye başını önüne mi eğecek 
     Konuşsanıza Hepimiz birbirimizin gözünün içine bu yeni ahlak seferberliğini kim başlatacak diye bakmıyor muyuz 
     
Onur Eylemi      Topyekün lumpenleşmiş - lumpenleştirilmiş bir ülke burası. Aşkı, acısı, namusu, yoksulluğu, yönetimi, müziği, şiiri lumpenlikle bayağılaşmış bir ülke. Özal’ın başlattığı "ahlak darbesinden" sonra yarattığı insan tipinden artık tiksinen, o çiğ insandan kurtulmak isteyen bir ülke. Güney sahillerini Avrupa orta sınıfının yüzme havuzu haline getirmek için karnınını çatlatacak kadar alçalan bir memleket. Başkenti üçüncü sınıf pavyon ışıklandırmasıyla çirkinleştirilirken lamba manyağı olacak kadar aşağılanmış olan. Velhasıl güzelini çirkinini, iyisini kötüsünü karıştırmış insanlarız biz. 
     Şimdi bizim tıpkı Sürekli Aydınlık Eylemi’ gibi kitleselleşecek bir Erdem Eylemine’ ihtiyacımız var. 
     
Konuşsanıza      Konuşsanıza "Bugün dolar almıyoruz " diyecek, "Bu yaz Diyarbakır’da tatil yapıyoruz" diyecek, "Yerli Malı Haftası yapıyoruz " diyecek, her ilkokul çocuğuna 50 milyon vermenin saçmalık olduğunu söyleyecek, bunun yerine üniversite mezunu askerlere talimden ziyade "Doğu’da zorunlu öğretmenlik" yaptırmayı önerecek olan birini desteklemez misiniz Artık siz de "düzgün" cümlelere geri dönmek istemiyor musunuz 
     Başarının zenginlikle, gücün vandallıkla eşitlendiği, dibine kadar lumpen bir hayattan yorulmadı mı kalbiniz Düşünsenize, şimdi siz çocuklarınıza ne öğreteceksiniz "Yeni Türkiye insanı" nasıl bir tip olmalı Konuşsanıza Bundan böyle nasıl insanlar olmalıyız biz 
     
     







Barutçu'nun Anıları 


Asker yanıt verecek 


Deprem bölgesine özel bakan lazım 


"Yardımcı ol, ısrarcı olma" diye diye... 


Enflasyon hedeflemesi nedir 2 


Toz topraktan nefes alınmıyor 


Depremin toplama kamplarında yaşam Orda kimse var mı ’ 


Düzce’yi Düzceli kurtardı 


Halka asıl darbeyi müteahhitler vurmuş 


Siz de Onur Eylemi’ istemiyor musunuz 


Mevzuat var zihniyet yok 


Dalgalı denizde kur çapası tutmuyor 


Sakarya’yı üretim’ kurtaracak 


</TEXT>
</DOC>
