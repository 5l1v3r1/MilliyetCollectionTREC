<DOC>
<DOCNO> 27063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/son/sonspo08.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ın yenileri Veit ve Necat turp gibi çıktı 
</HEADLINE>
<TEXT>

     Beşiktaş'ın yeni transferleri Alman Sixten Veit ile gurbetçi oyuncu Necat Aygün, bu sabah sağlık kontrolünden geçti. 
     Kulüp doktoru Yalçın Yavuzer ile Bakırköy Carousel Acıbadem Hastanesi'ne gelen her iki futbolcu da burada adeta tepeden tırnağa sağlık taramasından geçirildi. 
     Yalçın Yavuzer, her 2 futbolcunun da sağlık durumlarının son derece iyi olduğunu ve futbol oynamalarına sağlık açısından engel herhangi bir durumlarının bulunmadığı açıkladı. 
     Dr. Yavuzer ayrıca, Veit'in daha önce sağ ayak bileğinden ameliyat geçirdiğini, ancak şu anda bu sakatlığıyla ilgili herhangi bir sorununun bulunmadığı ifade etti. 
     Bu arada, Almanya Birinci Futbol Ligi ''Bundesliga'' takımlarından 1860 Münih'in oyuncusu Necat Aygün, siyah-beyazlı kulüple bugün kiralık olarak resmi sözleşme imzalayacak. 
     Necat, Beşiktaş'a geldiği için çok mutlu olduğunu belirterek, geçen sezon 1860 Münih Kulübü'nde profesyonel olduğunu, takımının bırakmak istememesine rağmen, kendisinin Beşiktaş'ı tercih ettiğini ve kiralık olarak sözleşme imzalayacağını kaydetti. 






</TEXT>
</DOC>
