<DOC>
<DOCNO> 38587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/yazar/theper.html </URL>
<DATE> 2001/08/23/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Gürültü yasaklanmıştır 
</HEADLINE>
<TEXT>

     Bugünlerde programlı elektrik kesintisi olmamasına rağmen evimin bulunduğu çevrede jeneratör alan pek çok bina var. Bunlar çok gürültü çıkaran aletler. Geçen gün elektrikler kesilince bunların gürültüsünden çıldıracaktık. Gürültü çıkartmayı önleyecek yasal tedbir yok mu 
     M. D. - İstanbul 
     
     Çağdaş bir toplumda herkes evinde huzur içinde oturabilmelidir. Ancak İstanbul asla çağdaş bir şehir değildir. İstanbul'da çağdışı her şey vardır. Hatta mevzuat bu gürültüyü önlemeyi emrettiği halde bu gürültüye müdahale edecek yetkili dahi bulabileceğinizi sanmıyorum. 
     Bu konudaki birinci öncelikli mevzuat belediyelerle ilgili mevzuattır. Belediyeler gürültü ile kirlilik yaratılmasını önlemekle görevlidir. Gündüz saatleri içinde 90 desibelin üzerinde gürültü çıkaran aletlerin çalışması men edilir. Bir büyük jeneratörün gürültüsü, özel önlem alınmadı ise 90 desibelin üzerindedir. Gece saatlerinde ise 90 desibele dahi bakmadan çıkan gürültü önlenmelidir. 
     Geliyorum ikinci önemli mevzuat bölümüne. Medeni Kanun'nun komşuluk hukuku bölümünde ses, duman, is çıkararak çevreyi rahatsız temek yasaklanmıştır. Bu maddelere dayanarak çevrenizdeki jeneratörlerin gürültüsünün önlenmesi talebi ile dava açabilirsiniz. Tabii bu yol biraz zaman alır, onun için birinci yol belediye mevzuatıdır. 
     Peki, elektrik kesilmesi sırasında imkanı olan jeneratörden istifade etmeyecek mi Edecek tabii, jeneratörü alıp kullanmayı bildiği gibi, ses izolasyonunu yapmayı da bilecek, öyle kullanacak. 
     
     







Hukuk ve şeriat 


Fındık nakit dolar demek 


Mutat zevatsız bir düğün .. 


Sütten kesmek 


Erdoğan'ın yeni kasedi çıktı 


Sınıfta kalanlara gecikmeli müjde 


Burada varsa yoksa fındık 


Türkler için de daha iyi... 


Para tünele kaçtı, tüneli inek içti, yandı bitti kül oldu 


Politikacı ayrı millettir 


Filistin soruşturması askıda 


Depremzedelerle paylaşabileceğiniz çok şey var hala 


Aganigi taarruzunda insan kuraklığı... 


Gürültü yasaklanmıştır 


Brezilya’nın 42 ile yaptığını biz 55’le bitiremedik 


Gözler patronlara çevrildi 


</TEXT>
</DOC>
