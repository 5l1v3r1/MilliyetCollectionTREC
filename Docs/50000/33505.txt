<DOC>
<DOCNO> 33505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/son/sontur21.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortaöğretim Kurumları Sınav Sonuçları yarın belli oluyor 
</HEADLINE>
<TEXT>

     Fen ve anadolu liseleri ile bazı meslek liselerine öğrenci almak amacıyla düzenlenen Orta"ğretim Kurumları Öğrenci Seçme ve Yerleştirme Sınavı OKÖSYS sonuçları, yarın açıklanacak. 
     Milli Eğitim Bakanlığı'ndan yapılan açıklamaya göre, Milli Eğitim Bakanlığı Eğitim Müsteşar Yardımcısı İbrahim Barbaros, 10 Haziran 2001 Pazar günü gerçekleştirilen sınav sonuçlarına ilişkin bilgi vermek amacıyla yarın saat 10.00'da Eğitim Teknolojileri Genel Müdürlüğü'nde basın toplantısı düzenleyecek. 
     Adaylar, sınav sonuçlarını, saat 10.30'dan itibaren Bakanlığın, ''http www.meb.gov.tr'' internet adresinden öğrenebilecekler. 
     İlköğretim okullarının son sınıfında okuyan 568 bin 473 adayın başvurduğu sınav sonucunda, Fen, Anadolu, Anadolu Teknik ve Meslek, Anadolu Öğretmen, Anadolu İmam Hatip, MEB'e bağlı sağlık meslek liseleri ile diğer bakanlıklara ait meslek liselerine toplam 94 bin 355 öğrenci yerleştirilecek. 
     Sınavı kazanan ve kayıt şartlarını taşıyan öğrencilerin kayıtları 20-24 Ağustos 2001 tarihleri arasında yapılacak. Okul müdürlükleri kesin kayıtlar yapıldıktan sonra açık kontenjanları ilan edecekler. Açık kontenjanlar için ön kayıt başvuruları 27-31 Ağustos 2001 tarihleri arasında alınacak. 
     
     






</TEXT>
</DOC>
