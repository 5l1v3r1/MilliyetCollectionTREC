<DOC>
<DOCNO> 12209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/yazar/okur.html </URL>
<DATE> 2001/03/20/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Erol Aksoy’dan açıklama 
</HEADLINE>
<TEXT>

     Yurtbank’ın eski sahibi Ali Balkaner’in avukatlarının gündeminde dava açmış off - shorezedeler var. Herkese mektup gönderiliyor. Mektuplar şöyle 
     "Ali Balkaner hakkında açtığınız davadan vazgeçin. Sizin paranızı, bankaya el konulduğu günkü kur üzerinden dolara çevirerek Ekim 2001’de ödeme yapalım. Bu arada paranıza dolar üzerinden yüzde 12 faiz işletelim..." 3 bin 500 Yurtbank off - shorezedesine gelen bu mektuplar inceleniyor. Paralarını off - shore’da değerlendirmeyi umanlar şimdi parayı kurtarma derdinde. Avukatlar çalışıyor ya Bankacılık Üst Kurulu BDDK ne der, bilmiyoruz. 
     Şimdi dert, İktisat Bankası’nda. İktisat Bankası’nda 250 milyar liranın üzerindeki paralar için geriye dönük faiz uygulanıyor. Uygulamanın adı belli "Rantiye terbiye ediliyor." Buna kimsenin söyleyeceği söz yok. Banka, bütçesine uygun hareket edecek, kabul. Fakat iki ay önce İktisat Bankası bu faizleri vermişse şimdi terbiye etmeye kalkışmak doğru mu Piyasa profesyonellerinin yorumu "Terbiye etmeye karşı çıkmayız ama, vatandaş hakkını hukuki yollardan aramaya kalkışırsa ne olur, bilemeyiz." Yorum yapmıyoruz. Mağdur olan kesim, tasarruf sahibi. Bizim önerimiz belli. "İktisat Bankası’nın eski sahibi veya en tepe yönecileri bu farkı karşılasın." Niye BDDK bu işi çözmeye çalışsın ki 
     Gelelim Erol Aksoy’a... Avrupa - Amerika Holding’in patronu Aksoy, bir hafta öncesine kadar İktisat Bankası’nın da sahibiydi. Biz, İktisat Bankası’na el konulduğu gün "Bir dava öyküsü" başlığı altında İktisat Bankası’nda A grubu imtiyazlı hisselerle ilgili olarak devam eden davalardan bir tanesiyle ilgili bir olayı aktarmaya çalıştık. Aksoy, bir açıklama göndermiş. Öncelikle Aksoy’u, 1984 te Uluslararası Endüstri ve Ticaret Bankası’nın başındaki "parlak yuppie" olarak o yıllarda tanıdık. Bankanın el değiştirmesi operasyonunu da genç bir gazeteci olarak izledik. Çok ilginç bir banka el değiştirme operasyonu olduğunu cümle alem biliyor. O yüzden bankanın 1984 öncesinde sahibi olan kişilere, Aksoy’un kendileriyle çalışıp çalışmadıklarını sorduğumuzda "evet" yanıtı geldiği için böyle yazdık. Ancak Aksoy "çalışmadım" diyor. Aksoy’un açıklaması aynen şöyle 
     "İktisat Bankası’nı 1984 yılında Ergür ve Erikoğlu ailesinden bankanın çoğunluk hisselerine sahip olmak üzere doğrudan satın aldım. Bu grupta hisseleri satın almadan 2 yıl önce profesyonel olarak çalıştığım bilgisi gerçek dışıdır. Esat Sivri ailesinin sahip olduğu Denizli Basma ve Boya AŞ, ailemin elinde bulunan imtiyazlı A grubu hisselerinin yeterli sayıda olmadığı yolunda dava açtı. Ancak İstanbul 6’ncı Noterliği’nin 2 Ekim 1999 günkü tutanaklarında bankanın çelik kasalarında 5.556 adet ve 555.600 TL’lik nominal değerli A grubu imtiyazlı hissesinin bankanın eski hissedarlarından Salih Ergür ve Nuri Erikoğlu tarafından Eda Deniz Aksoy lehine ciro edildiği ve banka kasalarında bulunduğu tespit edilmiş, dava sırasında düzenlenen bilirkişi raporlarında da bu tespitler aynen tekrarlanmış ve Denizli Basma’nın sadece 1.939 payı olduğu tespit edilmiştir. Bu konuda İstanbul Asliye 1. Ticaret Mahkemesi’nde açılan dava, 16 Ocak 2001 tarihinde onanmıştır." 
     Peki, Denizli Basma’nın sahibi Esat Sivri ne diyor İktisat Bankası’na ulaşan Yargıtay kararı henüz onlara ulaşmamış. Üstelik açılmış tek dava yok ki... O yüzden "açılmış davalar konusunda konuşmayalım" diyorlar. 
     
     





Dönemeç... 


AB'ye doğru... 


Dananın kuyruğu 


Ne siz sorun, ne de ben... 


Hükümetin önündeki kritik 40 gün 


"U" ve "V" 


Avrupa Partisi 


Başbakan'ın sözü ve son iki gün 


Programlı günler... 


Erol Aksoy’dan açıklama 


Uyuşturucu pazarı Türkiye 


AB çıpası 


Bu durumda "bundan iyisi olamaz" 


</TEXT>
</DOC>
