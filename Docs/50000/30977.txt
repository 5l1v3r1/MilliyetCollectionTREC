<DOC>
<DOCNO> 30977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/yasam/yas04.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tetikçi fırtına katil ağaç 
</HEADLINE>
<TEXT>

Avrupa’nın pek çok ülkesinde etkili olan fırtına, Fransa’nın Strasbourg kentindeki konserde dev bir ağacı devirdi 11 kişi öldü, 85 kişi yaralandı 
     DIŞ HABERLER SERVİSİ 

     Fransa'da hava yağışlıydı rüzg r hızla esiyordu... Tüm hava muhalefetine rağmen yüzlerce insan, Strasbourg kentindeki konser alanında bir araya geldi... İşte o konserde fırtına can aldı... Önceki gece, şiddetli rüzg r nedeniyle devrilen ağaç, konseri izlemeye gelen 11 kişinin canını aldı. 
     Olayda 20'si ağır, 85 kişi yaralandı. Facianın ardından bir kriz masası oluşturuldu yaralıları itfaiye ve jandarma birliklerinden oluşan 200 kişilik kurtarma ekibi hastaneye taşıdı. 
     
     5 saatte 3 bin çağrı 
     Paris ve çevresini etkisi altına alan fırtına da büyük bir karışıklığa neden oldu. Eyfel kulesi yakınlarındaki açık alanda evleri olan 150 kişi, 2 saat süren bir operasyonla tahliye edildi. Başkentin trafiğiyse kilitlendi. 
     İtfaiye ekiplerine sadece 5 saat içinde, 3 bin 255 acil çağrı yapıldı. Fırtına dünyanın pek çok ülkesinde can aldı... İşte 3 ülke, 104 ölüm... 
     
Yıkıp geçiyor      Filipinler Ülkenin kuzeyini etkisi altına alan Utor Tayfunu, 101 kişinin ölümüne, 126 kişinin de yaralanmasına neden oldu. 58 kişinin ise h l kayıp olduğu bildirildi. Saatte 170 kilometre hızla esen tayfun, elektrik ve telefon hatlarını kopardı. 12 bin ev kullanılamaz hale geldi. Tayfunun verdiği zararın 100 milyon doları geçtiği hesaplandı. 
     Belçika Başkent Brüksel'de önceki gece başlayan şiddetli fırtınada, bir ağacın yoldan geçen arabanın üzerine düşmesi sonucu, araçta bulunan 2 kişi öldü. Ülkenin çeşitli bölgelerde devrilen ağaçlar maddi hasara yol açtı. 
     Almanya Mannheim'da otomobiline ağaç dalı düşen bir kişi yaşamını kaybetti. Araçtaki diğer 2 kişinin yara almadan kurtulduğu ancak 'şokta' olduğu açıklandı. Ülkede toplam 10 kişinin yaralandı, ulaşım aksadı. 
     



 YAŞAM 

















</TEXT>
</DOC>
