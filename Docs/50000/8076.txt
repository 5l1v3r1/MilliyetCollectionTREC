<DOC>
<DOCNO> 8076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/ekonomi/eko02.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İş dünyası barış istedi 
</HEADLINE>
<TEXT>

Ortak bildiri hazırlayarak Kriz yaratmaya hiçbir makamın hakkı yok’ diyen işadamları, Cumhurbaşkanı ve Başbakan’ı bir an önce diyalog kurmaya çağırdı 
     EKONOMİ SERVİSİ 

     İş dünyası örgütleri önceki gün MGK’da Cumhurbaşkanı Ahmet Necdet Sezer ve Başbakan Bülent Ecevit arasında yaşanan gerginliği değerlendirmek amacıyla dün bir araya geldi. 
     İstanbul’da düzenlenen toplantıya Türkiye Odalar ve Borsalar Birliği TOBB Başkanı Fuat Miras, Türk Sanayicileri ve İşadamları Derneği TÜSİAD Başkanı Tuncay Özilhan ve Türkiye İhracatçılar Meclisi TİM Başkanı Okan Oğuz’un yanı sıra TOBB’a bağlı konseylerin başkanları da katıldı. 
     
     Yapay kriz yaratılmasın’ 
     Toplantıdan sonra bir bildiri yayınlayan işadamları, Cumhurbaşkanı ve Başbakan arasındaki gerginliğin bir an önce bitmesini istedi. TOBB Başkanı Fuat Miras’ın okuduğu bildiride, "Ekonominin hassas bir dönemden geçtiği bugünlerde devlet zirvesinde meydana gelen kavga hayretle izlenmekte" denildi. 
     Bildiride şu görüşlere yer verildi "Cumhurbaşkanlığı ile Başbakanlık arasında var olan gerginliklerin birebir yansıtılarak kriz ortamına davetiye çıkarılması, devlet idaresinin gerektirdiği sağduyu ile bağdaşmıyor. Kriz yaratarak topluma hak etmediği bir bedel ödetilmesine de hiçbir makamın hakkı yok. Bu tür yapay krizlere ülkenin tahammülü yok. Bu nedenle Cumhurbaşkanımız ve Başbakanımıza sesleniyoruz ve biran önce bir araya gelip diyalog ortamını tesis etmelerini arzu ediyoruz. Devletin tepesindeki kavganın yarın başka toplumsal tepkilere de yol açabileceği unutulmamalı." 
     
     Gerekirse arabuluculuk yaparız’ 
     Gazetecilerin sorularını yanıtlayan Miras, hiç bir kurumun kavgadan yana olamayacağını anlatarak, "Devletin zirvesinin bu olayla kamuoyunun önüne çıkması yanlış. Bunun düzeltilmesi için üzerimize düşen görevi yerine getirmeye hazırız" dedi. 
     
TÜSİAD Koalisyon uyumu önemli      TÜSİAD Başkanı Tuncay Özilhan, Cumhurbaşkanı ve Başbakan arasındaki diyalog sorunun çözüleceğine inandığını söyledi. Özilhan, "Önemli olan koalisyondaki uyumun devam etmesi. Orada da uyum açıkça gözüküyor" dedi. Önceki günkü krizin kasım ayındaki kadar önemli olduğunu ifade eden Özilhan, "Bu Türkiye’deki siyasi istikarsızlığı gösteriyor" diye konuştu. Kriz nedeniyle Hazine ihalesinde faizin yüzde 144’e çıktığına dikkat çeken Özilhan, "Bunun faturasını 65 milyon ödeyecek" dedi. 
     
YASED İkinci bir sınav geliyor      Yabancı Sermaye Derneği YASED Başkanı Faruk Yöneyman da dün derneğin genel kurulunda yaptığı konuşmada, 19 Şubat krizinin, yarattığı politik kaos ve Hazine ihalelerinde çıkaracağı faturayla ekonomiyi üç ay içinde ikinci bir sınava sokma eğiliminde olduğunu bildirdi. ’Yabancı yatırımcı açısından Türkiye’nin son zamanlarda elde ettiği politik istikrar imajı ciddi şekilde zedelendi" diyen Yöneyman, derhal çözüme gidilmesi gerektiğini söyledi. 
     


 EKONOMİ 


















</TEXT>
</DOC>
