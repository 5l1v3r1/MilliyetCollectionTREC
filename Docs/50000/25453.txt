<DOC>
<DOCNO> 25453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/ekonomi/eko08.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, haftalık çalışma süresinde dünya ikincisi 
</HEADLINE>
<TEXT>

     Haftalık çalışma saatlerinin uzunluğu bakımından, Türkiye, 54,1 saatle dünya ulusları içinde ikinci sırayı aldı. Birincilik ise haftada 55,1 saat çalışan Güney Koreliler’in. Dünyanın en az çalışan ulusu ise haftada 40,3 saat çalışma süresiyle Fransızlar oldu. 
     
Zenginler az çalışıyor      New York merkezli piyasa araştırma şirketi Roper Starch’ın 32 ülkeden bin kişilik bir örnek grubu üzerinde yaptığı araştırmaya göre, Türkiye’de uzun çalışmanın nedeni ise hayatta kalmak için gerekli geliri sağlamanın uzun saatler çalışmayı gerektirmesi. 
     Rapora göre zengin Batı ülkelerinde haftalık çalışma saatleri hem gelişmekte olan ülkelere göre, hem de dünya ortalamasına göre daha kısa. Dünya ortalaması 44,6 saatken dünyanın en zengin ülkesi ABD’de haftalık çalışma süresi 42,4 saat. Kuzey Amarika ortalaması da bu düzeyde. Batı Avrupa haftalık çalışma ortalaması ise 41.7 saat. Batı Avrupa’da Fransızlardan sonra en az çalışan ikinci ulus ise 40,5 saatle İtalyanlar. 
     Dünyanın en uzun süre en hızlı büyüyen ekonomisi olma özelliğini koruyan Çin’de de, haftalık çalışma saatleri ABD’dekine eşit. 
     



 EKONOMİ 



















</TEXT>
</DOC>
