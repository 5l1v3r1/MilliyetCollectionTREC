<DOC>
<DOCNO> 21702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/spor/spo10.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Transfer anketi      YİMPAŞ Yozgat anket sistemiyle oyuncuların transferdeki düşüncelerini aldı. Teknik Direktör Hüseyin Kalpar’la masaya oturan Başkan Mehmet Kaplan anlaşma sağlayamadı. 
     
Körfez hızlı      KOCAELİ, iç transferde Engin, Cihan ve Cem Sinan’la anlaşmaya vardı. Futbol Şubesi Sorumlusu Can Ulusoy, "Diğer futbolcularımızla da anlaşacağımızı umuyorum" dedi. 
     
Rekor bütçe      FUTBOL Federasyonu’nun 8 - 9 Haziran’da Ankara’daki Olağan Mali Genel Kurulu’nda 1 Haziran 2001 - 31 Mayıs 2002 bütçesi 30 trilyon lira olarak gündeme gelecek. Bir önceki dönemde 18 trilyon 825 milyarlık bütçe için onay alan federasyon böylece yaklaşık yüzde 75’lik bir artırım öngörmüş olacak. 
     
Türkiye düşüşte      FIFA’nın aylık yayınladığı klasmanda Türkiye, üç sıra birden gerileyerek 29.’luğa düştü. 2001’e 30. başlayan ve geçen ay 26. sıraya kadar yükselen Milli Takım’ın aldığı Arnavutluk yenilgisi, klasmandaki yerini üç sıra geriletti. 1994 Dünya Kupası’ndan beri ilk sıradaki yerini koruyan Brezilya, bu unvanını Avrupa ve Dünya Şampiyonu Fransa’ya kaptırdı. 
     
Efes - Beşiktaş      BASKETBOL Ligi’nde Efes Pilsen, Play - Off çeyrek final ilk maçında Beşiktaş ile bu akşam karşı karşıya gelecek. Ayhan Şahenk Salonu’nda 18.00’de başlayacak müsabaka TRT 1’den naklen yayınlanacak. Efes seriye 1 - 0 önde girecek. 
     
Moral gecesi      BEŞİKTAŞ Basketbol takımı, Beşiktaşlı Gümrükçüler Derneği’nin düzenlediği gecede moral buldu. Zorba Taverna’da düzenlenen gecede bir konuşma yapan Dernek Başkanı Serdar Keskin, "Sporcularımızın her zaman yanındayız" dedi. 
     
2. Lig’de yeniler      SAMSUN’DA 12 Mayıs’tan bu yana süren Basketbol Erkekler 2. lig’e Terfi Turnuvası, Bursa Bosch’un birinciliğiyle sona erdi. İzmir Göztepe, Bolu Gerede ve İstanbul Modaspor da, Bursa Bosch ile birlikte İkinci Lig’in yolunu tuttular. 
     
Güreş öfkesi      GÜREŞ Federasyonu Başkanı Osman Şansal’ın, Avrupa Şampiyonası organizasyonunda spor teşkilatından yardım almadıklarını, minderler için 12 bin markı cebinden verdiği yolundaki açıklamaları Genel Müdür Kemal Mutlu’yu sinirlendirdi. Mutlu, Şansal’dan söz konusu harcamalar ile ilgili belgeleri istedi. 
     
Davids dopingli      JUVENTUS’UN Hollandalı yıldızı Edgar Davids’in ikinci test sonucu dopingli olduğunu kanıtladı. Davids’in itirazı üzerine açılan ikinci örnekte de yasaklı anabolik steroid maddelerine rastlandı. Yıldız oyuncunun en az iki yıl ceza alması bekleniyor. 
     



 SPOR 


























</TEXT>
</DOC>
