<DOC>
<DOCNO> 26957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/spor/aspo.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
"Şampiyoluğu kıskandım" 
</HEADLINE>
<TEXT>

Galatasaray İkinci Başkanı ve başkan adayı Mehmet Cansun, spor basınının lideri Milliyet’in sorularını yanıtladı, geçmişte yaşadıklarını ve bundan sonraki hedeflerini anlattı 
     Tebrik ediyorum’ 
     GALATASARAY İkinci Başkanı ve başkan adayı Mehmet Cansun, "Eğer başkan olursam ilk hayalim lig şampiyonluğunu kazanmak. Çünkü Türkiye ligi şampiyonluğunun bu kadar kıymetli olduğunu yeni anladım. Daha önceleri hiç bu kadar gözüme batmamıştı" dedi. Şampiyonluğu kıskandığını belirten Cansun, "Geçen sezon ben de dahil hiçbir arkadaşım bir başarı peşinde koşmadık. Sadece Şampiyonlar Ligi’ne konsantre olduk. Bu büyük bir hataydı" ifadelerini kullandı. 
     
     Tek suçlu biziz’ 
     ŞAMPİYONLUĞU kaçırmalarında Teknik Direktör Lucescu’nun kabahatinin olmadığını vurgulayan Mehmet Cansun, "Tek suçlu biziz. Çünkü ona hiç yardım etmedik. Fatih Terim hocadan kalan alışkanlığımıza devam ettik" diye konuştu. Cansun, "Şu anda insanlarda doyumsuzluk var. Eskiden kol kırılır, yen içinde kalırdı. Hepimiz birbirimize bağlıydık. Ama şimdi bazı olaylara inanamıyorum. Kulüp içindekilerin birbirlerine yaptıkları suçlamalara şaşırıyorum" dedi. 
     
     Programım belli’ 
     SARI - Kırmızılı kulübün yöneticisi, İzzettin Doğan başkanlığında camianın önde gelenlerinden oluşan konsensus kurulması halinde adaylıktan çekilebileceğini ve dışarıdan destek verebileceğini de açıklayan Cansun, "koltuğa yapıştık diye bir şey yok. İyisini yapmak isteyen varsa hemen gelsin. Planım, programım belli. Aşılamayacak bir handikapımız yok. Borcumuz diğer kulüplerden fazla değil. Hiçbir futbolcu eskisi gibi dolarlar alamaz ama parasını gününde alır" diye konuştu. 
     
     Rakip iyi olur’ 
     KONGREYE tek girmesinin keyifli olmayacağını bildiren Cansun, "Rakip olursa iyi olur. Cem Uzan söylendiği gibi 100 milyon dolarla gelirse her Galatasaraylı gibi olaya pozitif bakarım" yorumunu yaptı. Emre’nin iyi futbolcu olduğunu belirten Mehmet Cansun, "Ama bir Hagi olması için iki, üç yıla ihtiyacı var. Yine aşağıdan gelen iyi oyuncular var. Bu nesili yakalayamayabiliriz ama Galatasaray’ın alışkın olduğu agresif futbola uygun oyuncuları bulabiliriz" dedi. 
     



 SPOR 
























</TEXT>
</DOC>
