<DOC>
<DOCNO> 44155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/siyaset/siy03.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Olüm orucuna müdahale izni 
</HEADLINE>
<TEXT>

Sağlık Bakanlığı kanun taslağına göre, karar veremeyecek duruma gelen ölüm orucu tutan kişiye hekim müdahalede bulunabilecek 
     ANKARA Milliyet 

     Sağlık Bakanlığı’nca hazırlanan "Tıbbi Hizmetlerin Kötü Uygulanmasından Doğan Sorumluluk Kanunu" Taslağı’na göre, açlık grevi yapan ya da ölüm orucu tutan kişinin, sağlıklı karar veremeyecek duruma gelmesi veya komaya girmesi durumlarında, hekim, tıbbi müdahalede bulunma yetkisine sahip olacak. 
     Taslağa göre hasta bilinci yerinde olduğunda tıbbi müdahaleye izin vermezse ve hayati tehlike söz konusu ise, izin vermediğine dair yazılı beyan verecek. Bu durumda hastaya isteği dışında tıbbi müdahalede bulunulmayacak. Ama hasta bilincini kaybettiğinde hekim isterse, müdahalede bulunabilecek. 
     Taslak, "cinsel ilişkiye girmek" fiilini disiplin suçu sayan ve aksini ispat için bek ret kontrolünü gerektiren "Sağlık Meslek Liseleri Ödül ve Disiplin Yönetmeliği"ni de geçersiz kıldı. Bakanlık, sağlık personeline Cumhuriyet savcılıkları veya mahkemeler dışındaki mercilerden gelen cinsel nitelikli muayene yaptırma taleplerini dikkate almama kuralı getirdi. 
     
İki ölüm daha      ALTAN BURGUCU 

     Ankara’da ölüm orucunu sürdüren Özlem Durakcan ve Ayşe Baştimur öldü. Böylece ölüm oruçlarında yaşamını yitirenlerin sayısı 40’a yükseldi. 20 yaşındaki Durakcan’ın, destek için oruca başladığı bildirildi. Baştimur’un ise Çanakkale Cezaevi’nden tahliye olmasından sonra da orucu sürdürdüğü bildirildi. 
     



 SİYASET 












</TEXT>
</DOC>
