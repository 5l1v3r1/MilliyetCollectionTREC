<DOC>
<DOCNO> 23616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/spor/spo01.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Nouma ısrarı 
</HEADLINE>
<TEXT>

     KARTAL YİĞİT 

     FRANSA’nın PSG kulübü, talip olduğu Nouma için Beşiktaş’a bu kez de İngiltere’nin West Ham takımına kiraladığı 26 yaşındaki forvet Kaba Diawara’yı önerdi. Daum’u arayan Fransız yöneticiler, Okpara’nın yanı sıra Diawara ve 2 milyon dolar para önerisinde bulundular. Beşiktaş ise 4 milyon dolarda ısrar ediyor. 
     SİYAH - Beyazlı yönetim, Gaziantepspor’a kaleci Ömer ve Mehmet Polat’a karşılık takas için Fevzi ve Ayhan’ı önerdi. Gaziantep’in teklifi değerlendireceği, ancak Başkan Celal Doğan’ın para istediği öğrenildi. Daum’un kararsız kaldığı Yasin’in de takasta kullanılacağı ve teklif beklendiği bildirildi. 
     
Cem’e tepki      WEB Kartalları Yönetim Kurulu, eski yönetici Cenk Koray’ın gecesine söz verdiği halde yardım etmeyen yönetici Hayri Cem’i istifaya davet etti. Gazetemizdeki haberden sonra grup adına bildiri yayınlayan Tuğrul Yeni Doğan, "Hayri Cem’in kulübümüze özgü genel ahlak kuralları ve etik değerleri çiğnediğini düşünerek, istifasını bekliyoruz. Cenk Koray’ın anısına ve ailesine karşı takındığı saygısızca tutum, bırakın Beşiktaşlılık, insanlık onuruyla da bağdaşmaz" dedi. 
     



 SPOR 






















</TEXT>
</DOC>
