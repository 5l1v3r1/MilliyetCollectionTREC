<DOC>
<DOCNO> 46833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/son/sondun21.html </URL>
<DATE> 2001/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da 150 bin kişi barış için yürüyor 
</HEADLINE>
<TEXT>

     İtalya'da yaklaşık 150 bin kişi, Perugia kentinden Assisi'ye ''barış yürüyüşü'' yapıyor. 
     Yeşiller, Komününist Yeniden Oluşum Partisi PRC ve işçi sendikalarının da destek verdiği, küreselleşme karşıtlarından sosyal derneklere ve sol görüşlü partilerin temsilcilerine kadar yaklaşık 150 bin kişinin katıldığı yürüyüş, sabah başladı. 
     Akşam saatlerinde tamamlanması beklenen yürüyüşe, sol muhalefetin lideri Francesco Rutelli, eski başbakan Massimo D'Alema, PRC başkanı Fausto Bertinotti ile 50'ye yakın parlamenter katıldı. 
     Yürüyüş sol içinde bölünmeye neden oldu. Anamuhalefet partisi Solun Demokratları ve Papatya koalisyonunundan Margherita bazı parlamenterler, ABD'nin Afganistan'a karşı yürüttüğü harekatı doğru buldukları ve parlamentoda da bu şekilde görüş bildirdikleri için yürüyüşe katılmayı uygun bulmadıklarını açıkladılar. 
     Yürüyüşe katılanlar ABD'nin Afganistan'a operasyonuna karşı ve barış yanlısı sloganlar atarken, Birleşmiş Milletler'i destekleyen pankartlar açıldı. 
     Yürüyüşün sonunda ''barış mesajı'' okunması bekleniyor. 
     






</TEXT>
</DOC>
