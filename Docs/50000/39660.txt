<DOC>
<DOCNO> 39660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/yazar/temelkuran.html </URL>
<DATE> 2001/08/30/ </DATE>
<TIME>  </TIME>
<AUTHOR> Ece Temelkuran  </AUTHOR>
<HEADLINE>
Kalbimi manşet yapsana ’ 
</HEADLINE>
<TEXT>

     Dizlerini kısıp kısıp oturdular. İncecik iki Kürt kızı Milliyet TIR’ının önünde eski zaman zarafetiyle durdular. Sorulara dikkat kesildikçe, kirpiklerini ta kaşlarına kadar ulaştırdılar. Cevap veremeyecekleri sorulara sıra gelince çırpınan kirpikleri, işte öyle muazzam uzunluktaydılar. Erkekler, TIR’ın içinde bağıra çağıra Habur kapısından, ekmek parasından konuşurken onlar gürültünün kıyısında, ince ince şeylerden söz açtılar. Kanı, dağı ve aşkı anlattılar... 
     Bir sevdiği var birinin. Ama biliyor vermeyecekler. Amca oğullarından biri isterse ona varacak, mecbur. Ya varmazsa 
     "Arayı kan temizler " 
     Konuşmaya kan sızıyor, onun boynu uzuyor upuzun... Ablasını vermişler ihtiyar bir amca oğluna. Dövüyormuş hem de çok fena. Uzayıp giderken boynu, kolyesinin ucu çıkıyor açığa. Zincirin ucunda Che Guevara 
     "Ya bu " diye sorunca, "Ona kızmazlar" diyor, "O başka " 
     Şu oğlana kaçsa, olmaz mı acaba 
     "Var dağa kaçanlar. PKK’ya bu yüzden katılanlar da var." 
     Nasıl yani "Baktılar birleşemeyecekler, kan akacak beraber kaçıyorlar dağa Ama orada da yapamazlarsa... Buraya da dönemezler, vururlar ya..." 
     Aşkın mültecilerine yer yok buralarda. Ölüme gidenleri, aşkından intihar edenleri anlatıyor en az beş altı tane aşklı, dağlı ve kanlı hikaye... 
     
     Konuşmaya erkek molası 
     Ne zaman uzayıp gitse boynu, ne zaman yüreğinin ta dibindekini söyleyecek olsa, yoldan geçen bir erkek akraba, ellerini de kavuşturmuş arkada... Yani işte susa susa, kıza kıza, erkekleri kova kova bir konuşma. 
     Derken aniden, yüzünde çocukluktan kalma bir heyecanla 
     "Ben aslında bilgisayar mühendisi olmak istiyordum. Kazanacaktım da, çalışkandım. Babam da gönderecekti aslında..." 
     Ama işte sonra, ellerini arkada kavuşturup gelen, kaşlarını çatıp büyük laflar eden erkek akrabalar çıkmışlar yoluna. O da kan bulaşmasın diye... 
     Susmuş işte. Susuyoruz biz de. Çok susuyoruz, upuzun... 
     Erkekler bağırıp çağırıyor içeride. Sonunda hazin bir gülümsemeyle gülüyor, kısık çıkıyor sesi, Mardin’in bütün taşlarını, taşlaşmış kurallarını eritecek bir cümle bırakıyor ortaya 
     "Kalbimi manşet yapsana " 
     İnce akan sular gibi gidiveriyorlar. Mardin’e karışıyorlar, erkeklerin arasında ezilerek, eksilerek kayboluyorlar. 
     
     







Teşvikiye Caddesi 


Vurgun Operasyonu’nda kriz 


Ormanda kaybolmak ya da krizden çıkmak 


Suçlu bulundu Dolar .. 


Mahşerin dört atlısı 


İki nokta... üst üste... 


Mardin’in derdi Habur 


Balon meselesi 


İstanbul’da nefes kesen kovalamaca 


Sınır ticareti ve yollar... 


Geçim terörü 


Hava parasıyla devren prefabrik 


Kalbimi manşet yapsana ’ 


Halk serbest ticaret istiyor 


Liseden taze mezun bir milyon genç sokakta kaldı’ 


Üzeyir bana el sallıyordu 


</TEXT>
</DOC>
