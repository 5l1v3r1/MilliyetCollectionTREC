<DOC>
<DOCNO> 3393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/son/sonspo05.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursasporlu Okan'dan Beşiktaş'a "Hayır" 
</HEADLINE>
<TEXT>

     Beşiktaş'ın transfer girişiminde bulunduğu Bursaspor'un gözde golcüsü Okan Yılmaz, ''Transfer tekliflerine kapalıyım. Hiçbir yere gitmiyorum'' dedi. 
     Okan Yılmaz, yaptığı açıklamada, Bursaspor'u çok sevdiğini ve futbolu yeşil-beyazlı forma altında bırakmak istediğini belirterek, istendiği taktirde kulübüyle hemen sözleşmesini 4 yıllık yenileyebileceğini söyledi. 
     Beşiktaş'ın sezon başında da kendisiyle ilgilendiğini kaydeden Okan, ''Ancak ben, Bursaspor'u seçtim. Bursaspor'dan ayrılmayı düşünmüyorum. Özellikle takımın bu zor günlerinde ayrılmam mümkün değil. Bu benim aile terbiyem ve kişiliğimle çatışır'' diye konuştu. Okan, Beşiktaş'ın dışında Galatasaray'ın da bir ara kendisiyle ilgilendiğini ve menajeri aracılığıyla temasa geçtiğini anlattı. Beşiktaş ve Galatasaray gibi büyük kulüplerden transfer teklifi almasının kendisini mutlu ettiğini kaydeden genç golcü, şöyle devam etti 
     Beşiktaş Kulübü, menajerim aracılığıyla tranfser teklifinde bulundu. İstenmek güzel bir şey, ama ben Bursasporluyum ve kulübümle sözleşmem devam ediyor. 
     



</TEXT>
</DOC>
