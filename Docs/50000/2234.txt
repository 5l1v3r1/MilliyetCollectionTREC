<DOC>
<DOCNO> 2234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/sanat/asan.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Gezen mi bilir okuyan mı 
</HEADLINE>
<TEXT>

Serkan Özkaya, yapıtının benzerinin Norveçli bir sanatçı tarafından yapıldığını görünce, ironiye başvurdu 
     KÜLTÜR SERVİSİ 

     Çok okuyan mı bilir, çok gezen mi 
     Sanatçı Serkan Özkaya, Yapı Kredi’nin "Beyoğlu" sergisi sırasında büyük ilgi gören bir yapıt ortaya koymuştu. Ancak Serkan Özkaya, bu yapıtının bir benzerinin daha önce Norveçli bir sanatçı tarafından yapıldığını görünce, kendini protesto eden bir açıklama yaptı. Özkaya, bu yapıt yüzünden kendisi için herhangi bir yasal ceza söz konusuysa, bunun da arkasında olacağını söyledi. 
     
     Müellefin Dirilişi’ 
     Özkaya’nın "Müellifin Dirilişi" başlıklı açıklaması şöyle 
     "Doğrusu birkaç ay önce tramvayla Beyoğlu’ndan geçerken, K zım Taşkent Sanat Galerisi’ndeki dev mozaiği ve önünde birikmiş insanları görünce etkilenmediğimi söyleyemem. İnip yakından bakınca bir sürü ilgili ilgisiz resmin bir araya getirildiğini ve kurnazca bir biçimde bu büyük camın içeriden aydınlatıldığını fark ettim. Ancak doğrusu bu ya, sanatla yıllardır iç içeyim ve bir dizi yapıt, sanat eseri, fotoğraf gördüm. İstikl l Caddesi’ndeki yapıtın karşısında daha önceki bilgilerime dayanan garip bir duyguya sahip oldum. Deja - vu. Ben bunu daha önce görmüştüm. Bu daha önce yapıldı. Ya da bu daha önce batıda yapıldı. İşte nihayet, geçenlerde Kuzey Avrupa ülkelerine dair sanat dergisi NU’yu karıştırırken aynı görüntü - bu kez daha mimari bir çerçevede - karşıma çıkıverdi. Hemen, her iki yapıtın müelliflerini karşılaştırdım isimler birbirinden oldukça farklı. Bunun üzerine yapım tarihlerini karşılaştırdım, öngörülebilir şekilde Kuzey Avrupa ülkeleri kaynaklı yapıt daha önce inşa edilmiş. Her türlü iyi niyetli yorumun da yardımıyladaha önce yapılmış bir yapıtı tekrar, ancak başka bir bağlamda, ortaya koymanın bir aymazlık olduğuna hükmettim. Yani eğer ülkemiz sanatçısı bu eseri görüp de anlamadıysa ya da Kuzey Avrupa ülkeli sanatçı bu fikrini her önüne gelen yapsın diye bir ifşaatta bulunmadıysa ya da ülkemizdeki sanat izleyicisi, önemli değil nasıl olsa hiçbir şeyden haberimiz yok demiyorsa karşı karşıya olduğumuz durum bir saygısızlık, gasp ve ötesinde aymazlıktır. Söz konusu sergiyi protesto ediyorum ve eğer yasal olarak bir yaptırım dahi sağlanabilecekse bunun arkasında olduğumu ve pek tabii ülkemiz sanatçısına karşı, Kuzey Avrupa ülkesi kaynaklı sanatçıyı savunmak durumunda olacağımı - üzülerek de olsa - beyan ediyorum." 
     
     


 SANAT 









</TEXT>
</DOC>
