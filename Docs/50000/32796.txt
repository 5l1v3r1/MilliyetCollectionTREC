<DOC>
<DOCNO> 32796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/spor/spo04.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekelioğlu’nun tatlı derdi 
</HEADLINE>
<TEXT>

Bordo - Mavili takımın hocası, elinde çok yetenekli oyuncuların bulunduğunu, ilk onbir için tercih yapmakta zorlandığını söyledi 
     TRABZONSPOR’da forma savaşı en üst noktaya ulaşırken, futbolcular yeni sezonda forma kapabilmek için tüm güçlerini ortaya koyuyorlar. Takımın çalışma temposundan bir hayli memnun kalan Teknik Direktör Sadi Tekelioğlu, kimi oynatacağına h l karar veremezken, "Elimde birbirine çok yakın birbirinden yetenekli isimler var. Tercih yapmakta zorlanıyorum" diye konuştu. 
     ALMANYA kampında ortaya koydukları performansla kaleci Metin, Cem, Gökdeniz, Brezilyalı Marco Aurelli Prazares, Marsio Jarro, Robson Da Silva ve Belçikalı Sommers yerlerini şimdiden garantilediler. Sadi Tekelioğlu, Werder Bremen maçı ile ilgili olarak da "Gerçekten seyir zevki yüksek bir takım olduk. Ancak son vuruşlarda ne yazık ki yeterli değiliz" ifadelerini kullandı. 
     
     Oberneuland sınavı 
     TRABZONSPOR bugün de FC Oberneuland takımı ile karşılaşacak. Bremen’in Vinneweg stadında oynanacak maç TSİ ile 20.30 başlayacak. Bu arada kasıklarından şikayetçi olan Erhan Namlı’nın önümüzdeki hafta Stuttgart’ta ameliyat olacağı açıklandı. 
     



 SPOR 
























</TEXT>
</DOC>
