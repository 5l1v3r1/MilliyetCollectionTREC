<DOC>
<DOCNO> 43885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/spor/ysenay.html </URL>
<DATE> 2001/09/26/ </DATE>
<TIME>  </TIME>
<AUTHOR> ERDOĞAN ŞENAY  </AUTHOR>
<HEADLINE>
Angarya 
</HEADLINE>
<TEXT>

     Kadıköy’deki Fenerbahçe - Lyon oyununu seyretmek son yılların maçlarından bana en berbat geleniydi doğrusu... Fenerbahçe yaz - boz tahtası mı sevgili Mustafa... Bir gün Oktay... Ertesi gün Ogün... Öbür hafta Ali Güneş... Bakalım hafta sonu Denizli maçında kimler nerede oynayacak Kalede keder dolu degajlar yaparak sahada yürüyen arkadaşlarını adeta protesto eden Rüştü’den başka oyunu taşıyacak tek kişi yok adeta takımda. 
     O Lazetic’in hali ne öyle... Adam ayağındaki bütün topları rakibe pas yapıyor. Galatasaray maçında da dökülen Lazetic’e senin özel torpilin var sanırım Mustafa kardeş... Öyle ya futbol tekniğine yıllardır hayran olduğumuz Hakan Bayraktar’ı eşofman içindeki paslanmışlığa mahkum ettiğine göre birilerinin bizler gibi düşünmesi doğaldır. Takımda komple anlayış hiç yok. Kim nereye niçin koşacağını bilmiyor sanki Vasat bir takım havasının dışında hiçbir ekstrası olmayan Fransız ekibine bile yenilecekse eğer bu takım, o zaman Sarı - Lacivertli formanın istikbaline nasıl iyi gözlerle bakacağız 
     Ali Güneş anlamsız hareketlerle dolaşıp duruyordu oyunda. Görevi neydi Boş alanları doldurmak mı Ama bu genç adamda futbol tekniği o kadar kıt ki, ona böyle bir maçta bu görevi vermek "abesle iştigal." 
     Uzatmayalım bu yazıyı... Ogün’ün gazetelere verdiği "Bu takım iyi çalışmıyor" beyanatı boş değil anlaşılan. Çünkü temposu bu kadar düşük, gol pozisyonu yaratmaktan bile aciz bir Fenerbahçe’yi yazmak bile ANGARYA geliyor insana. 
     



 SPOR 




























</TEXT>
</DOC>
