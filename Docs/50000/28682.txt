<DOC>
<DOCNO> 28682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/yazar/congar.html </URL>
<DATE> 2001/06/25/ </DATE>
<TIME>  </TIME>
<AUTHOR> Yasemin CONGAR  </AUTHOR>
<HEADLINE>
ABD'nin iran çaresizliği 
</HEADLINE>
<TEXT>

     Hani, daha yaşarken, "Biliyorum, bana geri dönüp duracak" dediğiniz anlarla dolu mozaik günler vardır 25 Haziran 1996, benim için böyle bir gündü. 
     Dönemin ABD Dışişleri Bakanı Warren Christopher'a eşlik eden bir grupla birlikte, gündeminin "Arap - israil barışı" olacağını sandığımız bir gezinin ikinci sabahında, Kudüs'te, gündemi bir anda değiştiren haberle uyanmıştık. 
     israil'in o günkü başbakanı Binyamin Netanyahu ile görüşmeye gitmek için otelden çıkışı öncesinde, bizi lobide toplayan Christopher'ın çok üzgün göründüğünü ve "Sorumluları dünyanın neresinde olurlarsa olsunlar yakalayacağız" derken, sesinin her zamankinden daha da kırılgan çıktığını hatırlıyorum. 
     Aynı gün, Netanyahu ile basın toplantısı ardından, Kahire'ye geçip Hüsnü Mübarek ve Yaser Arafat ile görüşen Christopher, Mısır Cumhurbaşkanlığı Sarayı'ndan ayrılışımızı erkene alacak, planlandığı gibi G - 7 Zirvesi'nin yapılacağı Lyon yerine, Dahran'a uçacaktık. 
     Akşamüstü, Körfez güneşi yakmayı sürdürürken, Hobar askeri tesisleri önündeki enkazın üstünden, yan cephesi yerle bir olmuş apartman binasına bakarken, gözümün üst katlardan birinden sarkan, ortadan yarılmış banyo küvetine takıldığını, New York Times muhabiri Steven Erlanger'ın, tam da o sırada "işin içinde Tahran varsa, ilişkilerin düzelmesi için reform değil, yeni bir devrim gerekir" dediğini hatırlıyorum. 
     Gece, Lyon yolunda, o zaman ABD Dışişleri'nde Siyaset Planlama'nın başındaki James Steinberg, uçakta gazetecilerin oturduğu bölüme gelip uyuyamayan birkaçımızla sohbet etmişti "Korkarım, iran'a açılım hayal oluyor" sözünü hatırlıyorum. 
     
Tahran'ı gösteren parmaklar      Aradan tam beş yıl geçti. Hobar tesislerini, bir kamyona yükledikleri bombayla havaya uçurarak 19 Amerikan askerinin ölümüne yolaçanlar henüz hüküm giymiş değil. Ancak saldırıdan hemen sonra Washington'ın aklına düşen ve beş yıldır ABD - iran yakınlaşmasını belki de en fazla engelleyen etken olan "Tahran parmağı" kuşkusu, artık resmi ifadelerin de parçası. 
     21 Haziran'da ABD'de açıklanan iddianame, 13'ü Suudi Arabistanlı, biri Lübnanlı 14 kişiyi Hobar bombalamasından sorumlu tutuyor bu kişilerin, Suudi Hizbullahı'na üye olduklarını belirtiyor "iran'da ve Lübnan'da terör eğitimi" gördüklerini öne sürüyor adları verilmeyen "bazı iranlı yetkililerin talimatı, teşviki ve desteği ile" hareket ettiklerini savunuyor. 
     Bu iddialar, şii mezhebine mensup oldukları belirtilen ve halen Suudi cezaevlerinde tutuklu bulunan dokuz sanığın ifadelerine dayandırılıyor diğer dört sanık ise halen aranmakta. 
     "Gölgeli" bir hukuk süreci bu. 
     Bir yanda, Suudi polisinin, sanıklara işkence yaptığı iddiası var öte yanda, Washington'un kendileriyle işbirliği yapmadığından yakınan ve tutukluları ABD'ye göndermeyeceğini belirten Riyad... iddianamede suçlanan "iranlı yetkililer" kim belli değil... 
     Ancak adaletin nasıl yerini bulacağındaki belirsizlik, ABD Adalet Bakanı John Ashcroft'un da, Tahran'ı suçlamasına engel olmadı. "iranlı yetkililerin, bu terör eylemini bizzat yönlendirdikleri ve yönettiklerini" söyledi Ashcroft. 
     
Eli kolu bağlı politika      İran karşısındaki Amerikan politikasının çaresizliğini sergileyen bir tablo bu.. 
     iddianameye ve Ashcroft'un açıklamalarına, Tahran tepki gösterdi. Bölgede yine terör korkusu yükseldi incirlik üssü'nde alarm verildi, ABD deniz piyadelerinin ürdün'deki tatbikatı yarıda kesildi, Bahreyn'de demirlemiş altı Amerikan gemisi, denize açıldı. 
     öte yandan, iran'a karşı "fazla yumuşak" davranıldığını savunan ABD'liler homurdandılar. Görevde son haftasına giren Federal Soruşturma Bürosu FBI Başkanı Louis Freeh'in "iddianamede, bazı iranlı yetkililerin ismen suçlanabilecekken bundan siyasi gerekçelerle geri durulduğuna" inandığı basına yansıdı. 
     Başkaları, ABD'nin benzer terör eylemlerine misilleme olarak 1986'da Libya'yı, 1998'de Sudan ve Afganistan'ı bombaladığını hatırlatıp "iran'a gelince işin değiştiğine" işaret ettiler. 
     iddianamenin açıklandığı gün benimle görüşlerini paylaşan ve öteden beri iran'a açılım yanlısı olagelmiş bir diplomatın vurgusu ise farklıydı. Bilgisayar ekranındaki ajans haberini gösteren diplomat, "Bak, dünyada neler oluyor" diyordu. 
     Habere göre, Japon Ulusal Petrol şirketi ile Shell, iran'daki Azadegan petrol sahasına 8 milyar dolarlık yatırım kararı almıştı saha, Japonya'ya günde 800 bin varil petrol sağlayacaktı. 
     
Yine Hatemi, yine Hobar      Tabii, İran'la açılım yanlısı ABD'lilerin gözü sadece petrol görmüyor. önceki Clinton yönetiminde olduğu gibi, şimdiki Bush ekibinde de, iran ile aşamalı bir normalizasyon sürecinin, Amerikan stratejik çıkarlarına uygun olduğunu düşünenler var. Onların elini kolunu, Hobar bağlıyor. 
     Siz zamanlamanın cilvesine bakın ki, Hobar iddianamesi, ilk görev döneminde yapamadığı reformları yapma vaadiyle seçime giren iran Cumhurbaşkanı Muhammed Hatemi'nin yüzde 77 oyla yeniden seçilişinin hemen ertesine rastladı. Mayıs 1997'deki ilk seçim zaferi ardından, Clinton ile karşılıklı mesajlarla, iki ülke arasında gayrisiyasi bir diyaloğun adımlarını atan, ancak orada duran Hatemi, bu kez geçen sefer yapmadığını yapıp Washington - Tahran yumuşamasının önündeki engelleri kaldırabilir mi 
     Nedir bu engeller iran'ın kitle imha silahları üretimi, Ortadoğu barış sürecine ve israil'e karşı söylemi, en önemlisi de, terör gruplarına sağladığı destek. 
     Günün konjonktürü, Hatemi'nin bu üç konudan sadece sonuncusunda tavır değişikliğini zorlayarak bile, ABD ile yakınlaşma yönünde mesafe almasına uygun. 
     Ancak bunun için, reformcu liderin, Clinton'ın birkaç yıl önce kendisine yazdığı "gizli" mektuba, farklı bir yanıt verebilmesi gerek. Clinton, o mektupta Hatemi'den Hobar soruşturmasında yardım istemiş, ancak olumlu karşılık alamamıştı. 
     şimdi, İran halkının geleceği gibi, Washington - Tahran ilişkisinin kaderi de, ilk görev döneminde iktidarın dizginlerini eline alamayan Hatemi'nin, bu kez yüzde 77 ile hangi engelleri, ne kadar aşabileceğine bağlı. 
     
     







Militan demokrasi 


İnönü de oynardı tenisini 


ABD'nin iran çaresizliği 


Yanlış yorumlar halkı yanıltıyor 


İstanbul 5. Vergi Mahkemesi 


Kim takar Aşık Paşa'yı 


Boşluk 


İş işten geçti 


Yeni "milli irade" Borsa 


Global resesyon tehdidi... 


Bankaları kapatan Akışık değil hükümet 


</TEXT>
</DOC>
