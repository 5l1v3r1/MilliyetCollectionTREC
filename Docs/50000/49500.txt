<DOC>
<DOCNO> 49500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/ekonomi/eko08.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet küçülürken, Meclis büyüyor 
</HEADLINE>
<TEXT>

Devleti küçültecek tasarruf önlemlerine ve yüzde 31 enflasyon hedefine karşın, Meclis bütçesi yüzde 45 artıyor 
     GÜNSELİ ÖNAL Ankara 

     2002 enflasyon hedefinin toptan eşya fiyat artışlarında yüzde 31 olarak öngörüldüğü bütçeyi onaylayacak olan TBMM, kendi bütçesini yüzde 45 artırdı. 
     155 trilyon 187 milyar lira olarak öngörülen Meclis bütçesinden taşıt bakım onarım giderlerine 290 milyar, taşıt akayakıt ve yan alım giderlerine 854 milyar, taşıt sigorta giderlerine 76 milyar, personel lojmanı bakım ve onarımına 40 milyar, personel lojmanı doğalgaz - elektrik - su giderlerine 32 milyar, milletvekili lojmanları santral bakımına 75 milyar, milletvekili lojmanları bakım ve onarımına 27 milyar, milletvekili lojmanları doğalgaz - elektrik - su giderine 1.3 trilyon lira ödenek ayrıldı. 
     
     Villalara 1 trilyon 
     "Yapı Tesis ve Büyük Onarım Giderleri" başlığı altında da milletvekili lojmanları için 1 trilyon 226 milyar lira ödenek öngörüldü. 
     Bu paranın 750 milyar lirası sokak içi tali ısıtma kanalları ve tesisatlarının onarım bedeli, 300 milyar lirası tripleks villaların çatı ve dış cephe onarımında kullanılacak. Meclis’in 848’i 120 metrekareden büyük toplam bin 28 lojmanı var. 
     
     3 verdi, 9 alacak 
     Taşıt tasfiyesi genelgesi kapsamında yalnızca üç aracını veren TBMM’nin 2002 bütçesine, beş makam aracı, günlük hizmetlerde kullanılmak üzere iki pick - up, Milli Saraylar’da kullanılmak üzere bir pick - up ve bir itfaiye arazözü olmak üzere toplam dokuz araç alımı için de 338 milyar lira kondu. 
     



 EKONOMİ 





















</TEXT>
</DOC>
