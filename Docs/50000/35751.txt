<DOC>
<DOCNO> 35751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/son/sontur10.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Müslüm Baba'nın adını kullanıp dolandırıcılık yaptılar... 
</HEADLINE>
<TEXT>

     Kayseri'de arabesk müzik sanatçılarından Müslüm Gürses'in konser vereceğini duyurup dolandırıcılık yapan iki kişi yakalandı. 
     Ziya Gökalp Mahallesi'nde bir düğün salonu kiralayan Abdullah İ. ve Hava Y, Müslüm Gürses'in konser vereceğini duyurup tanesi 5 milyon liraya çok sayıda bilet sattılar. 
     Konserin verileceği düğün salonuna Müslüm Gürses'i getirmeyip, pavyonlarda şarkı söyleyen kişileri sahneye çıkaran, daha sonra da Gürses'in konserinin iptal olduğunu duyuran Abdullah İ. ve Hava Y. salon sahibinin şikayetçi olması sonucu Yankesicilik ve Dolandırıcılık Bürosu ekiplerince gözaltına alındılar. 
     Ancak Kayserililerin konser hevesi kursaklarında kaldı. Sevdikleri sanatçıyı bekleyen Müslüm Gürses hayranları şimdi yarım kalan organizasyonun yerine gerçeğinin geçmesini, Müslüm Gürses'in Kayseri'ye 
     gelerek konser vermesini bekliyorlar. 
     







</TEXT>
</DOC>
