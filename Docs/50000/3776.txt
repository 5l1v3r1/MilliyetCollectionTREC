<DOC>
<DOCNO> 3776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/ekonomi/eko07.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bütçede katır değil, 20 milyar dolar unutuldu 
</HEADLINE>
<TEXT>

     EKONOMİ SERVİSİ 

     Finansal istikrarı sağlamaya dönük tedbirlerin yetersiz olduğunu söyleyen Sabancı Holding Yönetim Kurulu Başkanı Sakıp Sabancı, tarımda, sanayide üretimi geriletmeyen, işsizliğe, fakirliğe yol açmayacak tedbirlerin alınmasına özen gösterilmesi gerektiğini belirtti. 
     İstanbul Sanayi Odası İSO Meclis toplantısında konuşan Sabancı, "Zaten yetersiz olan yatırımlar zor durumda. Zaten cılız olan işletmeler gelişemiyor. Hatta bazıları da kapanıyor"dedi. Kamu bankalarının görev zararının bütçe yapılırken unutulduğuna değinen Sabancı, "Neyi unutuyor 20 milyar doları. Kurt köpekleri, katır, inek alınacağı zaman eli kolu böyle olacak unutulmuyor. Neyi unutup neyi gündemde tutuyoruz" dedi. 
     
     Sanayi yurtdışına kaçıyor’ 
     "Böyle bütçe yapsa firmalar nasıl başarılı olur.Yabancılar böyle ayıplı yerleri gördüğünde şaşar" diyen Sabancı şöyle devam etti 
     "İstikrar programına gelmek istiyorum. Döviz fiyatlarına önem vereceğiz. Enflasyonu düşüreceğiz. Denk bütçe yapacağız. Bu üç kompartman önemli istikrar programına devam ettirmeye andettik. Ben bu işleri götürürken reel ekonomiye gelmek istiyorum. Akıllı reçeteler yazmazsak ağlamaya devam ederiz ve dünya sıralamasında Afrika ülkelerinin gerisinde kalırız." 
     İSO Başkanı Hüsamettin Kavi de "Sanayi gidiyor, ya ülke topraklarında eriyor ya da yurtdışına kaçıyor" dedi. Kavi "Türkiye yabancı sermaye peşinde koşarken, bu kafa ile yerli sermayeyi dahi tutamayacak" diye konuştu. 
     


 EKONOMİ 





















</TEXT>
</DOC>
