<DOC>
<DOCNO> 2718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/siyaset/siy09.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüşvet skandalında ikinci perde 
</HEADLINE>
<TEXT>
Suçlanan komiser, müdürü suçladı 
     NEZİH GÜROL İstanbul 

     Rüşvet skandalının kahramanı Başkomiser Mehmet Göçer, Şişli Savcılığı'na müdürü hakkında yaptığı karşı suç duyurusunda iftiraya uğradığını öne sürdü. 
     Göçer dilekçesinde, müdürü Şahin'in göreve başladıktan sonraki ilk toplantısı ve sonraki günlerde aralarında geçen diyalogları şöyle anlattı 
     "10 Ocak'ta makamında yaptığı toplantıya ilçede görevli 15 amir katıldı. Emniyet Müdürü Şahin bu toplantıda '... Ben güreş pehlivanıyım. Ben o kadar çok dürüst değilim. Ama dürüstlüğü severim. Benden çalmayın yeter, size açık açık konuşuyorum...' şeklinde ifadelerde bulundu." 
     Toplantıya katılan amirlerle kendi aralarında konuştuklarını, ancak müdürün sözlerinden bir anlam çıkaramadıklarını vurgulayan Göçer, müdürün yanına tekrar gittiğini ve aralarında şu konuşma geçtiğini öne sürdü 
     "... Müdürüm, toplantıda mert ve dürüst olduğumuzu ima ederek 'Benden çalmayın en çok buna kızarım' gibi sözlerinizden herhangi bir şey anlamadım. Bir yorum da getirmek istemiyorum. Benim çalıştığım büro şirket değil ki, sizden bir şey çalayım. 
     Bu sözler üzerine müdür kızarak, parmağıyla adeta kovarcasına bana kapıyı gösterdi. Böyle olmasına rağmen... Çok affedersiniz, sizi üzmek için bunları söylemedim. Sadece sözlerinize bir anlam veremediğim için size hatırlatmak istedim, dedim. 'Bu konuları daha sonra görüşürüz' diyen müdürümle tokalaşarak ayrıldım." 
     
     Tartışma yaşanmış 
     15 Ocak günü mesaisine devam ettiği sırada bir arkadaşının kendisine, 'Televizyonlar senden bahsediyor' demesi üzerine hakkındaki yalan ve iftiralardan haberdar olduğunu iddia eden Göçer, amiri Volkan Balkan'ın kendisine "Mehmet Başkomiserim, daha önce Müdür Bey'le aranızda ne geçtiğini bilmiyorum. Ama müdüriyetin emri üzerine açığa alındınız. Silah ve kimliğinizi veriniz" dediğini kaydetti. 
     Başvuruda, olay üzerine Göçer'in Emniyet Amiri Mustafa Kızılgüneş'le birlikte Şahin'in makamına çıktığını ve aralarında tartışma yaşandığı belirtildi. 
     
     Dilekçedeki diyalog... 
     Başkomiser Göçer, müdürüyle arasındaki konuşmayı dilekçeye şöyle aktardı 
     G "Müdürüm, bu basında çıkanlar nedir Ben size nereden para verdim İki milyar parayı ben nerden bulup size getireceğim Sizin yanınıza geldiğimde torba veya zarf var mıydı Elimde para var mıydı Sizde hiç insaf, merhamet yok mu İnsanı nasıl böyle bir suçla suçlayabilirsiniz " 
     Ş "Emniyet Müdürlüğü'ne yazdığım rapor burada..." 
     G "Ben size hiç bir zaman para çıkarmadım. Para da vermedim. Aramızda böyle bir para konusu da geçmedi. Siz yalan beyanda bulunuyorsunuz." 
     Ş "Çocuklarının üzerine yemin eder misin " 
     G "Evet. Hem de bin defa yemin ediyorum. Şu anda benim yerimde olsaydınız, bunca hakaretin karşısında ne yapardınız " 
     
     


 SİYASET 



















</TEXT>
</DOC>
