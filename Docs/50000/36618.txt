<DOC>
<DOCNO> 36618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/son/sontur03.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya'da jandarma ile köylüler arasında arbede çıktı 1 ölü, 5 yaralı 
</HEADLINE>
<TEXT>

     Konya Valisi Ahmet Kayhan, Ahırlı İlçesi'ne bağlı Akkise Beldesi'nde, jandarmanın kimlik tespiti yapmak istemesine bazı şahısların direnmesi üzerine çıkan arbede sonucu 1 kişinin öldüğünü, 5 kişinin yaralandığını söyledi. 
     Vali Kayhan, olayın, dün gece Jandarma'nın Akkise Beldesi'ndeki bir kahvehanede kimlik tespiti yapmak istemesi üzerine çıktığını belirtti. 
     Bazı kişilerin, kimlik tespiti uygulamasına karşı direnç göstermesi üzerine arbede yaşandığını ifade eden Kayhan, ''Çıkan arbede sırasında 1 kişi ölmüş, 5 kişi de yaralanmıştır. Olay sırasında jandarma araçları hasar görmüş, jandarma erlerinden de yaralananlar olmuştur'' dedi. 
     Kayhan, sabaha karşı saat 04.00 sıralarında Akkisse Beldesi'ne gittiğini ve vatandaşlarla görüşmeler yaptığını belirterek, ''Durum şu anda sakin. Herhangi bir gerginlik yok. Meydana gelen olayla ilgili adli soruşturma başlatılmıştır. Olay, bu adli soruşturma sonucunda açıklığa kavuşacaktır'' diye konuştu. 
     Hasan Gültekin'in 21 öldüğü olayda, yaralananların Sami Tokmak 20 , Kemal Candan 27 , Halil İbrahim Erkal 23 , İsmet Taşbaşı 53 ve İbrahim Erkul oldukları belirlendi. Seydişehir ve Konya Numune Hastanesi'nde tedavi altına alınan yaralılardan Sami Tokmak ile Kemal Candan'ın durumunun ağır olduğu bildirildi. 







</TEXT>
</DOC>
