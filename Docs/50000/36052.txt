<DOC>
<DOCNO> 36052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/son/sondun26.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya Emniyet Genel Müdürü "G-8'de polis fazla güç kullandı" 
</HEADLINE>
<TEXT>

     İtalya Emniyet Genel Müdürü Gianni de Gennaro, Cenova'da geçen ay yapılan G-8 zirvesi sırasında bazı polislerin göstericilere karşı gereğinden fazla güç kullandığını kabul etti. 
     De Gennaro, 20-22 Temmuz'daki zirve sırasında meydana gelen şiddet olaylarını araştırmak üzere kurulan meclis araştırma komisyonunda yaptığı konuşmada, gösterilere katılan, ''Kara Blok'' olarak bilinen anarşistlerin tecrit edilmesine yönelik ve şiddet kullanmalarını engelleyici eylemlerin beklenildiği gibi uygulanamadığını da kaydetti. 
     G-8 zirvesi sırasındaki gösterilerde İtalyan polisinin şiddet kullandığı yönünde ülke içinden ve dışından yoğun tepkiler gelmesi üzerine Emniyet Genel Müdür Yardımcısı Ansonio Andreassi, Cenova Emniyet Müdürü Francesco Colucci ve anti-terörizm Şube Müdürü Arnaldo La Barbera, hükümet tarafından geçen hafta görevinden alınmıştı. Cenova'daki G-8 zirvesi sırasında, küreselleşme karşıtlarıyla polis arasında çıkan sokak çatışmalarında 1 protestocu polis taraf ından öldürülmüş, yaklaşık 200 kişi yaralanmış, 300 kişi de tutuklanmıştı. 







</TEXT>
</DOC>
