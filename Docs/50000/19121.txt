<DOC>
<DOCNO> 19121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/yasam/yas02.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem suçlu hem güçlü buna denir 
</HEADLINE>
<TEXT>
Vay çılgın vay 
Bir 'canavar', ehliyetsiz üç kez polise yakalandığı için ailesiyle kendisini yakmaya kalktı. Alev topuna dönen babaoğulu, suçladıkları polis kurtardı 
     TURAÇ TOP İzmir DHA 

     İzmir'de ehliyetsiz araç kullanırken iki günde üç kez polise yakalanan Mustafa Kızılkaya'nın çılgınlığının faturasını, kahraman bir polis ödedi. Yeşildere'deki deri atölyesinde eşi Servet 37 ve oğlu Onur 16 ile çalışan Kızılkaya 43 , önceki gece evine gitmek için yola çıktı. 
     
     Ölüm pazarlığı 
     Kızılkaya'nın otomobili, denetim yapan trafik ekipleri tarafından durduruldu. Ehliyetini gösteremeyen Kızılkaya'nın, ehliyetsiz araç kullanmaktan bir önceki gün de iki ceza aldığı ortaya çıktı. Bunun üzerine polis, Kızılkaya'nın otomobilini otoparka çekti. 
     Bu duruma fena halde içerleyen Kızılkaya, bagajda duran bir bidon benzini alıp taksiyle Cumhuriyet Meydanı'na geldi. Burada eşi, oğlu ve kendi üzerine benzin döken Kızılkaya'ya Kantar Polis Karakolu ekipleri müdahale etti. 
     Kızılkaya'yla rüşvet almakla suçladığı polisler arasında ölüm pazarlığı başladı. Cezalarının affedilmesini isteyen Kızılkaya, polislerin müdahalesi sırasında çakmağı ateşledi. Bir anda oğlu Onur'la alev topuna dönen Kızılkaya'nın üzerine, 14 yıllık polis memuru Ertuğrul Aslan 35 atladı. Montuyla alevleri söndüren polis memuru, bu sırada kafası ve ellerinin yanmasına engel olamadı. 
     
     'Canavar' gibi konuştu 
     Üç hayat kurtaran polis Aslan, 'Görevimi yaptım. O anda hayatlarını kurtarmaktan başka düşüncem olmadı' diye konuştu. 
     Bu alçakgönüllü açıklamaya, Kızılkaya'dan 'canavarca' bir cevap geldi. Kızılkaya, "Suçum yokken otomobilimi aldılar. Rüşvet verseydim bunlar yaşanmayacaktı" dedi. 
     



 YAŞAM 




















</TEXT>
</DOC>
