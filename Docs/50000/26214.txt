<DOC>
<DOCNO> 26214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/yazar/sazak.html </URL>
<DATE> 2001/06/11/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Tabloid düzen 
</HEADLINE>
<TEXT>

     Tarkan'ın çıplak fotoğrafları bir medya eleştirisi olarak "özel yaşamın gizliliği" yönüyle sorgulanırken, Türkiye'nin "tabloid düzen"ini gözler önüne sermesi açısından da ilginç bir tartışma başlattı. 
     Her şeyi "magazinleştirme" eğiliminden söz ediyoruz 
     Güçlü bir basın geleneği olan İngiltere'de magazin deyince akla "tabloid" gazeteler gelir. Küçük boyda yayımlanan, daha çok metroda, otobüste okunan - bakılan - tabloid'lerin gündemi ülkenin genel sorunlarından ayrışır. İngiltere savaşa girse Sun gazetesi, Kraliyet ailesinin pilot prensinin eşcinsel olduğunu yazabilir. Üçüncü sayfanın çıplak güzelleri, futbol fanatiklerine seslenen argo başlıklar tabloid yayıncılığın renkleridir. Manşetler yadırganmaz İşe giderken şöyle bir göz atmak eğlenceli bile gelebilir. Okunma süresi 5 - 10 dakikayı geçmez. Meraklısı bilmece sayfasını ayırır, ilanlara da bakıldıktan sonra atılır. İngiltere'de türünün öncüsü Sun'un tirajı 5 milyonu bulur. 
     Toplam gazete satışının 15 milyon dolayında olduğu İngiltere'de ciddi okurun aklına "gündemi tabloid'lerden takip etmek gelmez " 
     Ülkenin ciddi gazeteleri sayfalar dolusu dış politika, ekonomi, fikir ve sanat yazılarıyla okurun güncel haber alma ve kendini geliştirme ihtiyacını karşılarlar. 
     Kimi zaman, fikir gazeteleri de ilk sayfadan magazin verirler ama sansasyon dozu azdır. Örneğin Leydi Diana'yı ölüme götüren "gizli aşk" trajedisi çağdaş masal havasında günlerce işlenmiştir. 
     Magazin trendini asıl televizyonların yükselttiği bir gerçek. Özellikle de Türkiye'de... 
     Tarkan'la ilgili fotoğraflara "ana haber" bülteninde yer veren TV kanalı, geri plandaki "Eşcinsel mi, değil mi " tartışmasını güncelleştirmiş oldu. 
     Türkiye 2001'e ağır bir ekonomik krizle ve neredeyse altı ayı karamsarlıkla geçirdiği için Tarkan gibi kendi alanında "parlak" bir sanatçının fotoğraflarını yayımlayan kanal "İki çıplak bir hamama yakışır" deyişinden hareketle, "çalıntı resimleri" günün anlam ve önemiyle ilişkilendirmiş olsa gerek Yoksa,Tarkan'ın özel yaşamı kimin umurunda. 
     Nilüfer'le aşk yaşayan Reha'nın da en az Tarkan kadar magazin değeri yok mu 
     Türkiye'nin "tabloid düzen"inde Kemal Derviş'i de artık "çıplak göz"le izlemeye başladık. Agassi gibi, tenis kortunda tişörtünü değiştirmeye kalkınca, kamera korkusuyla etten duvar örmüş, polisler. Derviş'i ekonomiyi düzeltme misyonuyla gönderen Amerikalılar bile "Madonna" ilgisinden rahatsız oldular. 
     Tabloid düzende gerçek sorunların önemi yok. 
     Casa'lar, hortumlanan bankalar, yolsuzluklar unutuldu. 
     Kuzu kuzu,Tarkan'ı tartışıyoruz 
     
     







31 Mart 


İmza korkusu 


Tatsız iddialar var 


İnfazın anatomisi 


Borçlarda durum kaygı verici 


Benim polisim iyidir 


Tabloid düzen 


GAP, 17 yıl sonra.. 


Krizin ardında hastalık var 


Yenal, "enflasyon" bekliyor 


</TEXT>
</DOC>
