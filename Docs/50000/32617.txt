<DOC>
<DOCNO> 32617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/spor/bbas.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hüseyin tamam 
</HEADLINE>
<TEXT>

     EFES Pilsenli Hüseyin Beşok, İsrail’in Maccabi Tel Aviv takımı ile prensipte anlaştı. Yıldız pivotun menajeri Nur Gençer, Maccabi ile İsrail’de yaptığı pazarlıkta yıllığı brüt 1 milyon 200 bin dolara iki yıllığına söz kesti. Hüseyin, Efes Pilsen ile son kez görüşecek. 
     
Hido’ya eleştiri      HİDAYET, NBA Yaz Ligi’nde 27.2 sayı ortalamasını tutturmasına rağmen otoritelerin gözüne giremedi. Antrenör Elston Turner, "Geçen seneki Hido’yu aradık" dedi. Sacramento Kings coachu Rick Adelman ise "Müthiş potansiyeli var. Ama bence iyi oynamadı" diye konuştu. Hidayet "Burnumdan ameliyat olduktan sonra yüzüme darbe gelecek diye korkuyorum" ifadesini kullandı. 
     
Yıldızlar mağlup      BASKETBOL Yıldız Milli Erkek Takımı, Avrupa Şampiyonası elemelerinde Yugoslavya’ya 73 - 59 yenildi. İlk yarıyı 38 - 33 önde kapayan yıldızlar bugün İtalya ile oynayacak. 
     



 SPOR 























</TEXT>
</DOC>
