<DOC>
<DOCNO> 9343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/yazar/sazak.html </URL>
<DATE> 2001/02/28/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Yolsuzluğun anatomisi 
</HEADLINE>
<TEXT>

     TESEV'in Türkiye genelinde başlattığı "yolsuzluk araştırması"nın ilk sonuçları Boğaziçi Üniversitesi'nde düzenlenen konferansta açıklandı. 
     Can Paker ve Özdem Sanberk'in yönetimindeki vakfın araştırmasına İçişleri Bakanlığı da büyük destek veriyor. Toplantı öncesinde Sadettin Tantan'la söyleşi olanağı bulduk ve son haftalarda eski formundan uzak görünen Bakan'a, "Yolsuzlukla mücadelede sıra siyasilere geldiğinde frene basıldığına ilişkin izlenimler artıyor, sizin gibi kamuoyunun açık destek verdiği bir bakan bile aynı duyarlılığa sahip Cumhurbaşkanı Sezer'le ters düşebiliyorsa kuşatma hali mi var " diye sorduk. Tantan, kürsüde bilmece gibi konuşuyorsa da, sorular karşısında hayli çevik, kamu vicdanında oluşan tereddütlerin aksine, "ucu kime dayanırsa dayansın mücadelenin kesintisiz sürdürüleceğini" söyledi. 
     Sezer'le ilgili polemiğin ise kendisine yönelik bir sorudan kaynaklandığını, Cumhurbaşkanı'nın, sürdürülen onca operasyona rağmen İçişleri Bakanlığı'ndan bilgi isteme gereği duymayışı karşısındaki sözlerinin farklı yorumlandığını anlattı. 
     Tantan'a göre operasyonlar ve delillendirmeler sonucu kamu davası açıldığında siyasiler dahil, kimsenin korunmadığının görüleceğini bildirdi. İçişleri Bakanı, bu amaçla dokunulmazlıkların daraltılmasını da gerekli görüyor. 
     TESEV'in araştırması, toplumdaki rüşvetle iş görme anlayışı konusunda çarpıcı sonuçlar ortaya koyuyor. 
     Boğaziçi'nden Fikret Adaman, Ali Çarkoğlu, Bilgi Üniversitesi'nden Burhan Şenatalar'ın ortak çalışması olan ve Türkiye ölçeğinde 3021 kişiyle yüz yüze görüşülerek yapılan araştırma "yolsuzluğun tabana yayıldığı" sonucunu veriyor. 
     Saha çalışması 19 Ekim - 24 Kasım tarihlerinde yapıldığı için, "düğmeye kim bastı" tartışmasına yol açan Beyaz Enerji dahil yolsuzluk dalgası halka sorulmamış. Ancak, Egebank dahil, sonbahardan itibaren Türkiye'yi sarsan bankalar operasyonunun şok dalgaları araştırmayı etkilemiş olmalı. TESEV'in çalışmasının asıl odaklandığı alanı, vatandaşın devlet dairesinde, belediyede, tapuda, mahkemede, hastanede, trafikte karşılaştığı rüşvet eğilimi oluşturuyor. 
     Ne yazık ki rüşvetin girmediği alan yok 
     Kurumlara güven sıralamasında, Silahlı Kuvvetler en üstte, siyasi partiler, milletvekilleri ve TBMM en altta. Medya da güven erozyonuna uğramış. 
     İçişleri Bakanı Sadettin Tantan, "yolsuzluk ekonomisi"nden yakınırken, sözü işsiz gazeteci ordusuna getirdi, batan bankaların ardındaki sermaye yapılarına gönderme yaparak, siyasetten iş dünyasına, medyaya her kesime eleştiriler yağdırdı. 
     Ancak Tantan'ın bunu yaparken, Türkiye'yi "Ya istikrar, ya yolsuzluk" ikilemine sürükleyen "iktidar kilitlenmesini" pas geçmesi gözden kaçmadı. Sorun, "körü körüne" bağlanan ekonomik programdan değil de, MGK'daki yolsuzluk tartışmasından kaynaklanıyorsa, ne güzel işte 26 Şubat'ta Mısır piramitleriyle, uzaya gönderilecek ilk Türk astronot Abdülcanbaz meselesiyle kriz aşıldı, öyle mi Temizel, Tantan kuşatıldı, Sezer de çöken IMF programından ötürü püskürtülüyor. 
     Fatura birkaç bürokratla, halka yıkıldığına göre Türk Uzay Kurumu'nun varlığıyla avunabiliriz. 
     Zaten ülkeyi yönetenler de hepimizi uzaylı sayıyor 
     
     





Devletçilik... 


İktisat sınavı 


'Verilen kredilerin benimle ilgisi yok' 


Ecevit’in sohbetine de doyum olmaz 


Eğer hükümet yangını söndürmek istiyorsa... 


Omlet ve cesaret 


IMF'nin "bankacılık heyeti" de geldi 


Kosova'da gerginlik 


Hayattan kopuk eğitim 


Sümenaltı eden kim .. 


Vadesi bize kalmış... 


Biri bizi gözetliyor .. 


Buraya nasıl geldik 


Jandarmaya yeni düzen 


"28 Şubat" 


Yolsuzluğun anatomisi 


Başarılar dilerim 


Kişi başına GSMH 2000 doların altına 


Ne zaman uyanacağız 


Özelleştirdikçe, devletleşiyoruz... 


Şimdi zaman "zam" zamanıdır 


Sağtürk’ten Baykal’a sanatçı eleştirisi 


</TEXT>
</DOC>
