<DOC>
<DOCNO> 45192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/spor/ygokberk.html </URL>
<DATE> 2001/10/05/ </DATE>
<TIME>  </TIME>
<AUTHOR> BİLGİN GÖKBERK  </AUTHOR>
<HEADLINE>
Kukumav kuşları 
</HEADLINE>
<TEXT>

     Kukumav kuşları gibiydiler. Ya da iki emekli. Biri bir koltuğa büzülmüş, öbürü yanındakine ilişmişti. Moraller bozuk, kendilerine güvenleri tükenmiş gibiydi. Belki de bana öyle geldi. Üzüldüm. Dedikodu yapıyorlardı. Okan, "Faruk Süren kandırdı, herkes gibi beni de" diyordu. İşte o 4 milyon doların hikayesi, anlayacağınız. Öbürü, yani Hakan, h l alacak verecek hesabındaydı. Oynadıkları maçları anlatmalarını tercih ederdim. Ama yoktu ki. Ellerinde iki sıfır numara şiş eksikti. Üç - dört top da yün. Sanki bir öğleden sonra torunlarına kazak ören iki şirin tatlı teyze. Hatta belki yanlarında da iki fincan Türk kahvesi. Sonra birbirlerinin falına bakarlardı. "Oğlum sana yol gözüküyor" derdi belki biri öbürüne. O da "Bak şurada ışık var. Avucum da kaşınıyor, para mı gelecek " diye cevap verirdi. "Galatasaray primlerini ödeyecek belki de." Hakan "Profesyonel oldum" diyordu. Türkçesi "Oynamadan almak daha güzel". Hoş, çocuk haksız değil. Galatasaray’da oynarken, üstelik çok da iyi oynarken alamıyordu ya. Hele Okan. Menajerlerinin yanlış tercihinin kurbanı oldu. 
     Sadede gelelim. Kendilerini salonlara, koltuklara mahkum etmişler. Çok değil, iki sene önce Mallorca, Leeds, Milano, Dortmund, Kopenhag’da yaşıyorlardı. Şimdi Milano’da yalnızca bir apartmanda konuşuluyorlar. Stadlar onları bekliyor. Doksan dakikalar da. İkisi de iyi futbolcu. Yanlış yerdeler. Ve unuttukları bir şey var. Galatasaray sayesinde oradalar. Araya kimi sokacaklarsa soksunlar. Galatasaray’ın onlara, onların da Galatasaray’a ihtiyaçları var. Arayı bulup, dönüp gelsinler. Çok geç olmadan. Salonlar yerine sahada konuşsunlar. 
     
Biri söver, öbürü döver      Şenol Güneş’ten bir demeç "Artık duygusal bakmıyorum olaylara. Saldırılara yanıt veriyordum. Eskiden olsa döverdim. Şimdi sadece doğruları yanıtlıyorum. Bu da bir gelişmedir. Kızıyorum, ama saldırmaya değil, fikir üretmeye hakkım var." 
     Federasyon Başkanı ana avrat sövmeyle kameralara yakalanmıştı. Antrenör de dövmeyle gazetelere meze oldu. Böyle Federasyon Başkanı’na böyle antrenör desek mi acaba Milli Takım hocasının verdiği mesaja bakın Allah aşkına... 
     
Serie A      Serie A’yı da kendimize benzettik. Vallahi billahi komedi filmi gibi. Stüdyoya üç kişi giriyor. Mesela Milan, Perugia’ya 3 - 1 yenilmiş. Ne dersiniz sayın ...... diye soruluyor. Sonra laf palavrası başlıyor. Yok orta saha yok. Geriden adam kaçırmalar. Kanattan sarkanlar, koridorlarda kaybolanlar. Maaşallah. Herkes İtalya Ligi uzmanı. Milan hangi takımla oynasa yorumlayan sanki o şehrin bir yaşayanı. O şehirde oturuyorlar. Orada yiyip, orada içiyorlar. Çoğunu İtalya’da doğmuş zannedersiniz. Mesela bir Perugialı’nın bilemediklerini onlar biliyorlar. Utanmıyorlar, sıkılmıyorlar üstelik. Soran istediğini sorar. Sen dersin ki "Beni niye çağırdınız buraya, ben anlamam. Başka birine sorun." Bugün İtalya Ligi’ni yorumluyorlar, yarın Kolombiya’yı anlatıyorlar. Öbür gün Meksika Ligi hakkında bilgi veriyorlar. 
     Uzatmayalım. İtalya Ligi’nde hedef deplasmanda bir puandır. Daha doğrusu puandır. Üç olsa kötü mü olur Ama hayır. Önce hedef bir puandır. Lig lideri sonuncuya da gitse bir puanı hedefler. Kimse hocayı falan da eleştirmez niye kazanamadın diye. Ben mi acaba yanlış biliyorum dedim. Üşenmedim Can Bartu’yu aradım. Can abi de baktım benden bir - iki kelime eksik fazla aynı şeyi düşünüyor. Türkiye’de alıştık palavraya. Galatasaray, Fener, Rize’ye, Antep’e gidiyor. Üç puanlar, beş puanlar, üç - beş atarızlar havada uçuşuyor. Burası Türkiye’nin ligi. Ama orası da İtalya’nınki. Bu zihniyetle orayı yorumlamayalım. Fatih Terim’in kafasını karıştırmayalım. Hocayı bekleyen tehlike Juventus, Inter, Lazio v.b. değil. O, onları sahada halleder. Ama bu yapılan yorumlar etkiler. Bırakalım Serie A’yı da o, çok iyi bildiği oranın felsefesiyle yönetsin. Kafası karışmasın. 
     
Stand up      Arkadaşım Popescu’ya, Pöpesqü diyerek daha önce bu sütunlarda gezinmişti. Şimdi Ankara’daki stand - up’ıyla geliyor. Üstelik yirmi bin canlı seyircili bir stand up. Televizyon seyredenleri de hesaba katarsak belki de rekora gidiyor Abdürrahim Albayrak. Veya futbolcuların Apo abisi. İyi kalpli, hoş, neşeli, sempatik, sıcakkanlı ve Galatasaraylı. Ama en önemli özelliği tabii dolarlı, marklı. Galatasaray onu kullanıyor diyor herkes. Bence yanlış. Veya tam doğru değil. O da Galatasaray’ı kullanıyor. Belli ki zeki ve akıllı. Galatasaray’da olmayanın onda olduğunu biliyor. Para, para, para. Ters çevirelim. Onda olan da Galatasaray’da yok. 
     Milliyet’teki röportajı tam sayfaydı. Başlığı da Tanju Çolak’ı, Hakan Şükür’ü kıskandıran cinsten. "Sanal santrfor". Üstelik made in Ercan Güven. Otobüsçüler kralı Albayrak’tan, bir - iki ayda Galatasaray’ın sanal santrforluğuna. Lucescu için söylediklerimi onun için de tekrarlayayım. Ağabeyim, dostum, arkadaşım, kardeşim, kayınpederim, kayınbiraderim olsa belki de mutlu olurdum. En azından mutsuz olmazdım. Ama o, Galatasaray’ın Futbol Şubesi Sorumlusu. Galatasaray Başkanı nasıl futbol takımının menajeri gibi davranmamalıysa, futbol şubesi sorumlusu da amigo olmamalı. Neyse, kısa keselim. O da ağabeyleri gibi bir - iki sene kullanır Galatasaray’ı. Sonra çekilir köşesine, ahk m keser. Ama itiraf edelim. Her şekilde Galatasaray ona çok şey borçlu. Hele bu dönemde. Hakkını verelim. Hatta bir başka Galatasaraylı’yı da unutmayalım. İster Mesut Yılmaz - Abdürrahim Albayrak co - prodüksiyonu diyelim. İster Rizeli hemşehri kanı, ya da ortak Galatasaray sevgisi. Sonuçta dolarlar, marklar. En büyük Apo abi... 
     
SERİ İLANLAR      Pazartesi - Çarşamba 09.30 - 10.00 
     Radyo D’de Cuma’ları ise Milliyet’teyiz Başka şubemiz yoktur. 
     İmza Köyün Delisi 
     



 SPOR 
























</TEXT>
</DOC>
