<DOC>
<DOCNO> 2774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/yazar/sazak.html </URL>
<DATE> 2001/01/18/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
AB türküsü 
</HEADLINE>
<TEXT>

     Türkiye'nin AB serüveni "Yemen türküsü"ne benzedi 40 yıldır yolunu gözlediğimiz Brüksel uğruna, kim bilir daha kaç kuşağın "demokrasi ve çağdaşlaşma" özlemini toprağa gömeceğiz. 
     Liderlerin "Ulusal Program" zirvesinde esen rüzgarlara bakılırsa Ankara, AB yolunda bir kez daha vites küçülttü. Ağırdan almanın "diplomatik" gerekçesi, Avrupa Parlamentosu'ndan çıkacak Katılım Ortaklığı Belgesi'yle ilgili "çerçeve yönetmeliğin beklenmesi" olsa da sıkıntı daha "derin"de gözüküyor. 
     Başbakan Ecevit son günlerdeki "asker - sivil" tartışmasını yorumlarken, Fikret Bila'ya dert yanmış 
     "Balkanlar'a bile demokrasi geldi, biz hala tartışıyoruz, demokrasi var mı, yok mu diye... İşte buna üzülüyorum." 
     Başbakan üzülmekte haklı. 
     Tarihin cilvesi işte Türkiye, ikinci Dünya Savaşı ertesinde 40 yıl "Batı'nın jandarmalığı"nı yapmasına karşın "soğuk savaş" sona erdikten sonra AB sıralamasında, Sovyetler'den kopan "Doğu Bloku" ülkelerinin gerisine düştü. Romanya, Bulgaristan bile çoktan trene atladılar, Türkiye ise elinde bilet peronda bekliyor. 
     "Geleceğe dönüş" filmlerindeki gibi, tarihin akışı geri çevrilebilse ve öteki senaryo uyarınca "Sovyetler'i Batı'dan korumaya çalışmış olsak" şimdiye çoktan trene atlamıştık 
     Soğuk savaş döneminde "askerin rolünü" tartışmayı nedense akla getirmeyen, üç askeri darbeye seyirci kalan Batı Avrupa ve ABD'nin sıra Türkiye'nin adaylığına gelince, "paşaları" hatırlaması ilginç değil mi 
     Evet, 2000'lerde dünya değişti, Batı demokrasileri bir yana, eski Doğu Bloku ülkelerinde siyasete yön veren MGK türü kurumlar yok ama "asker meselesi"ni AB adaylığında tek başına engel görmenin pratik sonucu nedir 
     The New York Times'ın yorumcusu, bir AB diplomatına dayanarak, "Türkiye bugünkü sivil - askeri konfigürasyonu ile AB için kabul edilebilir olmaktan uzak. Türklerin paşaları siyasetten uzaklaştırmak için bir yol bulması gerekiyor" diye yazmış. 
     Ordunun AB sürecinde, "üniter" yapıya ilişkin kaygılarını asker - sivil çatışması gibi sunup bu tartışma bitmeden Brüksel rüyasının gerçekleşmeyeceğini ifade etmenin yararı kime Dışarıdaki bu yorumlar, içerdeki "Bizi AB'ye zaten almazlar abicim .." lobisini güçlendirmekten başka işe yaramıyor. 
     MHP de seçim kazanmanın kolayını bulduğu için, "aman bölünmeyelim" propagandasıyla eş zamanlı "erken seçim" sinyalleri gözden kaçmıyor. 
     Anlaşılan Kürtçe TV, Güneydoğu'da ana dille eğitim, MGK'nın konumu, ölüm cezasının kaldırılması gibi "tartışmalı" konularda Bahçeli frene bastı. Ecevit ve Yılmaz da zaman kazanmak için şubatı bekleme formülü buldular. 
     Dışişleri ve AB Genel Sekreterliği buna rağmen umutlu. 
     Uzlaşma metnini hazırlama görevi Büyükelçi Volkan Vural'a verilmiş. AB Genel Sekreteri, duyarlı konularda liderleri bilgilendirerek, "Ulusal Program"ı şubatta Bakanlar Kurulu'na sunacak. 
     Dün konuştuğumuz diplomatlar "ihtiyatlı iyimserlik" içindeydiler ama siyasilerin AB konusunda daha hızlı davranmaları gerekiyor. 
     Müzakerelerin başlayabilmesi için kısa vadeli "siyasi kriter"lerin kabulü şart. 2001 sonuna kadar Meclis, reformları yapamazsa, 2002'de Güney Kıbrıs'ın üyeliği dahil, AB'de genişleme başlayacak. Ve Türkiye'nin 2004 takvimi yeni sorunlar çerçevesinde iyice zora girecek. 
     21'inci yüzyılın Avrupa'sında yer almak istiyorsak bunun yolu Ankara'dan geçiyor. Brüksel'den değil. 
     
     





AB böler mi 


Batı'daki çatlak 


Nasıl dostluk 


Köşk'ten izlenimler 


İki bakan daha öldü öldü dirildi 


Yoksulluğa talim etmek istemiyorsak... 


MGK, monarşilerden miras... 


400 bin kaçak yabancı 


Davetin ardından 


Bataklık... Alın, başınıza çalın .. 


Taktik savaşı 


Sözler güzel ya uygulama 


Gecikme değil de nedir 


"Bir de yüzer gezer santrallara bakalım..." 


Ruhi Su’yu anarken... 


62 yıl önce ve sonra... 


AB türküsü 


Kiracı mı kapıcı mı 


Zenginler cemaati yoksullar cemaati 


</TEXT>
</DOC>
