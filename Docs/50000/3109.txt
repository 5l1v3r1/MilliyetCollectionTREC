<DOC>
<DOCNO> 3109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/son/sondun09.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız mallarına protesto Fransız basınında 
</HEADLINE>
<TEXT>

     Fransa'da bugün çıkan gazeteler, Ermeni tasarısının kabul edilmesinden sonra Fransız mallarına boykot çağrılarına geniş yer verdiler. 
     Liberation gazetesi, ''Türkiye, Fransız mallarına boykot çağrısı yapıyor'' başlığıyla verdiği haberde, Türkiye'de Fransa'ya ekonomik ve kültürel yaptırımlar uygulanmasının istendiği bildirildi. Türkiye'de üst düzey yöneticilerin ve basının Fransa'yı kınayan görüşlerine yer verilen haberde, sivil toplum örgütleri, iş ve işverensendikalarının da Fransız mallarının boykot edilmesini istediği kaydedildi. 
     Le Figaro gazetesi de, ''Fransa'ya boykot çağrısı'' başlıklı haberinde, Ermeni tasarısının kabul edilmesinin, Türkiye'de Fransız aleytarı gösterilere yol açtığını, Fransa'ya ekonomik ve kültürel alanda yaptırım istemlerini yoğun bir biçimde gündeme getirdiğini bildirdi. 
     Aynı gazetenin bir başka haberinde ise Türkiye'deki Ermenilerin yaşamına geniş yer verilerek, İstanbul'da yaşayan bir Ermeni vatandaşın, ''Annem, babam ve dedem 1915 yılında öldü, bu yasa hiçbir şeyi değiştirmeyecek, benim için bu yasanın ne soğuk, ne de sıcak bir anlamı var'' yolundaki sözleri aktarıldı. 




</TEXT>
</DOC>
