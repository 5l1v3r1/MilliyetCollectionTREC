<DOC>
<DOCNO> 43504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/22/ekonomi/eko04.html </URL>
<DATE> 2001/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye rüşvet liginde dördüncü 
</HEADLINE>
<TEXT>

Dünya Bankası’nın araştırmasına göre yabancı şirketlerin gelirlerinin Arnavutluk’ta yüzde 4’ü, Romanya’da yüzde 3.5’i, Litvanya’da yüzde 3’ü, Türkiye’de ise yüzde 2.5’i rüşvete gidiyor 
     ANKARA Milliyet 

     Dünya Bankası, Türkiye’deki yabancı sermayenin yolsuzluk ve rüşvetten bıktığını ortaya çıkardı. Yabancı yatırımcılar, Türkiye’deki yolsuzluğun azaltılması için daha fazla vergi ödemeye bile razı. Ankara’daki konferansta, Dünya Bankası uzmanlarından İsmail Arslan ile Joel S. Hellman’ın, Avrupa ve Orta Asya’daki 26 ülkede faaliyet gösteren 4 bin yabancı şirket arasında yaptığı araştırmasının sonucuları da açıklandı. 
     Türkiye’den 150 yabancı şirketi de kapsayan araştırmaya göre, Türkiye, en çok rüşvet olan ülkeler arasında dördüncü sırada. Yabancı şirketlerin gelirlerinin Arnavutluk’ta yüzde 4’ü, Romanya’da yüzde 3.5’tan fazlası, Litvanya’da yüzde 3’e yakını, Türkiye’de yüzde 2.5’ten fazlası rüşvet olarak kamu görevlilerine ödeniyor. 
     
     Vergi versek daha iyi’ 
     Türkiye’de en çok rüşvet lisans, gümrük, ihaleler ve vergi dairelerinde alınıyor. Kamu ihalelerinde en fazla rüşvet ödenen ülke Türkiye. İhale bedelinin yüzde 6’sına varan bir oranda rüşvet alınıyor. Bürokrasi ve engellerin en karmaşık ve en fazla olduğu ülkeler arasında da Türkiye ilk sıralarda. Türkiye’deki yabancı şirketlerin yüzde 80’i rüşvet yerine daha fazla vergi vermeye razı. 
     



 EKONOMİ 


















</TEXT>
</DOC>
