<DOC>
<DOCNO> 22900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/spor/spo04.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’da şok 
</HEADLINE>
<TEXT>

Bordo-Mavili takımda, ayak bileğinin çok ağrıdığını söyleyen Sergen, G.Saray maçında oynamayacak 
     TRABZONSPOR’DA Sergen’in Galatasaray maçında forma giyemeyeceği açıklandı. Denizli karşılaşmasında ayak bileğinden sakatlanan milli futbolcu, "Sanırım oynayamayacağım. Ayak bileğim çok ağrıyor. Oysa oynamayı çok istiyordum" dedi. Öte yandan dünkü idmanda sol ayak bileğine darbe alan Gökdeniz çalışmayı terk etti. Bu futbolcunun Galatasaray maçına yetiştirilmeye çalışılacağı bildirildi. 
     TEKNİK Direktör Sadi Tekelioğlu, "Kazanmak için çıkacağız" dedi. Sakat Osman ve cezalı Hami’nin forma giyemeyeceğini belirten Tekelioğlu, "Kendimize yakışır bir şekilde futbolumuzu oynayıp, maçtan da iyi sonuçla ayrılacağız. Şaibesiz bir maç olacak" diye konuştu. Öte yandan yönetim, futbolculara yedi maçlık prim alacaklarından dolayı 28 Mayıs gününe toplam 167 milyar liralık çek verdi. 
     
     Şimdi de Kalilu 
     TRABZONSPOR, Mali Ümit Milli Takımı’nın 18 yaşındaki genç savunma oyuncusu Kalilu ile anlaştı. Afrika Ümitler Kupası’nda izlenip, beğenilen Kalilu’nun 1.90 boyunda olduğu ve libero - stoper oynadığı belirtildi. Bu arada menajerler Makedon forvet Bekiri’yi önerdiler. 
     



 SPOR 

























</TEXT>
</DOC>
