<DOC>
<DOCNO> 49987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/sondun23.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistanlı avukatlar da "Cihad"a katılıyor... 
</HEADLINE>
<TEXT>

     Pakistan'ın tutucu Ketta kentinden 70'den fazla avukat, Taliban'a ''meşru zeminde'' destek sözü vererek, 
     ''ABD'ye karşı cihada'' katılacağını açıkladı. 
     Pakistan'ın Afganistan'a komşu Belucistan eyaletinin başkenti Ketta'daki Baro'nun Başkanı Zahur Ahmed Şavani, ''Taliban ile birlikte cihada katılacaklarını'' belirterek, ''Müslüman dünyası ABD'nin Afganistan'a yönelik bomardımanları sürdürmesine izin vermemeli'' dedi. 
     ''Ketta kenti avukatlarının Taliban'ın yanında olduklarını ve Taliban'a yardım edeceklerini'' söyleyen baro avukatlarından Abdülaziz Hilci de, ''Uzun bir süredir hukukla uğraşıyoruz ve Taliban'ın 11 Eylül saldırılarının sorumlusu olduklarına dair kanıt bulunmadığını biliyoruz'' diye konuştu. 
     Polis yetkilileri de yaptıkları açıklamada, Ketta kentinde 550 kadar esnaf ve işadamının Taliban'a katılmak üzere bugün Afganistan'a geçtiklerini belirttiler. 
     Amerikan hava akınlarına karşın hala çok sayıda kişinin de Pakistan'dan Afganistan'a ticari amaçla geçtiği ifade ediliyor. 
     






</TEXT>
</DOC>
