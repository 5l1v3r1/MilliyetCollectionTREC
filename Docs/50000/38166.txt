<DOC>
<DOCNO> 38166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/siyaset/asiy.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
7 yıllık ama 7’lik deprem gibi sözler 
</HEADLINE>
<TEXT>
İşte Tayyip 94 
Erdoğan, RP İstanbul İl Başkanı’yken tekbir sesleriyle kesilen konuşmasında Avrupa Birliği’ne girmeyeceğiz’, Laiklik tabii elden gidecek’ diyor 
     İSTANBUL Milliyet 

     Recep Tayyip Erdoğan'ın, Adalet ve Kalkınma Partisi'nin AKP geçen hafta kurulmasının ardından bağlılık yeminleri ettiği laik Cumhuriyet ve Meclis'e karşı "Müslümanları ayaklanmaya çağırdığı" ortaya çıktı. Erdoğan, "İslam lemi Müslüman Türklerin kıyamını bekliyor. Cezayir gibi değil, hazmettire hazmettire geliyoruz. Laiklik tabii elden gidecek" dedi. 
     Kanal D, dün akşam, Erdoğan'ın, kapatılan RP'nin İstanbul İl Başkanı olduğu dönemde 1994 Ümraniye İlçe Örgütü binasının açılışında yaptığı konuşmayı yayınladı. Erdoğan, "Bu hukuku hazırlayanlar, bu düzenin kaldırılmasının maşası olacak" diyerek, "Demokrasi bizim için araçtır" sözleriyle bilinen yaklaşımını yineliyor. Sözleri tekbir sesleriyle kesilen Erdoğan, şunları söylüyor 
     
     LAİKLİK TABİİ ELDEN GİDECEK 
     Tutturmuşlar laiklik elden gidiyor... Yahu bu millet istedikten sonra, tabii elden gidecek yahu Sen bunun önüne geçemezsin ki... Millete rağmen bu yürümez zaten. Sonra nedir bu laiklik Allah aşkına Bir tarif edin diyorsun, tarif etmiyor. Bu ne menem şey yahu... Çıkıyor İçişleri Bakanı, "Devlet dine karışır." Eeee, gerisini niye söylemiyorsun Din 'devlete karışır' demiyor. 
     
     LAİK VE MÜSLÜMAN OLUNMAZ 
     Hem laik, hem Müslüman olunmaz. Ya Müslüman olacaksın, ya laik. İkisi bir arada, ters mıknatıslanma yapar. 
     
     EGEMENLİK ALLAH'INDIR 
     "Ben Müslümanım" diyenin tekrar yanına gelip bir de "Aynı zamanda laikim" demesi mümkün değil. Niye Çünkü Müslümanın yaratıcısı Allah, kesin h kimiyet sahibidir. Egemenlik kayıtsız şartsız milletindir, koskoca bir yalan. Egemenlik kayıtsız şartsız Allah'ındır. 
     
     ANAYASA'YI SARHOŞLAR HAZIRLADI 
     Kaptıkaçtı, maptıkaçtı Prof. Dr. Orhan Aldıkaçtı var ya, Anayasa'yı hazırlıyorlar, biz de oradayız... Eski Maliye Bakanı Vural Arıkan, o da tam böyle zil zurna sarhoş, ayakta duramıyor. O da akıl veriyor. Adamlar ayık kafayla hazırlamıyorlar bunu. Sonra iki senede deliniyor. 
     
     AB'YE GİRMEYECEĞİZ 
     Avrupa Topluluğu'na girmek için koşturuyorlar. Onlar da bizi almamayı düşünüyorlar. Eee ... Biz de girmemeyi düşünüyoruz. Avrupa Topluluğu'nun asıl adı Katolik Hıristiyan Devletler Birliği'dir. 
     
     KIYAM BAŞLAYACAK 
     1.5 milyarlık İslam lemi Müslüman - Türk milletinin ayağa kalkmasını bekliyor. Kalkacağız. Işıkları göründü. Allah'ın izniyle bu kıyam başlayacak. 
     
     ÜMMETÇİ OSMANLI MİLLETİ TUTTU 
     Yahu milletin bütünlüğü "Ne mutlu Türküm diyene" ifadesiyle sağlanır mı Osmanlı, 30'u aşkın etnik grubu ümmet düşüncesiyle bir arada tuttu. Biz de inanç birliğiyle tutacağız. 
     
     TERÖR MECLİS'TE 
     H l terörü Cudi dağlarında arıyorlar. Terör Meclis'te yahu Orada işi halledin. 
     
     ORDU REFAHÇI 
     Bu ordu, iddia ediyorum ki Refahçı'dır. Evet, evet kül kalkıyor. Bak Saratoga - Muavenet olayında muhterem hocamız Erbakan Genelkurmay'ı ziyaret etti. Komutanlarda İfade aynen şu Sizin gibi düşünüyoruz. Bizim ordumuz bu ülkenin bağımsızlığını korumak için var. NATO'ya kul köle olmak için değil. Amma işte bu ifadeyi kullanacak bir otorite yoksunluğu var ülkemizde. 
     
     HAZMETTİREREK GELİYORUZ 
     Türkiye, Cezayir olur mu, diye soruyorlar. Biz hazmettire hazmettire geliyoruz, Allah'ın izniyle. Artık bu film tanınmaya başladı. Şimdi artık millet sadece aktörleri değil, senaryoyu değiştirmeye talip. Ve bu senaryonun değiştirilme çalışmalarıdır bu çalışmalar. Biz onun için geliyoruz. Bu düzenin koruyucusu olamayız, mümkün değil. Bu hukuku hazırlayanlar, bu düzenin kaldırılmasının maşası olacaklar. 
     
     DOĞUMEVİNE KADIN 
     Belediyelerimiz hastaneler, doğumevleri yapıyor. Doğumevlerinde sadece kadın doktorlar çalışacak. Adil düzenin sağlık anlayışı da görülecek. Psikolojide, çocuk bakımında, öğretmenlikte yetişmiş başörtülü kızlarımız var. Şimdi işe alınmayan bu başörtülü kızlarımız anaokullarında yavrularımızı yetiştirecek. 
     



 SİYASET 














</TEXT>
</DOC>
