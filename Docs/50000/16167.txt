<DOC>
<DOCNO> 16167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/guncel/gun05.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yerli turistlere Antalya haram 
</HEADLINE>
<TEXT>

Akdeniz doldu, sıra Ege’de 
     ANKARA Milliyet 

     Üç ay içinde yaklaşık 1 milyon 300 bin kişinin ziyaret ettiği Türkiye’nin güney sahillerinde bu yaz yer bulmak neredeyse imkansız olacak. Bu yaz boyunca özellikle Antalya bölgesindeki tüm tesislerin dolu olduğunu açıklayan Türkiye Seyahat Acenteleri Birliği TÜRSAB İkinci Başkanı Hülya Aslantaş, "Bu yıl Türkiye’ye, özellikle de güney sahillerine büyük ilgi var. Gelen talepleri Ege’ye kaydırmaya başladık. Çünkü Antalya bölgesinde doluluk oranı yüzde yüze yaklaştı" diye konuştu. Yoğun talep nedeniyle rezervasyonları Ege’ye kaydırdıklarını doğrulayan ETS Genel Müdürü Mehmet Ersoy da "Yerli turist için bu yıl yer bulmak zor olacak. Tatile gitmek isteyenler mutlaka erken rezervasyon yapmalı" derken Asya Tur’un sahibi Haldun Bezci de bu yıl hem yer olmaması, hem de fiyatların yüksekliği ve yaşanan ekonomik krizin etkisiyle iç turizmde yüzde 25 daralma beklediklerini söyledi. 
     


 GÜNCEL 


















</TEXT>
</DOC>
