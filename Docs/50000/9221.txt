<DOC>
<DOCNO> 9221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/son/soneko15.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası "Türkiye'ye yönelik desteğimiz sürüyor" 
</HEADLINE>
<TEXT>

     Dünya Bankası, Türkiye'ye yönelik desteğinin 2001 yılında da devam ettiğini bildirdi. 
     Dünya Bankası'ndan yapılan açıklamada, Dünya Bankası'ndan iki ekibin haftasonu Türkiye'ye gelerek Türk yetkilileri ve IMF ile yakın temaslar ışığında, yapısal reform ve özelleştirme konularının dahil olduğu gözden geçirilmiş ekonomik çerçeve üzerinde çalışmalara başladığı bildirildi. 
     Açıklamada, bankacılık alanındaki ekibin son mali gelişmelerin bankacılık sistemi üzerindeki etkilerine odaklanarak sistemin ve özellikle de kamu bankalarının gelecek ihtiyaçlarını değerlendireceği belirtildi. 
     Tarım ekibinin ise çiftçiler için doğrudan gelir destekleme sisteminin başlangıç bedeli olarak verilecek kredinin hızlı dağılımı ve çiftçilerin ekonomik olmayan üründen daha kolay satılabilir ürünün geçişlerindeki maliyeti karşılama konuları başta olmak üzere Tarım Reformu Uygulama Projesi ARIP çalışmalarına başladığı kaydedildi. 
     
     



</TEXT>
</DOC>
