<DOC>
<DOCNO> 39174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/spor/spo15.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Stam Lazio’da      GALATASARAY’IN Şampiyonlar Ligi’ndeki rakiplerinden İtalyan Lazio, İngiliz Manchester United’in Danimarkalı savunma oyuncusu Jaap Stam’ı renklerine kattı. Tecrübeli futbolcunun, 23.6 milyon dolara mal olduğu öğrenildi. 
     
Milliler’den işbaşı      2002 Dünya Kupası Eleme Grubu’nda mücadele eden A Milli Takım’ın aday kadrosu, 1 Eylül’de deplasmanda Slovakya, 5 Eylül’de de İstanbul’da İsveç ile yapacağı maçlar için bugün toplanacak. Polat Oteli’nde bir araya gelecek milliler, akşam 19.00’da Florya Metin Oktay Tesisleri’nde antrenman yapacak. 
     
Ukrayna’yı yendik      21. Dünya Üniversite Yaz Spor Oyunları’na, Çin’in başkenti Pekin’de devam ediliyor. Oyunlarda erkek voleybol dalında B Grubu’nda bulunan Türkiye, Ukrayna’yı 3 - 2 yenerek, ilk sekiz takım arasına girme şansını yakaladı. Erkek basketbolda ise Ay - Yıldızlı ekibimiz Almanya’ya 91 - 57 mağlup oldu. 
     
ABD Açık başlıyor      TENİSTE sezonun dördüncü ve son Grand Slam turnuvası ABD Açık bu gece New York’ta başlıyor. 9 Eylül’de sona erecek turnuvanın erkekler kategorisine Brezilyalı Gustavo Kuerten bir numaralı seribaşı olarak girerken, bayanlarda da İsviçreli Martina Hingis yine şampiyonluğun favorisi olarak gösteriliyor. 
     
Süper gol devretti      SPOR Toto’nun 1-2-1-0-1-1-2-1-0-1-0-2-0-1-1 şeklinde biten kombinesinde 15 bilenler 14 milyar 41 milyon 915 bin, 14 bilenler 206 milyon 485 bin, 13 bilenler 13 milyon 770 bin, 12 bilenler 2 milyon 255 bin lira kazandı. Skor Toto’da 1. Maç 4-1 , 2. Maç 3-6 , 3. Maç 4-0 sonuçlandı, üç bilen çıkmadığından 19 milyar 365 milyon 475 bin lira devretti. Süper Gol’de ise 1-2-3-8-9-14-16-26 sıralamasında 8 bilen olmadı, 13 milyar 321 milyon 890 bin lira devretti. 7 bilenler 13 milyon 210 bin lira, 6 bilenler 1 milyon 100 bin lira kazandı. 
     



 SPOR 



























</TEXT>
</DOC>
