<DOC>
<DOCNO> 32164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/son/sondun05.html </URL>
<DATE> 2001/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de gerginlik dinmiyor..Asya kökenli gençler polisle çatıştı.. 
</HEADLINE>
<TEXT>

     İngiltere'nin orta kesimindeki Stoke-on-Trent kentinde, 300 dolayında Asya kökenli gencin polisle çatıştığı bildirildi. 
     Polis yaptığı açıklamada, Milliyetçi Parti'nin kentte yürüyüş düzenleyeceğine ilişkin haberler üzerine, yürüyüşü protesto etmek için toplanan gençlerin, polise tuğla, kaldırım taşı ve şişelerle saldırdıkları, olaylarda yaralanan olmadığı belirtildi. Açıklamada, 20 kişinin kamu düzenini bozmaktan gözaltına alındığı kaydedildi. 
     Öte yandan İngiltere'de Asya kökenlilerle çatışmaları tahrik etmekle suçlanan Milliyetçi Parti lideri Nick Griffin'in, mültecilere karşı bir kampanya başlatma hazırlığı içinde olduğu bildirildi. 
     Griffin'in bu amaçla İskoçya'dan başlayacak bir kampanya düzenlediği, kampanya çerçevesinde özellikle mültecilerin yoğun olarak yaşadıkları bölgelere geziler düzenleyerek halkı kışkırtmaya hazırlandığı belirtiliyor. 







</TEXT>
</DOC>
