<DOC>
<DOCNO> 23277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/guncel/gun05.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Çağlar’a ÇETE cezası 
</HEADLINE>
<TEXT>

Egebank’tan aldığı usülsüz krediler nedeniyle hakkında dava açılan Çağlar, Çeteye yardım etmek’ ve dolandırıcılık yapmak’la suçlanıyor. 8.5 yıl hapsi isteniyor. 
     SEMRA PELEK İstanbul 

     Etibank soruşturması kapsamında tutuklanan Cavit Çağlar hakkında, Egebank’tan aldığı usülsüz krediler nedeniyle dava açıldı. Ek iddianamede, "Çeteye yardım etmek" ve "banka aracı kılınarak dolandırıcılık yapmaköla suçlanan Çağlar’ın 8.5 yıla hadar hapsi istendi. 
     İstanbul DGM Cumhuriyet Savcısı Ercan Cengiz, beş sayfalık iddianamede, Çağlar’ın kendi şirketleri adına Egebank’tan 7 milyon 400 bin dolar usülsüz kredi aldığını belirtti. Borcuna karşılık bankaya 3 milyon 900 dolar ödeyen Çağlar’ın, geri kalanını da borç tasfiye sözleşmesi imzalayarak takside bağladığı kaydedildi. Bu krediler nedeniyle TCK’nın, "çeteye yardım etmek" suçunu düzenleyen 314. ve "banka aracı kılınarak dolandırıcılık yapmak" suçunu düzenleyen 504 8. maddesi gereği hakkında dava açılan Çağlar’ın 8.5 yıla kadar ağır hapsi talep edildi. Savcılık ifadesinde, Murat Demirel’den aldığı krediyi geri ödediğini belirten Çağlar, ayrıca kredi karşılığı yatını verdiğini, bu nedenle aslında iki kez dolandırılmış olduğunu söylemişti. Çağlar’ın bu sözlerine de atıfta bulunulan iddianamedeyse, borcun geri ödenmesinin suçu ortadan kaldırmadığına dikkat çekildi. 
     Ek iddianamenin, 31 Mayıs’ta başlayıp iki gün sürecek Egebank ana davasıyla birleştirilmesi bekleniyor. Kartal Özel Tip Kapalı Cezaevi’nde tutuklu bulunan Çağlar’ın da duruşmaya getirilebileceği kaydediliyor. 
     



 GÜNCEL 
















</TEXT>
</DOC>
