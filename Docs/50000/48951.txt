<DOC>
<DOCNO> 48951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/son/soneko13.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti... 
</HEADLINE>
<TEXT>

     İMKB Ulusal-100 Endeksi, dünkü kapanışa göre 480.84 puan artarak, 1. Seans sonunda 9,823.71 puana yükseldi. 
     Hisse senetleri ortalama yüzde 5.15 oranında değer kazandı. 
     Borsa'da, Devlet Bakanı Kemal Derviş'in İtalya'da yaptığı temaslarda ek kaynak konusunda ortaya çıkan olumlu havaya bağlanan bir çıkış yaşandı. 
     Günün ilk seansı 70.27 puanlık artışla 9,413.14 puandan açıldı. 
     Gelen alımlarla endeks çıkış eğiliminde oldu. Seansın ilk yarısı 3.43 puanlık artışla 9,696.30 puandan geçilirken, ortalama değer artışı yüzde 3.78 düzeyinde gerçekleşti. 
     Artışlar ikinci yarıda da devam etti. Endeks kapanışta 480.84 puanlık artışla 9,823.71 puana ulaşırken, hisse senetlerinin dünkü kapanışa göre ortalama değer artışı yüzde 5.15 oldu. Endeks en yüksek 9,830.51 puan gördü. 
     Kapanışta mali endeks 648.68 puanlık artışla 12,4.03 puana, sınai endeks 351.04 puan artışla 8,996.04 puana, hizmetler endeksi de 308.32 puanlık artışla 6,274.90 puana yükseldi. 
     Önceki kapanışa göre mali grup hisseler ortalama yüzde 5.50 oranında, sınai grubu hisseler yüzde 4.06 oranında ve hizmet grubu hisseler yüzde 5.17 oranında değer kazandı. 
     1. seansta işlem gören toplam 278 hisse senedinden 246'sı değer 
     kazanırken, 18 hisse senedi değer kaybetti, 14 hissenin fiyatında ise değişiklik olmadı. İşlem hacmi 277 trilyon 347 milyar 718 milyon lira olarak gerçekleşti. 1. seansta, Garanti Bankası, Yapı ve Kredi Bankası, Tüpraş, Turkcell ve Ereğli Demir Çelik en yoğun işlem gören hisseler oldular. 
     






</TEXT>
</DOC>
