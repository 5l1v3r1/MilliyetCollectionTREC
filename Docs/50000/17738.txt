<DOC>
<DOCNO> 17738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/guncel/gun08.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeçen terörü mü 
</HEADLINE>
<TEXT>

ÇAPRAZ ATEŞ 
     ÖNAY YILMAZ 

     Swissotel’i basarak otel müşterilerini rehin alan ve dün sabah teslim olan Muhammed Emin Tokcan liderliğindeki grubun, terörist mi, eylemci mi oldukları yıllar önce de tartışma konusu olmuştu. Aradan 5 yıl geçti. Aynı grup, önceki akşam yine bir eylem gerçekleştirdi. Şimdi aynı soruyu soruyoruz Onlar terörist mi, eylemci mi 
     
     Hikmet Çetinkaya Cumheriyet 
Bu terörizm      Avrasya feribotu kaçırıldığında, bütün medya bunu bir eylem olarak görmüştü. Ne yazık ki Swissotel’deki bu olayı, yine bir grup silahlı eylemci diye izledim televizyonlarda. Bizim teröristimiz iyidir’ mantığı var. İnsanların özgürlüklerini silah yoluyla kısıtlıyorlar, yaklaşık 12 saate yakın otelde rehin alıyorlar. Bu bir terörist eylemdir. 
     
     Prof. Dr. Bakır Çağlar 
Masum değiller      Bu eylemciler hiçbir zaman masum bir eylemci olmadılar. İç hukukun yanı sıra, Türkiye’nin de taraf olduğu uluslararası sözleşmeler çerçevesi içinde açıkça bir terörist eylemdir. Gereğini de hukuk kuralları çerçevesi içinde yapmak lazımdır. Bu konuda bir hoşgörü söz konusu olamaz. Üstelik bu tür eylemler, bir süredir uluslararası düşünce mekanında insanlığa karşı suç olarak nitelendirilmeye başladı. 
     
     Oktay Ekşi Hürriyet 
İyi terörist yoktur      Dünyada iyi terörist diye bir kavram olmadığının herkesce kabul edilmesi gerekir. Çeçen kökenli militanları 1996’da bazı kişiler bağırlarına bastılar kahramanlar gibi karşıladılar. Kendisini de kahraman sanan bazı haddini bilmez kalemler bunlara terörist diyenleri kınamaya kalktılar, şimdi o yazıların o sözlerin sahipleri, dediklerine ve yazdıklarına bakarlarsa dünyada iyi terörist’ diye bir kavramın bulunmadığını umarım görürler. 
     
     Abdurrahman Dilipak Akit 
Ucuz tanımlayalım      Ben Avrasya feribotunun kaçırılması eyleminin, Çeçen davasına hizmet etmekten çok, siyasi, ekonomik yansımaları yol açacağını yazmıştım. Ancak köşeye sıkıştırılmış insanların, başka seçenekleri olmadığını dile getirmiş, bunu eleştirmiştim. Bu iyi niyetli çabaların her zaman doğru sonuç vermeyeceğini de belirtmiştim. Ben terör kelimesini çok ucuza kullanmak istemiyorum. Kaybedilen tüm kurtuluş savaşları terördür ama kazanılan tüm terör eylemleri kurtuluş savaşının bir parçasıdır. 
     
     Mevlüt Özcan Milli Gazete 
Bu bir eylem      Bana göre bu bir eylemdir. Fakat bu tür şeyler saygı getirmiyor benim kanaatime göre. Ancak Çeçenler seslerini duyurabilmek için bunu yapmışlar ve yapıyorlar. Çeçenlerin başka türlü seslerini duyurma şansları yok. Biliyorsunuz Çeçenistan’da bir soykırım sözkonusu... O bakımdan seslerini duyurma açısından, ben bu yapılan eylemleri olumlu karşılıyorum. Terörist hareket olarak değil, bir eylem olarak değerlendiriyorum. 
     



 GÜNCEL 















</TEXT>
</DOC>
