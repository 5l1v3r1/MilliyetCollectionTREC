<DOC>
<DOCNO> 10785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/dunya/adun.html </URL>
<DATE> 2001/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi de toprak talebi 
</HEADLINE>
<TEXT>

Ermenistan’da hükümet görevlileri toprak talebini artık yüksek sesle dile getiriyorlar. Devlet Başkanı Koçaryan’ın İnsan Hakları Komisyonu Başkanı Hayrikyan, Kars ve Ardahan’ın iade edilmesini’ istedi 
     CENK BAŞLAMIŞ Moskova 

     Ermenistan’da Ankara’ya karşı yürütülen kampanyanın ikinci aşamasında, Türkiye’den toprak talepleri hükümet görevlileri ve siyasi parti liderleri düzeyinde de yüksek sesle dile getirilmeye başlandı. 
     Kendi Geleceğini Belirleme Partisi lideri ve devlet başkanlığına bağlı İnsan Hakları Komisyonu Başkanı Paruir Hayrikyan, Kars Antlaşması’nın yaklaşan yıldönümü nedeniyle yaptığı açıklamada, Kars, Ardahan ve Nahçivan’ın Ermenistan’a "iade edilmesini" istedi. 
     1921’de Türkiye ile Rusya arasında imzalanan antlaşmanın iptal edilmesi çağrısında bulunan Hayrikyan, dönemin Sovyet lideri Vladimir Lenin’le Bolşevik yöneticileri, "Ermeni topraklarını Türkiye’ye satmak ve soykırıma yardım etmeköle suçladı. Hayrikyan, Rusya’nın Kars Antlaşması’nı iptal etmesini de istediklerini, bu amaçla 16 Mart’ta başkent Erivan’da düzenlenecek gösteriyle büyük bir kampanya başlatacaklarını açıkladı. 
     Ermeni politikacı Pamir Hayrikyan, eski Devlet Başkanı Levon Ter - Petrosyan’ın ülke çıkarlarını savunmadığını, şimdiki lider Robert Koçaryan’ın da Kars, Ardahan ve Nahçivan’ın Ermenistan’a iade edilmesi yolunda yeterli çaba göstermediğini söyledi. 
     Nahçivan, Türkiye sınırında, Ermeni topraklarıyla çevrilmiş, ancak Azerbaycan’a ait özerk bir cumhuriyet. Sözde soykırımın kabul edilmesi için yürütülen kampanyaya destek veren Robert Koçaryan, Türkiye’den toprak talebinde bulunmadıklarını söylemiş, bu açıklama milliyetçi Ermeni partilerinin tepkisini çekmişti. 
     
Aliyev Ankara’ya geliyorANKARA Milliyet 
     Azerbaycan Cumhurbaşkanı Haydar Aliyev, Cumhurbaşkanı Ahmet Necdet Sezer’in göreve gelmesinin ardından yarın beş günlük bir resmi ziyaret için Türkiye’ye gelecek. Aliyev’le yapılacak görüşmeler sırasında Dağlık Karabağ sorununun çözümüne yönelik son gelişmeler ile Bakü - Ceyhan petrol boru hattı ile Azerbaycan’dan doğal gaz alımına ilişkin konular ele alınacak. 
     


 DÜNYA 












</TEXT>
</DOC>
