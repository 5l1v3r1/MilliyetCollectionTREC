<DOC>
<DOCNO> 8979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/yasam/yas01.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İngilizler bifteği unuttu 
</HEADLINE>
<TEXT>

Delirmeyen İngiliz danaları şimdi de şap hastalığı’na yakalandı. Binlerce danayı itlaf eden İngilizler iyice vejetaryen oldu... 
     DIŞ HABERLER SERVİSİ 

     Deli dana’ tedirginliğini üzerinden atamayan İngiltere’yi şimdi de şap hastalığı’ tehdit ediyor. Geçen hafta ortaya çıkan şap hastalığı’ nedeniyle tarım kesiminde bir haftalık olağanüstü hal ilan edildi. 
     Kasapların et satışları durdurulurken, çiftlikler karantinaya alındı. Tarım Bakanlığı’nın binlerce hayvanın itlaf kararı da hemen uygulamaya konuldu. 
     Yetkililerin, yüksek oranda bulaşıcı olduğunu doğruladığı şap virüsü domuz, koyun, keçi, dana gibi küçük ve büyük baş hayvanlarında görülüyor. Hastalık, rüzgar, araç tekerlekleri, kıyafetler yoluyla insanlara da bulaşabiliyor. 
     
     Tatbikatlar iptal 
     Bu nedenle hastalığın ortaya çıkma olasılığı olan çiftliklerde, hayvanların kontrol altında tutulmasının yanı sıra, tarlalara giren çıkan araçların tekerlekleri de dezenfekte ediliyor. Ayrıca buralarda çalışanlar ayakkabılarını kapı girişlerine yerleştirilen kovaların içine fırçalıyor. Askeri birliklerin kırsal kesimdeki tatbikatları da bu yollardan hastalık bulaşmasını önlemek üzere iptal edilmiş bulunuyor. 
     İngiliz hükümeti, hastalık nedeniyle halkı panik yaratmamaya çağırsa da ülkede et satışları durma noktasına geldi. 
     


 YAŞAM 

















</TEXT>
</DOC>
