<DOC>
<DOCNO> 43730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/25/dunya/dun06.html </URL>
<DATE> 2001/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Teknoloji de çaresiz 
</HEADLINE>
<TEXT>

     DIŞ HABERLER SERVİSİ 

     ABD'nin, Afganistan'ın erişilmez dağlarındaki mağaralarda saklandığı öne sürülen Suudi terörist Usame bin Ladin'e karşı kullanmayı planladığı yüksek teknoloji ürünü casus uydular, pilotsuz uçaklar, hareket algılama cihazları ve akıllı bombalarla ilgili bilgiler su yüzüne çıkmaya başladı. Amerikan hava kuvvetlerinin elinde iki tip pilotsuz uçak bulunuyor. Bunlardan biri alçaktan uçan "Predator". Pentagon, geçen pazar bu uçaklardan birinin Afganistan üzerinde kaybedildiğini açıklamıştı. "Global Hawk" türü pilotsuz uçak ise çok daha yüksekten uçuyor. Uçakların, hedefte 40 saat kalarak çektiği yüksek çözünürlü resimleri Pentagon'a ilettiği belirtiliyor. Uzmanlar, tüm bu yüksek teknoloji ürünü araç ve gerece rağmen, üniformasız savaşçılar ve mağaralarda saklanan teröristlerle mücadele etmenin güç olduğunu Sırbistan, Irak ve Somali’de bunun yeterli olmadığının görüldüğünü vurguluyor. 
     



 DÜNYA 















</TEXT>
</DOC>
