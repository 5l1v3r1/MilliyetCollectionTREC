<DOC>
<DOCNO> 39525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/yazar/tamer.html </URL>
<DATE> 2001/08/29/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Depremzedelerin yakınmalarına bakandan onay 
</HEADLINE>
<TEXT>

Bayındırlık Bakanı Koray Aydın, MHP’li müteahhitlerin kayırıldığı iddiası hariç deprem bölgesindeki müteahhitlerle ilgili yakınmaları zımnen de olsa kabul etti 
     Deprem bölgesi müteahhidi MHP’li değilse yandı" başlıklı yazımın yayınlandığı gün, Bayındırlık Bakanı Koray Aydın’dan telefon geldi. Ancak benim doktor randevularım ve Üzeyir Garih cinayeti nedeniyle hem görüşmemiz, hem de bu görüşmeyi sizlere aktarmam biraz gecikti. 
     Koray Aydın, Milliyet TIR’ına gelen depremzede vatandaşların müteahhitlerle ilgili şikayetleri üzerine yazdığım yazıda yer alan iddiaların tümüne yanıt verdi. Hem de çoğu politikacı gibi lafı uzatıp sakız etmeden kısa, açık ve net olarak... 
     Bakan Aydın, ilk söz olarak deprem bölgesindeki kalıcı konutlar için uygulanan ihale sistemini savundu 
     "Şeffaf, açık ilanlı, en fazla kırımı yapana verilen uluslararası ihale yaptık. Herkesin gözü önünde oldu. Kayırma söz konusu olamazdı. Zaten sonradan biz aradan çekildik." 
     
     "Taşeronluk sistemi maalesef çok güçlü" 
     İyi de en fazla fiyat kıran müteahhit, işi kendi üzerinde tutmuyor ki Alıyor komisyonu, devrediyor taşerona... Taşeron da alıyor komisyonunu, devrediyor işi bir başka taşerona... İt ite, it kuyruğuna misali bu zincirin halkaları beşinci, altıncı, hatta sekizinci taşerona kadar uzayıp gidebiliyor. Bu durumda babam da verir rahmetli babacığım değil tabii en düşük fiyatı Nasıl olsa kaybedeceği bir şey yok ki 
     Bakan Aydın’ın bu itirazıma yanıtı "Türkiye’de çok güçlü taşeronluk sistemi vardır Meral Hanım. Ben bu sektörden geldiğim için sektörü çok iyi bilirim. Depremden çok önce, yıllardan beri sistem böyle işler. Deprem bölgesindekilerin de anlattıkları gibi işlerin bir taşerondan diğerine devredilmesi maalesef önlenemiyor. Bunun için de Kamu İhale Yasası’nın değişmesi gerek" oldu. 
     Demek ki sayın bakanımız da, yaptıkları ihalenin pek de övünülecek bir yöntem olmadığını kabul ediyor. "Ama bugün için elimizde daha iyi yöntem yok" diyor. Bayındırlık Bakanlığı’nın ihaleyi sonuçlandırdıktan sonra devre dışı kaldığını eklemeyi de ihmal etmiyor. 
     
     Dişçiden belge istenir, müteahhitten istenmez 
     Koray Aydın’ı dinlerken, kalıcı konutu kalitesiz çıkan bir depremzedenin şu sözlerini anımsıyor ve sayın bakana da tekrarlıyorum "Dişimizi çektirirken bile gittiğimiz doktorun yeterlilik belgesini arıyoruz da, her önüne gelene nasıl herhangi bir belge ibraz etmesine gerek görülmeden, ehil olup olmadığına bakılmaksızın 3. ya da 5. taşeron olarak kalıcı konut yapabiliyor" 
     Aydın bu sözlere de hak veriyor ve yeni İhale Yasası’nın bugünkü taşeronluk sistemini çökerteceğini söylüyor. "Deprem bölgesindeki müteahhitlerden bir bölümünün esnafı dolandırdığı da doğrudur," diyor Aydın. Ama hemen ardından da haklı bir tespit yapıyor "Bakanlık olarak biz bundan sorumlu tutulamayız. Ben de ticaretin içinden geliyorum. İş yaparken dikkatli olsunlar. Nerede duracaklarını bilmeleri gerek. Yerel televizyonlarda bu gibi konularda defalarca esnafı uyardık." 
     Gördüğünüz gibi sayın bakan, bakanlık olarak sorumlu olmadıklarının altını çizmekle birlikte aslında depremzedeleri tüm yakınmalarında haklı buluyor. Tek bir istisna ile 
     
     "MHP’li müteahhit sayısı çok azdır" 
     Bakan Aydın’ın, MHP’li müteahhitlerin kayırıldığı iddialarına şiddetle itirazı var "Teknik olarak mümkün değil bu. Kaldı ki benim bildiğim kadarıyla Türkiye’de lafı edilecek bir MHP’li müteahhit grubu da yoktur. Biz bu sektörde çok azız." 
     Vallahi geçmişte sayıları kaç taneydi bilemiyorum, ama son dönemde büyük bir hızla çoğaldıklarına kuşku yok. 
     Koray Aydın’a göre deprem bölgesinde devam eden inşaatların istihkaklarının ödenmesinde MHP’li yakınları olanlara öncelik tanındığı iddiaları da gerçek dışı "Bakanlığımıza verilen parayı yüzde olarak eşit şekilde paylaştırarak istihkakları ödüyoruz. Kimseye öncelik tanımamız söz konusu değil. Sadece adama haciz gelmiş, icralık olmuş, kapımıza gelmiş. Bu zor durumdaki insana hangi partiden olduğu sorulur mu 3 - 5 tane vardır öncelikli ödeme yapılan. Ama MHP’li yakını olduğundan değil, zor durumda olduğundan dolayıdır." 
     
     







Havra'da bir tören 


Kitabına uydurma 


Yine Tayyip Erdoğan değişti mi, değişmedi mi 


Avuçlarında yürekler 


Paran yoksa hemşire varsa doktorsun 


Cari işlemlerdeki gelişmeler 


Ankara duy bu sesi 


Barış uğruna... 


Üç boyutlu ayna’ 


Erkek belli, peki kadın kim 


Kriz öğretmenleri garson yapmış 


Depremzedelerin yakınmalarına bakandan onay 


Evlatlıktan reddetme mümkün değil 


Para Kurulu’ Arjantin’de olmadı, bizde de olmaz 


</TEXT>
</DOC>
