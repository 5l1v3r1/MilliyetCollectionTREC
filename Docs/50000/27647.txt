<DOC>
<DOCNO> 27647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/yasam/yas12.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Adliye’de yas 
</HEADLINE>
<TEXT>

Kadın h kimle oğlu öldü, savcı kocayla kızı kurtuldu 
     MUSTAFA ASLAN, ERDOĞAN CANKUŞ DHA 

     Fethiye Cumhuriyet Başsavcısı Rıza ve h kim eşi Gülay Akbal, yanlarında iki çocuklarıyla birlikte katıldıkları akraba düğününden dönerken Burdur’da trafik canavarına yenildi. Park halindeki traktör römorkunun altına giren otomobilde Gülay Akbal 33 ve kucağındaki oğlu Görkem 1.5 öldü, direksiyondaki Akbal ve kızı Kardelen ise ağır yaralandı. 
     İstanbul’daki baldızının düğününe katılan Akbal ailesi, dün görev yaptıkları Fethiye’ye doğru yola çıktı. Rıza Akbal’ın kullandığı otomobil, Burdur - Karamanlı yolunun 41. kilometresinde aşırı hız yüzünden yoldan çıkıp park halindeki traktör römorkunun altına girdi. 
     Gülay Akbal ve Görkem, olay yerinde ölürken, başsavcı ile kızı ağır yaralı olarak Burdur Devlet Hastanesi’ne kaldırıldı. Eşinin ve oğlunun ölümünü Burdur Cumhuriyet Başsavcısı Sait Gürlek’ten öğrenen Akbal’ın kaza yaptığını öğrenen 18 savcı ve h kim arkadaşı hastaneye ziyarete geldi. 
     



 YAŞAM 



























</TEXT>
</DOC>
