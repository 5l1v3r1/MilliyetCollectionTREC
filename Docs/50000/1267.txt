<DOC>
<DOCNO> 1267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/ekonomi/eko08.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kasımdaki mali kriz ayaklandı 
</HEADLINE>
<TEXT>

Müftüoğlu Mali krizde bankaların uyumlu eylemi yok 
     Rekabet Kurulu Başkanı Prof. Dr. Tamer Müftüoğlu, 2000 yılının Kasım ayında yaşanan krizde bankaların uyumlu eylemde bulunmadıklarının tespit edildiğini bildirdi. Müftüoğlu, kurul tarafından hazırlatılan raporun 2000 yılı Ekim - Kasım dönemini kapsayacak şekilde hazırlandığını kaydederek şunları söyledi 
     "Bankaların ellerindeki fazla nakitleri vermemeleri uyumlu eylemin sonucu değil, kendi değerlendirmelerinin tabii bir sonucu. Aksi takdirde riski kendi üstlerine almaları gibi bir durum söz konusu olacaktı." 
     Müftüoğlu, raporun sadece "uyumlu eylem" yönünde bir inceleme olduğunu belirterek, "Hakim durum olması mümkün değil. Birlikte hakim durum olabilirdi. Birlikte hakim durum uyulmu eylemin sonucunda ortaya çıkabilecek bir durumdur. Bizim soruşturma açmamıza gerek olmadığı şeklinde bir sonucu varıldı" dedi. 
     
     'Demirbank'a tavır yok' 
     Rekabet Kurumu tarafından hazırlatılan raporda şöyle denildi 
     "Bankaların kısa vadeli fon ihtiyaçlarını Merkez Bankası bünyesindeki resmi İnterbank piyasasından, İMKB tahvil ve bono piyasasından ve bankalar arasında bir telefon piyasası olan ikincil İnterbank piyasasında karşılayabilmeleri mümkündür. Anılan ilk iki piyasada belli işlem limitleri dahilinde tüm işlemler güvence altında bulunmaktadır. Bu durumda Demirbank'ı sıkıştırmaya çalışan bir banka veya bankalar grubunun başka bankalara borç vermesi durumunda bile Demirbank'ın fonlanması kurumsal olarak imkan dahilindedir. Bankaların tümü birlikte davranmadığında, burada bir uyumlu eylemden bahsedebilmek mümkün değildir." 
     Raporun sonunda, "Ortada Demirbank'ı sıkışkırıp, piyasanın dışına atmak için bir uyumlu eylemin olmadığı düşünülmektedir. Demirbank'ı fonlamayı reddeden bankaların piyasada hakim durumda olduklarını iddia edebilmek de mümkün görünmemektedir" denildi. 
     
     


 EKONOMİ 


















</TEXT>
</DOC>
