<DOC>
<DOCNO> 35910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/son/sonspo17.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Yıldız takımı Ajax'tan sonra Leıcester'i dize getirdi 
</HEADLINE>
<TEXT>

     Beşiktaş Yıldız Futbol Takımı, İngiltere'de düzenlenen Premier Lig Yıldızlar Yaz Turnuvası'nda galibiyet serisini sürdürüyor. 
     İngiltere Futbol Federasyonu'nun davetlisi olarak Keele Üniversitesi'nde düzenlenen turnuvaya katılan siyah-beyazlılar, dünkü 6-0'lık AFC Ajax galibiyetinin ardından, bugün de İngiltere'nin Leicester City takımını 1-0 yendi. Beşiktaş'ın tek golü, 32. dakikada Yunus Akman'dan geldi. 
     Beşiktaş Altyapı Antrenörü Ufuk Pak, İngiltere'de tüm spor otoritelerinin Beşiktaş'a övgüler yağdırdığını ifade ederek, ''2 gün üst üste aldığımız başarılı sonuçların ardından, herkes bizi bu turnuvanın favorisi olarak göstermeye başladı. Biz de elimizden geleni yaparak, şampiyon olmak istiyoruz'' diye konuştu. 
     Yarın Derby County ile karşılaşacak olan Beşiktaş, grubundaki son maçını, 9 Ağustos Perşembe günü Blackburn Rovers ile yapacak. 
     
     
     







</TEXT>
</DOC>
