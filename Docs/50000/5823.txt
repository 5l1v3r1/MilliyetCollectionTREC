<DOC>
<DOCNO> 5823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/ekonomi/eko10.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’li bankalara kara para suçlaması 
</HEADLINE>
<TEXT>

     ABD Kongresi, aralarında JP Morgan Chase, Citibank, First Union ve Bank of America’nın da yer aldığı bazı büyük bankaların "kara parayla mücadele" konusunda yeterli tedbirleri almadıklarını öne sürdü. 
     Kongre önceki gün yayınladığı raporda, bankaların disiplinli davranmamalarından ötürü, ABD’ye uyuşturucu kaçakçılığı, internet kumarhaneleri gibi illegal yollardan giren milyarlarca doların aklandığını açıkladı. 
     
     1 trilyon dolar 
     Raporda dünyada her yıl 1 trilyon dolar civarında kara paranın aklandığı belirtilirken, bu miktarın en az yarısının ABD’de temize çıkarıldığı vurgulandı. Kongre raporu, adı geçen bankaları, "yabancı bankalara ve suçlu müşterilerine, hesaplarını ABD’de aklayabilmek için resmen fırsat tanımakla" suçladı. Raporda ayrıca, birçok ABD bankasının, Cayman ve Bahama adaları gibi kara para cennetlerinde off shore bankacılık yaptığı ve bu bölgelerdeki şubelerinin sayısının 4 bine yaklaştığı belirtildi. 
     


 EKONOMİ 














</TEXT>
</DOC>
