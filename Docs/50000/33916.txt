<DOC>
<DOCNO> 33916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/yasam/ayas.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kampın hamuru kardeşlikle yoğruldu 
</HEADLINE>
<TEXT>

Dünyanın dört bir yanından gelen gençler, Florya Özürlüler Kampı’nda dostluk ve kardeşliğin en güzel örneğini sergiliyor Özürlülerle 15 gün geçiren yabancılar, ayrılmaya zorlanıyorlar 
     ASLI ÖKTENER İstanbul 

     Uluslararası Gençlik Kampları’ programı çerçevesinde ABD, Japonya, Kanada, Danimarka, İspanya ve Fransa’dan Florya Özürlüler Kampı’na gelen gençler, tüm günlerini personel gibi çalışıp, burada kalan özürlülere bakarak geçiriyor. 
     Sabahın erken saatlerinde uyanan üniversiteli gençler, önce ellerinde süpürge çevre temizliği yapıyor. Bungalovlar, tuvaletler, yollar, bahçeler elden geçiriliyor. Ardından özürlü Türk çocuklarının kahvaltılarını dağıtan dünyanın dörtbir yanından gençler, kardeşleri’ yemeklerini yerken onların odalarını topluyor, yataklarını düzeltiyor, hatta kıyafetlerini ütülüyor. 
     
     Sporsuz olmaz 
     Ardından, sıra sabah sporuna geliyor. Kimi tekerlekli sandalyeye mahkum bir küçüğü gezintiye çıkarıyor, kimi güçlükle yürüyenlerle sahilde koşmaya çalışıyor, kimi de onları salıncakta sallıyor. 
     
     Ortak di gönülce’ 
     Akşam saatlerinde ise sahalara koşuluyor, voleybol, basketbol ve futbol oynanıyor. Farklı lisanları konuşmaları ise hiç sorun olmuyor. Onlar biraz Türkçe, bizimkiler çat pat İngilizce... Daha çok gönül diliyle anlaşıyorlar. 
     Kampta 15 gün kalıp özürlü Türk gençlerine yardım edebilmek için binlerce kilometre yol kateden bu gönülle gençlerin son sözleri ise, tokat gibi 
     Özürlülere yardım etmek, Türk insanını ve kültürünü yakından tanımak için buradayız. Sıcak kanlılığınız karşısında şaşırdık. Aynı dili konuşmasak da, özürlü çocuklarla çok iyi anlaşıyoruz. Ancak ülkenizde onların yaşamlarını kolaylaştıracak düzenleme yapılmadığı görüşündeyiz...’ 
     



 YAŞAM 

























</TEXT>
</DOC>
