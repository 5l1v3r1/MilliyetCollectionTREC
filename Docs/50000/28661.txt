<DOC>
<DOCNO> 28661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/spor/spo04.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Şovumuzu izleyin’ 
</HEADLINE>
<TEXT>

Trabzonspor’un Brezilyalı oyuncuları, kendilerine yöneltilen bütün eleştirilere en güzel cevabı sahada vereceklerini iddia ettiler 
     BORDO - Mavili takımda Başkan Özkan Sümer’in izleyip beğendiği ve daha sonra da sözleşme imzalattığı Brezilyalı Robson Da Silva, Marco Dos Prazares, Marsia Eira Jarro ve Suisso Eduardo iddialı mesajlar verdiler. Önceki gece Trabzon’a gelen dört futbolcu, "Biz, mikrofonlara değil, sahadaki futbolumuzla konuşuruz" dediler. 
     TÜRKİYE’de sıradan futbolcular olarak gösterilmeye çalışıldıklarını söyleyen, Brezilyalılar, "Yeteneklerimizi tartışmaya açmayacağız. Gelecek sezon şov yapacağız" diye konuştular. Da Silva, Prazares, Jarro ve Eduardo, "Liglerin başlamasını sabırsızlıkla bekliyoruz. Çünkü bütün Türkiye bizi konuşacak" iddiasında bulundular. 
     
     Nesim’in gönlü Beşiktaş’ta 
     TRABZONSPOR’da iki sezon forma giyen Nesim, "Bir çok takımdan teklif aldım. Bunlar arasında Beşiktaş da bulunuyor ve tercihim bu yönde olacak" dedi. Trabzonspor’dan 120 milyar lira alacağı olduğunu ve bunun bonservisinden düşülmesini isteyen Nesim, "Aksi takdirde 15 Temmuz’u beklerim. Nasılsa çifte pasaportum var" diye konuştu. Bu arada Bordo-Mavililer bugün işbaşı yapacak. 
     



 SPOR 























</TEXT>
</DOC>
