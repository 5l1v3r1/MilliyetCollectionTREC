<DOC>
<DOCNO> 42637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/son/soneko29.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Hükümeti kuzey kesimine mazot vermeyi kesti 
</HEADLINE>
<TEXT>

     Irak Hükümeti'nin, ülkenin kuzey kesimine mazot vermeyi durdurduğu, mazot getirmek için bölgeye giden çok sayıda kamyon ve tankerin uzun kuyruklar oluşturduğu bildirildi. 
     3 gün önce kuzey kesime verdiği mazotu azaltmaya başlayan Irak Hükümeti, bugün saat 13.00 sıralarında vanaları kapatarak mazot vermeyi durdurdu. 
     Yetkililer, Irak Hükümeti tarafından ülkenin kuzey kesimine verilen mazotun kesildiği haberinin kendilerine de ulaştığını ve konuyu araştırdıklarını belirttiler. 
     Mazotun neden kesildiği konusunda Irak Hükümeti'nce henüz bir açıklama yapılmazken, telefonla görüştüğü kuzeydeki Türk kamyon sürücüleri, mazotun kesildiği haberinin kendilerine de iletildiğini belirttiler. Kamyon sürücüleri, ''Burada yaklaşık 3 bin kamyon var. Peşmergelerin elindeki depolardaki mazot ise ancak, bunların yarısına yetebilecek durumdadır. Burada mağdur durumdayız. Ne yapacağımızı bilmiyoruz. Yetkililerin bu soruna hemen el atmasını istiyoruz'' dediler. Şırnak Valisi Hüseyin Başkaya ise, mazotun kesilmesiyle ilgili kendilerine henüz bir bilginin gelmediğini ifade ederek, konuyu araştıracağını ifade etti. 







</TEXT>
</DOC>
