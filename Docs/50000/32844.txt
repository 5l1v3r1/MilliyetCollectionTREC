<DOC>
<DOCNO> 32844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/son/sondun08.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon uzaya lazer yerleştirmek için 4 milyar dolar harcayacak 
</HEADLINE>
<TEXT>

     ABD Savunma Bakanlığı Pentagon'un, uzaya lazer yerleştirerek hedef füzeyi vurma denemeleri için yaklaşık 4 milyar dolar harcayacağı bildirildi. 
     Amerikan füze savunma projesinin bir parçası olacak uzay lazeri, uzay silahlarına kapı açacağı için, siyasi olarak en hassas konulardan biri olarak görülüyor. Eski Başkan Bill Clinton yönetimi, bu konuyu ağırdan almıştı. ABD Başkanı George Bush yönetimi ise 2002 savunma bütçesinde lazer projesine ayrılan 26 milyon dolarlık fonu 165 milyon dolara çıkardı. 
     Pentagon'un uzun bir süredir karada yaptığı testlerin ardından, 2012 yılında lazerin uzaydan da denenebileceği belirtiliyor. Olabilecek en geniş menzile sahip uzay lazeri sayesinde, Amerikan hedeflerine doğru fırlatılan füzelerin vurulması kolaylaşacak. Lazerin, 2020 yılında operasyonel hale gelebileceği belirtiliyor. Pentagon yetkilileri, yapılan denemelerde, bir Amerikan-İsrail lazerinin, başarıyla Katyuşa roketlerini vurduğunu belirtirken, bu lazerlerin kara araçları ve helikopterlerde de kullanılması arayışında olacaklarını belirttiler. 







</TEXT>
</DOC>
