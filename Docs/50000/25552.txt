<DOC>
<DOCNO> 25552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/son/sondun09.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
"Kürtaj gemisi" yarın yolculuğuna başlıyor 
</HEADLINE>
<TEXT>

     Hollanda, uyusturucuya tanıdığı serbestlik, eşcinsel evliliğe izin vermesi, ötanazi yasasını kabul etmesi gibi Dünya'da gerçekleştirdiği ''ilklerin'' bir yenisini uygulamaya koyuyor Kürtaj için gerekli bütün olanaklarla donatılan özel kürtaj gemisini, gelecek hafta İrlanda'ya gönderiyor. 
     Verilen bilgiye göre, iki doktor ve bir hemşirenin yer alacağı kürtaj gemisi, Dublin Limanı'nında kürtaj yaptırmak isteyen İrlandalı kadınlara hizmet verecek. 
     Hollanda'nın adı açıklanmayan bir limanından gelecek hafta hareket edecek kürtaj gemisi, 10 gün süreyle Dublin Limanı'nda kalacak. Gemide kürtaj yapılmasının yanı sıra hamilelikten korunma yöntemleri ve genel bilgilendirme hizmetleri de verilecek. Kürtaj gemisi girişiminin arkasındaki kişi ve aynı zamanda gemide görev yapacak doktorlardan Rebecca Gomberts, İrlanda'nın bilinçli olarak seçildiğini, bu ülkede kürtajın yasak olduğunu, tabu gibi görüldüğünü ve bu konuda bilgilendirme dahi yapılamadığını belirtti. 
     Hollanda gemisinde kürtaj olmak isteyen İrlandalı kadınlara ulaşılmasında, uluslararası kadın kuruluşu ''Women on Waves''in Dalgalar üstündeki Kadınlar bu ülkedeki kolu tarafından çalışmalar yapıldığı, kahvelerde kartlar dağıtılarak, gemiye ulaşılması için telefon numaraları verildiği kaydedildi. 
     Hollanda kürtaj gemisinde İrlandalı kadınlara verilecek kürtaj hizmetleri, Hollanda yasaları altında yürütülecek. İrlanda'da kürtaj yasak olduğu için, bu işlemler yapılacağı zaman, gemi uluslararası sulara açılacak. Gemideki kürtaj hizmetlerinin masrafları, uluslararası kadın kuruluşu Women on Waves ile bazı özel kişilerin katkılarıyla karşılanacak. 
     
     Konteyner kliniğe dönüştürüldü 
     Gemideki kürtaj kliniği, gemi taşımacılığında kullanılan bir konteynerin Rotterdamlı sanatçı Joep van Lieshout'un çalışması ve Mondriaan Vakfı'nın maddi katkılarıyla düzenlenmesi sonucu oluşturuldu. 
     İrlanda'dan başlayarak kürtaj hizmetleri verecek kürtaj gemisi girişiminin arkasında yer alan ''Women on Waves'' adlı uluslararası kuruluş, Yeşil Barış greenpeace uluslararası çevre örgütünün eski doktorlarından Rebecca Gomberts tarafından, istenmeyen hamileliklerin ve güvenli olmayan kürtajın önlenmesi amacıyla 1999 yılında kuruldu. 
     Bu kuruluşa göre, Dünyada her yıl 55 milyon dolayında kadın, hamilelikten kurtulabilmek için kürtaj yaptırıyor. Bunların yaklaşık 20 milyonu, güvenli olmayan yöntemlerle yapıldığı için 80 bin dolayında kadın yaşamını yitiriyor. Hollandalı kürtaj gemisi, ilk seferinin ardından daha sonra bazı Afrika, Asya ve Latin Amerika ülkelerini de ziyaret edecek. Hollanda kürtaj gemisinin İrlanda'ya yapacağı ziyarete, başta İngiliz yayın kuruluşu BBC ile CNN olmak üzere birçok ülke basınının büyük ilgi göstermesi bekleniyor. 







</TEXT>
</DOC>
