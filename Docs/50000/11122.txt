<DOC>
<DOCNO> 11122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/spor/spo04.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
TRABZON’DA OPERASYON 
</HEADLINE>
<TEXT>

Siirt Jetpaspor karşısında alınan hezimetin ardından neşteri çıkaran yönetim, Beşiktaş'la flört eden Sergen ve Tamer'i kadro dışı bırakıyor 
     TRABZONSPOR'da kötü gidişin faturası Sergen ve Tamer'e kesiliyor. Beşiktaş'la görüşen ve maç başına 30 bin dolar alan Sergen ile bu futbolcunun yakın arkadaşı olan Tamer'in kadro dışı bırakılacağı öğrenildi. Ligin son sıralarında yer alan Siirt Jetpa karşısında alınan hezimet bardağı taşırırken, yönetim yapacağı operasyonla futbolculara da göz dağı vermeyi planlıyor. 
     DAHA önce isminin "telefon skandalında" gündeme gelmesi Tamer'i gözden düşürmüş, Sergen'in de Beşiktaş'la flört etmesi yönetimin tepkisini çekmişti. Bordo - Mavili yönetim, iki futbolcuyu kadro dışı bırakıp, "operasyon" beklentisindeki camiayı da susturmak istiyor. Öte yandan Trabzon, zorlu Beşiktaş karşılaşması için çarşamba Riva Tesisleri'nde kampa girecek. 
     
     Lange - Şota takası gündemde 
     HOLLANDA'nın Ajax kulübü, Trabzonspor'a Lange ile eski futbolcuları Şota'nın takasını önerdi. Şota'nın sezon sonunda serbest kalacağı, Ajax'ın böyle bir formülle Lange'yi renklerine bağlamak istediği bildirildi. Yönetim, yüksek maliyeti nedeniyle Norveçli golcüyü elden çıkarmanın yollarını arıyordu. Başkan Özkan Sümer, bir yöneticiyi transferi çözmek amacıyla hafta içinde Amsterdam'a gönderecek. 
     


 SPOR 



























</TEXT>
</DOC>
