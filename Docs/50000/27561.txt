<DOC>
<DOCNO> 27561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/dunya/dun02.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa’yı karıştırdı 
</HEADLINE>
<TEXT>

ELF petrol şirketi yolsuzluğundan hüküm giyen Fransa eski Dışişleri Bakanı Roland Dumas, Mitterrand ve yardımcılarının dağıtılan rüşvetten haberi vardı’ dedi 
     MİNE G. KIRIKKANAT Paris 

     Fransız ELF petrol şirketinden rüşvet almak ve yolsuzluğa göz yummaktan altı ay ağır hapis cezasına çarptırılan eski Dışişleri Bakanı ve eski Anayasa Mahkemesi Başkanı Roland Dumas, karşı saldırıya geçti. Le Figaro gazetesine tam sayfa demeç veren Dumas, Doğu Almanya’daki eski petrol rafinerisi Leuna’nın, 1992’de ELF petrol şirketi tarafından satın alınması sırasında verilen komisyonlardan, Fransa eski Cumhurbaşkanı François Mitterrand’ın ve Elysee Sarayı’ndaki yardımcılarının haberi olduğunu söyledi. 
     Roland Dumas, "Mitterrand, benimle yaptığı görüşmelerde, Avrupa’nın gelecekteki inşasının Fransa ve Almanya’nın katkılarıyla olacağını belirterek, bu çerçevede Helmut Kohl’e çok güvendiğini söyledi. Komisyonlar, Kohl’e yardım etmek için kullanılmış olabilir, bunu o dönem Elysee Sarayı’nda görevli Hubert Vedrine ve Elizabeth Gugigou’nun da bildiğini düşünüyorum" dedi. Dışişleri Bakanı Vedrine ise Dumas’nın iddialarının, "asılsız" olduğunu öne sürdü. 
     



 DÜNYA 











</TEXT>
</DOC>
