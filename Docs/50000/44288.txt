<DOC>
<DOCNO> 44288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/ekonomi/eko11.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümete hırsızlık’ eleştirisi Karakoyunlu’yu çileden çıkardı 
</HEADLINE>
<TEXT>

     BALIKESİR DHA 

     Bandırma’da yapılan Türkiye Odalar ve Borsalar Birliği’nin TOBB Ticaret Odaları Konsey Toplatısı’nda işadamları ile hükümet temsilcileri karşı karşı geldi. Yolsuzluk ve hırsızlıklardan yakınan işadamları hükümete ağır eleştiriler yöneltti. Devlet Bakanı Yılmaz Karakoyunlu ile Sanayi ve Ticaret Bakanı Ahmet Kenan Tanrıkulu’nun yanıtı ile gerginlik oldu. Karakoyunlu, "65 yaşındayım, kıçımın altında bir yerli araba var, siz kimi hırsızlıkla suçluyorsunuz’’ dedi. 
     
     Hükümet dolarkeş oldu’ 
     Ankara Ticaret Odası Başkanı Sinan Aygün hükümeti sert bir dille eleştirerek, "Hükümet dolarkeş olmuştur. Biz sosyal patlama beklerken milletvekilleri patladı. Hükümetle irtibatımızı bitirdik’’ dedi. Toplantıda konuşan bazı konsey üyeleri de hükümetin istifa etmesini istedi. 
     Eleştirileri yanıtlamak için söz alan Karakoyunlu sert bir üslupla, "Olayı bu boyutlara getirirseniz karşı çıkarım. Ben 65 yaşındayım, eşim de aynı yaşta. İkimizin toplam tahsilleri ve çalışmalarımız 125 yılı buluyor. Bu süre içerisinde topu topu kıçımın altında yerli bir araba var. Siz kimi hırsızlıkla suçluyorsunuz’’ dedi. 
     Sanayi ve Ticaret Bakanı Tanrıkulu da "Artık tahammül edilemeyen bir hükümetin bakanı olarak konuşuyorum. Bu kürsüler adamı devleştirir. Hiç hak etmediğimiz konuşmaları dinliyoruz. Şikayet ettiğiniz Ekonomi Bakanı’na Anadolu turları attıran oda başkanları değil miydi Şimdi ne oldu ’’ dedi. 
     



 EKONOMİ 















</TEXT>
</DOC>
