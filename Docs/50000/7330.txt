<DOC>
<DOCNO> 7330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/spor/spo05.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç büyüklere taviz yok 
</HEADLINE>
<TEXT>

     CEMAL ERSEN 

     Ankara turu 
     MALİYE Bakanlığı İstanbul Defterdarlığı’nın hesaplarında inceleme başlattığı Fenerbahçe, Galatasaray ve Beşiktaş’ın başkanları dün Maliye Bakanı Sümer Oral ile Başbakan Yardımcısı Hüsamettin Özkan’ı ziyaret ettiler. Aziz Yıldırım, Faruk Süren ve Serdar Bilgili, Futbol Federasyonu Başkanı Haluk Ulusoy ile birlikte Oral’a yaptıkları ziyarette, sezon sonuna dek kendilerine süre tanınmasını istediler. 
     
     Vergi cezası 
     DEFTERDARLIĞIN incelemesi sonunda futbolcu transferinden doğan stopaj, gelir vergisi, SSK primleri gibi kalemlerde Vergi Usul Kanunu gereklerinin yerine getirmediğinin saptandığı öğrenildi. Her üç kulübe yüklü miktarda vergi cezası kesilmesinin gündeme geldiği belirtilirken, başkanlar futbolcu transferinden kesilen yüzde 40’lık vergi oranın da düşürülmesini talep ettiler. Oral’ın buna sıcak bakmadığı öğrenildi. 
     
     Bakan’dan hayır 
     MALİYE Bakanı Oral, vergi oranlarının düşürülmesinin yasa değişikliği gerektirdiğini, bunun da mümkün olmadığını söyledi. Oral, "Kulüplerimizin içinde bulundukları sıkıntıları dile getirdiler" diye yanıtladı. Görüşmeden çıkarken sıkıntılı oldukları gözlenen başkanlar, Başbakan Yardımcısı Hüsamettin Özkan’ı da ziyaret ettiler. Başkanlar, "Konu maliye bakanlığını ilgilendiriyor" yanıtı aldılar. 
     


 SPOR 






























</TEXT>
</DOC>
