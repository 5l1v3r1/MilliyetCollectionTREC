<DOC>
<DOCNO> 5322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/yazar/pulur.html </URL>
<DATE> 2001/02/03/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Koçaryan'ın oltası... 
</HEADLINE>
<TEXT>

     Allah, eski oda arkadaşımız Taha Akyol'dan razı olsun geçen perşembe günü "Yılanın başı" başlıklı yazısıyla, bizi öyle rahatlattı ki 
     Şimdi düşünün, biz bir yazımızda "Yılanın başı Ermenistan devletidir ve Koçaryan'dır" deseydik, "Koçaryan'ın zihninde Sevr hayali vardır" deseydik ve yazımızı şöyle bitirseydik 
     "Yılanın başı Erivan'dadır, Türkiye, bütün hava sahasını kapatmalı, Türkiye'den bir tek toplu iğnenin Ermenistan'a girmesini kesinlikle yasaklamalıdır. Yılanı ininde ezmek, barışçı çözümlerin ilk şartıdır." 
     Evet yazımızı böyle bitirseydik, sorarız size, bazılarının, hangi iltifatlarına nail olurduk. 
     "İşte, Sevr sendromu ile kafası karışık bir Kemalist " 
     "İşte, Avrupa'yı kafasına takmış, bir dinozor " 
     "İşte, Türkiye'yi 3. Dünya ülkesi yapmak isteyenlerden biri " 
     Demezler miydi 
     Hiç demez olurlar mı 
     
     BİLENLER bilir bazıları böyle diyecek diye, biz düşüncelerimizden vazgeçecek biri değiliz de, yine de Taha Akyol'un bu yazısı, pek güzel cuk oturdu, eline sağlık. 
     Zira tam düğmeye basılmış, yazılan senaryo oynatılmaya başlanmıştı 
     "Canım, bu Fransa'nın kabul ettiği soykırımdan, bir şey çıkmaz. Ermenistan, Türkiye'den ne toprak talep edebilir ne de tazminat isteyebilir. İşte Koçaryan da açıkça söyledi, bir özür dilesinler, yeter diyor." 
     
     BU tuttu mu arkadan senaryonun ikinci bölümü gelir 
     "Canım biz de özür dilesek ne çıkar, özür dilemek de büyüklüğün şanındandır. Baksanıza Koçaryan'a, ne kadar dost, barışçı bir adam " 
     
     HER çorbaya maydanozgillerden biri geçen gün ahkam kesiyordu. Koçaryan'ın yutturmacasını, bize de yutturmaya çalışıyor "Zavallı Koçaryan " demeye getirerek "Adam ne bilsin ki, Türkiye düşmansız yaşayamayan, kendisine düşman icat eden bir memlekettir" diyordu. 
     Demek Türkiye "Kendisine düşman arayan, düşmansız edemeyen bir ülkedir" öyle mi 
     
     PEKİ, Ermeni Anayasası'ndaki "Bağımsızlık Bildirisi'ne nakşedilmiş olan, milli emellerin gerçekleştirilmesi" maddesi nedir 
     Ya Bağımsızlık Bildirisi'nin 11. maddesi nedir 
     "Ermenistan Cumhuriyeti, Osmanlı Türkiyesinde ve Batı Ermenistan'da meydana gelen 1915 soykırımının uluslararası planda tanınması amacına ulaşmasını destekler." 
     Türkiye kendisine düşman arıyormuş, düşmansız yaşayamazmış 
     Peki, bunlar mı dostluk namesi 
     Bakın, Taha Akyol bu belgeleri nasıl yorumluyor 
     "Sadece soykırım kampanyası değil, aynı zamanda Doğu illerimizin Batı Ermenistan olarak, Anayasal belgelere işlenmiş olması, siyaset biliminde irredantist denilen ilhakçı, saldırgan Ermeni milliyetçiliğinin anayasal belgesidir." 
     
     TÜRKİYE Cumhuriyeti Dışişleri Bakanı'nın makamına, peşine taktığı Erivanlı Ermenilerle, paldır, küldür dalanların, yutturmaya çalıştıklarını yutmayan, "Taha Akyol'lar" vardır bu memlekette... 
     Çeşitli konularda, değişik görüşlere sahip olsalar da... 
     
     





İkinci aşama 


Dışpolitika berbat 


Nasret Finans... 


'Dokununulmazlık zırhı kaldırılmalı' 


Önemli olan parmak 


Devlet Bahçeli inandırıcı olmak istiyorsa... 


Siyasetin silahı 


Kadınların beş ahret sorusu 


Sezer'in YÖK kuşatması 


Üniversiteler kimin umurunda 


Bir tartışmanın ortaya koyduğu 


Yaptırımlara dikkat... 


"Sümer Yatırım" tamam, diğerleri kapatılıyor 


Koçaryan'ın oltası... 


Körfez'de Ecevit farkı 


Bir öküzün itirafı 


Mikro kredi ABD'de var, bizde yok 


Sıfırdan milyoner olanlar 


</TEXT>
</DOC>
