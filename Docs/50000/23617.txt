<DOC>
<DOCNO> 23617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/spor/spo02.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
20 bin kombine 20 milyon Dolar 
</HEADLINE>
<TEXT>

Fenerbahçe şampiyon oldu, Başkan’ın hedefi bitmedi. Yıldırım, Saracoğlu Stadı’nın biletlerini kombine satışa çıkaracak, hasılatı güçlü kadro için harcayacak 
     FENERBAHÇE taraftarı, halen dört sezon aradan sonra gelen şampiyonluğu kutlarken, başarının baş mimarı Aziz Yıldırım, gelecek için planları yapmaya başladı bile. Başkanlığa seçildiği günden beri kulübün maddi yükünün tamamına yakın bölümünü üstlenen ve kriz dönemlerinde bile kulübün ödemelerini geciktirmeyen Yıldırım, gelecek için, "En büyük eserim" dediği Şükrü Saracoğlu Stadı’na ve Fenerbahçe taraftarına güveniyor. 
     MEVCUT ekonomik şartlarda tek başına takımı götürmenin güçlüğünü her geçen gün biraz daha hisseden Yıldırım, bu sezon 20 bin kombine bilet satışı ile 20 milyon Dolarlık gişe hasılatını peşin olarak almak ve kulübün geleceğini buna göre şekillendirmek istiyor. Başarılı başkan, hem yurt içinde hem Avrupa’da büyük beklentiler içinde olan taraftarın istediği kadronun oluşturulması için bu satışın çok önemli olduğunu vurguluyor. 
     ÖNCELİKLE numaralı tribün tarafındaki yerlerin satışa sunulacağı projede, yeniden yapılması planlanan maraton tribünü tarafı ise süper locaları ile pazarlanacak. 200 bin Dolara satılması planlanan localardan gelecek para ise bu tribünün inşaatına kullanılacak. Böylelikle numralı ve açık tribünlerdeki konbineler ile yeni sezonun takımı oluşturulacak, Maraton tarafındaki Süper localar ile inşaat tamamlanacak. 
     
Muhteşem ikili Revivo-Rapajiç      FENERBAHÇE’de Revivo ve Rapajiç, performanslarıyla sivrilen futbolcuların başında geldi. Revivo, Sarı - Lacivertli formayı giydiği ilk sezonda attığı 14 golle, Fenerbahçe’nin bu sezonki en golcü ismi oldu. İsralli futbolcu ayrıca, Fenerbahçe’nin sıkıntılı anlar yaşadığı son 2 lig maçında attığı 4 golle, şampiyonlukta büyük rol aynadı. 
     RAPAJİÇ ise 11 gol atarken, takımına asıl katkıyı gol paslarıyla yaptı. Sezon boyunca 21 golün pasını veren Hırvat oyuncu, dönüm maçı olan İstanbul’daki Gaziantepspor karşılaşmasındaki muhteşem performansıyla, ön plana çıktı. Takımı 3 - 0 yenikken oyuna giren Rapajiç, iki gol atmış, bir golün pasını vermiş, Fenerbahçe 4 - 3 kazanmıştı. 
     
Üç futbolcu tamam gibi      FENERBAHÇE, gelecek sezon için kolları sıvadı. Yönetim, Mustafa Denizli’nin isteği üzerine Samsunsporlu Tümer, Siirt Jetpalı Ceyhun ve Gençlerbirliği’nden Tolga için harekete geçti. Üç futbolcunun da teklife "evet" dedikleri, kendileriyle ön anlaşma yapıldığı belirtildi. Tolga’nın bonservisinin pahalı olması nedeniyle çare arayan Sarı - Lacivertli yöneticiler, Gençlerbirliği yönetimiyle pazarlık masasına oturacaklar. Yöneticiler, Siirt Jetpa’dan ise Ceyhun’u geçmiş dönemdeki alacaklarına karşılık isteyecekler. 
     
Yıldıray beklemede      FENERBAHÇE yönetimi, Teknik Direktör Mustafa Denizli’nin mutlaka alınması yolunda rapor verdiği Bochumlu Yıldıray için beklemeye geçti. Yıldıray’ın gelmek için Denizli’ye söz verdiği belirtildi. Ancak yönetim bonservis bedeli nedeniyle Alman kulübünün tavrını bekleyecek. 
     
SABANCI Çilemiz doldu      İŞADAMI Sakıp Sabancı, Fenerbahçe’nin şampiyon olmasının kendilerini sevindirdiğini belirterek, "Fenerbahçe şampiyon oldu, bizim de çilemiz doldu" dedi. Burhan Felek Spor Sitesi Atletizm Pisti’nde gerçekleştirilen MEGELDAY 2001 Zihinsel, Görsel ve İşitsel Engelliler Yarışları’nı izleyen Sabancı, "Ben Fenerbahçeliyim. Yıllardan beri şampiyonluk hasretimizin biteceğini söylüyorum. Geç oldu, ama çilemiz doldu’’ diye konuştu. 
     
Rakamlarla şampiyon En golcü Revivo Revivo 14 Rapajiç 11 Andersson 10 Serhat Akın 9 Uche 5 Ogün 5 Lazetiç 5 Johnson 5 Baliç 5 Ali Güneş 4 Yusuf 4 Mert Meriç 1 Abdullah 1 Mirkoviç 1      
     
     NOT Fenerbahçe’nin kalan 2 golünü ise Yimpaş Yozgatsporlu Murat ile Çaykur Rizesporlu Oumar kendi kalelerine attılar. 
     
     En hırçın Abdullah 
     İKİ kez kırmızı, 8 de sarı kart gören Abdullah, Fenerbahçe’nin en hırçını oldu. Abdullah, 5 maçta cezası nedeniyle forma giyemedi. 11 sarı kart gören Lazetiç ise 2 karşılaşmada forma giymedi. Andersson 7, Uche ve Mustafa Doğan 6’şar, Mirkoviç ise 5 kez sarı kart gördü. 
     
En istikrarlı Rüştü Futbolcu Maç 90 Dk. Süre Rüştü 33 31 2880 Mustafa 32 31 2719 Lazetiç 30 25 2570 Mirkoviç 29 26 2511 Abdullah 29 24 2474 Mirkoviç 27 24 2295 Revivo 33 11 2147 Ogün 26 20 2140 Rapajiç 30 13 2043 Andersson 27 11 1896 Yusuf 31 9 1653 Johnson 21 14 1559 Ali 27 11 1489 Uche 16 12 1243 Serhat 25 3 1186 Baliç 27 7 1153 Celil 8 2 257      
     
Gollerin dakikaları 1-15. dakikalar arası 9 gol 16-30. dakikalar arası 12 gol 31-45. dakikalar arası 9 gol 46-60. dakikalar arası 18 gol 61-75. dakikalar arası 16 gol 76-90. dakikalar arası 18 gol      
     



 SPOR 






















</TEXT>
</DOC>
