<DOC>
<DOCNO> 32660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/son/sondun03.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de zehirli iğneyle idam 
</HEADLINE>
<TEXT>

     ABD'nin Oklahoma eyaletinde 64 yaşındaki bir kadını boğarak öldüren idam mahkumunun cezası zehirli iğneyle dün gece infaz edildi. 
     Jerald Wayne Harjo adlı mahkum, Ruth Porter'ın kamyonetinin anahtarını çalmak amacıyla evine girmiş ve yaşlı kadını ağzına yastıkla bastırarak boğmuştu. 
     Yetkililere göre, Porter'a tecavüz ettiği de sanılan Harjo, cinayet soruşturmasını yürüten müfettişlerin Harjo'nun çamurlu tenis ayakkabısının izini yaşlı kadının evinde bulması üzerine suçunu itiraf etmeşti. 
     Yetkililer, Harjo'nun, erkek kardeşinin evine bisikletle giderken yağmura yakalanması nedeniyle bisikletini atarak, Porter'ın kamyonetini çalmaya karar verdiğini ve eve girerek yaşlı kadını öldürdüğünü belirttiler. 
     Harjo'nun, Oklahoma eyaletinde bu yıl cezası infaz edilen 14'üncü, eyalette idam cezasının yeniden yürürlüğe konulduğu 1976 yılından itibaren idam edilen 44. mahkum olduğu kaydedildi. 
     







</TEXT>
</DOC>
