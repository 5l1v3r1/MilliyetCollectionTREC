<DOC>
<DOCNO> 39041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/spor/yaksoy.html </URL>
<DATE> 2001/08/26/ </DATE>
<TIME>  </TIME>
<AUTHOR> FEVZİ AKSOY  </AUTHOR>
<HEADLINE>
Kıskançlık 
</HEADLINE>
<TEXT>

     Kıskançlık mı yoksa milliyetçilik mi Formula 1 yarışlarının en şöhretlisi Alman Schumacher dünya şampiyonu olunca İtalya’nın tanınmış gazetelerinden Il Messagers bakın onun kişiliği için neler yazıyor "Para kazanmaktan başka bir düşüncesi yok. Cimri. Reçellerini bile ucuz diye Almanya’dan getirtiyor. Para kazanma hırsından vakit bulamadığı için İtalyanca bile öğrenmiyor, konuşmuyor. İtalyanlar’a kendini sevdirmek için gayreti bile yok. İsviçre’de yaşıyor, vs, vs... 
     Schumacher’in bindiği araba İtalyan markası Ferrari. Böyle olunca şöhretin kaymağını Almanlar’ın yemesini anlaşılan İtalyanlar hazmedemiyor. Ama unuttukları birşey var. Globalleşmeye rağmen kişilerin ve takımların kazandıkları kupa ve madalyalar ilgili oldukları ülkeye malediliyor. Mesela futbol takımlarının bazılarının yarısı çeşitli ülkelerin oyuncuları ile şampiyon olduklarından yarışa girdikleri ülkenin adı anılıyor. Kimse kalkıp bunların yarısı yabancı demiyor. Anlaşılan İtalyanlar belli bir kompleksle hala bu gerçeği bir türlü kavrayamamışlar. Kendilerini insan hakları savunuculuğunda şampiyon ilan etmelerine rağmen. 
     



 SPOR 



























</TEXT>
</DOC>
