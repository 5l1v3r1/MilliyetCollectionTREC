<DOC>
<DOCNO> 45824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/astro/index.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Duygusal temalar 
</HEADLINE>
<TEXT>

Dünün gösterdiği hareketli havanın ardından bugün Ay Yengeç burcuna geçerek günlük atmosferi farklı kılmakta. Önümüzdeki bir iki gün içinde güvenliğimize ilişkin konular, bizi daha hassas hale getirebilecek. Ayrıca Ay’ın K. Ay düğümü ile de birleşmesi bir amaç çevresinde, ortaklaşa önlemlere dikkat çekiyor. Ülkemizin yükselen burcu da Yengeç olduğu için benzer temalar ülkemiz için de söylenebilir. Koç’lar çeşitli nedenlerden ötürü bugün çok daha fazla gerginler. Özellikle yakın çevrelerinde olup bitenler daha fazla ilgilerini çekebilir. Boğa’lar bugün alacakları haberlerle kendilerini bir değişikliğin ortasında bulabilirler. Duygularını da ortaya koymak isteyecekler. İkizler parasal sorunlarına hızlı çözümler aramak zorunda kalacak. Yengeç’ler burçlarından geçen Ay’ın etkisiyle çok daha hareketliler ama huzurlu olacaklarını söylemek zor. Aslan’lar için durup dinlenme zamanı. Kendilerini biraz daha hassas hissedebilirler. Başak’lar son birkaç gündür süregelen gerginliklerini üzerilerinden atabilecekler. Yaratıcı konular ve yabancılarla temas söz konusu olabilir. 
Terazi’ler kariyer ve aileleri ile girişimler için daha fazla uğraşmak durumundalar. Bu arada üstleri ile ilişkilere de önem vermeliler. Akrep’ler daha şanslılar. Duygusal konularda kendilerini ifade etmek isteyecekler. Yay’lar ortaklaşa parasal konulara önem vermeliler. Güven eksikliği nedeniyle ortaklıklardan yana bazı sıkıntılar çekebilirler. Oğlak’lar da benzer şekilde, ortaklaşa hareket ve yeni anlaşmalarla karşı karşıya gelebilirler. İlişkilerinde temkinli davranmak zorundalar. Kova’lar sağlıklarına ve günlük işlerine gereken önemi vermiyorlarsa, pek çok şeyi tekrar yapmak zorundalar. Balık’ların yüzü gülmekte. Son günlerin gerginliği yerini daha barışçı ve iyimser bir görünüme bırakabilir. 

            Faks 287 74 37 
      







</TEXT>
</DOC>
