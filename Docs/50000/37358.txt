<DOC>
<DOCNO> 37358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/spor/spo04.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekelioğlu’na haciz şoku 
</HEADLINE>
<TEXT>

     KOMBASSAN Konyaspor, toplam 70 milyarlık alacağı karşılığında Trabzon Teknik Direktörü Sadi Tekelioğlu’nun tüm gelirlerine ve mal varlığına haciz koydurdu. Kulüp Avukatı Mehmet Kart, Tekelioğlu’nun 1998-1999 sezonunda Kombassan’da teknik direktör olarak üç hafta görev yaptığını ve kulüpten 25 milyar borç para aldığını söyledi. 
     KART, Tekelioğlu’nun, parayı geri ödemediğini ve bu yüzden hakkında Konya Asliye Hukuk Mahkemesi’nde alacak davası açıldığını belirtti. Avukat, "Dava lehimize sonuçlandı. Tekelioğlu hakkında icra takibi ve haciz uygulaması başlatıldı" dedi. Mehmet Kart, 25 milyarlık alacağın, gecikme faizleriyle birlikte 70 milyar liraya ulaştığını ifade etti. 
     
     Son uyarılar 
     TRABZON yönetimi ve teknik heyeti, futbolcuları Beşiktaş galibiyetiyle şımarmamaları için son kez uyardı. Sadi Tekelioğlu, "Galibiyet başınızı döndürmesin" dedi. Başkan Özkan Sümer, "Bunun çok daha iyisini yapmak zorunda olduğumuzu bilerek adımlarımızı atacağız" ifadesini kullandı. 
     
     Para peşinde 
     CAFER’İ transfer ederken, Ankaragücü’ne peşin olarak 150 milyar lira bonservis bedeli veren Trabzonspor, şimdi bu parayı almanın peşine düştü. Bu arada bilet fiyatları yeniden düzenlendi. Kale arkası 3 milyonda kalırken, maraton 6 milyona, numaralı kapalı 15 milyona çıkarıldı. 
     



 SPOR 




























</TEXT>
</DOC>
