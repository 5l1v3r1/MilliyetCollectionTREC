<DOC>
<DOCNO> 1715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/son/sonspo06.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamoğlu "Yaşadığım stres sağlığımı tehdit edecek noktaya gelmişti" 
</HEADLINE>
<TEXT>

     Beşiktaş Kulübü Futbol Komitesi Başkanlığı görevini bırakan Asbaşkan Ahmet Hamoğlu, istifasını yazılı bir açıklamayla duyurdu. 
     Hamoğlu, 9 aydır yürüttüğü Futbol Komitesi Başkanlığı görevinin sorumluluklarını yerine getirirken, yaşadığı aşırı stresin, sağlığına zarar verecek noktaya geldiğini belirterek, ''Bu nedenle, kulüp başkanı Bilgili ile mutabık kalarak, futbol şubesi başkanlığı görevini bırakmış bulunuyorum'' dedi. Asbaşkan olarak fikirlerini ve düşüncelerini daha özgürce ifade edebileceği için, yönetime ve Beşiktaş'ın başarısına katkısının daha olumlu yansıyacağına inandığını ifade eden Hamoğlu, başkan Serdar Bilgili ve yönetim kurulundaki arkadaşlarıyla aralarında herhangi bir sorun bulunmadığını, Beşiktaş'ı hedefledikleri noktalara götürme yolunda çalışmaların, birlik ve beraberlikle süreceğini bildirdi. 




</TEXT>
</DOC>
