<DOC>
<DOCNO> 43683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/24/magazin/amag.html </URL>
<DATE> 2001/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Girne’de bir peri masalı 
</HEADLINE>
<TEXT>

Ünlü şovmen Mehmet Ali Erbil ile Sedef Altıntaş’ın düğünü göz kamaştırdı. Tek sıkıntı, gelin ile damadın ayakkabılarında yaşandı 
     ALİ EYÜBOĞLU - YAŞAR ÇAKMAK Girne 

     ANKARA’DA, sürpriz bir nikahla hayatlarını birleştiren ünlü şovmen Mehmet Ali Erbil ile üniversite öğrencisi Sedef Erbil’in Altıntaş , Kıbrıs’ın turistik kenti Girne’de yapılan düğünü peri masalları gibiydi. Sedef Erbil ünlü modacı Nur Yerlitaş’ın diktiği gelinliği giydi. Mehmet Ali Erbil’in damatlığı ise Vakko imzalıydı. 
     

     Sindrella masalındaki gibi 
     DÜĞÜNDEKİ tek aksilik ayakkabı konusunda yaşandı. Sedef Erbil, kendisi için hazırlatılan ayakkabıları "Topukları sivri. Yürüyemem düşerim" deyip giymekten vazgeçince imdadına Derya Baykal yetişti. Baykal’ın ayakkabılarını giyen gelin gibi damat da bu konuda şanssızdı. Ayakkabı 41 yerine 39 numara gönderilmişti. Vakko19.00 uçaıyla yeni bir çift ayakkabı gönderince kriz de çözülmüş oldu. 
     
     Maç yüzünden rötarlı başladı 
     GRAND Rocks Hotel’deki düğün Galatasaray - Fenerbahçe maçı nedeniyle bir saat geç başladı. Düğüne, Sedef Erbil’in annesi İffet Erkuvan başta olmak üzere Ankara’dan gelen 120’ye yakın akrabası ve arkadaşı katıldı. Sedef Erbil’in İzmir’de annesinden ayrı yaşayan babası Ercüment Altıntaş ise davetli olduğu halde gelmedi. 
     
     Masrafları otel karşıladı 
     90 bin dolarlık 135 milyar lira düğünün tüm masraflarını karşılayan Grand Rocks Hotel’in sahipleri geline pırlanta set ve Chopart saat taktı. Kayınvalide İffet Erkuvan ise geline altın bir künye taktı. Emel Sayın, Mehmet Ali Erbil’e nazarlık, geline ise altın bilezik taktı. 
     



 MAGAZİN 













</TEXT>
</DOC>
