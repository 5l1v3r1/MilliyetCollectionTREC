<DOC>
<DOCNO> 29576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/ekonomi/eko09a.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpgaz ve otogaza 3.1 zam 
</HEADLINE>
<TEXT>

     ANKARA ANKA 

     Tüpgaz ve otogaz fiyatları yüzde 1.1 ile yüzde 1.3 oranında artırıldı. Likid Petrol Gazcıları Derneği’nden yapılan açıklamaya göre piknik tüpüne yüzde 1.3 zam yapıldı. İki kilogramlık piknik tüpü İstanbul’da 2 milyon 380 bin lira, Ankara’da 2 milyon 390 binlira İzmir’de ise 2 milyon 360 bin lira oldu. 
     12 kilogramlık mutfak tüpü fiyatları da İstanbul ve Ankara’da yüzde 1.3, İzmir’de yüzde 1.2 oranında artırıldı. İstanbullular mutfak tüpünü 13 milyon 550 bin liraya, Ankaralılar 13 milyon 680 bin liraya İzmirliler de 13 milyon 500 bin liraya alacak. 
     45 kilogramlık sanayi tüpüne ise her üç ilde de yüzde 1.3 oranında zam yapıldı. Sanayi tüpü fiyatları İstanbul’da 50 milyon 960 bin lira, Ankara’da 51 milyon 450 bin, İzmir’de ise 50 milyon 780 bin liraya çıkarıldı. 
     
     Litresi 648 bin lira 
     Otogazın litresine ise İstanbul’da yüzde 1.1, Ankara ve İzmir’de ise yüzde 1.2 oranında zam yapıldı. İstanbul’da otogazın litresi 648 bin lira olurken, Ankara’da 656 bin 600 lira, İzmir’de ise 646 bin 800 lira olarak belirlendi. 
     



 EKONOMİ 































</TEXT>
</DOC>
