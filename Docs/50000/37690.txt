<DOC>
<DOCNO> 37690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/ekonomi/eko13.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Döviz tahviline cari uygulama 
</HEADLINE>
<TEXT>

     Hazine Müsteşarlığı, 20,21 ve 22 Ağusos’ta yapılacak halka arz yoluyla Devlet İç Borçlanma Senetleri satışında uygulanacak döviz kurunun belirlenme yönteminde değişiklik yaptı. Hazine’den yapılan açıklamada, hafta içinde döviz piyasalarında yaşanan aşırı dalgalanmalardan söz konusu senetleri satın almak isteyen yatırımcıların olumsuz etkilenmemesi için, daha önce açıklandığı gibi aritmetik ortalama yerine, cari kur uygulanmasına geçilmesinin uygun görüldüğü bildirildi. 
     
Türk lirası ödemek isteyenler...      Satın alacakları senetlerin bedelini Türk lirası ödemek isteyen yatırımcılara, 20 Ağustos Pazartesi günü baz alınacak dolar kuru 1 ABD Dolarrı 1 milyon 423 bin 666 olarak belirlendi. 21 Ağustos Salı ve 22 Ağustos Çarşamba günleri yapılacak satışlardaki döviz kuru ise Merkez Bankası’nın aynı tarihlerde Resmi Gazete’de yayımlatacağı ABD doları döviz satış kurları olacak. 
     



 EKONOMİ 























</TEXT>
</DOC>
