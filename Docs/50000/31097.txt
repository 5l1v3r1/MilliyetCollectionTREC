<DOC>
<DOCNO> 31097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/yasam/ayas.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Pierre Loti içki yasağı’na tosladı 
</HEADLINE>
<TEXT>

Eyüp sırtlarındaki Pierre Loti’de, 4 milyon dolara mal edilen turistik tesislere dünyaca ünlü Öger Turizm talip. Ancak şirket, içki yasağı nedeniyle endişeli 
     MEHMET DEMİRKAYA İstanbul 

     4 milyon dolara çıktı 
     PIERRE Loti... Eyüp sırtlarında, ünlü Fransız yazar Pierre Loti’nin adını taşıyan turistik tepe... Pierre Loti ve çevresi 3 yıl süren çalışmalar sonunda yeniden düzenlendi. Toplam 69 odası bulunan, yedi konaklama binası ve pansiyon, kafeterya, lokanta, çarşı, kahve binaları, eski eser olan çeşme, türbe ve sübyan mektebinin restorasyonu için yaklaşık 4 milyon dolar harcandı. Ancak tesisler içki yasağıyla karşı karşıya... 
     
     Turiste nasıl anlatırsın 
     BU turistik tesislere, dünyaca ünlü turizm şirketi Öger Turizm talip. Ancak şirket, içki yasağı nedeniyle tesislere turist getirememe endişesi yaşıyor. Belediyeye ait tesisler arasında içki satabilen tek yer olan Galata Kulesi’nin işletmecisi Hakan Kardeşler, "Elin Almanını getirip burada bira içemezsin denemez. Bu yasak turiste anlatılamaz. Birayı git bakkaldan al denemez" diyor. 
     
Loti eserlerini bu tepedeki evde yaşadı ve yazdı      Fransız deniz subayı Julien Viaud, yazın dünyasındaki adıyla Pierre Loti, ilk kez 1870’de Türk topraklarına ayak bastı. Sonraki yıllarda da İstanbul’a gelen Pierre Loti, Eyüp’te, şimdi kendi adını taşıyan tepede bir ev tuttu. 1876 - 1877 kışını burada geçirdi. Bu ev, onun ilk yapıtına adını verdiği Çerkez kızı Aziyade ile aşkına sahne oldu. 
     



 YAŞAM 















</TEXT>
</DOC>
