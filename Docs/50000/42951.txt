<DOC>
<DOCNO> 42951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/yasam/yas00.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalbinizi yenileyin 
</HEADLINE>
<TEXT>

Türkiye’de yeni uygulanmaya başlanan Kadiyak rehabilitasyon yöntemi’ ile by-pass korkusu bitti. Bu yöntemle, fiziksel ve ruhsal olarak ameliyata hazırlanan hasta, kolayca sağlıklı yaşama dönüyor 
     Kalbinizle Dost Kalın 
Leyla Ataman Dilek 

     ABD’deki hemen hemen tüm büyük hastanelerde, ülkemizde de ilk kez Memorial Hastanesi’nde uygulanan kardiyak rehabilitasyon programı’ ile, hastalar by-pass operasyonuna fiziksel ve psikolojik olarak hazırlanıyor. Programla, hastanın en kısa sürede iyileşmesinin sağlanması, ameliyatın başarısının ömür boyu sürmesi hedefleniyor. 
     
     Önce alıştırma... 
     Kardiyak Rehabilitasyon Uzmanı Dr. Mehmet Murat Beyaz, ameliyattan önce hastayı odasında ziyaret ederek, kalp hastalıklarının yaygınlığı hakkında bilgilendirdiklerini belirterek, şunları söyledi 
     "Hastaya, başkalarının da bu süreçten geçtiğini anlatarak rahatlamasını sağlıyoruz. Ardından, ameliyat sonrası yoğun bakım süreci hakkında bilgi veriyoruz. Biliyorsunuz yoğun bakımda sondalar, yanıp sönen ışıklar hastalar için ürkütücü. Biz hasta yoğun bakıma geldiğinde karşılaşacaklarını önceden bilsin, panik yaşamasın istiyoruz. Hastaya yavaş yavaş, yatağında kol ve bacaklarını kullanarak basit kültür fizik hareketleri uygulatıyoruz. Sonra Bunları aynen ameliyatın ertesi günü de size yaptıracağız’ diyoruz." 
     
     Mutlaka hareket edin 
     By-pass sonrası yoğun bakımda hasta, solunum tüpünden ayrıldığı zamana hazırlıklı olması için, derin nefes aldırma egzersizleri yaptırılarak akciğerleri çalıştırılıyor. 
     Eskiden enfarktüs geçiren hastalara, "40 gün elini kolunu hareket ettirme denildiğini" hatırlatan Beyaz, "Bu son derece yanlış bir tavsiye. Aksine hareketsiz kalmak, hastaların bacaklarında pıhtı oluşumuna, kemiklerde mineral kaybı ve bağırsak hareketlerinin azalmasına yol açar. Biz by-pass’tan sonraki ilk gün hastanın durumu iyi ise ayağa kaldırıyoruz. Buna kapak ameliyatı olanlar, balon, stent uygulananlar da dahil" diye konuştu. 
     
     Kilo ve sigara yasak 
     Bu programa katılan hastalar göğüs ağrısı, nefes kesilmesi şikayetlerinin geçtiğini, daha kuvvet kazandıklarını, kendilerine güvenlerinin geldiğini anlatıyorlar. 
     Kardiyak rehabilitasyon, kalp ve akciğer kaslarını güçlendirmenin yanı sıra, kan yağları ve kolesterolün de kontrol altına alınmasını sağlıyor. Diğer taraftan sigarayı bıraktırma ve fazla kilolardan kurtulmayı da içeriyor. 
     Beyaz, "Kalp ameliyatından sonra hareketsiz kalmak, operasyonun başarısını azaltır. Damar sağlığını devam ettirmek ve damarların açık kalması için egzersiz şarttır. Damarlar iyi bakılmazsa 1-2 yıl içinde kapanabilir" diye konuştu. 
     
     Cesaret verdi’ 
     Kardiyak rehabilitasyon programına katılan gazeteci Ferman Karaçam 46 , 35 gün önce by-pass olmuş. 38 yaşında ilk kalp krizini geçiren Karaçam, şunları söylüyor 
     "By-pass'tan sonra, sokakta yürümeye çekiniyordum. Sol kolumdan ve sağ bacağımdan damar alınıp kalbime takıldı. 'Elimi kolumu kullansam, yürüsem bir şey olur mu ' diye hareket etmiyordum. Ama doktorların bilgilendirmesiyle kendimi olan güveni yeniden kazandım. Şimdi sokağa çıkıp 1 saat yürüyebiliyorum. By - pass'tan sonra kendi vücudunuzu eskisi gibi kullanmaya çekiniyorsunuz. Bu rehabilitasyon programı cesaretimi geri kazandırdı diyebilirim." 
     Altı önce geçirdiği by - pass operasyonunda üç damarı değişen İlhan İçen 45 de "Yol yürüyebilir miyim diye çekincelerim vardı. İlk başlarda günde bir kilometre bile yürüyemiyordum. Bu programa katılınca 'Korkma yürü, hem de hızlı hızlı yürüyebilirsin' dediler. Hatta koşu bandında koşturdular. Şimdi günde yedi kilometre rahatlıkla yürüyebiliyor, top bile oynuyorum. Her şeyden önce cesaretim arttı" diye konuştu. 
     
İşte sağlıklı kalp diyeti      Diyetisyen Aytaç Ak, "Kalp operasyonu sonrası, ilk bir ay hastalara diyet uygulamıyoruz. Daha ziyade hazımsızlık ve şişkinlik yaratmayacak yiyecekler, daha az yağlı yiyecekleri tavsiye ediyoruz. Operasyon sonrası enfeksiyon önemli bir risktir. Enfeksiyondan korunmak için pozitif azot dengesinin korunması gerekir, bu yüzden de hastanın az kalori yerine kalorili beslenmesini tavsiye ediyoruz" dedi. Ve şu diyeti önerdi 
     
     1. Gün 
     
     SABAH Taze kaşarlı tost 
     25 gram kaşarla 
     1 haşlanmış yumurta 
     Kuşburnu çay 
     KUŞLUK Mandalina 
     ÖĞLE Bulgur pilavı 
     Kuru fasulye 
     Cacık 
     Salata 
     Kepek ekmeği 
     İKİNDİ Portakal 
     Fındık 6 adet 
     AKŞAM Sebze çorbası 
     Hamsi buğlama 90 gram 
     Salata 
     Mandalina 
     Kepekli ekmek 
     GECE Kuru kayısı 
     
     2. Gün 
     
     SABAH 1 su bardağı süt 
     2 yemek kaşığı çökelek 
     peyniri 
     Domates, salatalık, 
     Kepek ekmeği 
     KUŞLUK Muz 
     ÖĞLE Pirinç pilavı 
     1 tabak orman kebabı 
     90 gram et 
     Salata 
     İKİNDİ Elma 
     Fındık 6 adet 
     AKŞAM Mercimek çorbası 
     Zeytinyağlı enginar 
     1 kase az yağlı yoğurt 
     Kepek ekmeği 
     GECE Kavun 
     
     3. Gün 
     
     SABAH 1 su bardağı süt 
     5 adet zeytin 
     1 kibrit kutusu kadar 
     beyaz peynir 
     Kepek ekmeği 
     KUŞLUK Kiraz 
     ÖĞLE Makarna 
     Kıymalı bezelye 
     Salata 
     Cacık 
     Kepek ekmeği 
     İKİNDİ Karpuz 
     3 adet ceviz 
     AKŞAM Şehriye çorba 
     Haşlanmış tavuk 90 gram 
     Salata 
     Zeytinyağlı fasulye 
     Kepek ekmeği 
     GECE Erik 
     
     NOT Aşağıdaki yiyecekleri belirtilen miktardan fazla yemeyin 

</TEXT>
</DOC>
