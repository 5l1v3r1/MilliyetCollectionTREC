<DOC>
<DOCNO> 37401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/son/sondun05.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Saray'dan Prens Charles-Cammilla evliliğine onay yok 
</HEADLINE>
<TEXT>

     Buckingham Sarayı, Kraliçe Elizabeth'in Prens Charles ile Camilla Parker Bowles'ın evlenmelerini sonunda kabul ettiği haberlerini reddetti. 
     Buckingham Sarayı'ndan bir yetkili, ''Bunlar tamamıyla spekülasyon" dedi. 
     İngiliz basınında, ''Spectator'' dergisinin bir makalesinden pasajlara yer verilerek, gelecek yıl yapılacak ''Altın Jübile'' kutlamalarının ardından Kraliçe'nin, Charles-Camilla çiftini evlenmekte özgür bırakmayı ''gönülsüzce'' kabul ettiği öne sürüldü. 
     Haberlere göre, kraliyet üyeleri, tahtın varisi Charles ile Camilla arasındaki bir evliliğin dini, yasal ve anayasal zorlukları konusunda umutsuz olduklarını ifade ettiler. 
     Buna rağmen kraliyet üyeleri, Charles ile Camilla'yı eski çağa ait tarza zorlamanın acımasızca olduğunu, Kraliçe'nin de gönülsüzce bu görüşü kabul ettiğini belirttiler. 
     Altın Jübile, Kraliçe Elizabeth'in tahta çıkışının 50. yıldönümüne deniliyor. Elizabeth, babası Kral 6. George'un ölümünün ardından 25 yaşınd yken 6 Şubat 1952'de tahta çıkmış, 2 Haziran 1953'te taç giyme töreni yapılmıştı. 






</TEXT>
</DOC>
