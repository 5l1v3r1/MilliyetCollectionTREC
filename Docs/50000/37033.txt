<DOC>
<DOCNO> 37033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/yazar/tamer.html </URL>
<DATE> 2001/08/14/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Hortum ve hayali teknolojisinde bizden iyisi yok 
</HEADLINE>
<TEXT>

     Bolu'dan faks gönderen ve kendisini "işsizlerden biri" diye tanıtan okurum Sefer Aydın, Türkiye Teknoloji Geliştirme Vakfı TTGV'nin Başkanı Fikret Yücel'in aksine Türk insanının teknoloji üretme konusunda fevkalade maharetli olduğu görüşünde. Bolulu okurumun mektubunu, virgülüne dokunmadan aktarıyorum. 
     Yücel mi haklı Aydın mı, karar sizin 
     "12 Ağustos tarihli Milliyet'teki köşenizde teknoloji üretemiyoruz başlıklı yazınızı okudum. 
     TTGV başkanının görüşlerine katılmıyorum. Düşünün bir kere 
     Hayali ihracat teknolojisinin patenti hangi ülkede 
     Sahte belge düzenleme ve kullanma teknolojisinin patenti hangi ülkede 
     İhale yolsuzlukları teknolojisinin patenti hangi ülkede 
     Hortumculuk teknolojisinin patenti hangi ülkede 
     Banka içi boşaltma teknolojisinin patenti hangi ülkede 
     Her türlü rüşvet teknolojilerinin patenti hangi ülkede 
     Ya hamili kart yakınımdır teknolojisinin patenti hangi ülkede 
     Görüyorsunuz ya adamlar ne teknolojiler geliştirmişler Kafa patlatmışlar, kafa Şimdi köşenizde okuyunca gücenmezlerse iyidir. 
     Haa.. Eğitimle, sağlıkla, ulaşımla, iletişimle, savunmayla, madencilikle, meteorolojiyle, çevreyle, uzayla ilgili konularda teknoloji üretemiyormuşuz hiç önemli değil, hiç sorun değil Neden mi 
     İlahiyat fakültesi hocalarına ve diyanetten sorumlu devlet bakanına verirsiniz görevi. Bu kurum ve kuruluşlar da yukarıda sayılan konuların geliştirilmesi için dua formülleri geliştirirler olur biter. Hem o kadar ki örneğin savunmayla ilgili konularda dua ederken mutlaka Meclis Savunma Komisyonu üyelerinin katılması sağlandı mı iş biter. 
     Biz önce ormanları yakıp ardından da milletvekillerinin de iştirakiyle yağmur duasına çıkmıyor muyuz 
     Gördünüz işte Canınızı hiç sıkmayın, her şeyin bir çözümü var. Saygılarımla." 
     
Panda pornosu mu, insan pornosu mu      Tembellikten çiftleşmeye üşenen, bu yüzden de dünyada sayıları bine kadar düşen pandaların imdadına mucize iktidar hapı Viagra yetişmiş. Çinli uzmanlar, Viagra verdikleri pandalara porno film seansları da düzenlemişler ve bingo 10 panda hamile, çoğu da ikiz doğuracak. 
     Dünkü Sabah'ta gözüme takılan bu haber üzerine ilk aklıma takılan, pandalara ne tür porno filmler izlettirildiği oldu. Çinlilerin çevirdiği porno filmler mi, Avrupalılarınki mi, sekse çok düşkün olan bazı maymun türlerininki mi, yoksa bizzat pandalarınki mi 
     Eğer panda pornosu ise, sekse ilgisizlikten nesilleri tükenme tehlikesiyle karşı karşıya bulanan pandalarla ilgili porno filmleri, Çinlilerin nereden bulduğu sorusu çıkıyor karşımıza. Belki de bilgisayar ortamında yaratmışlardır 
     Bu köşenin sürekli okurları, hayvanlarla en ufak bir ilgimin olmadığının da eminim farkındadırlar. Yolda rastladığımda, gözümün az gördüğünü yazılarımdan bildikleri için merdivenden inmeme yardımcı olarak beni hem hayrete düşürüp, hem de gözlerimi yaşartacak kadar duygulandıran hiç tanışmadığım okurlarım, bu ayrıntıyı da atlamamışlardır. 
     Haberin neden gözüme takıldığına gelince... Kızımın ve yakın arkadaşı Seda'nın üniversite sonrasında önlerinde ne gibi seçenekler bulunduğunu araştırırken, Marmara Üniversitesi Endüstri Mühendisliği bölümü eski Dekanı Prof. Dr. Nükhet Yetiş'ten de görüş almak istedik. Kendisi 1 yıldan beri TÜBİTAK - MAM'a bağlı Türkiye Sanayi Sevk ve İdare Enstitüsü TÜSSİDE'nin başında bulunduğu için randevu alıp Çayırova'da ziyaretine gitmiştik. Dönüşte karşımıza Darıca Kuş Cenneti çıkıverdi. Ve kızımın önerisiyle adı kuş cenneti, ancak kendisi benim ölçülerime göre nadide bir hayvanat bahçesi olan 165 dönüm üzerine kurulu devasa mekanda nadide hayvanların arasında hepimiz müthiş keyifli birkaç saat geçirdik. Ayrıntılarını yarın yazacağım. Görmediyseniz mutlaka siz de gidin. 
     
     







İran ve Azeriler 


Çiller'den Yılmaz'a çağrı 


Tanrı'nın göktaşları 


Stiglitz’le kahvaltı ve toplumsal sorumluluk 


Hazar huzursuz 


Zor tercih... 


Yolsuzlukla Türk usulü mücadele 


Solda ne değişti 


Hortum ve hayali teknolojisinde bizden iyisi yok 


Müeyyide şart 


Deutsche Bank mide bulandırıyor’ 


Erdoğan neyin merkezinde 


</TEXT>
</DOC>
