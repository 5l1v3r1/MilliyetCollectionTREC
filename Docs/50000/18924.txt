<DOC>
<DOCNO> 18924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/spor/spo04.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıra Cim-Bom’da 
</HEADLINE>
<TEXT>

     TRABZONSPOR Teknik Direktörü, Fenerbahçe galibiyetinin kendilerine sağladığı üstün moralle ligin kalan dört haftasında Galatasaray da dahil olmak üzere bütün maçları kazanacaklarını iddia etti. Tekelioğlu, Fenerbahçe maçında oyunun genelinde ortaya koydukları performansı tatmin edici bulmadığını da ifade etti. 
     KİMSENİN tetikçisi olmadıkları belirten Bordo - Mavili takımın hocası, "Onur savaşı verdik" dedi. Tekelioğlu, "Futbolcularımla son dönemlerde yaşadığımız sıkıntıların giderilmesi için adeta söz birliği etmiştik. Bunu başardık. Sezon içinde ilk kez dört maçlık bir seri yakaladık" diye konuştu. Ankaragücü maçı hazırlıkları bugün başlayacak. 
     
     Brezilyalılar geldi 
     Cengiz Malgır 

     Trabzon Başkanı Özkan Sümer, dört Brezilyalı futbolcuyla birlikte dün İstanbul’a geldi. Sümer, bu oyuncularla bugün ikişer yıllık sözleşme imzalayacaklarını söyledi. Marco Avrelio 24 , Robson 26 ve Jarro 20 , Brezilya Birinci Ligi ekiplerinden Olaria’dan, Eduardo 23 ise Friburqers’ten transfer edildi. 
     
     Yönetimden deklarasyon 
     BORDO-MAVİLİ Yönetim Kurulu yazılı bir açıklama yaparak, Fenerbahçe maçının öncesi ve sonrasında sporun barış, dostluk ve kardeşlik olduğunun tüm samimiyet ve açıklıkla ifade edildiğini belirtti. Deklarasyonda, "Ancak Avni Aker’in çimlerinde, futbolcularımızın ve teknik heyetimizin alın terleri ile almış olduğu bu galibiyetin, olayların haksız ve taraflı olarak başka yönlere çekilmesini de asla kabul etmiyoruz" denildi. 
     



 SPOR 



























</TEXT>
</DOC>
