<DOC>
<DOCNO> 9745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/son/sontur03.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayramda hava ısınacak 
</HEADLINE>
<TEXT>

     Yurdun büyük bölümünde görülen yağışların yarından itibaren yurdu terkedeceği, Kurban Bayramı'nda hava sıcaklığının artacağı bildirildi. 
     Başbakanlık Devlet Meteoroloji İşleri Genel Müdürlüğü'nden yapılan açıklamaya göre, halen yurdun büyük bir bölümünde görülen yağışlar, yarın Kuzeydoğu kesimlerde etkili olduktan sonra yurdu terkedecek. Son tahminlere göre normallerin üzerinde olan hava sıcaklığı, hafta sonunda ve bayramın ilk günlerinde daha da artacak. 
     Arife ve bayramın birinci, ikinci günleri yurtta yağış beklenmiyor. En yüksek hava sıcaklığı Marmara'da 20-22, Ege, Akdeniz ve Güneydoğu Anadolu'da 22-24, İç Anadolu, Karadeniz ve Doğu Anadolu'nun batısında 18-20, Doğu Anadolu'nun doğusunda 12-14 derece olacak. Açıklamada, bayramın üçüncü ve dördüncü günü Marmara'nın kuzeyi ile Karadeniz kıyılarında görülecek yağmur şeklinde yağışlarla birlikte, hava sıcaklığının Kuzey bölgelerinde biraz azalacağı belirtildi.Bayramda deniz suyu sıcaklıkları ise Akdeniz'de 16-18, Güney Ege'de 13-15, Kuzey Ege'de 10-12, Marmara ve Karadeniz'de 9-11 derece dolayında olacak. 




</TEXT>
</DOC>
