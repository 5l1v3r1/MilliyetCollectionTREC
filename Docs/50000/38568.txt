<DOC>
<DOCNO> 38568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/yasam/yas01.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖLÜM teğet geçti 
</HEADLINE>
<TEXT>

Minibüs sıkıştırdı, otomobil denize uçtu, anne ve iki kızı ölümden kılpayı kurtuldu 
     DİNÇER ŞEREF İstanbul 

     Sarıyer’de bir minibüsün sıkıştırdığı Neriman Şimşek’in kullandığı otomobil, kontrolden çıkarak denize uçtu. Sadece ön kısmı denize giren otomobilde bulunan Şimşek ve iki çocuğu, ölümden kılpayı kurtuldu. 
     Anne Şimşek, Tarabya’daki evinden kızı Hande 8 ve Sena 7 ile birlikte okul kaydı için Sarıyer’deki stüdyoda fotoğraf çektirmek üzere otomobille yola çıktı. Piyasa Caddesi üzerine geldiklerinde Şimşek’in kullandığı otomobili, plakası alınamayan bir yolcu minübüsü sıkıştırdı. Paniğe kapılan anne Şimşek, direksiyon hakimiyetini kaybedince otomobil yoldan çıktı. Kaldırımı aşan otomobil denize uçtu. Arka lastikleri kaldırıma takılan ve sadece ön kısmı denize giren otomobilde bulunan anne ve iki kızı, çevreden yetişen vatandaşlarca kurtarıldı. Olaydan sonra kaçan minibüs şoförü aranıyor. 
     



 YAŞAM 
















</TEXT>
</DOC>
