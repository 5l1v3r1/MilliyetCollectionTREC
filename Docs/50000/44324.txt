<DOC>
<DOCNO> 44324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/spor/spo05.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Peygamber Terim 
</HEADLINE>
<TEXT>

Corriere dello Sport, Fatih Terim ile özel röportajında ilginç benzetmeler yaptı, Milanlı taraftarların Türk teknik adamla büyük hayaller kurmaya başladığını, takımda çok şeyin değiştiğini yazdı 
     Bizi izleyin’ 
     MILAN Teknik Direktörü Fatih Terim, İtalyan basınında yer alan demecinde "Milano bizi izlesin, tüm kupaları kazanmak istiyorum" dedi. Corriere dello Sport gazetesinde dün "Büyük Milan’ın peygamberi Terim" başlığıyla manşetten yayınlanan röportajda Kırmızı - Siyahlı taraftarların Türk teknik adamla hayal kurmaya başladığı belirtildi. Gazete, Terim’in "Kazanmak için tek yol biliyorum, rakibin yarı alanında atak oynamak" sözlerine yer verdi. 
     
     Sistem oturuyor’ 
     BRESCIA beraberliği sonrası çok şeyin değiştiğini söyleyen Terim, hep kazanmaya ayarlı bir sistemi oturtmaya çalıştıklarını vurgulayarak, futbolcuların işlerini sevmesi halinde daha büyük başarılar yakalanacağını belirtti. Şampiyonluk hakkında yorum yapmak için erken olduğunu söyleyen Terim, "Şampiyonluğu çok gol atarak kazanmayı tercih ederim. Ama şampiyon olup, daha az gol atmışız, benim için aynı değerde" diye konuştu. 
     
     Perugia - Milan 
     İTALYA Ligi’nde gözünü zirveye diken Fatih Terim’in takımı Milan, bugün TSİ 16.00’da Perugia deplasmanında üç puan arayacak. Inter ise bugün yine TSİ 16.00’da Bologna’yı konuk edecek. Sakat olan Emre ve kadroya giremeyen Hakan Şükür’ün yer almayacağı takımda Okan yedek soyunacak. 
     



 SPOR 


























</TEXT>
</DOC>
