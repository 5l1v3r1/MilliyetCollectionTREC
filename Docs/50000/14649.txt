<DOC>
<DOCNO> 14649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/ekonomi/aeko.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş isyan etti 
</HEADLINE>
<TEXT>
Daha Enis Öksüz’le bile anlaşamadık 
Programın bir an önce açıklanması için baskı altında olduğunu söyleyen Bakan Derviş, Daha Ulaştırma Bakanı ile bile anlaşamadık. Programı bir hafta sonra açıklamaya çalışacağız’ dedi 
     HARUN GÜREK Ankara 

     Yeni program için sosyal kesimlerle uzlaşma arayan Devlet Bakanı Kemal Derviş, işçi kesimiyle programdan önceki son görüşmesini yaptı. 
     Türk - İş Genel Başkanı Bayram Meral, DİSK Genel Sekreteri Murat Tokmak ve Hak - İş Genel Sekreteri Recai Başkan’ı makamında kabul eden Derviş, kamu toplu sözleşmelerinin istikrarın sağlanmasında önemli bir unsur olduğunu belirterek, işçilerden bu yönde anlayış istedi. 
     Ekonomik programın açıklanması için baskı altında olduklarını da vurgulayan Derviş, Türkiye’nin borçlarını ödemeyememe noktasına yaklaştığını belirterek, şöyle konuştu 
     "Baskı altındayız. Programı bir an önce açıklamamız isteniyor. Ancak daha Ulaştırma Bakanı ile Telekom’un yüzde 51’inin özelleştirilmesi konusunda bile anlaşamadık. IMF bu hafta gelecek. Önümüzdeki hafta çarşamba ya da perşembe günü programı açıklamaya çalışacağız. Ben iyimserim. Türkiye’de kaynak bol. Sizden de fedak rlık bekliyoruz. Bu krizden desteğinizle çıkacağız." 
     
     Sonbaharda çıkmaza girildi’ 
     Derviş, iki saate yakın süren görüşmede, önce uzun uzun Türkiye’nin nasıl krize girdiğini anlatarak şunları söyledi 
     "Ekonomi aslında geçen sonbaharda çıkmaza girmişti. IMF kasım ayında çıkan krizden önce devalüasyon önermişti. Ancak bizimkiler kabul etmedi. Temmuz ayına, bant sistemine geçişe kadar idare ederiz’ diye kabul etmediler. Kasım ayında yaşanan krizinin nedeni Demirbank değil. Demirbank’ın piyasalardan her gün büyük miktarlarda borçlanması aslında bir bahaneydi. Bu kriz nasıl olsa olacaktı. Türkiye ondan önce krize girmişti. Milli Güvenlik Kurulu’nda yaşanan olay da aslında bir bahaneydi." 
     
     Sermayeyi şımartmayın’ 
     Derviş’in konuşmasından sonra söz alan Türk - İş Genel Başkanı Bayram Meral, soygun ve hortumlama olayları nedeniyle bugünkü noktaya geldiğini belirterek, 100 dolarlık maaşı olan asgari ücretli bir işçiden nasıl fedak rlık beklendiğini sordu. Meral, asıl fedak rlığı sermaye kesiminin yapması gerektiğini belirterek, "Sermaye kaçar diyorlar. Bu doğru değil. Üzerine bir kez gidin. Ne olacaksa olsun. Sermayeyi niye bu kadar şımartıyorsunuz" dedi. 
     
     Derviş Kaçarlar 
     Derviş, "Sermayenin üzerine gidersek, kaçar ve bu da enflasyonu daha çok artmasına neden olacak bir ortam yaratır. Herkesten destek bekliyoruz. Sermayeden de bir şeyler almaya çalışacağız. Ama çok dikkatli olacağız" uyarısında bulundu. 
     


 EKONOMİ 






















</TEXT>
</DOC>
