<DOC>
<DOCNO> 49341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/siyaset/asiy.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Üniversitesi Rektör Yardımcısı Prof. Dr. Nur Sertel 
</HEADLINE>
<TEXT>
SOHBET ODASI 
ATATÜRK din reformu yaptıCumhuriyet’in kazanımlarını değerlendiren Prof. Nur Sertel’e göre Atatürk’ün yaptığı, "Bir devrimdir, bir din reformudur ve İslamın Türk yorumudur". Prof. Sertel, 28 Şubat’la Türkiye’nin çok ciddi bir uçurumdan döndüğünü belirtiyor 
     DERYA SAZAK 

     11 Eylül ertesinde Türkiye, İslam coğrafyasında çağdaş ülke modeliyle öne çıktı, siz Cumhuriyet’in 78’inci yıldönümünde bu kazanımları nasıl yorumluyorsunuz Türkiye bugün Atatürkçülük süreciyle, Cumhuriyet’le birlikte yüzünü Batı’ya dönmüş, ekonomik ve sosyal göstergelerini Batı kriterleri doğrultusunda yapılandırmaya çalışan ve bu uğurda da çok ilerlemeler sağlamış örnek ülke konumunda. Bu çağdaşlığın Türkiye’ye getirdiği zorluklar da var çevredeki İslam ülkeleri tarafından tehdit ediliyor, çünkü laik rejimi benimsemiş ama halkı Müslüman olan tek ülke olma özelliği bozulursa onlar rahatlayacaklar. 
     
Hangi ülkelerden söz ediyorsunuz 
     İran’da İslam devrimi döneminde buna tanık olduk Humeyni’nin benimsediği politikalar içerisinde İslam devleti ihraç modeli vardı. 1980’li yıllarda zorluklar geçirdik ama direndik. Çünkü önümüzde büyük bir ışık vardı Atatürk’ün açtığı yol çağdaş dünyayla kucaklaşmış bir Türkiye... Atatürk ilke ve devrimlerine bağlılık... Onun için Türkiye hiçbir zaman o girdaba sürüklenmedi. Bir radikal azınlığın eylemi olarak kaldı. 
     
     İslami devlet özlemi 
Radikal azınlık derken siyasal İslamı mı kastediyorsunuz 
     Evet ama bu akımın Refahyol döneminde hükümet olduğunu gözardı etmeyelim, ondan sonra İslami devlet özlemini çok daha açık şekilde ortaya koydular. 
     
11 Eylül günü, Usame bin Ladin üzerinde toplanan terörist saldırı kuşkusuyla Müslümanlar zan altında, ABD, Afganistan’da hatta Pakistan’da ektiğini biçmiş olmuyor mu 
     Ilımlı İslam adı altında özellikle Sovyetler’e karşı Amerika’nın İslam’a yeşil ışık yakan bir politikası oldu, yani bir paravan olarak İslamı Sovyetler’e karşı, komünizme karşı kullandılar. Bunun yansımalarını hala görüyoruz. Türkiye’de bazı İslamcı liderlerin Fethullah Gülen şu anda bile ABD tarafından korunduğunu net olarak görüyoruz. 
     
Bir ülkenin teröristi bir başka ülke açısından özgürlük savaşçısı olarak görülebiliyor. 
     11 Eylül olayını inceleyecek olursak buradan teröre ortam yaratan bir inanç sistemi var İslami cihad. 
     
     Cihad kavramına sığındılar 
Terörün dini, coğrafyası olmaz deniyor. 
     İslamla terörü yan yana terör örgütleri getirdi. Çünkü kendilerine İslami sıfatlar ve isimler verdiler Hizbullah, Allah’ın ordusu demek. İslam’da biliyorsunuz kısas ilkesi vardır. Kısas timi, kısas kıtaları kurdular. İslami Büyük Doğu Cephesi dediler. 
     
Orada referans aldıkları İslamdan çok şiddet olmalı 
     İslamdaki cihad kavramına sığınıyorlar, Kuran’da var ve radikal örgütler bunu Allah yolundan dönenleri ve inanmayanları dine çekmek için bire bir savaşmak diye görüyorlar. Ayetler bugün terör örgütleri tarafından inanmayanlara karşı bir savaş şekline dönüştürüldü. 
     
Niye 
     Çünkü burada cennet vaadi var Siz bir inanç içindesiniz ve fanatiksiniz, dogmaların esaretindesiniz, sürekli bu düşünceler pompalanıyor ve deniliyor ki Bak Allah yolunda savaşırsan cennet gideceksin.’ 
     
İkiz kulelerde yaşanan... 
     Bu inanç, her şeyden daha güçlü bir terörizmi beraberinde getiriyor çünkü gözü hiçbir şeyi görmüyor işte adam o zaman uçağa biniyor, ikiz kulelerin içinden geçiyor. 
     
Ancak Usame bin Ladin’den intikam alınacak diye Haçlı seferi başlatılması doğru mu 
     Sonuçta Afganistan’da Taliban’ı değiştirme şansı olmayan yoksul halk bombalanıyor. Kadınlar, çocuklar ölüyor. 
     Haçlı mantalitesine karşı çıkmak gerekir. ABD’nin hatalarını da eleştirelim. Türkiye açısından baktığımızda dini bazı motiflerin fanatikler tarafından nasıl kullanıldığına da yabancı değiliz. 
     
Nasıl 
     Laik bir rejim hüküm sürdüğü için Türkiye’deki topraklar darül harptir’ yani savaş ortamıdır. Bu savaş ortamına soktuğunuz zaman bir ülkeye sizin cihat yapmanız farz oluyor. O zaman din adına, Allah adına kendinizi mücahit kabul ediyorsunuz, bütün eylemlerinizi meşru görüyorsunuz. Amerika’da 11 Eylül olayını bir İslamcı dergi İslam’da cihat var deyip kapak yaptı. 
     
Sizce Cumhuriyet döneminde İslama hoşgörü tanınmadı mı, bu rövanş duygusu nereden kaynaklanıyor, inancını yaşamak isteyenler eziliyor mu 
     Tam tersine, toplumsal hoşgörüye karşı belli bir kesim Cumhuriyet devrimlerini içlerine sindiremedi. Tarikatlar ve dini cemaatler özellikle 80’li yıllarda çok iyi örgütlendiler ve siyasi partiler oy almak için yeşil ışık yaktılar. 
     
12 Eylül askeri rejimi de bu akımlara güç vermedi mi 
     Sola karşı bu ülkenin manevi değerlerini öne çıkarmaya yönelik birtakım belki söylemler o dönemde geliştirildi. 
     
Evren, Anadolu gezilerinde ayetler okurdu. 
     Ben de onu kastediyorum... 
     
Biliyor musunuz, Pakistan’da dini okulların yaygınlaşması Ziya ül Hak döneminde olmuş, ABD Taliban’ı Afganistan’da güçlendirirken,İslami kanalları kullanmış. 
     MC hükümetleri de imam hatipleri yaygınlaştırdı. Kız öğrenciler alındı. Bunlar, Refah’ın arka bahçesi oldu. Erbakan yaptı. Demokratikleşme adına 163. madde kaldırıldı, siyasal İslamın propagandası sonucu bir din eliti yetişti. 
     
     Derslerde şeriat istediler 
Burada bir özeleştiri de yapmak gerekmiyor mu, merkez siyasetin başarısız ekonomi politikalarının orta sınıfı çökertmesi, yoksulluk ve yolsuzluklar da dinci partilere yönelişi hızlandırmadı mı 
     Doğru ama ben 28 Şubat’la Türkiye’nin çok ciddi bir uçurumdan döndüğüne inanıyorum. O dönemde siyasal İslamın yükselişi söylemde kalmamış, eylemler başlamıştı. Derslerde şeriat isteniyordu. 
     
Peki hocam üniversitede aykırı da olsa her türlü düşüncenin özgürce ifade edilmesinde ne sakınca olabilir, şiddet yoksa... 
     Bakın o dönemde biz üniversiteye bu düşüncelerle gelen öğrenciyi 4 yıllık bir eğitimden sonra aydın bir kişi olarak mezun edebilseydik, tehlike yoktu ama tam tersi oldu. Anadolu’dan gelen gençler 28 Şubat sonrası üzerine gidilen yeşil sermayeden akıtılan çok büyük kaynakla dinci akımlara yöneldiler. Alnı secdede diye doktora payeleri verildi... 
     
     Peçeyle derse girdiler 
Başörtüsü de çok tartışıldı. 
     Tamamen bir siyasal simge olarak kullanıldı, sadece Türkiye’de değil İran ve Cezayir’de de yaşandı. Humeyni devriminde kadınlar hicaplarına bürünüp yürüdüler. Bizde siyasi partiler tarafından çok istismar edildi. Bırakın başörtüsünü inanın sınıfa peçeyle ve eldivenle giren öğrenciler vardı. Yani iş çığırından çıkmıştı. 
     
İkna odaları kurmuşsunuz. 
     Evet o Akit’in terimidir. Çok tuttu. 
     
Nasıl ikna ettiniz 
     Biz rehberlik ve danışmanlık amacıyla bütün öğrencilerle yurt, burs sorunları veya başörtüsüyle gelmiş kız öğrenci için görüşmeler yaptık. Kayıt sırasında bir odaya alınıyorlar ve odada kendilerine, üniversitede okumanın kuralları anlatılıyor. Artık hemen hepsi başını açıyor. Bu çocuklar pardösülerini de çıkardılar, normal kıyafetleriyle kayıtlarını yaptırdılar. 
     
İstanbul Üniversitesi’nde başörtüsü sorunu var mı 
     Hayır kalmadı, yok bitti. 
     
Sadece hadislerle Taliban çıkarCumhuriyet’in kazanımlarına dönersek... 11 Eylül’den sonra yeni bir tartışma başladı İslam ilerlemeye engel mi diye. Batı’daki rönesans ve reform hareketlerinin bu coğrafyada yaşanmamış olması neden 
     Bence İslamın Türk yorumu Atatürk dönemiyle birlikte yapılmıştır. Onun için Türkiye laik bir ülkedir. Şimdi Kuran incelenecek olursa 6200 ayet vardır, bunlardan 350 tanesi yönetim istemiyle, hukukla yani şeri ayetler dediğimiz ayetlerle ilgilidir. Atatürk devrimleriyle dinde de reform gerçekleştirmiştir. Bu ayetler bir kenarda tutulmuş, İslam bir inanç sistemi olarak ibadeti de tamamıyla özgür kılınarak Türk insanına sunulmuştur. Siyasal İslamcı kesim Kuran bir bütündür, siz birtakım ayetleri devre dışı bırakamazsınız görüşünde. Ama her nedense Kuran’ın şu anda uygulanmayan diğer hükümlerinden hiç kimse söz etmeyip sadece başörtüsüne de kilitlenmiş durumdalar. 
     
Peki Yaşar Nuri Öztürk’ün bir sözü var, İslam hukuku tam olarak uygulansa herkes Taliban olur 
     Doğru, sadece hadisleri devreye sokarsanız karşınıza Taliban çıkabilir. Ben hadisleri referans almıyorum, onlar yoruma açık. 
     
     İslama model olamayız 
Hüseyin Hatemi buna itiraz ediyor bazı Mollalar gibi anlayamayız diye. 
     Aslında şu anda İslamı çağdaş dünyanın beklentilerine cevap verecek çizgide yorumlamaya yönelik çok önemli girişimler var. Bu bir zorunluluk. çünkü bağnazlık aşılamazsa toplum öyle bir noktaya gelir ki aydın kesim dini tümüyle reddedebilir. 
     
Dünyanın tartıştığı soruna, medeniyetler tartışması’na girelim. 
     Türkiye bir model olarak İslamın sosyal hayata ilişkin kurallarını uygulamıyor ki... İslama bir model teşkil etmez Türkiye. Türkiye İslam devletleri için bir model değil. Türkiye, halkının yüzde 99’unun inancı Müslüman olan ama laik - demokratik bir ülke... 
     
Batı bizi farklı mı görmeli 
     Zaten farklı görüyor. Görmeli de, çünkü biz aynı modelin içinde hiçbir şekilde mütalaa edilemeyiz. 
     
Cumhuriyet olmasaydı zaten bu kazanımlar da olmazdı diyorsunuz. 
     Hiçbir şekilde olmazdı. Her ne kadar bir Anadolu Müslümanlığı var ise de daha ılımlı daha esnektir. Ne Afganistan ne Ortadoğu coğrafyasındaki İslam ülkelerine benzetilebilir... Türkiye’nin o konumda, bir din devleti olması mümkün değildi. Biz bunu Atatürk’e ve onun devrimlerine borçluyuz. 
     
Medeniyetler çatışmasından ürkmeyelim. 
     Türkiye demokratik laik bir sosyal hukuk devleti. Din bizde sadece inanç mertebesindedir. Biz Anayasamızda Türkiye Cumhuriyeti devletinin dini İslamdır diyor muyuz 1928’de çıkarttık bunu Anayasa’dan ondan sonra da laiklik ilan edildi. Cumhuriyet’in 78’inci yıldönümünü bu duygularla kutlamalıyız. 
     
     ABD’yi onaylamıyorum 
Afganistan’da kadınların ve çocukların çektiği çileye ne diyorsunuz, aileler perişan... 
     Tabii ekonomik gerilik beraberinde sosyo kültürel geriliği de getiriyor. Bir kere çok yoksul bir ülke 3 yıl süreyle Rusya’yla savaşmış, kendisini toparlamadan son derece ilkel bir Taliban rejiminin altında ezilen bir halk. Üretim yok, hiçbir sanayi kuruluş yok. Şimdi böyle bir sistem içerisinde tek başına kadını konuşmak bile yanlış. Üzüntü verici. 
     
Ne yapılmalı 
     Siz Kuran’daki ayetleri bugüne uyarlamaya kalkarsanız kadını da o konumda tutarsınız yani pasifize ederek toplum yaşamının dışına itersiniz. 
     
O zaman kamusal alanı dine dayandırmamak gerekir. 
     Kesinlikle. İşte onun için diyorum ki Atatürk’ün yaptığı bir devrimdir. Bir din reformudur. Ve İslamın Türk yorumudur. İnanç olarak insanların vicdanında dini yaşatacaksınız, hem de onu kamusal alanın dışında tutacaksınız. 
     
ABD’nin Afganistan operasyonunu nasıl karşıladınız 
     Tabii ki Afgan sivil halkına yönelik Amerika’nın başlattığı hareketi onaylamam mümkün değil, çok insafsızca geliyor bana masum halkın hedef alınması, bilemiyorum doğrudan Usame bin Ladin’e, Taliban’a yönelik başka bir çözümü olamaz mıydı Biyolojik terör olayında da birtakım endişeler taşıyorum, bana çok gerçekçi gelmiyor, sanki Afganistan’daki hareketi meşru kılmak için halk üzerindeki etkisini sürekli kılabilmek için yapılmış bir şey gibi geliyor. 
     
Yasalarla kadın hak kullanamazMedeni yasaya geçelim. 
     Yasalar bir çerçeve çiziyor ama kadının ailedeki ve toplumdaki statüsünü örf, adet, gelenek ve inanç belirliyor. Eğer biz o alanda reform yapamazsak istediğiniz kadar yasalarla hak verin kadın o hakkını kullanamaz. 
     
Üniversite gençliğini nasıl buluyorsunuz 
     Şimdiki gençler açık sözlü, dürüst, yaratıcı, daha cesur özelliklere sahip. Fakat bunları kendileri için kullanmayı tercih ediyorlar. Bireysel düşünüyorlar. İnternetle, bilgisayarla, televizyonla yalnızlaştırılmış bir gençlik... Eğer bu ülke bir yerden bir yere gidecekse o eskinin heyecanını, idealizmini duyan bir gençliğe ihtiyaç var. 
     
Sosyal patlama endişem varSiyasetteki kilitlenmeye ne diyorsunuz, ekonomik kriz aşılamazsa ne olur Bizi kaybediyorsunuz diyen gençler yurtdışına gidiyor. 
     Ciddi kaygılarım var, bizim insanımız sabırlı, sürekli kemer sıkıyor ama dayanılamayacak noktaya geliniyor, bunun yaratacağı sosyal patlama endişesi taşıyorum. 
     
Özveride Meclis iyi sınav vermedi.. 
     TBMM, 1931 ekonomik krizinde kendi aylıklarının azaltılması için karar çıkartıyor. O heyecan, o idealizm ve sorumluluk duygusu a’dan z’ye Türkiye’nin her bireyine ve kurumlarına sirayet etmeli ki Türkiye ciddi bir atak yapsın. Cumhuriyet kuşağı yöneticileri çok farklıydı. 
     



 SİYASET 









</TEXT>
</DOC>
