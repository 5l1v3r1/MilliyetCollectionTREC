<DOC>
<DOCNO> 5491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/son/sontur13.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Örgüt baskısına dayanamayan mahkum kendini yakmak istedi 
</HEADLINE>
<TEXT>

     Edirne F Tipi Cezaevi'nde Fethi Ateş isimli mahkum, örgüt baskısından kurtulmak için kendini gazete kağıdı ile yakmak istedi. Devlet Hastanesi'ne kaldırılan ve vücudunda 2. derece yanıklar oluşan Ateş'in, hayati tehlikesinin bulunmadığı bildirildi. 
     F Tipi Cezaevi'nde 3 kişilik odada kalan Fethi Ateş'in, ''Hayata dönüş operasyonu'' sonrasında Edirne'ye getirildikten sonra terör örgütü DHKP-C'den ayrılmak istediğini, örgütün üst birimlerini ilettiği ve bu isteğinin kabul edilmeyerek, baskı gördüğü bildirildi. Ateş'in, örgütten gelen baskılara daha fazla dayanamayarak, dün odasındaki gazeteleri ateşe vererek kendini yakmak istediği ve cezaevi görevlilerinin müdahalesi ile bu eylemini tam olarak gerçekleştiremediği belirtildi. Yetkililer, Ateş'in, Devlet Hastanesi'ne kaldırılarak tedavisinin yapıldığını belirterek, 'Vücudunda 2. derece yanıklar var. Tedavisi, mahkumlar için yapılan odada sürdürülüyor'' dedi. Edirne F Tipi Cezaevi'nde halen 362 mahkum bulunuyor. 




</TEXT>
</DOC>
