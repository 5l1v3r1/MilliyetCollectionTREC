<DOC>
<DOCNO> 39277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/son/sontur19.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya 3 milyonuncu turisti ağırlıyor 
</HEADLINE>
<TEXT>

     Antalya'ya bu yıl havayoluyla gelen yabancı turist sayısının, bugün 3 milyonu aşacağı bildirildi. 
     Yörede incelemelerde bulunan Turizm Bakanı Mustafa Taşar, Antalya'ya ''3 milyon turistin yetmediğini, 4 milyonuncu turisti kendisinin karşılayacağını'' söyledi. 
     Devlet Hava Meydanları Antalya Başmüdürlüğü yetkilileri, 1 Ocak - 26 Ağustos 2001 tarihleri arasında, havaalanından giriş yapan yabancı turist sayısının 2 milyon 984 bin olduğunu belirterek, bugün de saat 24.00'e kadar 20 bine yakın turistin gelmesinin beklendiğini bildirdiler. 
     Antalya Havaalanı'ndan giriş yapan yabancı turist sayısının bugün 3 milyonu aşacağını belirten yetkililer, havayoluyla gelen turistlerin yüzde 37'sini Almanlar, yüzde 11'ini de Ruslar'ın oluşturduğunu kaydettiler. 
     Yörede incelemelerde ve sektör temsilcileri ile görüşmelerde bulunan Turizm Bakanı Mustafa Taşar, ''Bu çok sevindirici bir gelişme, ama Antalya'ya 3 milyon turist yetmez, daha çok gelecek'' dedi. 
     Taşar, ''4 milyonuncu turist''i kendisinin karşılayacağını bildirdi. 
     
     
     







</TEXT>
</DOC>
