<DOC>
<DOCNO> 27900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/son/soneko24.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB Eski Başkanı Miras "Beklemedeyim, dinlemedeyim..." 
</HEADLINE>
<TEXT>

     Türkiye Odalar ve Borsalar Birliği TOBB eski Başkanı Fuat Miras, ''şu anda beklemedeyim, dinlemedeyim'' dedi. 
     Tobb'daki son gelişmelerle ilgili soruları yanıtlayan Miras, Odalar Birliği'ne bağlı Deniz Ticaret Odaları DTO Konseyi tarafından dün alınan ''yeni Başkan Rifat Hisarcıklıoğlu'nu tanımayacaklarına'' ilişkin kararı, konsey üyesi olması nedeniyle değerlendirmesinin doğru olmayacağını kaydetti. DTO'da alınan kararda bir rolü olmadığını anlatan Miras, tersine son olaylarda bir takım entrikalarla karşı karşıya kaldığını söyledi. 
     DTO konseyi üyesi olması nedeniyle, kendi konseyinin almış olduğu kararı değerlendirmesinin doğru olmayacağını sık sık ifade eden Miras, bu kararı konsey üyelerinin aldığını kaydetti. 
     Kendisinin karşı karşı kaldığı durumun yasal olup olmadığının, önümüzdeki günlerde belli olacağını ifade eden Miras, şöyle dedi 
     ''Üç tane başkan vekili var. Bunların içinde, benden sonra başkanlığa vekalet eden arkadaşlar var. Onların hiç biri nazarı dikkate alınmıyor. Doğrudan doğruya Rifat Hisarcıklıoğlu, başkan vekili olarak herkese mektup yazıyor. Böyle bir etik, böyle ahlak kurallarına sığan bir uygulama değil ki bunun değerlendirmesini yapayım. 
     Yarın da konseyler toplanacak. Oradan da çıkacak kararlar var. O kararlar nasıl çıkacak bilemiyorum tabii. Şu anda beklemedeyim, dinlemedeyim.'' 
     
     'İcraatlarım denetlensin' 
     Miras, kendi icraatı dönemindeki işlemlerin denetime açık olduğunu da belirtirken, şunları kaydetti 
     ''Benim söylediğim olay şu. Ben diyorum ki birtakım şeyler konuşuluyor. Benim icraat dönemimde arkadaşlar diyor ki belge yırtıldı . Eğer bunlar varsa Sanayi Bakanlığı müfettişleri gelirler bizim icraatımızı araştırırlar. Raporlarını yazarlar. Olmuyor, eğer gelmiyorsa Başbakanlık Teftiş Kurulu'na müracaat edeyim onlar gelsinler incelesinler. O da olmuyorsa Cumhurbaşkanlığı Devlet Denetleme Kurulu'na müracaat edeyim incelesinler.'' 






</TEXT>
</DOC>
