<DOC>
<DOCNO> 9108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/guncel/gun01.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık onlar da konuşacak 
</HEADLINE>
<TEXT>
Sessiz polisin sesi 
Subayların kurduğu "subay.netöten sonra polisler de "site"lendi. "Police.acayip.comöda, haberler, silah fiyatları, af bölümlerinde kendilerini anlatıyorlar 
     MUSTAFA BAKACAK İstanbul 

     Genelkurmay’ın resmi sitesi dışında bazı subayların kurduğu ve büyük ilgi çeken "subay.netöten sonra polisler de "police.acayip.com" adresiyle bir site oluşturdu. Güncel haberlerden, terör örgütlerine, silah fiyatından, affa kadar birçok konunun yanı sıra, anket ve sohbet odasının bulunduğu "Digital Police Team" adlı site, sessiz polisin sesi olmayı hedefliyor. 
     
Önerilerinizi paylaşın      Giriş sayfasında, Türkiye haritası üzerinde dalgalanan Türk Bayrağı’nın yer aldığı sitenin kurucuları kendilerini, büyük önder Atatürk’ün emaneti olan, Türkiye Cumhuriyeti’ni ilelebet payidar kılma arzusunu taşıyan yeminli yürekler olarak tanıtıyor. 
     Sitenin kuruluş amacı ise Gaziosmanpaşa’da 11 Aralık 2000’de Çevik Kuvvet Şube Müdürlüğü’ne ait otobüse düzenlenen silahlı saldırıda şehit edilen arkadaşlarının şahsında, tüm şehitlerin hatıralarını yaşatmak olarak açıklanıyor. 
     Art niyetten uzak ve amatör ruhla böyle bir çalışma yaptıklarını ifade eden sitenin kurucuları, ziyaretçilere "görüş, öneri ve eleştirileri lütfen bizimle paylaşın" çağrısında bulunuyor. 
     Güncel polisiye haberlere yer aldığı ve ilk sayfasında, şehit meslektaşının tabutuna kapanmış bir polis memurunun fotoğrafı ile "Gönlü sığ olan polis olamaz", "Bize kefen biçenin ölümü korkunç olur" şiirlerinin yer aldığı sitede şehit meslektaşları, terör ve terör örgütleri, yerli ve yabancı silahların fiyatları, tarihte ve 21. asırda polis, affın getirdikleri ise sitenin diğer konu başlıklarını oluşturuyor. 
     
Affı eleştiriyorlar      Şartlı Salıverme Yasası’nın "hırsıza, arsıza, homoya, komoya af" başlığıyla eleştirilirken, "sohbet odası" ve "anket" sitenin ilgi çeken diğer bölümlerini oluşturuyor. 
     
Öcalan ile polisin bir günü      Karar sizin bölümünde PKK elebaşısı Abdullah Öcalan ile İstanbul’da görev yapan bir polis memurunun 24 saati şöyle anlatılıyor 
     Öcalan 35 metrekarelik koğuşunda güne 06.00’da başlıyor. Tıraş olup, kahvaltı yapıyor. Kitap ve dergileri okuyor. Saat 11.00’de spor kıyafetiyle havalandırmaya çıkıyor. 13.00’te öğle yemeğinden sonra radyo eşliğinde kitap okuyor. 15.00’te kültür fizik yapıyor. 16.00’da banyo yapıp çamaşırlarını yıkıyor. Akşam yemeğini yedikten sonra saat 22.00’de kesinlikle uyuyor. Yatmasını ancak Galatasaray maçları engelleyebiliyor. 
     İstanbul’da beş yıllık polis Güne saat 02.30’da yatmanın verdiği yorgunlukla 05.00’te başlıyor. Çocuklarına harçlık, eşine mutfak parası bırakamamanın ezikliğiyle kahvaltısını Maltepe sigarasıyla yapıp çıkıyor. Otobüste, aşağılayıcı bakışlara aldırmadan işyerine geliyor. Saat 13.00’te öğle yemeğini gevrek bir simitle geçiştiriyor. Akşama kadar hırsız, soysuz, kimsesiz, tinersizle uğraşıyor. Saat 20.00’de muhakkak ek bir görev çıkıyor. Mesela Apo’nun seyretmeden uyuyamadığı Galatasaray maçında görev alıyor. Çıkış verildiğinde tabana kuvvet evin ya da şubenin yolunu tutuyor. 
     


 GÜNCEL 
























</TEXT>
</DOC>
