<DOC>
<DOCNO> 24035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/yazar/akyol.html </URL>
<DATE> 2001/05/30/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Köylüler gelecek 
</HEADLINE>
<TEXT>

     ALMANLAR modern zamanlarda Fransızlarla giriştikleri savaşları daima kazanmışlardı. Sebeplerini hep merak eder dururdum 
     Almanlar daha mı kahraman, daha mı milliyetçi ya da vatanseverdiler Ama milliyetçilik ve vatan kavramına dayalı devlet fikrinin ve duygusunun beşiği Fransa'dır. Fransız tarihinde de kahramanlıklar az değildir. 
     Meselenin başka bir boyutu varmış 
     "1870 - 1914 arasında Fransa'nın sınai kapasitesi dikkat çekici şekilde büyüdü ve özellikle Birinci Dünya Savaşı'nda hızlandı. Ama buna rağmen Fransa dönem boyunca köylü ve zenaatkar toplumu olarak kaldı. Fransa'da sınai kentli nüfusun köylü nüfusunu oransal olarak geçmesi, ancak 1930'larda gerçekleşti." Hazareesingh, Political French Tradition, sf. 235 
     1930'larda Almanya, tam bir sanayi ülkesiydi 
     Fransa'nın bitmez tükenmez din - laiklik kavgalarını, politik istikrarsızlığını, devletçilik popülizmini bu gecikmede aramak lazımdır. 
     Bugün Fransa da Almanya da son derece gelişmiş ekonomiye ve istikrarlı demokrasiye sahiptir. 
     
     TÜRKİYE ancak 1985'te köylü nüfusunu yüzde 47'ye çekip, şehirli nüfusunu yüzde 53'e çıkarabilmiştir. 
     Bu, sosyolojik gelişme sürecinde Fransa'ya göre kabaca yarım asırlık geriden yürüdüğümüzü gösterir. 
     Türkiye'de şehirleşme 1950'lerde başlamıştır. "Sürat asrı"nda bulunduğumuz için, Avrupa'nın iki yüzyıllık kentleşme sürecini biz daha kısa, daha sıkışık, daha yığılmış olarak yaşıyoruz. 
     Modern Fransız tarihinin bazı belirleyici sosyo politik yönleriyle olan benzerliğimizde bunun rolü büyüktür. 
     Benzerliklerin başında Jakoben özellikler gelir tabii. 
     Bin yıldır köylü ve bürokrat olarak yaşadığımız tarihimizin hiçbir döneminde sosyal yapımız son yarım yüzyıldaki, hele de son 30 yıldaki kadar hızlı değişmemişti. 
     Kriz, tarımı daha fazla 'kemer sıkmaya' zorlayacağı için, bu değişim, bu köylerden kentlere akım, önümüzdeki on yılda çok daha fazla hızlanacaktır. 
     
     DİE verilerine göre, tarihimizde ilk defa 1985 sayımında köylü nüfusu şehirli nüfus karşısında oransal olarak 'eksi'ye dönmüş. 
     Milyonlarca eski köylü çocuğu okudu, iş, meslek sahibi oldu. Bazıları 'sahipsiz' arsaları kapatıp emlakçi oldu .. Birçoğu işsiz, lümpen sürünüyor. 
     Şehirleşmenin henüz "şehirlere yığılma" aşamasındayız Batı aynı süreci yaşarken ne tür sosyal ve kültürel çözümler ve uzlaşmalar, çözülmeler ve katılaşmalar yaşamışsa biz de benzerlerini yaşıyoruz. 
     Ve tarihimizin en büyük toplumsal değişimini yaşamakta olduğumuz halde, bu sürecin dinamikleri ve nasıl bir "yarın" ortaya çıkaracağı konusunda pek "vizyon"umuz da yok... 
     Olsaydı irtica paranoyasına kapılır mıydık mesela Liberalleşmeye, küreselleşmeye karşı çıkar mıydık mesela 
     Ekonomimizde yeni kaynaklar yaratarak şehirleşmeyi daha düzenli hale getirmeye, daha çok kentsel altyapı, sağlık, eğitim, iş imkanları oluşturmaya bakalım... 
     En büyük medeniyet hamlemiz budur. Bakın bizden önce "AB adayı" olmasını kıskandığımız Bulgaristan bile nüfusun yüzde 80 ile gerçek anlamda şehirli bir ülkedir. 
     
     







Köylüler gelecek 


Bizim ülke'den 


Yalman'dan Ecevit'e sitem 


57 cep telefonu olan müdür kim 


Bıçak sırtındaki dengeler altüst olursa... 


İki ameliyat 


YÖK'te zor günler 


Nasıl bir Avrupa 


Kuzu kuzu’ değil kurt kurt’ 


Eximbank yelken açıyor... 


Bakanlar Kurulu'ndan bilgi mi sızıyor 


Birileri kalkıp sorsa... 


Rekabet Kurumu'ndan bakana bilgi notu 


Hoşgörü sınırsız 


Derviş bunun için gelmiş olmalı 


Kelkit’in altı bağlar 


Üçer konuştu Hamiline hisse bizim 


</TEXT>
</DOC>
