<DOC>
<DOCNO> 4332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/yazar/dogan.html </URL>
<DATE> 2001/01/28/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
Lalelerin isyanı 
</HEADLINE>
<TEXT>

     Beyaz atların çektiği, altın yaldızlı, mor menekşeli balayı arabası yoksa hayal mi .. 
     Amsterdam sokaklarında uçuşan taşların hedefi aslında polisler değil. Her ne kadar, yüzlerce insan polisle çatışıyorsa da, taşlar Hollanda Kraliyet Sarayı'na atılıyor. 
     Hollanda'da halkla Saray'ın arası beklenmedik bir nedenle açık. Halk, Saray'ı, daha doğrusu, Veliaht Prens Willem Alexander'ı protesto ediyor. Sorun, tahtın varisi Willem'in evlenmek istediği Arjantinli Maxima Zorreguieta'nın babası. Onun geçmişindeki kirli izler. 
     
Diktatör yamağı      Hollanda Prens'i, Arjantinli güzele deli gibi aşık. Arjantinli de, Prens'e. 
     Ne var ki, Hollanda halkı sokaklarda ve bu evliliğe şiddetle karşı 
     "ÇünkÜ, kızın babası Jorge Zorreguieta, Arjantin'de diktatör Videla döneminde Tarım Bakanı. O faşist dönemde otuz bin kişi kayboluyor. Ayrıca binlerce insanın cesedi bulunuyor. Eli kanlı diktatörün, tarihin bu en büyük katliamlarından birine, güzel kızın babası da ortak. Binlerce cinayetten babası da sorumlu tutuluyor." 
     Evlilik hazırlığı duyulunca, Hollanda da hükümetin avukatları geçen hafta "işkence ve cinayetlerden dolayı insanlık suçu işleyen" Arjantinli diktatör yamağını, kızın babasını mahkemeye veriyor. 
     "Bir faşistin, arka kapımızdan ülkemize sızmasını istemiyoruz" sözü, şu anda hükümette görevli Hollandalı bakanlara ait. 
     
İnsanlık suçu      Hükümet halkla birlikte. Buna karşılık, Saray'dan, Prens'ten ve de güzel Arjantinliden ne bir ses, ne bir nefes .. 
     Hollanda Anayasası'na göre, "Saray'daki bir evlilik, Meclis'in ve hükümetin onayından" geçiyor. Bu tepkiler karşısında, aşk tehlikede .. 
     Ya Prens tahttan vazgeçtiğini açıklayacak ve öyle evlenebilecek ya da aşkına veda edecek .. 
     Güzel Maxima ise, karalar bağlıyor. Halk, ondan da "demokrasiye bağlılığını ve babasını reddettiğini" içeren açıklamalar bekliyor. Böyle bir açıklama bu hazin birlikteliği ne kadar kurtarır, orası belli değil. 
     Aşk mı, taht mı .. Babaların günahlarını, çocuklar çekmeli mi .. Halkın muhteşem duyarlığı mı .. Ülke ve dünya siyasetinin bireysel bir evliliğe baskısı mı .. Yüzlerce ahlaki soru. Hepsi doğru ya da değil. 
     Yine de, vazgeçilmez bir doğru var Nerede, nasıl ve hangi koşulda olursa olsun, insanlık suçu asla affedilmiyor .. En yüce duyguya, aşka mal olsa bile .. 
     
     





Ah o kapılar... 


'Terör Avrupa'dan yönetiliyor' 


Genco Erkal’ın kibriti 


Nasıl bir Türkiye özlüyorum .. 


Genç galaksi 


Lalelerin isyanı 


YÖK Çankaya kavgasında son raund 


İşsizlik alarm veriyor 


Benim Lavinia’msın ’ 


Dilekçe pulu ve tuhafiyeci 


Yeni kuşak 


Güneş ufuktan belki doğar 


Öteki Davos 


"Delhi'de Bayram" derken... 


Başkan'ın "rahibi" Caldwell 


</TEXT>
</DOC>
