<DOC>
<DOCNO> 29722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/guncel/gun12.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
YOK ÖYLE YAĞMA 
</HEADLINE>
<TEXT>

Çevre Bakanı Fevzi Aytekin, nükleer atıklarını Boğaz'dan geçirmek isteyen Ruslara sert çıktı 
     İHSAN YILMAZ İstanbul 

     Avrupa Birliği adayı 13 ülkenin çevre bakanları ve temsilcileri, İstanbul Boğazı'nda yaptıkları tekne gezisinde eşsiz güzellikleri seyrederken, her gün İstanbul'un yaşadığı tehlikeyi de yakından gördü. Çevre Bakanı Fevzi Aytekin, Boğaz'dan nükleer atık geçirmek isteyen Rusya'ya tepki göstererek, "Öyle yağma yok" dedi. 
     AB'ye Aday Ülkeler Çevre Bakanları Gayri Resmi 2. Toplantısı'na katılan konuklar, önceki akşam Taşkent 2 teknesiyle denize açıldı. Teknede, Boğaz'da meydana gelen kazalar ve risklerle ilgili brifing alan konuklar, Türkiye'nin gösterdiği hassasiyete hak verdi. Aytekin de, tehlikeli atıkların Boğazlar’dan geçişine dur’ diyeceklerini söyledi. Rusya'nın nükleer atık geçirmek istediği yönündeki haberleri izlediklerini kaydeden Aytekin, "Öyle yağma yok. Ruslar para kazanacak diye böyle büyük bir riske giremeyiz. İstanbul'a bir şey olursa Türkiye'yi Ruslar mı kurtaracak " diye konuştu. 
     



 GÜNCEL 





















</TEXT>
</DOC>
