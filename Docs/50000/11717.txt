<DOC>
<DOCNO> 11717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/son/sonspo13.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe basına kapalı çalıştı 
</HEADLINE>
<TEXT>

     Fenerbahçe, yarın Çaykur Rizespor ile deplasmanda yapacağı lig maçının hazırlıklarını bugün basına kapalı çalışma ile tamamlayarak, maç saatini beklemeye başladı. 
     Sarı-lacivertli takımın Mehmet Cengiz Tesisleri'nde gerçekleştirdiği ve yaklaşık 1 saat süren antrenmana Ogün ve Revivo'nün katılmadığı, bu futbolcuların takımın kamp yaptığı otelde dinlendikleri bildirildi. 
     Antrenmanda sarı-lacivertli takımın ısınma hareketlerinin ardından yarım alandan 2 takım halinde pas çalışması yaptığı belirtildi. Çalışmada Serhat'ın kasıklarında, Anderson'un sağ ayak adalesinde ve 
     Ali Güneş'in sağ ayak bileğindeki sakatlıklarının nüksettiği, bu futbolcuların Çaykur Rizespor maçında oynayıp oynamayacağının yarın belli olacağı kaydedildi. 




</TEXT>
</DOC>
