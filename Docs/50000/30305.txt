<DOC>
<DOCNO> 30305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/son/sonspo01.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Tümer ve İlhan için hülleye gidiyor... 
</HEADLINE>
<TEXT>

     Beşiktaş, yeni sezon hazırlıklarını, dün yaptığı çift antrenmanla sürdürdü. 
     Teknik Direktör Christoph Daum yönetiminde, Fulya Tesisleri'nde gerçekleştirilen akşam idmanında, siyah-beyazlı futbolcular, kondisyon ve şut çalışması yaptı. 
     Futbolcuların, şut çalışması sırasında oldukça başarısız vuruşlar yapması, Teknik Direktör Daum'u sinirlendirirken, atılan yaklaşık 100 şutun sadece 5'i gol oldu. 
     Bu arada, dünkü çalışmada koşu yapmakla yetinen Tunuslu futbolcu Baya da bugün takımla çalıştı. 
     Öte yandan, Beşiktaş'ın, Samsunspor ile transferleri konusunda anlaşamadığı İlhan ve Tümer'i, ''hülle'' yoluyla renklerine bağlayacağı öğrenildi. 
     İki futbolcunun da bir Avrupa kulübüyle sözleşme imzalayacağı, daha sonra siyah-beyazlı takıma gelecekleri öğrenildi. 
     Beşiktaş, yarın yapacağı tek idmanla yeni sezon hazırlıklarını sürdürecek. 
     
     
     







</TEXT>
</DOC>
