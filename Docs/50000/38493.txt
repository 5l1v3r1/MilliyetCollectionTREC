<DOC>
<DOCNO> 38493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/son/sontur16.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Elele büyüttüler bu sevgiyi... Ecevit çiftinin evliliği 56 yaşında 
</HEADLINE>
<TEXT>

     Başbakan Bülent Ecevit eşi Rahşan Ecevit bugün evliliklerinin 56. yılını kutluyor. 
     Ecevit, 56 yıllık evliliklerinin sırrının ''Sevgi'' olduğunu belirterek, ''Bu evliliğin her aşamasında mutlu olduk ve sorunları birlikte göğüsledik'' dedi. 
     Ecevit, Başbakanlık Merkez binasından ayrılırken gazetecilerin evliliğinin 56. yıldönümü dolayısıyla değerlendirmesini istemesi üzerine, ''Gösterdiğiniz ilgi için kendim ve eşim adına çok teşekkür ederim. Sizin de belirttiğiniz gibi 56 yıllık bir evlilik dönemimiz oldu. Bu evliliğin, her aşamasında mutlu olduk ve sorunları birlikte göğüsledik'' diye konuştu. 
     Ecevit, ''Bir ömürden daha uzun Sayın Başbakan, nasıl geçti bu 56 yıl'' sorusuna ise ''Mücadeleyle geçti, ülkemiz uğruna geçti. Özel yaşamımıza çok az vakit ayırabildik. Özel yaşamımızın da her anının değerini bildik. Sizlere de yaşamınızda mutluluklar dilerim'' karşılığını verdi. 
     Ecevit, eşi Rahşan Ecevit'e evlilik yıldönümü dolayısıyla ne hediye aldığının sorulması üzerine ''Bizim için hergün yıldönümüdür'' dedi. Ecevit, aynı yöndeki bir başka soruyu da, 56 yıl boyunca hiç armağan düşünmediklerini belirterek, ''Karşılıklı sevgimiz bizim için en büyük armağandı'' karşılığını verdi. 
     56 yıllık evliliklerinin sırrını soran gazeteciye de Başbakan Ecevit, ''evliliğin sırrı sevgidir'' yanıtını verdi. 
     
     






</TEXT>
</DOC>
