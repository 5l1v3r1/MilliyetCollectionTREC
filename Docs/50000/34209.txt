<DOC>
<DOCNO> 34209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/ekonomi/eko16.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Derimod’a örtülü kaynak uyarısı 
</HEADLINE>
<TEXT>

     ANKARA ANKA 

     Sermaye Piyasası Kurulu SPK , Derimod Konfeksiyon’a, grup şirketlerine aktardığı örtülü fonları, yasal faizleriyle birlikte tahsil ederek hesaplarına aktarması için bir aylık süre verdi. 
     SPK’dan yapılan açıklamada, şirketin 1 Ocak 1999 ile 31 Aralık 2000 arasındaki inceleme döneminde, 306 milyar 571 milyon liranın, grup şirketlerine aktardığının tespit edildiği belirtilerek, bu miktarın yasal faiziyle birlikte tahsil edilerek hesaplara aktarılması için bir aylık süre verildiği bildirildi. 
     SPK, Şirket Yönetim Kurulu murahhas üyeleri Ümit Zaim ve Zerrin Zaim’in, bir ay içinde parayı hesaplara aktarmamaları durumunda, örtülü kazanç aktarımı fiilini gerçekleştirerek, şirket yatırımcılarının zarar görmesine sebep olmaları nedeniyle, cumhuriyet savcılığına başvurulacağını bildirdi. 
     



 EKONOMİ 


























</TEXT>
</DOC>
