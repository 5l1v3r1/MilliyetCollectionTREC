<DOC>
<DOCNO> 39708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/son/sontur11.html </URL>
<DATE> 2001/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve kilit kadın itiraf etti "Üzeyir Garih'i Yener öldürdü" 
</HEADLINE>
<TEXT>

     Türkiye'yi ayağa kaldıran Üzeyir Garih cinayeti, gözaltındaki kilit kadın Pınar Konuşkan'ın ifadesi ile çözüldü. 
     Konuşkan poliste gece boyunca süren sorgusunda, "olay günü Eyüp Mezarlığı’nda Yermez’le cinsel ilişkiye girmek istediklerini, Yermez’in bunu gören Garih’i öldürdüğünü" itiraf etti. 
     Pınar Konuşkan, er Yener Yermez ile üç gün önce tanıştıklarını öne sürerek olay günü ilişki kurmak için Eyüp mezarlığına gittiklerini söyledi. Mezarlıkta sevişirken Üzeyir Garih'in kendilerini görerek uyardığını ve kızıp bağırmaya başladığını anlatan Konuşkan, "Bunun üzerine tartışma çıktı, Yener de onu öldürdü" diye konuştu. 
     Polis, yer tatbikatı için Konuşkan'ı akşam olay yerine götürdü ancak karanlık olduğu için uygulama sabaha bırakıldı. 
     
     
     
     
     
     
     
     
     






</TEXT>
</DOC>
