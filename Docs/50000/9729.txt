<DOC>
<DOCNO> 9729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/son/soneko19.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Ecevit'ten Erçel'e mektup 
</HEADLINE>
<TEXT>

     Başbakan Bülent Ecevit, Gazi Erçel'in Merkez Bankası Başkanlığı görevinden ayrılmasını üzüntü ile karşıladığını bildirdi. 
     Başbakan Bülent Ecevit'in imzasını taşıyan 28 Şubat tarihli mektupta şöyle denildi 
     'Merkez Bankası başkanlığından kendi isteğinizle ayrılmanızı üzüntü ile karşıladım. 
     Merkez Bankası Başkanı olarak devletimize üstün hizmetleriniz daima şükranla anılacaktır. Bundan sonraki çalışmalarınızda ve yaşamınızda da size başarılar ve esenlikler dilerim.'' Başbakan Bülent Ecevit, 28 Şubat tarihinde, 2 Mart itibarıyla emekliye ayrılan Hazine Müsteşarı Selçuk Demiralp'i Başbakanlık'taki makamında kabul ederek bir süre görüşmüştü. Demiralp'ın, veda ziyareti niteliğindeki kabulünde, Başbakan Ecevit'in kendisine bir mektup verdiğini ifade ederek, ''Şahsıma yazılmış bu mektubu, hayatım boyunca saklayacağım'' demişti. 




</TEXT>
</DOC>
