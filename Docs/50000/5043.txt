<DOC>
<DOCNO> 5043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/dunya/dun01.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Grossman’a kilit görev 
</HEADLINE>
<TEXT>

     YASEMİN ÇONGAR Washington 

     ABD’nin Türkiye’yi en iyi tanıyan kariyer diplomatı olan Marc Grossman, Colin Powell yönetimindeki dışişleri bakanlığının "üç numaralı" koltuğuna getiriliyor. Clinton yönetiminde Ankara büyükelçisi, Avrupa işlerinden sorumlu Dışişleri Bakan Yardımcısı olarak görev yapan Grossman’ın yeni dönemde, "Siyasi İşlerden Sorumlu Dışişleri Müsteşarı" görevini üstleneceği belirtiliyor. Grossman, 80’li yılların sonlarında, Ankara’da Elçilik Müşteşarı olduğu dönemde bir Türk kız çocuğunu evlat edinmişti. Ann adı verilen kız çocuğu şu anda 14 - 15 yaşlarında. 
     Grossman’ın siyasi müsteşarlık görevini devralması, ABD diplomasisinin "üçüncü adamı" olması anlamına gelecek. 
     Grossman bu konumunda, bütün dünyadan sorumlu olacağından, Türkiye ile ilişkiler mesaisinin "odak noktasını" oluşturmayacak. Ancak Türkiye’yi yakından tanıması, Ankara’nın Washington’da "kendisini anlayan" bir muhatap bulmasını kolaylaştıracak. 
     


 DÜNYA 














</TEXT>
</DOC>
