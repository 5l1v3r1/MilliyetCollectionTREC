<DOC>
<DOCNO> 35156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/dunya/dun02.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Esrarengiz ihbar 
</HEADLINE>
<TEXT>

Kayıp stajyer Chandra Levy’nin cesedinin bir askeri üste gömülü olduğu ihbarı üzerine FBI harekete geçti 
     YASEMİN ÇONGAR WASHINGTON 

     Chandra Levy tam üç aydır kayıp. Washington polisi, Federal Soruşturma Bürosu FBI ve özel detektifler tam üç aydır onu arıyor. Amerikan televizyonlarının büyük bölümünün haber gündemini, tam üç aydır en fazla işgal eden konu Chandra Levy. 
     Washington’da Federal Cezaevleri Bürosu’ndaki stajyerliğinin son günlerinde ortadan kaybolan 24 yaşındaki Levy’nin nerede olduğu sorusu kadar, genç kadının Demokrat Kongre üyesi Gary Condit’le cinsel beraberliğinin ortaya çıkması da, Amerikan kamuoyunu meşgul ediyor. 
     Ayrıntılı ipuçları içerdiği belirtilien üç sayfalık esrarengiz mektup da, polisin elinde, soruşturmanın umutsuzluğa düştüğü bir anda ulaştı. Geçen pazar günü www.wetip.com adresindeki internet sitesi ile bağlantı kuran kimliği belirsiz bir kişi, Chandra Levy’nin cesedinin Washington’a arabayla iki saat uzaklıktaki Fort Lee askeri üssünde, inşaatı süren bir otoparkta gömülü olduğunu bildirdi. Fort Lee Üssü’nde mektuptaki tarife uyan bir otopark olduğu saptanınca, üste görevli askeri polis ile FBI duruma el koydular. 
     



 DÜNYA 












</TEXT>
</DOC>
