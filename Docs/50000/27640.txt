<DOC>
<DOCNO> 27640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/yasam/yas07.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarihçi Clinton’ 
</HEADLINE>
<TEXT>

Üniversiteden mezun olan Chelsea’nin bitirme tezi, babasının önem verdiği Kuzey İrlanda Barışı’ oldu... 
     DIŞ HABERLER SERVİSİ 

     ABD eski Başkanı Bill Clinton’ın kızı Chelsea, Stanford Üniversitesi’nden mezun oldu. New York Senatörü, eski First Lady annesi Hillary Clinton’ın da katıldığı törende diplomasını alan 21 yaşındaki Chelsea, California’daki okulunun onur listesine girmeyi de başardı. 
     Tarih bölümünü başarıyla bitiren Chelsea’nin 150 sayfalık tezini, babasının görev yaptığı dönemde büyük önem verdiği Kuzey İrlanda barış anlaşmasına ayırdığı belirtildi. 
     
     Sırada Oxford var 
     Babasının izinden gitmeyi planlayan Chelsea, sonbaharda da İngiltere’de Oxford Üniversitesi’ne kayıt yaptıracak. Chelsea, 13 yaşındayken Beyaz Saray’a gelmiş ve Clintonlar, küçük kızlarını basından uzak yetiştirmeye büyük gayret sarfetmişti. Stanford Üniversitesi’ne 1997 yılında bir medya ordusu ve okul çantasını taşıyan gizli servis ajanlarıyla gelen Chelsea’nin yurttaki odası da kurşun geçirmez camla kaplanmıştı. 
     Okul yönetimiyse, üniversite gazetesinde, Chelsea hakkında yazı yazılmasına yasak getirmişti. Hatta, bu yasağı eleştiren bir yazı yüzünden bir öğrenci de gazeteden kovulmuştu. 
     



 YAŞAM 



























</TEXT>
</DOC>
