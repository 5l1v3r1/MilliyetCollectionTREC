<DOC>
<DOCNO> 15138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/son/sontur04.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayseri'de esnaf kepenk kapattı 
</HEADLINE>
<TEXT>

     Kayseri'de ekonomik krizi protesto etmek amacıyla çok sayıda esnaf kepenk kapattı. 
     Kayseri'nin önemli alışveriş merkezleri olan İstasyon Caddesi, Kapalıçarşı, Kazancılar Çarşısı, Kale Çarşısı, Bankalar Caddesi, Vatan Caddesi, Yeraltı Çarşısı, Sivas Caddesi, Fuzuli Caddesi ve Düve"nü Meydanı'nda bulunan çok sayıda işyerinin, saat 10.00'dan itibaren kepenkleri kapatıldı. 
     Eski Sanayi, Orta Sanayi, Yeni Sanayi, Argıncık Toptancılar Sitesi, Doğu Sanayi ve Ağaç İşleri Sanayi bölgesinde bulunan çok sayıda atölye ve işyeri sahibinin de işyerlerini kapattıkları görüldü. 
     Alışveriş merkezleri önünde görevlendirilen polis ekipleri, esnafa kepenk kapatılması konusunda bir baskı yapılmaması için önlem alıyor. Kayseri'de esnaf ve sanatkarlar, ekonomik krizi protesto için bugün KESOB öncülüğünde saat 13.00'te Mevlana Caddesi'nden Anadolu Fuarı önüne kadar yürüyüş yapacaklar. 
     
     
     




</TEXT>
</DOC>
