<DOC>
<DOCNO> 35581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/05/son/soneko05.html </URL>
<DATE> 2001/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı fonların karnesi kırık 
</HEADLINE>
<TEXT>

     Türkiye'de halka arz edilen 19 yabancı yatırım fonundan sadece 6'sı bu yılın ilk yarısında yatırımcısına getiri sağlayabildi. Fon yatırımcısı bu dönemde bazı fonlarda dolar bazında yüzde 20.3'e varan oranda zarar etti. 
     Sermaye Piyasası Kurulu SPK verilerine göre, bu yılın ilk altı ayında en yüksek getiriyi yüzde 4.88 ile Global Bonds Euro fonu sağladı. 
     Bunu yüzde 2.8'lik getiri ile American Income Portfolio fonu, yüzde 2.4 ile aynı fonun B tipi izledi. 
     Bu arada, ilk altı ayda yatırımcısına en fazla zarar ettiren fon ise yüzde 20.3 ile European Equities fonu oldu. 
     Öte yandan, Haziran ayında en fazla getiriyi yüzde 1.33 ile USD Long Term Bonds fonu sağlarken, bunu yüzde 1.11 ile Global Bods Euro fonu izledi. 
     Haziran ayınnda en fazla zarar ettiren fon ise yüzde 7.36 ile European Equities fonu oldu. 







</TEXT>
</DOC>
