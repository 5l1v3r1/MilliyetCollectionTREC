<DOC>
<DOCNO> 10481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/son/sondun05.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'nin geleceği internetten tartışılıyor 
</HEADLINE>
<TEXT>

     AB Komisyonu, AB'nin geleceğini kamuoyu bünyesinde tartışmaya açmak amacıyla sürdürdüğü girişimler kapsamında, ''Futurum'' isimli bir internet sitesi açtı. 
     Sitede, AB Dönem Başkanı İsveç'in Başbakanı Göran Persson, AB Komisyonu Başkanı Romano Prodi, Avrupa Parlamentosu Başkan Yardımcısı David Martin, AB Komisyonu üyesi Michel Barnier ve yılın ikinci yarısında dönem başkanlığını üstlenecek Belçika'nın Başbakanı Guy Verhofstadt tarafından ortaya koyulan görüşlerle, kamuoyu tartışmaya davet ediliyor. 
     AB'ye üye ve aday olan ülkelerin vatandaşlarının öneri ve görüşlerini yansıtabildikleri sitede 15 üye ülkenin 11 lisanı kullanılabiliyor. 
     Hizmete sokulan sitede, AB'nin genişlemesi, yapısal sorunlar, güvenlik ve savunma kimliği, aday ülkeler gibi konularda vatandaşlar tarafından belirtilen görüş ve tepkiler, Komisyon ve sivil toplum kurumları tarafından dikkate alınarak değerlendirilecek. Bu görüş ve tepkiler, siteyi ziyaret edenler tarafından da okunabiliyor. 
     Siteye, http europa.eu.int futurum adresinden ulaşılabiliyor. 




</TEXT>
</DOC>
