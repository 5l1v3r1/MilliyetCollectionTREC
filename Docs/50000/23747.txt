<DOC>
<DOCNO> 23747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/son/sontur23.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD, buğday fiyatı krizinde Kemal Derviş'ten yana tavır koydu 
</HEADLINE>
<TEXT>

     Türk Sanayicileri ve İşadamları Derneği TÜSİAD , buğday taban fiyatının IMF'ye verilen niyet mektubunda belirtilen çerçeveye uygun olarak saptanmasını istedi. 
     TÜSİAD'dan yapılan açıklamada, 15 Mayıs tarihinde hükümet tarafından IMF'ye verilen niyet mektubunda, tarımsal destekleme fiyatlarındaki artışların en fazla hedef enflasyon kadar artırılacağı,ayrıca tarımsal destekleme fiyatlarının kademeli olarak dünya fiyatlarına yaklaştırılacağını belirtildiği hatırlatılarak, şöyle denildi 
     ''Bu çerçeve, uygulanmakta olan ekonomik programın gelirler politikasının bütünlüğü, Kamu İktisadi Teşebbüsleri'nin 2001 ve 2002 dengelerinde öngörülen iyileşmeler ve genel olarak sürdürülebilir kamu dengesi açısından bir zorunluluk arz etmektedir. Dolayısıyla, toplumun tüm kesimlerinin fedakarlığı ile uygulanması gereken ekonomi politikasının bir gereği olarak, buğday taban fiyatının, IMF'ye verilen niyet mektubunda belirtilen çerçeveye uygun olarak saptanması gerekmektedir.'' 
     

</TEXT>
</DOC>
