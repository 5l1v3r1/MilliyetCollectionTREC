<DOC>
<DOCNO> 8498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/spor/spo01.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
DİKKAT Ne Revivo ne Serhat 
</HEADLINE>
<TEXT>

Scala, Rapajic konusunda oyuncularını uyardı "Formda olursa, Maradona gibi oynar." 
     KARTAL YİĞİT 

     BEŞİKTAŞ Teknik Direktörü Scala, Fenerbahçe’yi son haftalarda sırtlayan Revivo ve Serhat’tan değil, sadece Rapajic’ten çekindiğini açıkladı. İtalyan hocanın, Çizme’den tanıdığı eski Perugialı Yugoslav yıldızın, yarınki derbide etkisini azaltmak için oyuncularına sık sık uyarılar yolladığı ifade edildi. 
     
     Sürekli uyarıyor 
     SCALA’NIN, oyuncularla yaptığı toplantıda Rapajic için "Formda olursa, Maradona gibi oynar" dediği bildirildi. Siyah - Beyazlı ekibin başına geçtiği günden beri hiçbir rakip oyuncuya özel önlem almayan İtalyan hocanın, Rapajic’ten "Dikkate alınması gereken oyuncu" diye söz ettiği de belirtildi. 
     
     Özel önlem 
     RİVA’DAKi kampta yapılan idmanlarda Rapajic konusunu sık sık gündeme getiren Scala’nın şunları söylediği bildirildi "Rapajic’i İtalya’dan tanırım. Bana göre tekniği ile tek başına maç alabilecek bir futbolcu. Kendisini verdiği zaman, onu tutmak zor olur. Rapajic’e özel olarak düşüneceğiz." 
     
Scala’nın iki ası      BEŞİKTAŞ’TA, sakatlanıncaya kadar takımının en istikrarlı oyuncuları Münch ve Tayfur’un, Scala’nın vazgeçilmezleri arasında oldukları kesinleşti. İtalyan hocanın, yöneticilerle yaptığı görüşmede, "Tayfur ve Münch oynamadığı zaman oyun planımız aksıyor. İkisi tam profesyonel. Hem yaşamlarıyla hem de saha içi davranışlarıyla herkese örnekler. İki oyuncumdan da vazgeçemem" diye konuştuğu belirtildi. Bu arada Fazlı’nın forvette yer alma olasılığı arttı. 
     
Kartal’da çifte hedef1- Fenerbahçe derbisinden galibiyetle çıkmak istiyor 
2- Bir gün sonra yapılacak Mali Kongre’den güvenoyu bekliyor 
     BEŞİKTAŞ yönetimi, planlarını iki sıkıntıyı birden atlatmak için yapıyor. Yöneticiler, yarınki derbiden galip çıkmaları halinde, takım üzerinde oluşan olumsuz ortamın dağılacağına, bu skorun ertesi gün yapılacak Mali Kongre’de güvenoyu getireceğine inanıyorlar. 
     SİYAH - Beyazlılar, 60 milyonluk bütçeye onay alacaklarına inandıklarını söylüyorlar ve ekliyorlar "Üyelerimiz tabii ki bizi tenkit edeceklerdir. Ama yaptığımız bilanço Beşiktaş’ın geleceği için. Derbiyi de kazanırsak, ligde Beşiktaş’ı hesaba katmayanlara ders vereceğiz." 
     
Ahmet korkusu      BEŞİKTAŞ, dünkü çalışmada Ahmet Dursun’un sağ arka adalesindeki çekme nedeniyle sarsıldı. Nouma’nın cezalı oluşu nedeniyle forvette büyük sıkıntıya giren Scala, Ahmet’in de ani sakatlığı ile ne yapacağını şaşırdı. Doktorları, genç oyuncuyu maça yetiştirmek için yoğun çaba harcadıklarını söylediler. Bu arada Başkan Serdar Bilgili, yöneticilerden Yıldırım Demirören ve Burak Kalkavan ile kampı ziyaret ederek futbolculara moral verdi. 
     


 SPOR 
























</TEXT>
</DOC>
