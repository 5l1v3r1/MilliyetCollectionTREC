<DOC>
<DOCNO> 21093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/siyaset/siy05.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP Baskın değil, kuyu keşfi yapıldı 
</HEADLINE>
<TEXT>

     ANKARA Milliyet 

     DYP Genel Başkanı Tansu Çiller’in Kuşadası’ndaki çiftliğine jandarma tarafından baskın yapıldığı haberleri üzerine, DYP Basın Müşavirliği’nden bir açıklama yapıldı. Açıklamada, çiftliğe Haydar Mengi’nin ifadeleri çerçevesinde, bir jandarma baskınının olmadığı belirtilerek, şu ifadeler yer aldı "Tutuklu bulunan Haydar Mengi’nin çiftliğe getirilmesi gibi bir durum söz konusu değildir. Aydın TURBAN’da memur olarak çalışan Mustafa Ünlü adlı tanık, çiftlikte yaptırılan kuyunun TURBAN’a iş yaptırılan bir firma tarafından ücretsiz inşa edildiği iddiasında bulunmuştur. Kuyu, bir başka firmaya yaptırılmış ve alınan fatura da mahkemeye sunulmuştur. Çiftlikte yapılan, sadece kuyuda keşiftir. Bir baskın kesinlikle söz konusu değildir. Jandarmanın arama yapması diye bir şey yoktur. Jandarma bölgesi olması nedeniyle sadece çevre güvenliği, jandarma tarafından sağlanmıştır." 
     



 SİYASET 











</TEXT>
</DOC>
