<DOC>
<DOCNO> 35386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/spor/spo06.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
VAY UYANIK VAY 
</HEADLINE>
<TEXT>

Judo milli hakemlerinden Aziz Köp’ün, para karşılığı bazı kişilere sahte sporcu belgesi düzenlediği ve vize aldırdığı tespit edildi 
     AYŞE YEŞİN 

     JUDO Kuraş Aikido ve Vuşu Federasyonu milli hakemlerinden Aziz Köp’ün para karşılığı bazı şahıslara sahte sporcu belgesi ve dilekçe düzenleyerek, Avusturya Büyükelçiliği’nden vize aldığı ortaya çıkartıldı. Atatürk Havalimanı emniyet görevlileri tarafından 16 - 17 Temmuz’da şüpheli görülerek gözaltına alınan Ramazan Fındık, Eyüp Akyüz ve Zeki Aydoğan’ın sorgulamasında, Aziz Köp’ün sahtek rlığı tespit edildi. 
     AZİZ Köp’ün, arabasında polisin yaptığı araştırma sonucunda, Fındık, Akyüz ve Aydoğan adına sporcu olmadıkları halde sporcu belgeleri düzenleyip, ilgili konsolosluklara göndererek menfaat karşılığı vize temin ettiği anlaşıldı. Köp’ün, Zeki Aydoğan’ın pasaportunun meslek bölümüne "Sporcu" diye yazdırdığı belirlendi. Aydoğan, ifadesinde sporculukla al kası olmadığını, fotoğrafçılık yaptığını ve Köp’e 3 bin mark verdiğini itiraf etti. 
     GENÇLİK ve Spor Genel Müdürlüğü’ne, İstanbul Vali Yardımcısı Saim Eskioğlu imzası ile gönderilen yazıda, olayların gelişimi anlatıldı. Ayrıca, Aziz Köp, Ramazan Fındık, Eyüp Akyüz ve Zeki Aydoğan’ın "sahtecilik" suçu ile Bakırköy Cumhuriyet Savcılığı’na sevk edildiği bildirildi. Eskioğlu’nun yolladığı Aziz Köp ile ilgili tahkikat evraklarını inceleyen Genel Müdür Kemal Mutlu, konuyu Teftiş ve Ceza Kurulları’na sevk etti. 
     



 SPOR 























</TEXT>
</DOC>
