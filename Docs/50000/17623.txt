<DOC>
<DOCNO> 17623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/yazar/cankat.html </URL>
<DATE> 2001/04/23/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Normalini özlemişiz 
</HEADLINE>
<TEXT>

     Kimse yanlış anlamasın, Kemal Derviş bana bazen o kadar yakın ve "tanıdık" geliyor ki... Ekranda bazı halleri, açık tepesi, şiş göz kapakları... Boyu biraz daha uzun olsa, hani neredeyse... 
     Politikacı deyince bambaşka tipler görmeye alıştığımızdan mıdır, nedir 
     Anacığının yahut Rahşan Hanım’ın sabah, kolalı yakasını ilikleyip, sefer tasını eline tutuşturup okula gönderdiği "şair ruhlu iyi talebe" Bülent Ecevit. 
     Ellisine gelmiş, ama boy fukaralığı kompleksinden kurtulamamış, topuklu ayakkabılar giyen, berberde tepesine hotozlar yaptıran, Mesut Yılmaz. Bülent Ecevit’in yürüyüşünden söz etmek RTÜK mevzuatına aykırı o konuya değinmedim. 
     Demirel ile Erbakan’dan Allah bizi kurtardı galiba... Şeytan kulağına kurşun 
     Bir de Devlet Bahçeli çıktı. Ecevit gibi, insanlarla göz göze gelmekten kaçınan, yüzünde insan bir ifade beliriverecek diye ödü kopan sabah evden çıkmadan önce, belli ki çizgili pijamasını katlayıp yatağını yapmış... 
     Milliyet’te bir resim Kemal Derviş, ceketini atmış, bahar güneşinde bir bahçe koltuğuna yerleşmiş... Sizin gibi, benim gibi bir şeyler okuyor. Politikacıya benzemeyen, normal bir insan. Oh yahu 
     
YORUMSUZ      Milletvekili kimlik kartlarına, bundan böyle, baba adı gibi, ana adı da yazılacakmış. Karar, Bilecik Milletvekili Sebahat Vardar’ın önergesi üzerine alınmış. 
     Turk.Net sitesindeki bu haberin altında, bir okur yorumu 
     "Ebeye ayıp değil mi Bence milletvekilinin ebesinin adı da yazılsın Başka işleri yok mu bu milletvekillerinin " 
     Bir yanım "verilen bir kimlik kartıysa, asıl ana adı yazılmalı" diyor, ama bu yoruma katılmaktan da kendimi alamıyorum. 
     
Mevzuat gereği ölünecek öööl      Türkiye’de ilaç sıkıntısı var ya, Almanya’da yaşayan Dr. Mehmet Remzi Güzelbey, Bodrum’da tatil yapmak için memlekete gelirken, Gaziantep’teki bir hastanenin sıkıntısını çektiği bazı ameliyat ilaçlarını alıp valizine koymuştu. Ama ilaçlar gümrüğe takıldı. 
     Gümrük memuruna "Bu ilaçlar omurilikten narkoz vermeye yarıyor. Yani hastanın durumu narkozla uyutulmaya maniyse, bu ilaçlar hayat kurtarır..." dedim, dinletemedim. "Memur bey, bu ilaçların akıbeti ne olacak " diye sordum 
     Çürüyene kadar depoda kalacak, dedi. 
     Gümrük Birliği var, yolcu beraberinde 400 marka kadar mal getirilebiliyor, dedim. Hastanenin çok acele bu ilaçlara ihtiyacı var, dedim. Bu ilaçların hepsi 100 mark eder, ama 50 hastayı kurtarır, dedim. Anlatamadım 
     Hastaneye hibe edeceğimiz ilaçları, Bodrum Gümrüğü’nde bırakıp, Antep’e gitmek zorunda kaldık, diyor Dr. Güzelbey. 
     
Al sana zakazukha      Geçen ay bu tarihlerde "Zakazukha’ya hayır " diye bir yazı yazdım. Rusya’da bazı halkla ilişkiler şirketleri, kullanılmasını istedikleri haberi yazıp gazeteye geçiyor gazete de arayıp "kullanırız, ama şu kadar paranızı alırız" diyormuş, diye... IPRA, yani Uluslararası Halkla İlişkiler Derneği bu uygulamaya karşı çıkıyor, diye... 
     Bir Türk televizyonunda başlayacak bir ekonomi programının tanıtım yazısı elime geçti. Şirketlere ve halkla ilişkiler kuruluşlarına gönderdikleri bir yazı 
     "... kanalında yayımlanacak ... adlı ekonomi programında firmanızın da yer almasını arzu ediyoruz. 1 dakikası 2 bin, 2 dakikası 4 bin dolardır vd... Takdir edeceğiniz gibi, tanıtım veya reklam filminden çok daha düşük maliyetli olan teklifimiz..." 
     Pandora’nın kutusu olmasından endişe ederim 
     
Aranan alternatif bulundu      İktidarın alternatifsizliğinden yakınanlara müjdem var 
     İsmet Abi’nin İsmet Sezgin Demokrat Türkiye Partisi’nin Ankara Mesnev Sokak’taki Genel Merkezi’ne bir bez afiş asıldı "Alternatif Biziz" diyor. 
     Hepimize geçmiş olsun Boşuna korkmuşuz... 
     
     





İlber Ortaylı... 


Gülen çocuklar, kaçırılan paralar 


Normalini özlemişiz 


O'Neill ve bizdeki yangın 


Çıkış yolu 


Silah oyunu tutmadı 


Ayıptır ayıp 


1 milyon çocuk 


Biz bu filmi görmüş müydük 


25 milyon TL bir çocuğun bir yılını kurtarıyor 


"Bizim gidecek başka ülkemiz yok" 


</TEXT>
</DOC>
