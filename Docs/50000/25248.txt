<DOC>
<DOCNO> 25248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/dunya/adun.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ZIT ORTAKLAR 
</HEADLINE>
<TEXT>

Başbakan Ecevit’in ABD Savunma Bakanı Rumsfeld’e Saddam’la diyalog kurun’ demesi, Washington’da şaşkınlıkla karşılandı. İki müttefik Türkiye ve ABD, Irak konusunda taban tabana zıt yaklaşımlar sergiliyor 
     YASEMİN ÇONGAR Washington 

     ABD Savunma Bakanı Donald Rumsfeld’in Türkiye ziyareti, Irak konusunda Ankara ile Washington arasındaki görüş ayrılıklarının derinliğini bir kez daha yansıttı. ABD yetkilileri, ziyaretin "başarılı" olduğunu ve Türkiye ile, bir dizi savunma konusunda mevcut yapıcı diyaloğun ilerlemesine imkan verdiğini belirtiyorlar. 
     Ancak aynı yetkililer, özellikle Irak konusunda, Türk ve Amerikan yaklaşımları arasında ciddi fark olduğunu da kabul ediyorlar. Onlara göre, bu farkın en yalın ifadesini, Başbakan Bülent Ecevit’in Rumsfeld’e yaptığı "Bağdat’la diyalog kurun" önerisi oluşturdu. 
     Ayrıca Irak politikasını ilgilendiren diğer temel konularda da iki müttefikin "ayrı telden çaldığı" dikkat çekti. 
     
SADDAM ABD Savunma Bakanı Donald Rumsfeld      Tek hedef Saddam’sız Irak 
     Saddam Hüseyin’i "düşmanı" sayıyor ve o iktidardan ayrılmadıkça Irak ile ilişkilerini normalleştirmeyi düşünmüyor. Washington’a göre, Saddam’ın Körfez Savaşı’nı bitiren BM kararlarına uymaması, iki ülke arasında "barışı" engelliyor. Bush yönetimi, hem Saddam’ı devirme amacıyla Irak muhalefetine destek veriyor, hem de yeni yaptırımlarla Saddam ve yakın çevresinin daha fazla izole edilmesi hedefini güdüyor. 
     
Başbakan Bülent Ecevit      Darbe planlarından rahatsız 
     Bağdat’la diyaloğun önemine inanıyor, dahası Saddam işbaşında iken bile, Irak’ın demokratikleşebileceği iddiasında. Ankara, ABD destekli bir darbe ya da suikast ile Saddam’ın devrilmesi planlarından da rahatsız. Böyle bir durumun Irak’ın parçalanmasına yolaçabileceği kaygısına sahip. Saddamlı bir Irak’ın dünyayla ilişkilerinin normalleşmesi, Ankara’ya göre hem mümkün, hem gerekli. 
     
AMBARGO ABD Savunma Bakanı Donald Rumsfeld      Yaptırımlara devam 
     11 yıllık yaptırımlar rejiminin Bağdat’a siyasi avantaj ve kaçak mali kazanç sağladığını gören ABD, bu rejimi değiştirip sivil amaçlı ticareti serbestleştirme yanlısı. Bunu yaparken Türkiye, Ürdün gibi ülkeler üzerinden yapılan sınır ticaretinin denetlenebilmesini istiyor. Askeri malzemelerle birlikte, askeri alanda yararlanılabilecek "çifte kullanımlı" malların Irak’a satılmasını engellemeye kararlı. 
     
Başbakan Bülent Ecevit      Serbest ticaret istiyor 
     Yaptırımlardan büyük mali zarar gördüğünü her fırsatta yineliyor ve silah satışı dışında, Irak ile ticaretin tümüyle serbestleştirilmesinden yana. ABD ile İngiltere’nin "akıllı yaptırımlar" planını tam benimsemeyen Türkiye, Irak’la sınır ticaretinin Saddam’a ciddi gelir sağladığını reddediyor ve sınırda denetime karşı. 
     
KUZEY IRAK ABD Savunma Bakanı Donald Rumsfeld      Kürtlere özerklik peşinde 
     Kuzey Irak’ta barışın sağlanmasından ve bölgenin Bağdat’ın askeri, iktisadi ve siyasi denetimi dışında olmasından memnun. Saddam’ın iktidardan uzaklaşması ardından, Bağdat’a bağlı, özerk bir Kürt bölgesi kurulması fikri de Washington’da benimseniyor. Bush yönetimi, Irak’ın toprak bütünlüğünün korunmasından yana ve bağımsız Kürt devleti fikrine karşı. 
     
Başbakan Bülent Ecevit      Özerkliğe kuşkuyla bakıyor 
     Kuzeydeki Kürt oluşumundan kaygılı. Iraklı Kürt liderlerin Saddam’la diyalog halinde olmasını istiyor ve bölgedeki fiili özerk yönetime kuşkuyla bakıyor. Bunun bir Kürt devletinin çekirdeği olduğu görüşündeki birçok Türk yetkili, ABD’nin "Kürt devletine karşı" olduğu yolundaki teminatlarına güvenmiyor. 
     



 DÜNYA 











</TEXT>
</DOC>
