<DOC>
<DOCNO> 9937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/spor/spo02.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ALLAH’IN DEDİĞİ OLUR’ 
</HEADLINE>
<TEXT>

Fenerbahçe Teknik Direktörü Mustafa Denizli, Yozgat’ta kötü futbol oynadıklarını kabul etti, "Ancak kazanmayı biliyoruz. Önemli olan da bu" dedi. Sarı - Lacivertli takımın hocası, son derece değerli galibiyet aldıklarını söyledi 
Hocadan itiraf      FENERBAHÇE Teknik Direktörü Mustafa Denizli, Yozgat’ta ligin ikinci yarısının en zorlu maçını oynadıklarını belirtti, "Şampiyonluğa oynayanlarla, çalışanların Allah yanında olur. Bugün de böyle oldu" dedi. Denizli, kötü oyuna rağmen üç puanı aldıklarını söyledi ve "Kazanmayı biliyoruz. Önemli olan da bu" ifadelerini kullandı. 
     
Zor gün bitti’      TAKIMININ bugüne kadar hep iyi oynayıp, kazandığını vurgulayan Sarı - Lacivertli takımın hocası, "Bugün kötü futbola rağmen kazanmayı başardık. Bizim için son derece zorlu bir gün geride kaldı. Son derece önemli bir galibiyet aldık. Bundan sonra tempolu ve hoş futbolumuzu tekrar sahaya yansıtacağız" diye konuştu. 
     
Revivo’ya kızdı      DENİZLİ, bir pozisyonda topu kaleye göndermek yerine Serhat’a pas olarak gönderen Revivo’ya ise sert çıktı. Maç devam ederken Revivo’yu yanına çağıran Denizli, neden böyle yaptığını sordu, sonra da İsrailli yıldızı kenara aldı. Denizli, kendilerini Yozgat’tan Ankara’ya götüren otobüsün geç gelmesine de sinirlenip, görevlilere bağırdı. 
     
Yıldırım’ın heyecanı      FENERBAHÇE Başkanı Aziz Yıldırım’ın dünkü karşılaşmada oldukça heyecanlandığı, iki pozisyonda ise futbolculara bağırdığı gözlendi. Başkan Yıldırım, Fenerbahçe 2 - 1 yenik durumdayken topu kaptıran Abdullah’a yerinden fırlayarak, "Apo, Apo ne yapıyorsun kardeşim" şeklinde bağırırken, yüzde yüzlük bir gol pozisyonunu kaçıran Revivo’ya "Olmaz böyle şey" diye sitem etti. 
     
Balic’in dönüşü      Yıldız futbolcu yaklaşık dört ay sonra golle tanıştı, şanssızlığını kırdı 
     FENERBAHÇE’NİN Boşnak oyuncusu, Yozgatspor karşısında attığı beraberlik golü ile şeytanın bacağını da kırdı. Balic, ligde en son 13. haftada oynanan Trabzonspor karşılaşmasında iki gol atmış, ardından uzun süre sessiz kalmıştı. Balic dünkü zorlu deplasmanda takımına hayat verirken, Mustafa Denizli ile arasındaki buzları da böylece kırdı. 
     BALİC, kötü oynamalarına rağmen galibiyete ulaştıklarını söyledi, "Kazandığımıza göre sorun yok" dedi. Boşnak yıldız, "Bizim için önemli olan üç puandı. Bunu aldık. Kazanmayı biliyoruz. Bunu başarabildiğimize göre herşey yolunda" diye konuşurken, futbolcular da bu galibiyetle önemli bir engeli aştıklarını ifade ettiler. 
     
     
     


 SPOR 























</TEXT>
</DOC>
