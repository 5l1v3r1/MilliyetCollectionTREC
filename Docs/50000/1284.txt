<DOC>
<DOCNO> 1284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/guncel/gun12.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Damadın kaçak fabrikasına mühür 
</HEADLINE>
<TEXT>

     Hüseyin SOLMAZ ÇORLU DHA 

     Manken Rana Yörük'e tecavüze kalkıştığı iddiasıyla tutuklanan DYP Genel Başkan Yardımcısı Hayri Kozakçıoğlu'nun tekstilci damadı Selçuk Alan'ın, Tekirdağ'da İmar Yasası'na aykırı şekilde 9 bin 500 metrekarelik tesis yaptırdığının ortaya çıkması yeni bir şok yarattı. 
     Halen Bayrampaşa Cezaevi nde bulunan damadın Tekirdağ Velimeşe Beldesi'ndeki araziyi kayınpederi Kozakçıoğlu'nun Olağanüstü Hal Bölge Valiliği döneminde satın aldığı, yine aynı dönemde inşaata başladığı anlaşıldı. 
     Belediye yetkilileri, inşaatın 1997'ye kadar hızla sürdüğüne ancak ardından yavaşladığına dikkati çekerek, "İnşaat halindeki fabrika bir dönem için AEG firmasına depo olarak kiralandı. Damat sık sık gelir, inşaatın tamamlanması için çalışırdı. Kendisi en son olarak yılbaşına 1 hafta kala fabrikaya geldi" diye konuştular. 
     
Mühürlendi      TEM Otoyolu'nun Çorlu gişeleri yakınındaki inşaata bundan önce 2 dönem üst üste Velimeşe Belde Belediye Başkanlığı yapan DYP li Mustafa Aslan tarafından verilen imar izniyle başlandı. Ardından göreve gelen DSP li Belediye Başkanı Cemil Ergin, kaçak olduğu gerekçesiyle inşaatı mühürledi. Ergin şunları söyledi 
     "Biz bu inşaatın İmar Kanunu'nun 47. maddesine aykırı olarak yapıldığını belirledik. İnşaat ruhsatı yok. Bunun üzerine 14 milyar 943 milyon 825 milyon lira para cezası uygulayarak inşaatı mühürleyip durdurduk. Bundan sonra ya yıkılacak ya da yeni emsale göre inşaat düzenlemesi yapacak, fabrika binasının bazı bölümlerini yıkarak tekrar düzenleyecek." 
     


 GÜNCEL 




















</TEXT>
</DOC>
