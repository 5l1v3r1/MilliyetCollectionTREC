<DOC>
<DOCNO> 43102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/ekonomi/eko07.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye torpil’ masası kurdu 
</HEADLINE>
<TEXT>

Vergi dairesinde işi nedensiz’ olarak aksatılanlar, Defterdarlık’ta kurulan mavi torpil masa ile sorunlarına anında çözüm bulacak 
     NEDİM ŞENER 

     İstanbul Defterdarlığı, bütün önlemlere rağmen vatandaşların işlerinin halledilmesindeki sorunlar yüzünden, yeni bir çözüm geliştirdi. Deftardarlık, vergi dairelerinde kurulacak mavi torpil masası’ ile işleri aksatılan mükelleflerin sorunlarına anında el koyarak çözüm bulacak. Torpil masası, siyasetçi ve bürokrat tanıdıkları olanlara değil, vergi dairelerinde haklı olduğu halde işleri aksayan herkese hizmet verecek. 
     
     Çizelge yetmedi 
     İstanbul’da 65 vergi dairesi ve başkanlıkta 12 bin dolayında personel ile bir gün içinde kayıt, tahsilat ve denetimler de dahil 30 bin dolayında işlem gerçekleştiriliyor. 
     İşlemlerin hızlı yürümesi için yönetimin kurduğu Rüşvet ve Yolsuzlukla Mücadele Komitesi daha çok gelen ihbarları değerlendirirken, işlemlerin yürütülmesi için oluşturulan zaman çizelgesi uygulaması da şikayetleri önlemeye yetmiyor. 
     
     Haklıya torpil yapacak 
     Vatandaşı bilgilendirme çalışmalarına rağmen gelen şikayetlerin Mavi Masa’yı kurmalarında etkili olduğunu söyleyen İstanbul Defterdarı Kadir Boy, haklı olduğu halde vergi dairelerinde işlerini halledemeyenlerin şikayetlerinin değerlendirileceği masanın Cağaloğlu’ndaki Defterdarlık merkezinde olacağını söyledi. 
     Kadir Boy, vatandaşların tüm yükümlülüklerini yerine getirdiği halde işlemlerinin tamamlanmadığından şikayet ettiğini, hatta bazılarının kendisine kadar ulaştığını belirtirken, Mavi Masa’ya gelen vatandaş şikayetini belirttikten sonra o anda telefonla doğrudan işini halletmeyen vergi dairesi ve görevli memur aranacak. Hiç bir işlem ertesi güne bırakılmayacak. Eksik evrak yada işlem varsa vatandaşa söylenecek yoksa işlemin tamamlanması sağlanacak. Bu masada görevlendirilecek 15 personel uzman ve tecrübeli vergi denetmenleri ile şef statüsündeki kişilerden oluşacak’ dedi. 
     
Sayıları artacak      Masanın renginin Mavi olarak belirlenmesinin özel bir nedeni olmadığını söyleyen İstanbul Defterdarı Boy, Maliye Bakanlığı’nın renklerinin mavi ve beyazdan oluştuğu için bu rengin seçildiğini anlattırken, Cağaloğlu merkez yanında Anadolu Yakası’nda da bir mavi Masa kurulacağını sözlerine ekledi. 
     



 EKONOMİ 



























</TEXT>
</DOC>
