<DOC>
<DOCNO> 18938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/yasam/yas04.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bunlar topuktan FRAK’lıyor 
</HEADLINE>
<TEXT>

Borçlanacaksanız, Fransa’yı tercih edin.. Çünkü bu ülkede borçlunun peşine mafya değil, fraklı rezil ediciler’ düşüyor 
     MİNE G.KIRIKKANAT Paris 

     Fransa’da borçluların yeni k busu mafya tarafından ayağından kurşunlanmak değil, fraklı tahsildarlar’ oldu. 
     Red Kit öykülerinin cenaze levazımatçısına benzeyen bu fraklılar’, büyük şirketlerden uluslararası zenginlere kadar, özel ve tüzel kişilerin batık paralarını kurtaran Interfrac’ adlı şirket için çalışıyor. İlk kez 1988’de İspanya’da Navarro adlı bir girişimcinin kurduğu, patron ve tahsildardan ibaret iki çalışanlı Interfrac’, geçen 13 yılda Fransa ve Portekiz olmak üzere üç ülkeye yayıldı. 15 şubeli şirketin Paris şubesinin, her biri çam yarması 25 fraklı tahsildarı var. 
     
     İşin sırrı çantada 
     Fraklı borç tahsildarlarının’ yöntemiyse şöyle 
     Hafiye gibi izlenen borçlunun şahsi yaşamı, alışkanlıkları, adresleri tespit ediliyor. Önceden haber vermeden, siyah silindir şapkası, siyah kuyruklu frakı, siyah çanta ve siyah arabasıyla borçlunun kapısına dayanıyor. Arabanın ve büyük bond çantanın üstünde tüm sokak tarafından okunacak irilikte Borç Tahsili’ yazıyor. İşin püf noktası, mümkün olduğunca çok kişi tarafından görülüp kıstırılan’ verecekliyi çevreye rezil etmek ve bu tür bir utandırma’ baskısı hissettirmek. 
     
     Yüzde 72’yle çalışıyorlar 
     Interfrac’ın İspanyol yöneticisi Juan Rueda Rosell, geçen yıl üstlendikleri alacak dosyalarının yüzde 72’sini tahsil ettiklerini belirtiyor. 
     Şirket, tahsil ettiği borç üzerinden yüzde 10 - 18 pay alıyor. Geçen yıl büyük bir işadamından tek elde tahsil ettikleri rekor borç meblağı 300 milyon frank. Çok büyük ve uluslararası şirketlerin kendilerine başvurduğunu bildiren Rosell, "Bazen tüm yasal yolların tıkandığı yerde, on yıllık borç dosyalarını üstleniyoruz. Tank gibi ağır ağır ve baskı kurarak ilerliyoruz. Israr ve kararlılığı, yıpratıcı, bezdirici öğe olarak kullanıyoruz" diyor. 
     



 YAŞAM 




























</TEXT>
</DOC>
