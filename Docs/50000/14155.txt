<DOC>
<DOCNO> 14155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/ekonomi/eko07.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
530 dolara adalet dağıtacaklar... 
</HEADLINE>
<TEXT>

Kurlardaki artışın ardından ortalama memur maaşı 358 dolardan 233 dolara kadar indi 
     Türkiye Kamu - Sen’e bağlı Türk Büro - Sen tarafından yapılan araştırmaya göre, 247 milyon 423 bin lira olan ve kriz öncesi 358 dolara tekabül eden ortalama memur maaşı, 21 Şubat’ta yaşanan ekonomik krizden ötürü 125 dolarlık kayıpla 233 dolara indi. 
     Hakim ve savcıların maaşı bile yalnızca 530 dolar. 
     
     Yüzde 35 fakirleştiler 
     Araştırmada, 21 Şubat’taki krizden etkilenen kesimlerin başında kamu çalışanlarının geldiği vurgulanarak, krizden bu yana geçen yaklaşık 40 gün içinde memur maaşlarının dolar karşısında yüzde 35 oranında değer kaybına uğradığı bildirildi. 
     
Vergi yükünü de çalışanlar üstlendi      İşçi ve memurlar, son 10 yılda sadece maaşlarından kesilen vergilerle devlete 60.5 katrilyon liralık katkı sağladı. 2000’de ücretlilerin gelir vergisi ödemesi 3.7 katrilyon lira ile toplanan verginin yüzde 11.2’sini oluşturdu. İşçi ve memurların ödediği gelir vergisi, gelir üzerinden alınan vergilerin ise yüzde 28.2’sini meydana getirdi. Ücretlilerin diğer gelirlerinden ödedikleri vergi ile motorlu taşıtlar, katma değer, damga ve emlak vergisi gibi yükümlülükleri ile harç ödemeleri de dikkate alındığında, bu kesimin yükü çok daha yukarılara ulaştı. 
     


 EKONOMİ 
















</TEXT>
</DOC>
