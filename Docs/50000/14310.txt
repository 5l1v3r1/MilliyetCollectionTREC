<DOC>
<DOCNO> 14310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/guncel/gun06.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Helikopterler için elektronik koruma 
</HEADLINE>
<TEXT>

Kriz döneminin ilk büyük askeri ihalesi 
     Kriz döneminin ilk büyük askeri ihalesi 

     Türk lirasının Amerikan Doları karşısında değer kaybı sonrasında TSK modernizasyon projelerini tek tek gözden geçiren Genelkurmay Başkanlığı’nın yeni tank ve gemi üretim projelerini ileriki yıllara erteleme, taarruz helikopteri üretim projesini ATAK ise daha da hızlandırma eğiliminde olduğu öğrenildi. 
     Her türlü harcamanın kısıntıya tabi tutulduğu kriz döneminin ilk askeri ihalesi de bu eğilim doğrultusunda TSK’nın elindeki tüm helikopterlere "elektronik harp sistemi" takılması için açıldı. 
     
Tank seneye kaldı      Genelkurmay Başkanlığı’nda krizden bu yana yapılan değerlendirmelerden sızan ilk bilgilere göre 7 milyar dolarlık tank üretim projesinde model seçimi gelecek yıla bırakıldı. Katrilyonlarca liralık gemi üretim ve havadan erken uyarı uçağı temini projelerinde de anlaşmaların imzasının 2002’de atılması bekleniyor. 
     Tank ve gemi ihalelerini yavaşlatan Genelkurmay, 2 milyar dolara mal olacak 50 taarruz helikopterinin ise bir an önce temin edilmesini istedi. Amerikan Bell firması ile ortak üretilecek Kobra helikopterlerinin anlaşması bu yıl içinde imzalanacak. 
     Helikopter teminini birinci öncelik olarak belirleyen Genelkurmay hem yeni alacağı Kobraları hem de elinde mevcut helikopterleri de "elektronik harp sistemi" takarak güçlendirmek için harekete geçti. MSB Savunma Sanayi Müsteşarlığı 300’den fazla helikoptere takılacak elektronik harp sistemlerinin Türkiye’de yabancı ortakla üretilmesi için 400 milyon dolarlık 400 trilyon lira ihale açtı. 
     


 GÜNCEL 



















</TEXT>
</DOC>
