<DOC>
<DOCNO> 8773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/ekonomi/eko03.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Nefes kesen hafta 
</HEADLINE>
<TEXT>

MGK zirvesinde patlak veren kriz, piyasalara bomba gibi düştü. Repo faizi yüzde 7.500’e fırladı, döviz uçtu, borsa çöktü 
     ORHAN TEKEOĞLU 

     Türk finans piyasası tarihih en fırtınalı haftasını yaşadı. MGK zirvesinde patlak veren kriz, dalga dalga piyasaya yayıldı. Faiz ve döviz patladı, borsa çöktü. Altın son bir yılda elde ettiği kazanca yakın bir getiriyi son bir haftada sağladı. 
     Hafta içinde dalgalı kur sistemine geçilmesiyle doların 1 milyona dayanması yatırım araçları arasındaki dengeler, bir anda değiştirdi. Soluk kesen bir hafta yaşayan piyasalar bayram sonrasına kadar hareketli günler geçirmesi bekleniyor. Faiz oranları hafta içinde yüzde 7.500 gibi rakamları gördü. Borsa yeniden 70 cente muhtaç hale geldi ve endeks dolar bazında 0.77 cente kadar düştü. 
     
Zirve’den dibe      Haftabaşında yapılan MGK zirvesinde Cumhurbaşkanı Ahmet Necdet Sezer ile Başbakan Bülent Ecevit arasında yaşanan gerginlik, ilk darbeyi borsaya vurdu. Borsa pazartesi yüzde 14.62 dibe çakıldı. Yüzde 60’lar düzeyinde seyreden bono faizi salı günkü ihalede yüzde 144.2’ye fırladı, borsa beklemeye çekildi. Salı gecesi dalgalı kur uygulamasına geçilmesiyle piyasalar çarşamba günü yeni bir şok yaşadı. Hükümet uygulamakta olduğu önceden ilan edilmiş döviz kurundan vazgeçerek dalgalı kura geçmesiyle ilk şok yüzde 18.11’lik tarihi çöküşle borsada yaşanırken, dolar 1 milyon lirayı aştı. 
     Bono faizleri 7.500’e, bono faizleri de yüzde 300’lere tırmandı. Piyasalar kilitlendi, yatırımcılar panikledi. Yabancı reyting kuruluşları Türkiye’nin kredi notunu düşürdü. Bankalar mevduat çekilmesine izin vermedi. Kredi kartları faizleri fırladı ve krediler durduruldu. 
     
İlk tepki borsadan      Dalgalı kur sistemine geçilmesiyle dalgalanan piyasalarda önce borsa toparlandı. Haftanın ilk üç gününde yüzde 30 düşen ve ardından TL’nın hızlı değer kaybıyla dolar karşısında bir anda çok ucuz duruma gelen hisselere talep geldi. Endeks perşembe günü 0.77 sentten gelen alımlarla haftayı 8.344 puandan kapattı. Haftalık kayıp yüzde 17.94 oldu. 
     
Geleneksel tasarrufçu kazandı      orsada şok düşüşler yaşanırken, rakip yatırım araçları tarihi haftalık kazançlarını sağladı. Dalgalı kura geçilmesinden sonra dolar haftayı yüzde 28.24 ve mark yüzde 29.20 primle kapattı. Türk insanının geleneksel tasarruf araçlarından Cumhuriyet altını yüzde 21.76, külçe altın da yüzde 21.23 kazanç sağladı. Reponun getirisi yüzde 10 olurken, hafta içinde ihalesi yapılan 21 Mart 2001 vadeli bononun faizi de yüzde 1.80 oldu. 
     


 EKONOMİ 















</TEXT>
</DOC>
