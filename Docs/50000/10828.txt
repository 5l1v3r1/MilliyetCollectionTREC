<DOC>
<DOCNO> 10828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/spor/spo02.html </URL>
<DATE> 2001/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖZEL HABER 
</HEADLINE>
<TEXT>
Bursa dosyası kapandı 
Kaleci Antrenörü Yıldız davasından vazgeçti, Fenerbahçeli futbolculardan parmak izi alınmasını engelledi 
     YUSUF KOBAL 

     SARI - Lacivertli takımın Bursa deplasmanı sırasında kamp yapılan Holiday Inn otelinden dört milyar liralık dövizi çalınan kaleci antrenörü Nurettin Yıldız, savcılığın futbolculardan parmak izi istemesi üzerine davasından vazgeçti. Yıldız, hırsızlık olayı üzerine şikayette bulunmuş ve soruşturma açılmıştı. 
     BURSA Görükle Jandarma Karakolu otel çalışanlarından aldığı parmak izleri sonucu hırsızı ortaya çıkaramadı ve konu İstanbul Savcılığı’na havale edildi. Savcılık soruşturmanın genişletilmesine, o tarihte otelde kalan müşterilerden de parmak izi alınıp, hırsızınki ile karşılaştırılmasına karar verdi. 
     NURETTİN Yıldız, bu durum üzerine, "Trilyonluk futbolcuları bu işe katmayalım. Artık olay kapansın" dedi ve Fenerbahçeli oyuncuların birer suçlu durumuna düşmesini engelledi. İstanbul Savcılığı’nın soruşturmayı yürütüp yürütmeyeceği ya da kamu davasına dönüştürmeyeceği ise henüz kesinlik kazanmadı. 
     
Hazırlıklar tamam      ANTALYASPOR maçının son çalışmasını dün akşam yapan Sarı - Lacivertli takımda sakatlıkları geçen Andersson ile Rapajic kadroya alındı. Mustafa Denizli, Johnson’un yokluğunda orta sahada Ogün ve Lazetic’e görev verecek, Ali Güneş’i sağda oynatacak. 
     
Seriye devam      FENERBAHÇE, Antalyaspor karşısına, sahasında üst üste 13., ligde ise art arda 8. galibiyetini almak için çıkacak. Sarı - Lacivertliler bu sezon Şükrü Saracoğlu Stadı’nda hiç maç kaybetmezken, yakaladığı seriyi devam ettirmeye çalışacak. 
     
Yeni sistem      ANTALYASPOR maçı ile birlikte yeni prim sistemine geçilecek. Futbolcular üç maç üzerinden kazandıkları puana göre prim alacak. Bu arada 11 bin biletin satılamadığı açıklandı. Kulüp yetkilileri taraftarlardan maça ilgi göstermelerini istedi. 
     
Kredi yetkisi      YÖNETİM, gelecek hafta yapılacak Mali Genel Kurul’da üyelerden Sosyal Tesisler inşaatı için "kredi yetkisi" isteyecek. Burun’daki sosyal tesisleri modern bir görünüme kavuşturmayı hedefleyen Sarı - Lacivertli yönetim bu konuda destek arayacak. 
     
Fenerbahçe - Antalyaspor      STAT FB Şükrü Saraçoğlu 
     SAAT 19.00 
     HAKEM Musa Eryılmaz 
     FENERBAHÇE Rüştü - Mirkovic, Mert, Mustafa - Ali, Lazetic, Ogün, Revivo, Abdullah - Serhat, Balic 
     ANTALYASPOR Adnan - Guintchev, Burhan, Nuri - Kamil, Şenol, Mustafa Gürsel, Uğur, Musiç - Andjelkoviç, Atilla 
     TV DigiTürk Canlı 
     
Ezici fark      LİDER Fenerbahçe ile Antalyaspor bugün ligde 22. kez karşılaşacaklar. 21 maçtan 14’ünü Sarı - Lacivertliler, sadece ikisini Antalyaspor kazandı. Taraflar 5 maçta da eşitliği bozamadı. Fenerbahçe’nin toplam 41 golüne, Kırmızı - Beyazlılar 15 golle karşılık verdi. 
     


 SPOR 























</TEXT>
</DOC>
