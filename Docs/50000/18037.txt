<DOC>
<DOCNO> 18037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/son/sonspo17.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye 0 - Arnavutluk 2 
</HEADLINE>
<TEXT>

     Türkiye ile Arnavutluk A Milli Futbol takımları arasında yapılan özel karşılaşmayı konuk ekip 2-0 kazandı. 
     Karşılaşmanın ilk yarısına Türkiye hızlı başladı. Hasan Özer ve Oktay ile gol arayan Türkiye, Arnavutluk savunmasını aşamayınca, aradığını bulamadı. Karşılaşmanın ilk yarısı, orta alan mücadelesi şeklinde tamamlandı. 
     9. dakikada Türkiye A Milli Takımı'nın geliştirdiği organize atakta, Hasan Özer'in pasıyla buluşan Emre, ceza alanı çizgisi üzerinden sert vurdu, meşin yuvarlak üstten dışarıya çıktı. 
     25. dakikada Arnavutluk Milli Takımı'ndan Dede, Oktay'ı düşürünce kazanılan ceza atışını kullanan Emre, kaleye yaklaşık 20 metre mesafeden sert vurdu, meşin yuvarlak üstten dışarıya gitti. 
     27. dakikada Fatih Akyel'in ortaladığı topla ceza alanı içerisinde buluşan Oktay'ın şutunda meşin yuvarlak az farkla dışarıya çıktı. 
     36. dakikada Arnavutluk atağında Fortuzi'nin pasıyla buluşan Skela'nın yaklaşık 25 metreden sert şutunda top az farkla dışarıya gitti. 
     43. dakikada Ümit Davala'nın taç atışından gönderdiği topu, Arnavutluk savunmasının uzaklaştıramaması üzerinde önünde bulan Oktay, uygun durumda olmasına karşın kontrolsüz vurunca önemli bir fırsattan yararlanılamadı. 
     Karşılaşmanın ilk yarısı golsüz tamamlandı. 
     Karşılaşmanın ikinci yarısına Türkiye, Oktay'ın yerine Fatih Tekke, Emre'nin yerine ise Hasan Şaş'ı , Arnavutluk'ta Fortuzi'nin yerine Dobi'yi oyuna alarak başladı. 
     Arnavutluk'ta 52. dakikada kaleci Strakosha yerini Begaj'a bıraktı. 
     54. dakikada Arnavutluk atağında Bushi topla ceza alanı içerisinde Dobi'yi buluşturdu. Bu futbolcunun plase vuruşunda meşin yuvarlak az farkla auta çıktı. 
     58. dakikada Türkiye'den Yıldıray'ın yerine Sergen, Ümit Davala'nın yerine Tayfur oyuna dahil oldu. 
     59. dakikada Arnavutluk'un organize atağında Dobi-Skela verkaç yaparak, Skela topu Bushi'ye aktardı. Bu futbolcu sert bir vuruşla meşin yuvarlağı Ömer'in sağından kaleye gönderdi 1-0 
     68. dakikada Çipi ceza alanı içerisinde gole giden Sergen'i düşürünce hakem penaltı noktasını gösterdi. Penaltı atışını kullanan Tayfur'un şutunda yan direğe çarpan meşin yuvarlak, oyun alanına döndü ve Türkiye önemli bir fırsattan yararlanamadı. 
     70. dakikada Sergen'in kullandığı köşe atışından gelen topla buluşan Alpay sert vurdu, meşin yuvarlak az farkla auta çıktı. 
     71. dakikada Vata'nın ortaladığı topu ceza alanı içerisinde önünde bulan Skela, kaleci Ömer'in solundan meşin yuvarlağı kaleye gönderdi 2-0 
     72. dakikada Arnavutluk'ta Vata'nın yerine Poçi , 74. dakikada Türkiye'den Fatih Akyel'in yerine Tolga, Hasan Özer'in yerine Nuri, 80. dakikada Alpay'ın yerine Ramazan oyuna alındı. 
     84. dakikada Arnavutluk'tan Bushi'nin yerine Markoçi, 89. dakikada Hashi'nin yerine Duro oyuna girdi. 
     Karşılaşma konuk ekibin 2-0 üstünlüğü ile sona erdi. 







</TEXT>
</DOC>
