<DOC>
<DOCNO> 48928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/son/sondun06.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
CIA'nin posta binasında şarbon paniği 
</HEADLINE>
<TEXT>

     ABD Merkezi Haberalma Örgütü'nün CIA posta binası, şarbona rastlanması üzerine sıkı bir denetime tabi tutuluyor. 
     Bir örgüt sözcüsü, Virginia eyaletindeki Langley kentinde bulunan posta binasının, Beyaz Saray'a gönderilen mektupların bulunduğu bölümde şarbona rastlanması nedeniyle denetimden geçirildiğini söyledi. 
     Yapılan testler sonucunda bulunan miktarın tıbbi açıdan önemsiz olduğunu kaydeden sözcü, posta binasının dışarıyla bağlantısının geçici olarak kesildiğini belirtti. 
     Bu arada, ABD'de şimdiye kadar 14 kişinin şarbona yakalandığı, bunlardan 3'ünün hayatını kaybettiği bildirildi. 
     Yetkililer, son olarak şarbona yakalananlardan birinin Dışişleri Bakanlığı'nın Virginia'daki posta servisinde çalıştığını, diğerinin ise New York'taki NBC televizyonunda görevli olduğunu söylediler. 
     Washington'daki bir posta binasında çalışan iki kişi ile Florida'da bir gazeteci şarbona yakalanarak yaşamlarını yitirmişti. 
     Halen New York'ta 5, Washington'da 4, Florida'da 2 New Jersey'de 2 ve Virginia'da bir şarbon vakası saptandı. 
     






</TEXT>
</DOC>
