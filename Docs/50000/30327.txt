<DOC>
<DOCNO> 30327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/son/sontur04.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bize de yazık...İşte İstanbul'u bekleyen tehlikenin büyüklüğü... 
</HEADLINE>
<TEXT>

     İstanbullar, boğazlardan geçen tankerlerin yaratabileceği tehlikeyle iç içe yaşıyor. 
     Boğazlarından geçen LPG yüklü bir tankerin kaza sonucu patlaması halinde atom bombası etkisi yaratabileceği, amonyak yüklü bir tankerin kaza yapması durumunda ise ortaya çıkacak 1.3 gram amonyağın yarım saatten az bir süre solunması halinde ise ölüme neden olabileceği bildirildi. 
     Denizcilik Müsteşarlığı'nın verilerine göre, toplam 325 kilometreden oluşan Türk boğazları, güvenli seyri engelleyen doğal unsurların yanı sıra sahip olduğu trafik yoğunluğu ile çarpıcı özelliklere sahip. Montr" Anlaşması'nın imzalandığı 1936 yılında ortalama yılda 4 bin 400 gemi geçerken, günümüzde 26 bin 900 uğraksız olmak üzere ortalama 45 bin gemi geçiş yapıyor. 
     Dünyanın en dar kanallarından biri olan İstanbul Boğazı'ndan geçen yıl 48 bin 79 gemi geçiş yaptı. Bu gemilerin günlük ortalaması 134 olurken, günlük ortalama geçen tanker sayısı da 17. Bu, her 10 dakikada bir gemi geçişi anlamına geliyor. 
     İstanbul Boğazından geçen gemilerin 5 bin 93'ü petrol ve petrol türevleri olan tehlikeli yük taşıyor. Bu gemilerden 4 bin 937'si ham petrol tankeri, 474'ü LPG Likit Petrol Gazı ve 682'si ise kimyasal yük taşıyan tankerler oluşturuyor. İstanbul Boğazı aracılığıyla yaklaşık 70 milyon ton tehlikeli yük taşınıyor. 
     Çanakkale Boğazı'ndan geçen yıl 6 bin 93 petrol ve petrol yükü taşıyan gemi geçerken, bu gemilerin taşıdığı tehlikeli yük miktarı ise 83 milyon ton. 
     Boğazlarından geçen tehlikeli yük taşıyan gemilerin kaza yapması halinde yaşanacak tablo, İstanbullar ve bölgede yaşayan insanların ölümle her an burun buruna oldukları gerçeğini de ortaya çıkarıyor. Denizcilik Müsteşarlığı'ndan alınan bilgiye göre, amonyak gazı taşıyan bir tankerin kaza yapması durumunda havada metreküpte 1.3 gram amonyak olması ve yarım saatten az bir süre solunması halinde ölüme, bu oranın havada metreküpe 3.7-7.5 çıkması halinde ise ani ölümlere yol açıyor. 
     Petrol gazı, yaklaşık 300 kat küçültülerek sıvılaştırmak suretiyle tankerlerle boğazlar aracılığıyla taşınıyor. Çok özel tasarlanmış bu LPG tankerlerinin herhangi bir kaza sonucu patlaması durumunda ise ''atom bombası etkisi'' yaratacağına dikkat çekiliyor. Böyle bir kaza anında atom bombasının yaratacağı ''yanma, yakma, büyük patlamalar ile zehirlenme'' olaylarına neden olabileceği bildirildi. 
     Farklı meteorolojik koşullar, değişik tipte yakıtlar ve farklı tanker boyları ile yapılan bir risk çalışmasında da, İstanbul için tahmin edilen risk, sel, deprem, kasırga gibi doğal afetlerle karşılaştırıldığında 43 kat daha fazla olduğu ortaya çıktı. 
     







</TEXT>
</DOC>
