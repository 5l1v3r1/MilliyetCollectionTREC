<DOC>
<DOCNO> 24813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/son/sondun16.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak petrol sevkiyatını yeniden başlattı 
</HEADLINE>
<TEXT>

     Irak, Birleşmiş Milletler BM izinleri çerçevesinde Kerkük’ten Ceyhan Yumurtalık’a yaptığı petrol sevkiyatını yeniden başlattı. 
     Boru Hatları ile Petrol Taşıma A.Ş. BOTAŞ Genel Müdürü Gökhan Yardım, Dün sabah saat 04.00 itibariyle boru hattından petrol pompalanmasını durduran Irak, bugün sabah saat 08.00 itibariyle yeniden petrol pompaladı. 
     Petrol pompalamasını durdurma gerekçesi olarak üretimin yetersizliğini ve stok azlığını gösteren Irak, bu sabah hiçbir gerekçe göstermeden petrol pompalamayı yeniden başlattı. Yardım, Irak’ın petrol pompalamasının normal seviyelerde devam ettiğini kaydetti. Irak’ın, petrol pompalamayı kesmeden iki gün önce, Haziran ayı petrol pompalama ve yükleme programını Türkiye’ye gönderdiğini bildiren Yardım, bu gelen program çerçevesinde petrol sevkiyatının devam ettiğini belirtti. 
     Irak’ın petrol pompalamayı durdurmasının Türkiye petrol stoklarına bir etkisinin olmadığını bildiren Yardım, Türkiye, Irak’tan gelen petrolün sadece taşımacılığını yaptığı, bunun karşılığında bir ücret aldığını söyledi. 
     ABD ve İngiltere’nin ortaya attığı akıllı yaptırımları kabul etmeyen Irak, dün, 4 Haziran Pazartesi sabahı yarın TSİ ile 07.00’den itibaren Akdeniz Yumurtalık ve Basra Körfezi’ndeki terminallerinden petrol ihracatını durduracağını açıklamıştı. 
     







</TEXT>
</DOC>
