<DOC>
<DOCNO> 27958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/guncel/gun03.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Umutları Türkiye 
</HEADLINE>
<TEXT>

Türk asıllı Müslümanlar, barış görüşmelerinde Türkiye’nin daha aktif olmasını istiyor 
     ÜSKÜP MUSTAFA BAKACAK - FOTOĞRAF YALÇIN ÇINAR 

     Makedonya'da iki aydır korku dolu günler yaşayan herkes bir an önce barış istiyor ama barış görüşmelerinden henüz olumlu bir sonuç alınamadı. Barış görüşmelerinde son gelişme, sertlik yanlısı Makedon İçişleri Bakanı Lube Boşkovski'nin, "Kriz Koordinasyon Grubu"ndaki görevinden istifa etmesi... Boşkovski istifa nedenini, "Kriz böyle değil, zor kullanmayla aşılır" diye açıkladı. 
     
     Yüzde 31’i Müslüman 
     14 bin Makedon'a silah dağıtılmasından sorumlu olan Boşkovski'nin, barış görüşmelerini olumsuz etkilememesi için istifaya zorlandığı iddia ediliyor. Ülkenin yüzde 31'ini oluşturan Müslüman halk ise görüşmeler konusunda umutlu ancak Türkiye'den de destek bekliyor. Avrupa ülkelerinin görüşmelerle yakından ilgilendiğine dikkat çeken Müslümanlar, Türkiye'yi daha etkin görmek istediklerini söylüyor. 
     
Silahların gölgesinde festival hazırlığı...      Makedonya'da silah sesleri altında farklı mücadeleler verenler de var. İkinci Dünya Savaşı'nda Sırbistan'da şehit düşen Celadin Zekiri'nin adını yaşatmak için 1949’da kurulan Kültür Derneği, Makedonya'da örnek bir çalışma yürütüyor. Dernek, 12'si kız, 24 gençten oluşan ekibiyle 7 - 12 Temmuz'daki Bursa Festivali'ne hazırlanıyor. 
     
     Bursa Festivali’ne gelecekler 
     Arnavut Halk Oyunları'ndan örnekler sergileyecek olan gençler, çatışmalara karşın festivale katılıp Makedonya'yı temsil edecek. Dernek Başkanı Hadi Kasami, "Bu yıl Korca ve Arnavut Sofrası isimli iki oyunla katılacağız. Çatışmalar bizi ilgilendirmiyor, bizim işimiz kültürel faaliyetler" diyor. 
     



 GÜNCEL 



















</TEXT>
</DOC>
