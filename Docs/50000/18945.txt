<DOC>
<DOCNO> 18945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/yasam/yas11.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yavrumu kurtarın’ 
</HEADLINE>
<TEXT>

Zeka gelişimini engelleyen hastalığa yakalanan 2 yaşındaki Bahtiyar’ın ilaçları kriz bahanesiyle kesildi 
     Muş’ta, doğuştan "Fenilketonüri" hastası olan 2 yaşındaki Bahtiyar Sönmez’e, Sosyal Yardımlaşma ve Dayanışma Vakfı’nca SYDV sağlanan ilaç yardımı kesilince, Sönmez ailesi çaresiz kaldı. 
     Güzeltepe Köyü’nde, kalıtsal geri zekalılığa neden olan "Fenilketonüri" hastası Bahtiyar Sönmez’e SYDV tarafından sağlanan ilaç yardımı durduruldu. Ekonomik tedbirler nedeniyle yardım durdurulunca Sönmez ailesi çaresizlik içerisinde yeni bir yardım eli beklemeye başladı. 
     Minik Bahtiyar’ın aylık ilaç masraflarının 1.5 ile 2 milyar lira arasında değiştiğini ifade eden Baba Kerem Sönmez, "Oğlum hastalığı nedeniyle özel mamalarla beslenmek zorunda. Doktorlar, oğlumun bu mamalarla beslenmemesi durumunda beyninin zarar göreceğini ve ilerde hem kendisine hem de çevresine zarar verebileceğini belirtiyorlar" dedi. 
     
     



 YAŞAM 




























</TEXT>
</DOC>
