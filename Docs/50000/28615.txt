<DOC>
<DOCNO> 28615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/dunya/dun02.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yorgo Papandreu ile İsmail Cem, Sisam’dan sonra geldikleri Kuşadası’nda barış güvercinleri uçurdular. 
</HEADLINE>
<TEXT>
Ege’ye kırmızı telefon 
Ankara ile Atina arasında acil telefon hattı kurulması kararlaştırıldı 
     EZELHAN ÜSTÜNKAYA - YORGO KIRBAKİ Kuşadası 

     Türkiye - Yunanistan ekonomi zirvesinden "kırmızı telefon" kararı çıktı. Yıllarca düşünülen ancak iki ülke arasında yaşanan gerginlikler nedeniyle bir türlü hayata geçirilemeyen "acil telefon hattı", önümüzdeki günlerde devreye giriyor. 
     Dışişleri Bakanı İsmail Cem ile Yunanistan Dışişleri Bakanı Yorgo Papandreu, kurulacak sistemle, Balkanlar, deprem ve özellikle geçmiş yıllarda sorun yaratan haberlerle ilgili olarak direkt birbirleriyle görüşebilecekler. 
     Sisam ve Kuşadası’nda iki gün süren zirvede alınan karara göre, Türkiye ve Yunanistan bundan böyle deprem, orman yangını, Akdeniz anemisi hastalığına karşı birlikte mücadele edecek. Papandreu, basının ilgi odağı olan eşi Ada ve kızı Margarita ile birlikte Dışişleri Bakanı İsmail Cem’in konuğu olarak dün Kuşadası’na geldi. Papandreu’nun esnafı ziyareti sırasında da balkonlardan çiçekler atıldı. 
     



 DÜNYA 












</TEXT>
</DOC>
