<DOC>
<DOCNO> 4434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/spor/spo05.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni kral İspanya 
</HEADLINE>
<TEXT>

Avrupa’nın en güçlü ligi oldu, İtalya’nın hegemonyası son buldu 
     Süper bütçeler 
     SON yıllarda, futbola en fazla yatırım yapan ülkeler arasında öne fırlayan İspanya, Avrupa’nın en güçlü ligi olurken, İtalya’nın da hegemonyasına son verdi. 38 milyon nüfusa sahip ve bunun 20 milyonu aktif futbol seyircisi olan İspanya’da gittikçe gelişen futbol endüstrisi, milyonlarca dolarlık yatırımları da beraberinde getirdi. Sadece ülkenin en büyük iki kulübü Real Madrid ile Barcelona’nın bütçelerinin bir milyar doları aştığı belirtildi. 
     
     411 milyon dolarlık transfer 
     BORSANIN iki önemli aktörü yine Real Madrid ve Barcelona olurken, bu iki kulübün futbolcularının piyasadaki bonservis bedelleri yaklaşık iki milyar 750 milyon doları buluyor. Her dönem sürekli olarak artan, kulüplerin transfere ödediği para düzeyi, 2000 - 2001 sezonunda 411 milyon dolara fırladı. Dünyanın en hareketli transfer borsası olma özelliğini İtalya’dan kapan ülkedeki kulüplerin gelirlerinin büyük bölümünü de futbolcu satışlarından kazandıkları para teşkil ediyor. 
     
Ünlü işadamları sahnede      ŞİRKETLEŞMEYLE, ellerindeki paraları yatırımlara dönüştürmeyi başaran kulüplerin çoğunluğu, birçok ünlü şirketi de geride bırakmış durumda. Şirketleşmeler ile birlikte, birçok kulübün başkanlığını da ünlü işadamları üstleniyor. İspanya’nın en büyük inşaat şirketi ACS’nin sahibi olan Real Madrid Başkanı Florentino Perez, dünyanın dörtbir yanına dağılmış oteller zinciri HUSA’nın sahibi olan Barcelona Başkanı Juan Gaspart, adlarını kulüp başkanlıkları sayesinde duyurdular. 
     
Profesyonel yöneticiler      BAŞKANLAR arasında en k rlı çıkan ise Atletico Madrid’in patronu Jesus Gil oldu. Başkanlıktan sonra politikaya soyunan Gil, Marbella kentinin belediye başkanlığını aldı. Celta Vigo’nun Başkanı Horacio Gomez Araujo ise milletvekili oldu. Gelişen futbol, profesyonel yönetici olgusunu da gündeme getirdi. Kulüplerin yönetim kurullarında yer alan ve maaşları 50 - 100 bin dolar arasında değişen idarecilerden başarılı olanlar, tıpkı futbolcular gibi transfer de olabiliyorlar. 
     
R.Madrid ve Barcelona'nın transfer harcamaları  1995 - 96 1996 - 97 1997 - 98 1998 - 99 1999 - 00 2000 - 01 R.MADRID 48M 55M 69M 83M 102M 155M BARCELONA 46M 48M 60M 68M 98M 98.5M      
     
2000 - 01 sezonunda bazı kulüplerin 
transfer harcamaları R.Madrid 155M Barcelona 98.5M Deportivo 60M Valencia 46M Celta 37M Villareal 18M Valladolid 12M R.Sociedad 11M Las Palmas 11M Alaves 5.5M      
     
Real Madrid ve Barcelona'da oynayan 
bazı futbolcuların bonservis bedelleri Real Madrid Raul 167M Gerard 172M Figo 167M Savio 128M Morientes 83M R.Carlos 78M Barcelona Overmars 167M Rivaldo 83M Alfonso 83M Guardiola 83M      
     
İspanya Ligi takımlarının 
transfere ödedikleri toplam paralar 1996 - 97 161M 1997 - 98 288M 1998 - 99 211M 1999 - 00 294M 2000 - 01 411M      
     
İspanya'da sözleşmesi sona ermeden 
gerçekleşen en pahalı transferler Luis Figo 60M Barcelona - R.Madrid Overmars 25M Arsenal - Barcelona Flavio 23M Deportivo - R.Madrid Gerard 20M Valencia - Barcelona Petit 15M Arsenal - Barcelona Tristan 13M Mallorca - Deportivo      
     
İspanya'da yıllık en fazla maaş alan ilk beş oyuncu Rivaldo 6M Barcelona Raul 5.5M Real Madrid Figo 4.5M Real Madrid Mendieta 2.2M Valencia Overmars 2.2M Barcelona      
     


 SPOR 
































</TEXT>
</DOC>
