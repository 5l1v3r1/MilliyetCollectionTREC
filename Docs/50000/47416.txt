<DOC>
<DOCNO> 47416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/dunya/dun04.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Taşa baktı Ladin’i buldu 
</HEADLINE>
<TEXT>

     Bir süre öncesine kadar Afganistan'da araştırmalar yapan Amerikalı bir jeolog, Usame bin Ladin'in son konuşmasının yer aldığı video banda bakarak, Suudi asıllı teröristin saklandığı yeri tespit ettiğini öne sürdü. 
     Nebraska Üniversitesi jeologlarından Jack Shroder, Omaha World Herald gazetesine yaptığı açıklamada, Bin Ladin'in, Paktia bölgesinde bulunduğunu söyledi. Jeolog Shroder, bu sonuca, Bin Ladin'in 11 Eylül saldırılarından hemen sonra El Cezire televizyonunda yayınlanan video bandından yola çıkarak vardığını belirtti. 
     Bin Ladin'in arkasında görülen toprak yapısının sadece adı geçen iki bölgede bulunduğunu ifade eden jeolog, bu bölgelerin doğal mağaralarla kaplı olduğunu kaydetti. Taliban'ın kontrolunde olan Paktia başkent K bil'e yaklaşık 180 kilometre uzaklıkta bulunuyor. 
     



 DÜNYA 














</TEXT>
</DOC>
