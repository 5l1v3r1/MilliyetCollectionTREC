<DOC>
<DOCNO> 18940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/yasam/yas06.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Adada Dingo vahşeti 
</HEADLINE>
<TEXT>

Dingo cinsi vahşi köpekler Avustralya’nın güneyindeki adada 2 erkek kardeşe saldırdı 9 yaşındaki çocuk öldü 
     DIŞ HABERLER SERVİSİ 

     Her şey güzel başlamıştı... Avustralya’nın güneyindeki Fraser adasında kamp yapan ailenin 7 ve 9 yaşlarındaki çocukları gün doğarken yürüyüşe çıktı. Ancak kısa bir süre sonra kendilerini dingoların izlediğini fark ettiler. Bu köpeklerin ne kadar vahşi olduğunu biliyorlardı. 
     
     Köpeklerden kaçamadılar 
     Paniğe kapılan iki kardeş, kamp yerine koşmaya başladı. Ancak ayağı takılıp yere düşen ağabey vahşi köpekler tarafından yakalandı. 
     Korkuyla koşan küçük kardeş yardım çağırmaya gitti. Ancak birkaç dakika sonra baba saldırı yerine geldiğinde çok geç kalmıştı. Biri erkek, diğeri dişi 2 dingo, çocuğu parçalayarak öldürmüştü. Daha sonra yakalanan dingolar vurularak öldürüldü. 
     Fraser adasında son altı yılda 20’den fazla insan dingoların saldırısına uğradı. 
     
     



 YAŞAM 




























</TEXT>
</DOC>
