<DOC>
<DOCNO> 41319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/son/sontur06.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Otobüs şarampole yuvarlandı 12 yaralı 
</HEADLINE>
<TEXT>

     Hatay'ın Belen İlçesi'nde, bir yolcu otobüsünün şarampole yuvarlanması sonucu, 4'ü ağır, 12 kişi yaralandı. 
     Diyarbakır'dan Antakya'ya gelmekte olan İhsan Çakar yönetimindeki 35 PK 108 plakalı yolcu otobüsü, Belen'in Kıcı mevkiinde aşırı hız ve dikkatsizlik nedeniyle direksiyon hakimiyetinin kaybolması sonucu şarampole yuvarlandı. Kazada, Abdullah Baykan, Esra Akdeniz, Mehmet Yılmaz ve İsa Çakar ağır, sürücü İhsan Çakar, Serdar Eren, Şahin Ölçer, Vahit Aytekin, Bekir Akdeniz, Muazzez Özbek, Mehmet Özbek ile Mutlu Tunver hafif şekilde yaralandı. İskenderun'daki hastanelerde tedavi altına alınan yaralılardan durumu ağır olan 4 kişi, Çukurova Üniversitesi Tıp Fakültesi Balcalı Hastanesi'ne sevk edildi. Yaralılardan Mehmet Yılmaz'ı taşıyan Mehmet Uçak idaresindeki 31 TL 434 plakalı ambulans da, kent merkezinde Ahmet Çetin idaresindeki 34 JHA 80 plakalı otomobil ile çarpıştı. Kazada otomobil sürücüsü Ahmet Çetin yaralanırken, Mehmet Yılmaz ise başka bir ambulansla Adana'ya gönderildi. 







</TEXT>
</DOC>
