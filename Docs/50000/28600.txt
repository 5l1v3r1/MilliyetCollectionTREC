<DOC>
<DOCNO> 28600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/son/sontur08.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversiteliler...Yaz okulu ücretleri belli oldu 
</HEADLINE>
<TEXT>

     Üniversitelerin yaz okulu ücretleri belirlendi. 
     Resmi Gazete'nin bugünkü sayısında yayımlanan tebliğe göre, yaz okullarının ders saati ücreti 319 bin lira ile 990 bin lira arasında değişiyor. En yüksek ders saati ücretini tıp fakültesi ile devlet konservatuvarı öğrencileri, en düşük ders saati ücretini de meslek yüksekokulları öğrencileri ödeyecek. 
     Fakültelere göre ders saati ücretleri şöyle 
     Tıp fakültesi ve devlet konservatuvarı 990 bin lira, diş hekimliği ve eczacılık fakültesi 814 bin lira, Veterinerlik Fakültesi 562 bin lira, mühendislik, mimarlık, mühendislik ve teknik, inşaat, makina, maden, elektrik-elektronik, kimya metalürji, uçak ve uzay bilimleri ile ziraat ve orman fakülteleri 640 bin lira, gemi inşaa ve deniz bilimleri, su ürünleri, denizcilik ve güzel sanatlar, hukuk, iktisat, işletme, siyasal ve iktisadi ve idari bilimler fakülteleri 507 bin lira, eğitim bilimleri, teknik eğitim, fen ve fen-edebiyat, dil ve tarih coğrafya, eğitim, ilahiyat, mesleki eğitim, endüstriyel sanat, mesleki yaygın eğitim, sağlık eğitim, edebiyat, ileşitim ve ileşitim bilimleri fakülteleri 468 bin lira. 
     Yüksekokullar ile meslek yüksekokullarının ders saat ücretleri de şöyle 
     Sivil havacılık yüksekokulu 789 bin lira, yabancı diller yüksekokulu 669 bin lira, meslek teknoloji, tütün eksperliği ve ekonomisi yüksekokulları 387 milyon lira, bankacılık ve sigortacılık, uygulamalı bilimler, ilahiyat meslek, sağlık, hayvan sağlığı, endüstriyel sanatlar, beden eğitimi ve spor, spor bilimleri teknik, fizik tedavi ve rehabilitasyon, sağlık teknolojisi, hemşirelik, sosyal hizmetler ve sağlık idaresi yüksekokulları ile tapu kadastro, sağlık hizmetleri, turizm ve otelcilik, sivil havacılık sosyal bilimler, teknik bilimler ve yerel yönetimler meslek yüksekokulları, adalet yüksekokulu 319 bin lira. 
     Lisansüstü eğitim yaz okulu ders saat ücreti 427 bin lira, açıköğretim fakültesi yaz okulu ders saat ücreti de 99 bin lira olarak belirlendi. 
     İkinci öğretime kayıtlı öğrenciler ise aynı fakülte ve program adına göre örgün öğretimde kayıtlı öğrenciler için belirlenen ücretlerin 2 katını ödeyecekler. 
     
     2. öğretim... 
     Öte yandan, aynı tebliğde, ikinci öğretim kapsamında yürütülecek tezsiz yüksek lisans programlarının açılmasına ilişkin usul ve esaslar da yer aldı. 
     Buna göre, ikinci öğretim kapsamında tezsiz yüksek lisans programlarının açılabilmesi, öğrencilerden alınacak öğretim ücretleri ile bu programlarda fiilen ders veren öğretim üyelerine ödenecek ek ders ve sınav ücretlerine ilişkin üniversite veya yüksek teknoloji enstitüsü yönetim kurulu kararları hakkında YÖK'ün uygun görüşü alınacak. 






</TEXT>
</DOC>
