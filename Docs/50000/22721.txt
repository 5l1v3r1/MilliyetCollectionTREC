<DOC>
<DOCNO> 22721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/spor/spo02.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsun'da sıkı yönetim 
</HEADLINE>
<TEXT>

Fenerbahçe karşılaşmasında 2000 polis, 200 asker görev yapacak. Stadda 8 kişiye 1 güvenlik görevlisi düşecek. Şehrin giriş ve çıkış noktalarında kuş uçurulmayacak 
     SAMSUN İl Spor Güvenlik Kurulu, cumartesi günü oynanacak Samsunspor - Fenerbahçe maçı nedeniyle olağanüstü toplantı yaptı. Vali Muammer Güler, zirve çıkışında yaptığı açıklamada "Maçın centilmenlik çerçevesi içinde geçmesi için her türlü güvenlik önlemimizi aldık" dedi. Güler, Fenerbahçe kafilesi ve taraftarının, en iyi şekilde konuk edileceğini söyledi. 
     VALİ Güler, şehir giriş çıkışında arama ve alkol kontrolü yapılacağını da ifade etti. Muammer Güler diğer önlemleri ise şöyle sıraladı "2000 polis, 200 asker maçta görev yapacak. Hemen hemen 8 kişiye 1 polis düşecek. Stat giriş ve çıkışlarında yoğun kontrole gidilecek. Her iki takım taraftarının da oldukça sağduyulu davranacağına inanıyorum." 
     
Fenerbahçe keyif veriyor’      MUSTAFA Denizli, Türkiye’nin en fazla izlenen takımı olduklarını söyledi. Tecrübeli hoca, şampiyonluğun son haftaya sarkacağını kendisinin de tahmin etmediğini belirtti, "Avantajımızı biliyoruz, ama normal futbolumuzu sergileyeceğiz. Eleştiriler yersiz. puan durumunda her şey görülüyor. Fenerbahçe keyif veriyor" dedi. 
     
Samsun’a sefer      Sarı - Lacivert Derneği Uçak 
     Tel 0 216 369 07 84 
     Alt Yapı Derneği Uçak 
     Tel 0 216 418 23 18 
     Birleşik Vakıf Derneği Gemi 
     Tel 0 216 330 16 16 
     1907 Derneği Üyelere uçak 
     Tel 0 212 281 19 07 
     Özçağrı Turizm Lüks otobüs 
     Tel 0 216 330 30 05 
     
Revivo en iyi yabancı      İSRAİLLİ yıldız dün FEM dersaneleri tarafından yapılan ankette yılın en iyi yabancı futbolcusu seçildi. Revivo, öğrenciler tarafından hazırlanan şampiyonluk pastasını kesip, yedi. İsrailli oyuncu, "Beni bu ödüle layık gören herkese teşekkür ediyorum. İnşaallah İstanbul’a şampiyon olarak dönmek istiyoruz" dedi. 
     
"Huzur içinde ayrılacağım"      FENERBAHÇE’nin Boşnak yıldızı Balic, en büyük özleminin Sarı - Lacivertli forma altında şampiyonluk yaşamak olduğunu, buna da sayılı günlerin kaldığını söyledi. Boşnak futbolcu, "Fenerbahçe’de uzun yıllar oynamak isterdim, ama bu gerçekleşmedi" diye konuştu. 
     SAMSUNSPOR maçından sonra huzur içinde ayrılacağını kaydeden Balic, "İlk oynadığım sezon şanssız bir şekilde kaçırdığımız şampiyonluk beni çok üzmüştü. Ancak bu yıl hedefe çok yakınız" dedi. Boşnak yıldız, yeteri kadar şans bulamadığını da belirtti. 
     
Kapasite az geldi      FENERBAHÇE yönetimi, önümüzdeki sezon Şampiyonlar Ligi’nde oynayacakları için UEFA’dan izin alarak Şükrü Saracoğlu Stadı’nın kapasitesini 55 bin kişiye çıkaracak. Maroton tribünü yıkıp öz kaynakları ile inşaata başlayacak olan Sarı - Lacivertli kulüp 50 adet teraslı, 20’şer kişilik lüks locayı 200’er bin dolara satacak. 
     ELDE edilecek gelirle de yeni inşaat kasadan para çıkmadan halledilecek. Bu konuda önemli bir adım atan Fenerbahçeliler, locaların satışını gerçekleştirmek üzere şimdiden harekete geçti. Çok sayıda kombine bilet satmayı hedefleyen Sarı - Lacivertli yönetim, lüks locaların satışına bir hayli talebin geleceğini tahmin ediyor. 
     



 SPOR 






















</TEXT>
</DOC>
