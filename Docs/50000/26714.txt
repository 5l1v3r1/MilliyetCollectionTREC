<DOC>
<DOCNO> 26714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/dunya/dun02.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Prenses Leyla intihar mı etti 
</HEADLINE>
<TEXT>

     LONDRA Milliyet 

     İran Şahı Rıza Pehlevi’nin en küçük kızı 31 yaşındaki Prenses Leyla Pehlevi’nin Londra’daki bir otel odasında ölmesinin üzerindeki esrar perdesi henüz aralanamadı. İngiliz gazeteleri, olayı günün konusu yaparken, "sıla hasretinin" Şah kızını intihar noktasına getirmiş olabileceği yorumları gündeme geldi. 
     The Times gazetesi, genç Prenses’in, İranlı bir aileye ait Leonard Otel’deki lüks suit dairesinde muhtemelen İran seçimlerinin sonuçlarını TV’de izlediğini, bunun da ülke özlemini artırarak kendisini intihar noktasına getirdiğini öne sürdü. 
     Aşırı dozda uyku hapı almış olabileceği öne sürülen, ancak yapılan otopsisinde henüz net bir sonuç alınamayan Leyla Pehlevi, otopsi raporları kesinleştikten sonra Fransa’nın başkenti Paris’te toprağa verilecek. 
     



 DÜNYA 











</TEXT>
</DOC>
