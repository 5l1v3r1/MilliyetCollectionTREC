<DOC>
<DOCNO> 10128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/ekonomi/eko05.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Şiddet Lego’yu bitirdi 
</HEADLINE>
<TEXT>

Oyuncak devi Lego, şiddet içeren ürünlere yönelince, aileler tarafından terk edildi 
     Dünyanın önde gelen oyuncak üreticilerinden Lego, 2000 yılında 125 milyon dolara çıkan zararları nedeniyle zor günler yaşıyor. 
     Dün, 500 çalışanını işten çıkaracağını açıklayan firma yetkilileri, harcama kesintisine gitmek amacıyla, üç fabrikanın da kapatılacağını belirtti. Kapatılması planlanan fabrikaların ikisinin İsviçre, birinin de Macaristan’da bulunduğu kaydedildi. Yetkililer, zarar ettiği belirtilen giyecek ve yayıncılık bölümlerinin de kapatılacağını söyledi. 
     
Yöneticiler şaşırdı      Şirket Yöneticisi Kjeld Kirk Kristiansen, yaptığı açıklamada, nerde yanlış yaptıklarını bilmediklerini ve bundan sonra nasıl hareket edeceklerine tam olarak karar vermediklerini belirtti. 
     Piyasa uzmanlarına göre ise bu çöküşün nedeni son derece basit. Çocukları fiziksel ve ruhsal olarak geliştirdiğin nedeniyle ailelerin en sevdiği oyuncak türü olan Lego, yeni nesili, ürünlerine çekmek amacıyla, şiddet içerikli oyuncak üretimine girdi. 
     
Zarar büyüyor      Firma, Star Wars serisinin ardından çıkardığı "action figure" serisiyle, yıllardır sürdürdüğü şiddet karşıtı oyuncak üretimi politikasını da bir kenara bıraktı. Bu da çocuklarını şiddetten korumak isteyen ailelerin tepkisine yol açtı. Uzmanlar, Lego’nun giyecek ve yayıncılık sektörlerine girmesinin, zararlarındaki artışta etkili olduğunu öngörüyor. 
     


 EKONOMİ 




















</TEXT>
</DOC>
