<DOC>
<DOCNO> 27287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/spor/spo05.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
BEDAVA YILDIZLAR 
</HEADLINE>
<TEXT>

Türk Futbolu’nun yakın geçmişteki gözde isimleri Recep, Engin, Halim ve Tunahan hızla ortadan kayboldu, kulüpleri tarafından çok düşük fiyatlara satış listesine konuldu 
     BİR zamanlar Birinci Lig’in yıldız isimleri arasında yer alan bazı futbolcular, kulüpleri tarafından adeta "sudan ucuz" fiyatlarla satış listesine konuldu. Beşiktaş’ta uzun yıllar kaptanlık yapan, daha sonra İstanbulspor’a transfer olan Recep Çetin, kulübü tarafından bedelsiz olarak adeta gözden çıkarıldı. 
     GENÇLERBİRLİĞİ, İstanbulspor ve Adanaspor’da forma giyen, geçen sezon da Diyarbakırspor’da kiralık oynayan Engin yine herhangi bir bedel gösterilmeden satış listesinde yer aldı. Beşiktaş’ta üç kez şampiyonluk yaşayan, bir zamanların gol umudu Halim de İkinci Lig kulüplerinden Kartalspor tarafından 10 milyar lira fiyat biçildi. 
     GALATASARAY ile 1992 - 93 sezonunda şampiyonluk yaşayan ve 1 kez A Milli Futbol Takımı’na seçilen Tayfun Hut da bedelsiz olarak satış listesine girdi. Bu arada Bursaspor’da oynadığı dönemlerde takımın sembol isimlerinden olan Tunahan Akdoğan da İkinci Lig ekiplerinden Güngören Belediyespor tarafından 35 milyar liraya satışa konuldu. 
     



 SPOR 


























</TEXT>
</DOC>
