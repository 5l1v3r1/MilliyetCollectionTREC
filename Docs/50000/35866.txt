<DOC>
<DOCNO> 35866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/son/sondun18.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail ordusu Filistinlilere karşı gerçek mermi kullanabilecek 
</HEADLINE>
<TEXT>

     İsrail ordusu, Filistin intifadasına karşı ilkelerini sertleştiriyor. 
     Ordudan yapılan açıklamada, ''Filistinlilerin şiddet eylemlerinin artması ve ordunun, askerlerinin hayatları tehlikede olduğunda kendilerini korumaları taahhüdü ışığında, dövüşme ilkeleri eski statüsüne getirilmiştir'' denildi. 
     Yapılan değişiklik, asker ve komutanlara Filistinlilere karşı gerçek mermi kullanma özgürlüğü veriyor. Ordu, Başbakan Ariel Şaron'un 22 Mayıs'ta tek taraflı ateşkes ilan etmesinden sonra Batı Şeria ve Gazze'deki askerlerine daha katı alan sınırlaması getirmişti. Bu kısıtlamalar, Filistinlilerin ilk ateşi açtığı ve askerlerin ateşin kaynağını tespit edebildiği durumlarda gerçek mermi kullanmamasını da kapsıyordu. Ancak yeni düzenlemeyle askerler, örneğin yola bomba yerleştirirken fark edilen Filistinlilere gerçek mermiyle ateş açmasına imkan tanıyor. 







</TEXT>
</DOC>
