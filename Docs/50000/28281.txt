<DOC>
<DOCNO> 28281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/son/sonspo06.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın Rumen harekatı 
</HEADLINE>
<TEXT>

     Romanya'dan Jardel'e karşılık Porto'nun verdiği futbolcuları görüşmek üzere Flaryo'ya gelen Teknik Direktör Lucescu, bu isimlere muhalefet ederek, "Tanımadığım oyuncuları almak istemiyorum" dedi. 
     Başkan Süren'in de istemediği takas böylece başka bir bahara kaldı. İşte bu sırada görüşmelerde bulunan menacer Becali devreye girerek, "Siz Jardel'i parayla satın. Ben size en kaliteli futbolcuları getiririm" dedi. 
     Daha sonra yapılan konuşmada, birçok Avrupa kulübünün talip olduğu Dinamo Bükreşli Marius Niculae, Anderlecht ile 6 aylık sözleşmesi kalan Alin Stoica ve Salamanca'da kiralık oynayan Catalin Munteanu'nun adı gündeme geldi. 
     Rumenlerin en iyi forvetleri arasında gösterilen Niculae'nin bonservisinin 4.5 milyon dolar olduğu ifade ediliyor. Bu arada Stoica'nın Hagi'nin yerine düşünüldüğü, İnter'e giden Okan'ın kaybının da Munteanu ile doldurulacağı ifade edildi. 







</TEXT>
</DOC>
