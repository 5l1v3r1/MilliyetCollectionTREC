<DOC>
<DOCNO> 28692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/son/sondun02.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeçen gerilla lideri Barayev öldürüldü... 
</HEADLINE>
<TEXT>

     Rusya iç güvenlik birimi FSB'nin sözcüsü, Çeçen gerilla liderlerinden biri olan Arbi Barayev'in dört gün önce başlatılan operasyonda ölü ele geçirildiğini bildirdi. 
     FSB sözcüsü İlya Şabalkin, Rus haber ajanslarına yaptığı açıklamada, Barayev'in Grozni yakınında düzenlenen operasyonda Çeçen savaşçılarının 10 önde gelen elemanıyla birlikte öldüğünü açıkladı. Sözcü, operasyonun başkent Grozni'nin güneybatısında Alkan Kale ve Kulari köylerine yönelik sürdüğünü açıkladı ve bölgede Çeçen savaşçılarının vurucu gücünün özünün yok edildiğini söyledi. 
     Öte yandan, komşu İnguş Cumhuriyeti'nde Çeçen mültecilerin açlık grevi sürüyor. Sınır kenti Sleptsovsk'ta 1000 kadar mülteci savaşın durması için gösteri yaptı. Açlık grevi yapanların sayısının 82 olduğu belirtildi. 







</TEXT>
</DOC>
