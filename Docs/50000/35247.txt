<DOC>
<DOCNO> 35247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/yazar/tamer.html </URL>
<DATE> 2001/08/03/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
ANAP'a da ISO 9002 ne yakışır ya 
</HEADLINE>
<TEXT>

ISO 9000 serisi "yaptığını yaz, yazdığını yap" der. Beyaz Enerji'yi, Türkbank pazarlıklarını falan bu bağlamda düşünün 
     Canım Türkiyem'de her şey şaka gibi... 
     Dolar Stan'in Stanley Fischer'ın samimi versiyonu teşrifi öncesinde 1 milyon 600 bin liraya dayanmıştı. Dün Sabah'ta yayımlanan Derviş'in IMF'ye verdiği niyet mektubundaki dolar kurları ise hayal aleminde dolaşıyor Bu yıl sonunda 1 milyon 305 bin lira dün 1 milyon 330 bin liraydı , 2002 aralığında 1 milyon 515 bin lira olacak. 2 hafta önce gördüğü 1 milyon 600 bin lira seviyesini ise taa 2003 aralığında aşacak 
     Aslında adı üstünde dalgalı kur. İner de, çıkar da Ama canım Türkiyemde siyasilerin marifetleriyle füze gibi çıkıveriyor da, kolay kolay inmiyor. İş çevrelerinin hala yürekleri ağızlarında "Ağustos sakin geçer, ama belli avantalara dur diyecek Kamu İhale Yasası, IMF'ye taahhüt edildiği şekilde eylülde çıkartılmaya kalkılırsa, koalisyon ortakları arasından Öksüz'e rahmet okutacak çatlak sesler çıkabilir" diyorlar. 
     Dünkü gazetelerin tümünde bir başka haber var ki, gülmekten kasıklarınızı çatlatabilirsiniz. Tam da ANAP kongresinin 3 gün öncesine rastlatılan habere bakın 
     ANAP, üstelik de Avrupa'da bir ilki gerçekleştirerek, Avusturya'nın ÖQS firması tarafından Önorm En ISO 9002 Kalite Yönetim Sistemi Sertifikası almaya hak kazanmış. 
     
     Türkbank'a ISO 9002 
     Alaaddin Çakıcı'lı Türkbank pazarlıklarını, Beyaz Enerji'yi, içi boşaltılacağı aşikar gözüken bazı banka el değiştirmelerinin teşvik edildiği bir döneme damgasını vurmuş olan ANAP, Avrupa'da bu belgeyi alan ilk siyasi parti sıfatını kazanmış durumda Şaka gibi vallahi, - eğer reklam gibi değilse tabii... 
     Ya verenin gözleri şaşı, ya alan kendini çok iyi satmasını bilmiş. Ama zaten asıl iş bundan sonraki denetimlerde. Çünkü belgeyi alırken yaptığınız vaatleri tutmanız gerek. Üretim sektörüne verilen ISO 9001 gibi, hizmet sektörüne verilen ISO 9002 de "yaptığını yaz, yazdığını yap" der. Yani belgeleme esastır. 
     Zaten ANAP lideri Mesut Yılmaz da ISO belgesinin kendisine verildiği önceki günkü törende "Bu sistem çerçevesinde genel merkezimizde görev, yetki ve sorumluluklar yeniden tanımlanmış, her alanda daha düzenli, süratli ve etkili hizmet verilmesi için sağlam bir altyapı kurulmuştur" demiş ve eklemiş "Ancak daha önemlisi, asıl kalite belgesini milletimizin vereceğini unutmamalıyız. Milletimizden de bu onayı almayı başarmalıyız " 
     
     Seçmenin ISO 9002'si 
     Kamuoyu anketlerinde bugün için yüzde 5'i bile aşamayan ANAP'ın lideri Yılmaz'ın gözden kaçırdığı önemli bir husus var 
     ISO 9002'nin en büyük eksiği, gerek çalışan memnuniyetine, gerekse müşteri memnuniyetine hiç mi hiç önem vermemesi, ölçümleme ve standartlaştırmada bu 2 faktörün dikkate alınmamasıdır. Gerçi 2000 yılında yapılan bir değişiklikle ISO 9000 belgelerinde müşteri memnuniyetinin bir nebze de olsa hesaba katılması sağlanmıştır çalışan memnuniyeti hala yok . Ancak törende yapılan konuşmalardan anladığım kadarıyla ANAP'ta bu belge alma süreci 2.5 yıl önce başlatıldığına göre uygulanan şablon muhtemelen ISO 9002'nin 1994 versiyonudur. Dolayısıyla müşteri, yani ANAP örneğinde seçmen memnuniyetini hesaba katmayan bir kalite belgesine Avusturyalı şirketin verdiği onayı, seçmenin de vereceğini sanmak biraz safdillik olabilir. 
     Ama hodri meydan ISO 9002 "yaptığını yaz, yazdığını yap" diyor ya... Bunu derken de amaç, kurumdaki bilgi birikimini kişilerden alıp sistematik hale getirmek ya... Dokümantasyon hazırlatıyor ve sonra da takip ediliyor ya... 
     Döksünler bakalım ihalelerden alınan komisyonları, partiye yapılan bağışları, Türkbank pazarlıklarındaki safahati... 
     ISO 9002'ciler böyle dokümantasyon görmedikleri için küçük dillerini bile yutabilirler. 
     
     







'Taşra' gelecek 


Zorlu ikilem... 


Maceranın adı Tayyip Alternatifi Yılmaz mı 


Meslek liseleri çöküyor 


ANAP kongresi ve Özal 


İtalya’dan çürük ağaçları aldılar 


O, iyi insandı... 


Solda dayanışma zamanı 


ANAP'a da ISO 9002 ne yakışır ya 


Animatörler Momo'ya karşı 


ABD’nin söylediğini değil yaptığını yapacaksınız 


</TEXT>
</DOC>
