<DOC>
<DOCNO> 1135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/siyaset/siy01.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Damadın yeni marifeti 
</HEADLINE>
<TEXT>

Selçuk Alan’ın imar yasasına aykırı şekilde 9 bin 500 metrekarelik tesis inşa ettirdiği ortaya çıktı 
     SERHAT OĞUZ İstanbul 

     Sarıyer’de 1.4 trilyon liraya satın aldığı villayla gündeme gelen, ardından da tecavüz iddiasıyla tutuklanan Hayri Kozakçıoğlu’nun damadı Selçuk Alan’ın Tekirdağ Velimeşe Beldesi’nde imar yasasına aykırı şekilde dokuz bin 500 metrekarelik bir tesis inşa ettirdiği ortaya çıktı. 
     Alan, geçen dönem görevde bulunan DYP’li Belde Belediye Başkanı Mustafa Aslan yönetimi tarafından verilen imar izniyle inşaata başlayarak TEM Otoyolu’na yakın mesafedeki inşaatı tamamladı. Aslan’ın ardından göreve gelen DSP’li belediye yönetimi ise Alan’ın da inşaatının bulunduğu arazi üzerindeki 70’i aşkın yapının imar yasasına aykırı inşa edildiğini tespit ederek, harekete geçti. Arazi üzerinde inceleme yapan Bayındırlık Bakanlığı uzmanları, belediyeye, imar planının revize edilerek sorunun çözülebileceğini bildirdi. Belediye, Alan’ın binası da imar yasasına aykırı bularak mühürledi. Belediye avukatları, tebligatı, Alan’ın şirketi Çuha Tekstil’e gönderme kararı aldılar. 
     
14 milyar ceza kesilebilir      Yetkililer, imar yasasına aykırı hareket edenlere 290 milyon ile 14 milyar 943 bin lira para cezası verildiğini, bölgedeki binalar için 14 milyar liralık tavan üzerinden ceza kesildiğini belirttiler. Belediye ayrıca, geçen dönemde yasalara aykırı imar izni verilmesiyle ilgili olarak İçişleri Bakanlığı’na başvurarak müfettiş araştırması talep etti. Belediye yetkilileri, bazı binaların imar planında yol ve yeşil alan olarak görülen yerlere inşa edildiğini söylediler. Binayla ilgili her şeyin yasal olduğunu savunan Alan ise binayı bir milyon 200 bin dolara satışa çıkardı. 
     
     Tecavüzle suçlayan Rana Yörük 
Çay içer gider sandım’LUBE AYAR İstanbul 
     Hayri Kozakçıoğlu’nun damadı Selçuk Alan’ın kendisine tecavüze kalkıştığını, karşı koyunca da dövdüğünü ileri süren manken Rana Yörük 27 17 Kasım’da Şişli Cumhuriyet Savcılığı’na verdiği dilekçesinde nasıl tanıştıklarını ve yaşadıklarını anlattı 
     "Bir tekstil fuarında stand mankenliği yapmak için Edirne’ye gittim. Selçuk Alan’la da bu fuarda tanıştım. Birbirimizin telefon numaralarını aldık. Edirne’den döndükten birkaç gün sonra beni aradı ve yemeğe gitmeyi teklif etti. Çok kibar bir tavır takınıyordu. Ben de teklifini kabul ettim. Silivri tarafında bir yere gittik. Her şey çok güzel başlamıştı ama yemek sırasında bana asılmaya başladı. İstanbul’a dönmek istediğimi söyledim. Sinirlendi ancak, geç saatte eve yalnız gitmekten çekindiğim için götürme önerisini kabul ettim. Evin önüne geldiğimizde içeri girmek istedi. Bir çay içer, sonra da gider diye düşündüğüm için itiraz etmedim. Fakat eve girdikten sonra üzerime saldırdı ve tecavüze kalkıştı. Tüm gücümle karşı çıkınca beni tekme tokat dövdü ve o halde bırakıp gitti." 
     Tutuklanarak Bayrampaşa Cezaevi’ne gönderilen Alan’ın avukatı Orhun Önen ise "Yörük’ün 15 günlük raporu hastane raporu değildir, olaydan da beş gün önce alındığını tespit ettik" diye konuştu. 
     
     DYP yönetimi Kozakçıoğlu’na sahip çıktı 
Şahsi hesaplaşma’AYDIN HASAN Ankara 
     DYP Genel Başkanı Tansu Çiller, olayla ilgili olarak dün "Bu konuda kendisi açıklama yapacak. Olay yargıya intikal edecek. Herkes yargının kararını beklemek durumunda" diye yorum yaptı. Çiller, kurmaylarıyla yaptığı değerlendirmede ise "DYP’yi hedef alan bir durum söz konusu değil. Bu İçişleri Bakanlığı kaynaklı bir iç hesaplaşma. Kozakçıoğlu, kişisel olarak yıpratılmaya çalışılıyor" dedi. 
     Genel Başkan Yardımcısı Ufuk Söylemez ise Kozakçıoğlu’nun şahsi düzeyde yıpratmaya yönelik bir kampanyanın başlatıldığını söyledi. 
     


 SİYASET 


















</TEXT>
</DOC>
