<DOC>
<DOCNO> 37567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/yazar/bila.html </URL>
<DATE> 2001/08/17/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Aydın'dan depremzedeye Bakan sözü 
</HEADLINE>
<TEXT>
Ekim sonunda konutlarınız hazır 
"Bize 38 bin 500 kişi konutumu devlet yapsın diye başvurdu. Biz ise devlet olarak 23 bin 200 konut yaptık" diyor Koray Aydın ve ekliyor "14 bin 500 konut teslim edildi. Gecikme yüzde 10 düzeyinde. Bunun da nedeni ekonomik krizler ama iki ay içinde anahtar teslimlerini tamamlayacağız" 
     Büyük Marmara depreminin ikinci yılında bölgeden yükselen şikayetlerin başında kalıcı konutlar geliyor. 
     Depremzedeler kalıcı konutların söz verildiği tarihlerde bitirilmediğinden yakınıyorlar. Bölgedeki konut açığının en önemli sorun olduğu vurgulanıyor. 
     Bölgedeki konut durumunu ve bu konudaki şikayetleri Bayındırlık ve İskan Bakanı Koray Aydın'la konuştuk. 
     Bakan Aydın, konut inşaatları konusunda yeterli bilgi vermeden önce bir söz verdi "Ekim ayı sonuna kadar bölgede konut sorunu kalmayacak. İki ay içinde bütün kalıcı konut inşaatı tamamlanacak." 
     
'BİZ ÜÇ SEÇENEK SUNDUK'      Koray Aydın bu vaatte bulunduktan sonra mevcut durumu ve bugüne kadar yapılanları şöyle özetledi 
     "Biz deprem bölgesindeki vatandaşa üç seçenek sunduk 
     a Konutlarını devlete yaptırmak isteyenler. 
     b Devletten yardım alarak konutları kendileri yapmak isteyenler. 
     c Deprem bölgesi dışında konut almak isteyenler. 
     Konutumu devlet yapsın, diyerek başvuru yapanların sayısı 38 bin 500 oldu. Konutumu devlet yardımıyla ben yaparım, diyen 14 bin kişi oldu. Başka yerde ev almak isteyenlerin sayısı ise, 4 bin 673'e ulaştı." 
     
'VATANDAŞIN ÇABASINA BAĞLI'      Aydın sözlerini şöyle sürdürdü "Bölge dışından ev almak için başvuranların tamamı evlerini aldılar. Biz her birine 6 milyar lira ödedik. Bu grupta olanlara toplam 28 trilyon lira ödendi. 
     Evini kendi yapmak isteyen 14 bin kişiye de, inşaatları ilerledikçe ödenmek üzere 6'şar milyar lira ayrıldı. Bu evlerden bitenler de var, devam edenler de. Tamamen vatandaşın kendi çabasına bağlı." 
     Bayındırlık Bakanı Koray Aydın, şikayete konu olan yapımını devletin üstlendiği konutlarla ilgili olarak da şu bilgiyi verdi 
     
GÜNDE 100 ANAHTAR VERİLİYOR      "Biz devlet olarak bugüne kadar 23 bin 200 konut yaptık. 14 bin 200 konutu Dünya Bankası, 2200 konutu da hibeci kuruluşlar yaptılar. Dolayısıyla konutumu devlet yapsın diye başvuran 38 bin 500 kişinin talebini aşan bir konut inşaatı yapılmış oldu. 
     Biz yaptığımız 23 bin 200 konutun 21 bin tanesini anahtar teslim edilecek, bütün detayları tamamlanmış hale getirdik. Bunlardan 14 bin 500'ünün anahtarını da vatandaşa teslim ettik. Ancak, teslim işlemi de zaman alıyor. Günde en fazla 100 konut teslim edebiliyoruz." 
     Devlet taahhüdü altındaki konut inşaatlarında gecikmenin yüzde 10 düzeyinde olduğunu belirten Aydın, konut açığı konusunda ise, şu bilgiyi verdi 
     
BİR KATRİLYON HARCANDI      "Sadece Düzce'de küçük bir çadır kent kaldı. Onlar da çadır kenti terk etmek istemiyorlar. Konut açığı olarak değerlendirilen konu orta hasarlı konutlardır. Bunların onarımı sürüyor. Bütün bölgede 54 bin konutta orta hasarlı onarım çalışması yürütülüyor. Bu çalışma için 72 trilyon lira ödendi ve çalışmalar Yalova, Kocaeli, İstanbul ve Bolu'da bitirildi. Sorun bir tek Sakarya'da var onun da nedeni zemin sıvılaşmasıdır." 
     Koray Aydın, bugüne kadar bölgeye konut inşası ve onarımı için 1 katrilyon lira harcandığını da belirtti. 
     Aydın, ikinci yıl sonunda dile getirilen konut şikayetlerinin ekim ayı sonu itibariyle tümüyle karşılanacağını da vurguladı. 
     
     'Ekonomik krizler konutları vurdu' 
     Bayındırlık Bakanı konutların gecikme nedenini açıklarken şu değerlendirmeyi yaptı "23 bin 200 konutun sadece 2 bin küsurunun bazı eksikleri söz konusu. Gecikme toplam konutun yüzde 10'u için geçerli. Bunu da iki ayda tamamlayacağız. Bu konutlardaki gecikme ise dört aylık bir gecikmedir. Gecikmenin nedeni ise, yaşadığımız iki ekonomik depremdir. Kasım ve şubat krizleri. Biz konutları, konut başına 9 - 10 milyar lira sabit fiyatla ihale ettik. Fiyatlar sabit olmasına rağmen iki ekonomik kriz yaşanınca bazı yükleniciler işi zamanında bitirmekte zorlandılar. İki ekonomik kriz maliyetleri yüzde yüze yakın artırdı. Bu durumda yüklenicilerin tamamı zarar ettiler. Bu da 2000 küsur konut için dört aylık bir gecikmeye neden oldu." 
     
     







'Uğursuz' yıllar 


Ekim sonunda konutlarınız hazır 


Sigorta onarımı 


Toplumsal travma 


Pek de eğlenceli değil... 


Havuz sistemi 


Yerin altı da, üstü de bir mi acaba 


Bugün size geliyoruz ... 


Tenis kortunda siyaset 


Milliyet'in TIR'ıyla yola çıkarken... 


Nasıl insanlar olacağız şimdi biz 


Resmi Gazete'de yayını bekliyoruz 


Halkı yakalım derken devleti yakıyorlar 


</TEXT>
</DOC>
