<DOC>
<DOCNO> 42002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/son/sonspo10.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor, Beşiktaş maçına hazır... 
</HEADLINE>
<TEXT>

     Birinci Süper Lig'in 5. haftasında yarın Beşiktaş'la karşılaşacak İstanbulspor, namağlup unvanını korumak istiyor. 
     Kampa giren ve akşam saatlerindeki ter idmanıyla çalışmalarını tamamlayacak İstanbulspor'da, sakatlıkları süren Bülent Üçüncü ve Engin Şahin'in dışında eksik futbolcu bulunmuyor. 
     Beşiktaş karşısına iddialı çıkacaklarını ifade eden sarı-siyahlı takımın menajeri Sinan Dinler, ''İyi futbol oynamayı hedefliyoruz. Takımımız şu an namağlup durumda ve geride kalan 4 haftada da hiç gol yemedi. Beşiktaş maçı sonunda unvanlarımızı koruyor durumda olmak istiyoruz. Takımımıza ve teknik heyetimize sonuna kadar güveniyoruz'' dedi. 
     BJK İnönü Stadı'nda saat 20.00'de başlayacak ve Muhittin Boşat'ın yöneteceği karşılaşmaya İstanbulspor'un, Zdravkov, Niyazi, Saffet, Bekir, Petkov, Zeki, Saidou, Selçuk, Murat, Bushaj, Mehmet ilk 11'i ile çıkması bekleniyor. 






</TEXT>
</DOC>
