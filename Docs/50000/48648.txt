<DOC>
<DOCNO> 48648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/son/sontur20.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Depremde ölen 12 kişinin kimliği DNA testi ile belirlenecek 
</HEADLINE>
<TEXT>

     Kocaeli'nin Gölcük İlçesi'nde, Marmara depreminde yaşamını kaybeden ve kimliği belirlenemeden toprağa verilen 12 kişiye, mezarları açılarak DNA testi yapılacak. 
     Depremde yaralı olarak kurtarılan oğlunu bulamayan Emine Cebeci'nin, kimsesiz mezarlarının açılarak DNA testi yapılması istemiyle Gölcük Sulh Hukuk Mahkemesi'nde açtığı davaya devam edildi. 
     Cebeci, bugün yapılan duruşmada, oğlu Serkan Yapıcı'nın 20 
     depremden yaralı olarak kurtarıldığını, ancak ondan sonra kendisine ulaşamadığını belirtti. Oğlunu, kimsesizler mezarlığında gömülenlerin fotoğrafları arasında da bulamadığını ifade eden Cebeci, ''Bu nedenle kimlikleri belirlenemeyen 12 kişinin mezarının açılarak, DNA testi yapılmasını istiyorum'' dedi. Hakim Yasemin Öztürk, dava açıldığında kimsesiz mezarı sayısının 18 olduğunu, ancak bunlardan 6'sının aileleri tarafından fotoğraflarından teşhis edildiğini belirterek, kalan 12 mezarın, giderleri aile tarafından karşılanmak üzere açılarak DNA testi yapılmasına karar verdi. Mahkemenin kararı uyarınca, Emine Cebeci'nin mahkeme ve DNA testi giderleri için 2 milyar 500 milyon lira avans ödemesinin ardından 5 gün içinde mezarlar açılarak, DNA testi yapılacak. 
     






</TEXT>
</DOC>
