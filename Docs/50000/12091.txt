<DOC>
<DOCNO> 12091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/son/soneko07.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Derviş'in açıklamalarına Borsa olumlu tepki verdi 
</HEADLINE>
<TEXT>

     Devlet Bakanı Kemal Derviş'in açıklamalarına olumlu tepki veren Borsa, haftaya hızlı bir başlangıç yaptı. 
     Kemal Derviş'in seans öncesi başlayan yeni ekonomik programa ilişkin basın toplantısındaki açıklamaları, piyasada olumlu karşılanırken, Ulusal-100 Endeks haftaya 8,880 puanla başladı. 
     Endeks, seansın ilk dakikalarındaki yoğun alımlarla en yüksek 9,038 puanı gördü. Ancak, hızlı çıkışın ardından kar realizasyonları geldi. Seansın ilk yarım saati geçilirken, 66 trilyon liralık işlem hacmi gerçekleşirken, Endeks de geçen hafta kapanışın 46 puan üzerinde 8,810 puan seviyesinde seyrediyor. Borsa uzmanları, Bakan Derviş'in programa ilişkin açıklamalarını genelde çok olumlu bulduklarını belirtirken, yarın gerçekleştirilecek 3 aylık hazine ihalesinin de başarıyla tamamlanması durumunda piyasanın önünün açılacağını kaydettiler. 




</TEXT>
</DOC>
