<DOC>
<DOCNO> 11765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/siyaset/asiy.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Durmuş'tan Ali Şen'e tam yetki 
</HEADLINE>
<TEXT>

Sağlık Bakanı Osman Durmuş, Hudut ve Sahiller Genel Müdürlüğü'ne gönderdiği bir yazıyla 'Ali Şen helikopter fabrikası kurmada tam yetkilidir' dedi 
     ÖMER ERBİL İstanbul 

     Sağlık Bakanı Osman Durmuş ile Ali Şen arasındaki helikopter tartışması yeni bir boyut kazandı. Bakan Durmuş, Ali Şen'den ucuz ambulans helikopter getirmesini yanısıra bir de teknoloji transferi yoluyla helikopter fabrikası kurmasını istedi. Osman Durmuş imzalı Hudut ve Sahiller Genel Müdürlüğü'ne gönderilen yazıda bu konuda tek yetkilinin Ali Şen olduğu belirtildi. Bakan Durmuş'un kendisini fabrika kurma konusunda görevlendirdiğini doğrulayan Ali Şen ise, "Rusya Sanayi ve Teknoloji Bakanı ile konuştum. Türkiye'de helikopter fabrikası kurmaya hazırlar. Sağlık Bakanı'na da bu durumu yazıyla bildirdim. " dedi. 
     
Lisanslı teknoloji transferi      Sağlık Bakanı Osman Durmuş, işadamı Ali Şen'den sadece ucuz helikopter değil aynı zamanda helikopter fabrikası kurmasını da istiyor. Durmuş, Hudut ve Sahiller Sağlık Genel Müdürlüğü'ne 13 Ocak 2001 tarihinde gönderdiği yazıda şu ifadelere yer veriyor, "Bakanlığımızın ihtiyacı olan 10 adet orta tip ambulans helikopterinin idari ve teknik şartnamemize ve sözleşme şartlarına bağlı kalmak şartı ile karşılanması ve Türkiye'de lisanslı teknoloji transferi yolu ile ortak üretimi şeklinde tedariki yönünden sayın Ali Şen 02 Mayıs 2001 yılına kadar yetkili kılınmıştır. Türkiye'de diğer kamu kurum ve kuruluşlarının aynı tip helikopter ihtiyacının 55 olabileceği tahmin edilmekte olup, gelecekte ki talebler de dikkate alınarak helikopter fabrikasının Bakanlığımızın göstereceği bir yerde kurulması arzu edilmektedir." 
     
İhaleyi kazanan şirket kızgın      İhaleyi kazanan Rus Kamow şirketinin Türkiye temsilcisi Salurbey Savunma Sanayi Sistemleri Şirketi Ali Şen'e ateş püskürüyor. Şirketten konuyla ilgili yapılan açıklamada, "Kamow Firması kesinlikle Ali Şen'i muhatab kabul etmiyor. Bunu bir yazı ile bize bildirdiler. 
     Ali Şen'e Rusya'da artık kimse güvenmiyor. Helikopterimiz için prototip diyor. İhale heyeti Rusya'ya giderek helikopteri yerinde gördü. Ancak verdiği sözü tutsun Türkiye'ye daha ucuz aynı tip helikopteri getirsin" deniyor. 
     
Karanfille buluşuruz’      Sağlık Bakanlığı 5 ambulans helikopter alınması için daha önce açılan ihalede 31 milyon 500 bin dolar karşılığında Rus Kamow şirketinin KA62-2 model helikopteri üzerinde karar kılınmıştı. Ancak işadamı Ali Şen ihalenin açıklanmasından sonra helikopterleri '11 milyon dolar daha ucuza alabilirim. Kamow firması köşeye sıkışmış. Ben biraz daha boğazlarını sıkar, daha ucuza alırım' önerisinde bulunmuştu. Bunun üzerine Sağlık Bakanı Osman Durmuş ihaleyi iptal etmişti. 
     Bakan Durmuş'un kendisini fabrika kurma konusunda görevlendirdiğini doğrulayan Ali Şen ise, "Rusya Sanayi ve Teknoloji Bakanı ile konuştum. Türkiye'de helikopter fabrikası kurmaya hazırlar. Sağlık Bakanı'na da bu durumu yazıyla bildirdim. " dedi. 
     Türkiye'ye 8 yıl önce Jandarma Genel Komutanlığı'na tanesi 3,5 milyon dolardan ikisi ambulans helikopter olmak üzere Rusya'dan 19 helikopter getirdiğini ileri süren Ali Şen şöyle devam etti "Türkiye'de helikopter üretilebilir. Ancak helikopter teknolojisini, üretimi dünyada en iyi yapan ülkeler verebilir. ABD ve Avrupa ülkeleri bilgi teknolojisini vermek istemiyor. Rusya Sanayi ve Teknoloji Bakanı ile görüştüm. Türkiye'ye helikopter fabrikası kurup, üçüncü bir ülkeye de ihraç etme hakkı veriyor. Bu Türkiye için büyük bir şey. Bu durumu Sağlık Bakanı'na yazılı olarak gönderdim. Ama hala sayın Bakan buluşamadığımızı söylüyor. Herhalde sokakta yakamıza kırmızı karanfil takarak buluşacağız." 
     


 SİYASET 














</TEXT>
</DOC>
