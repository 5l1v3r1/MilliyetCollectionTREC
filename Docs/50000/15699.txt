<DOC>
<DOCNO> 15699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/yazar/uras.html </URL>
<DATE> 2001/04/11/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Aşağısı sakal yukarısı bıyık 
</HEADLINE>
<TEXT>

     Hükümetin esnafa ödül dağıtması ekonomiyi daha da rezil edecek diyerek yazıya başlasam esnaf kardeşlerim sinirlenecek. Yapılan yanlışı anlatamazsam ben sinirleneceğim. Aşağıya tükürsem sakal, yukarıya tükürsem bıyık... Hükümet esnafa yürümesin diyerek şu ödülleri verdi 
     1 Halk Bankası borcu olan esnafa kriz öncesindeki yüzde 55’lik faizi uygulanacak. 
     2 Maliye Bakanlığı’nca uygulamaya konulan vergi tecil ve taksitlendirme süresi 30 Nisan tarihine kadar uzatılacak. 
     3 SKK ve Bağ - Kur prim borçları tecil edilerek taksitlendirilecek. Bu üç ödül de "halk kesesinden hovardalıkötır. Krizin yükünü artıracaktır. 
     
Krizi çıkaran yanlışlar tekrarlanıyor      1 Kriz, Ziraat ve Halk bankalarının batmasından çıktı. Bu bankaların, ona buna ticari kredi dağıtmasının krizde rolü var ama, bankaları esas batıran, yüzde 130 maliyet ile topladıkları paraları çiftçiye ve esnafa yüzde 55 faiz ile dağıtmaları oldu. 
     130’dan para toplayıp 55’ten para satan bankalar çökünce kriz çıktı. Şimdi ise yüzde 55 faize devam kararı veriliyor. 
     2 Kriz, devletin gelirinin, giderini karşılayamamasından çıktı. Devlet vergi toplayamadığı için, yüksek faiz ile bono sattı. Borçlandı. Vergi toplayamadığı için eski borçlarını ödeyemedi. Daha fazla borçlanmak zorunda kaldı. Ama sonunda "deniz bitti". Kriz çıktı. 
     Şimdi ise devletin vergiyi daha sonra alması için tecil ve taksitlendirme kararı veriliyor. 
     3 Kriz, SSK ve Bağ - Kur’un, bütçeye getirdiği yükten çıktı. Bu iki kurumda üyeler prim ödemiyor ama sağlık hizmeti masrafları ile, emeklilik maaşının aksamamasını istiyor. Aradaki fark bütçeden karşılanıyor. Bütçe açığı krize yol açıyor. Şimdi ise, "Aman esnafın sesi çıkmasın" diyerek bütçenin açığı büyütülüyor. 
     
Faturayı halk ödeyecek      Esnafa da yardım edilmeli, çiftçiye de, işçiye de, memura da, sanayiciye de... Ama "yardım" demek "para" demek. Ankara parayı halktan topluyor. Sonra dağıtıyor. 
     1 Bankanın yüzde 130 maliyetle topladığı paraya esnaf yüzde 55 faiz ödeyecek ama, aradaki fark halkın cebinden çıkacak. 
     2 Esnaf vergiyi gecikmeli olarak ve taksit ile ödeyecek ama devlet bu nedenle ortaya çıkan açığı kapatmak için halkın benzine ödediği vergiyi ve KDV’sini artıracak. 
     3 Esnafın prim borçları taksitlendirilecek ama, bu sigorta kurumlarının ayakta kalması için devlet halktan para toplayacak. 
     Esnaf bizim canımız... Feda olsun paramız... Ama, "o canımız, bu canımız" derken halkın canı çıkıyor. Sonra da "Bu halk da neden bu kadar fakir .." "Bizde de ikide bir neden kriz çıkıyor .." diyerek dövünüyoruz. 
     
     





Hükümet istifa 


Bu ne tesadüf Gazi Bey 


Miras siyaset yapıyor’ 


Hopdediks Serdar 


Çözüm yine Meclis çatısı altında... 


Eşref saati 


Kabahat kimin 


Eski düşman’, yeni dost’... 


Amerika’dan Derviş geldi İpsala’dan Hasan Mezarcı ... 


Genelkurmay, Fuat Miras’a ne demedi 


Faturalar... 


Kamuda resmi para birimi dolar 


Sözleşme yürürlükte 


Türkiye’nin Yeri 


Aşağısı sakal yukarısı bıyık 


Meslekten men edilen bilirkişi 


</TEXT>
</DOC>
