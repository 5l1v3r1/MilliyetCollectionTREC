<DOC>
<DOCNO> 49121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/son/sonspo01.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Denizlispor karşısında çok üstün... 
</HEADLINE>
<TEXT>

     Beşiktaş ile Denizlispor, yarın yapacakları maçla, Birinci Süper Futbol Ligi'nde 21. kez karşı karşıya gelecek. 
     2 ekip arasında 23 Ağustos 1983'te Ali Sami Yen Stadı'nda yapılan 
     ve 3-1 Beşiktaş'ın üstünlüğüyle tamamlanan karşılaşmayla başlayan rekabette, bugüne dek 20 lig maçı oynandı. Bu maçların 12'sinde siyah-beyazlılar sahadan galip ayrılırken, Denizlispor ise 3 galibiyet alabildi, 5 maç ise berabere sonuçlandı. Geride kalan maçlarda Beşiktaş'ın toplam 31 golüne karşılık, ''Horozlar'' 16 gol kaydetti. Geçen sezon yapılan lig maçlarında taraftar birbirlerine üstünlük kuramamış, İstanbul'da 1-1, Denizli'de ise 2-2 berabere kalmışlardı. 
     
     Deplasmanda da üstün 
     Beşiktaş, genel toplamdaki üstünlüğünü, Denizli'deki maçlarda da sürdürdü. 
     Siyah-beyazlılar, Denizli'deki 10 maçın 6'sını kazanırken, 2 kez yenildi, 2 kez de berabere kaldı. 
     Denizli'de siyah-beyazlıların 16 golüne, yeşil-siyahlılar 7 golle karşılık verdi. 
     






</TEXT>
</DOC>
