<DOC>
<DOCNO> 21898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/spor/spo15.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Gaziantep’te geri sayım      GAZİANTEPSPOR, zorlu Galatasaray maçı öncesi geri sayıma geçti. Teknik Direktör Sakıp Özberk, "Emeğimizin karşılığını alacağımıza inanıyorum. Galatasaray yaralı. Bizim onlardan eksiğimiz yok, fazlamız var. Sahadan üç puanla ayrılacağız" dedi. Kırmızı - Siyahlı ekipte sakatlığı süren Fatih ve Mustafa’nın durumu teknik heyeti düşündürüyor. 
     
2008’e tam destek      Ruli Davranoğlu - Atina 

     YUNANİSTAN’ın Etnos gazetesinin araştırmasında ülke halkının 2008 Avrupa Futbol Şampiyonası’na tam destek verdiği ortaya çıktı. Önce 40 erkek, 10 bayana sorulan "Türkiye ile birlikte şampiyona düzenleme fikrine nasıl bakıyorsunuz" sorusuna firesiz "evet" yanıtı çıktı. Futbol kulüpleri arasındaki ankette de "hayır" yanıtı verilmezken, Olympiakos’tan 15, Panathinaikos’tan 15, AEK’dan 10, PAOK’tan da 15 "evet" görüşü yer aldı. 
     
Tanıtım sürüyor      TÜRKİYE’NİN, 31 Ağustos - 9 Eylül arasında ev sahipliğini yapacağı 32. Avrupa Erkekler Basketbol Şampiyonası’nın tanıtım programı hızla sürüyor. Başkan Turgay Demirel "Saha içinde keyifli bir heyecan yaşayacak konuklarımıza saha dışında da ülkemizin zengin kültürel mirasını tanıtacağız" dedi. 
     
Hakemler belli oldu      A Milli Futbol Takımı’nın haziranda Azerbaycan ve Makedonya ile yapacağı maçları yönetecek hakemler belli oldu. 2 Haziran’da BJK İnönü Stadı’nda 20.30’da başlayacak Azerbaycan maçını İspanyol Juan Ansuategui Roja yönetecek. Bursa’da 6 Haziran’da aynı saatteki Makedonya sınavında ise İtalyan Pasquale Rodomonti görev yapacak. 
     
Kılıbık Elber      BAYERN Münih’in Brezilyalı yıldızı Giovanni Elber, Alman kulübünde kalıp kalmamasının, eşi Cynthia’nın isteğine bağlı olduğu açıkladı. Elber, Bayern Münih ile 2004’e kadar kontratı olduğunu, ancak bu konuda son sözü eşinin söyleyeceğini belirtti. 
     
Ünlü’den ödül      SPORDAN Sorumlu Devlet Bakanı Fikret Ünlü, Dünya Şampiyonu Ortadoğu Koleji bayan takımı ile Dünya üçüncüsü Bursa Çınar lisesi erkek takımını kabul etti. Ünlü, şampiyonlara, 15’er, üçüncülere 5’er, antrenörlere de 10’ar Cumhuriyet altını hediye etti. Fotoğraf Necmi Kepçetutan 
     
Kupa Sporting’in      PORTEKİZ Süper Kupası’nı tekrar maçında Porto’yu 1 - 0 mağlup eden Sporting kazandı. Geçtiğimiz sezonun lig ve kupa şampiyonunu karşı karşıya getiren, 1 - 1 ve 0 - 0 berabere kapanan iki maçın ardından oynanan tekrar karşılaşmasında, Sporting’e kupayı getiren golü, penaltıdan Alberto Acosta kaydetti. 
     
İki başkan      MERKEZ Danışma Kurulu tarafından kurulması kabul edilen Triatlon ile Görme Engelliler federasyonlarının patronları belirlendi. Triatlon başkanlığına Halil Kılıçoğlu, Görme Engelliler’e de Asaf Avcı’yı atandı. 
     
Körfez erteledi      KOCAELİSPOR’DA futbolcuların 250 milyar liralık tavan ücretini az bulması toplu imzaları gelecek haftaya erteledi. Mısırlı Ayman Aziz’e imza attıran komite, Engin, Cihan ve Cem Sinan ile de sözleşme yaptı. 
     
Aygören heyecanı      DENİZLİSPOR’da çoğunluk sağlanamadığı için olağan kongre 23 Mayıs’a ertelenirken, aday olması için baskı yapılan Belediye Başkanı Ali Aygören yeşil ışık yaktı. Aygören, "Şu anda karar aşamasındayım" dedi. Ali Aygören’in hafta sonunda diğer aday Mustafa Baysal’la bir araya geleceği ileri sürüldü. 
     



 SPOR 





























</TEXT>
</DOC>
