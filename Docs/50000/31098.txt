<DOC>
<DOCNO> 31098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/yasam/yas01.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Geleceğini kapıp kaçtılar’ 
</HEADLINE>
<TEXT>

     ELVAN EZBER İstanbul 

     İstanbul’da son aylarda kadınların korkulu rüyası olan kapkaçcılar, önceki gün de genç bir öğretmen adayının parasının yanı sıra geleceğini de çaldı. KTÜ Giresun Eğitim Fakültesi Tarih Öğretmenliği bölümünden mezun olan Özlem Çiçek, öğretmen olmak için bir yıl gece gündüz çalıştı. Ve nihayet dün Kamu Memurları Sınavı’na girmek için yola çıktı ama yolda onu kapkaççılar bekliyordu. Özlem başına gelenleri şöyle anlattı "Esenler Üçyüzlü’deki evimden saat 06.30’da Beşiktaş’taki sınav salonuna gitmek üzere çıktım. Kardeşim Özgür, yolun kenarında ben de kaldırımda yürüyordum. O an 48 AY 021 plakalı bir otomobilden uzanan biri içinde 15 milyon para, sınav giriş kartı ile nüfus cüzdanımın bulunduğu çantamı kolumdan kapıp uzaklaştı." 
     Hemen Esenler Merkez Karakolu’na gidip evraklarının çalındığına dair belge aldığını belirten Özlem Çiçek, daha sonra yaşadıklarını da şöyle özetledi "Polisler, bu belgeyle sınava girebileceğimi söyleyince, Beşiktaş Mimar Sinan Üniversitesi’ne sınav salonuna gittim. Ama görevliler Giriş kartı olmadan, giremezsin’ diyerek beni terslediler. Ne yaptıysam ikna edemedim ve maalesef sınava giremedim." 
     
     
     



 YAŞAM 















</TEXT>
</DOC>
