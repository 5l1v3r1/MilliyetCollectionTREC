<DOC>
<DOCNO> 22478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/guncel/gun04.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Cotta bizi yazacak 
</HEADLINE>
<TEXT>

IMF Türkiye Masası eski Şefi Cottarelli, "Program iyi başladı. Ama petrol fiyatları işi bozdu" dedi 
     Uluslararası Para Fonu IMF Türkiye Masası eski Şefi Carlo Cottarelli, Türkiye üzerine kitap yazacağını bildirdi. 
     İtalyan haber ajansı Ansa'ya demeç veren Cottarelli, "Aileme daha fazla zaman ayırabilmek için bundan sonra özel bir ülke ile ilgilenmek istiyorum. Kendime daha fazla zaman ayırıp, doğal olarak Türkiye hakkında bir kitap yazacağım. Türkiye'de ekonomik krizin en kötü anlarında 38 gün aralıksız çalıştım ve Türkiye'de pratikte hiçbir şey görmedim" dedi. 
     IMF'nin 2.5 yıldır Türkiye Masası Şefi görevini yapan Cottarelli, sözlerini şöyle sürdürdü "Durum oldukça kötüydü. 90'lı yıllarda yüzde 80, 80'li yıllarda yüzde 70 etrafında dolaşan bir enflasyon vardı. Kurtuluş sadece enflasyon yüzde 30'un çok az üstüne indirilirse olur. Türkiye, enflasyonun bu kadar uzun süre yüksek kaldığı dünyada tek ülke. Daha yüksek enflasyona sahip ülkeler de var ama kısa süreli." 
     



 GÜNCEL 























</TEXT>
</DOC>
