<DOC>
<DOCNO> 9846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/yazar/gureli.html </URL>
<DATE> 2001/03/03/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
İki Türkiye 
</HEADLINE>
<TEXT>

     Sakıp Ağa geçen akşam televizyonda Türkiye'nin şampiyonluğunu ilan etti 
     Üstünü örtme şampiyonluğu. 
     Sakıp Ağa yolsuzlukların üstünün örtülmesinden ve yapanın yanına kar kalmasından yakım yakım yakınıyordu. 
     İçişleri Bakanı Tantan da yakınıyor ve "işadamlarını yolsuzlukla mücadelede yerlerini almaya" çağırıyor. 
     Eh işte, Sakıp Ağa yerini almış oldu. 
     Tantan öteden beri halka da çağrı yapar, "Halkın desteği olmadan yolsuzluklarla mücadele başarıya ulaşamaz" der. 
     İyi hoş da, İçişleri Bakanı'nın bu sözlerine inanan "eyyy halkım" bu mücadelede yerini almak üzere sokağa çıkınca karşısında Tantan'ın polislerini buluyor. 
     Yolsuzlukla mücadeleye varsanız, lafı sağa sola dolaştırmayın. Milletvekili dokunulmazlıklarını kaldırabiliyor musunuz, ondan haber verin. 
     
İki Kızılay      Son zamanlarda iki Türkiye'den söz etmek moda oldu ya, memleketin şu sıradaki halini Kızılay'a benzetmek mümkün. Ama hangi Kızılay'a 
     Birinci Kızılay, depremden sonra görünen yüzüyle perişan haldeki Kızılay. Ankara'daki genel merkez binasının inşaatını 10 yıldır bitiremeyen bir Kızılay. 
     İkinci Kızılay ise, inşaatı 9 ay 20 günde tamamlanan İstanbul'da 15 katlı Kızılay Altıntepe Araştırma ve Tedavi Merkezi adlı dev tesisi kuran Kızılay. 
     Yine aynı bölgede 1995'te hizmete giren 10 katlı Adatepe Tıp Merkezi. 
     Pendik'teki hastaneyle birlikte Kızılay'ın bu üç tesisinde 149 doktor, 367 personel çalışıyor. Bu tesislerde geçen yıl 1 milyon 100 bin hastaya bakılmış. 
     Bütün bunlar Kızılay'ın bir şubesinde gerçekleştirilmiş. Pendik Şubesi'nin 22 yıl önce başına geçen Yusuf Topçu, başta Sakıp Ağa Sabancı dan olmak üzere bağış toplayarak bu tesisleri yoktan var etmiş. 
     Öte yandan ise, depremden sonra televizyonlara yansıyan görüntüleri anımsayın ve de Ankara'da 10 yıldır tamamlanamayan inşaatı düşünün. İşte iki ayrı Kızılay. Ama bizim siyasetçi takımının aksine, Kızılay'ın alternatifi var. 
     Alternatif, tabandan kopuk yönetim yerine tabanın potansiyelini kullanmasını bilen ve tabandan gelen bir yönetim. Şimdi Kızılay, Pendik örneğini Ankara'ya ve Türkiye'ye taşıma aşamasında. 
     
Bir şiir      Bu haftaki tadımlık dizelerimiz "Berfin Bahar"ından Veysel Otunç'tan 
     "sen giderken ben dağlarla bölüşürüm yalnızlığımı kentlerin varoşlarında döğüşürüm sen giderken solan gül olurum düşer boynum umut olurum" 
     
     





Keşke patlasa 


İlk iş program 


Tahsin Paşa’nın zor yolculuğu 


Kemal Derviş Ankara'dan isabetli karar... 


Bir nefes almak 


Yatak odasını toplamak, aslında düzensizliğin artmasına sebep olur 


Rektörlük komedisi 


İki Türkiye 


ABD farkı... 


Büyük değişim 


Şekspir'in entarisi 


Derviş dönemi 


Kurbanlık deli kuzu 


"...bizim Kemal" sendromu 


Kurbanlık deli kuzu 


</TEXT>
</DOC>
