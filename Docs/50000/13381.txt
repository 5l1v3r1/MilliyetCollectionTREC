<DOC>
<DOCNO> 13381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/siyaset/siy05a.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer, Köşk’ü vekiline açtı 
</HEADLINE>
<TEXT>

     SERPİL ÇEVİKCAN Ankara 

     Cumhurbaşkanı Ahmet Necdet Sezer, Hollanda gezisi sırasında kendisine vekalet edecek olan TBMM Başkanvekili Murat Sökmenoğlu’nu önceki gün Köşk’te kabul etti. Görüşmesinde ekonomik krizden çıkış yollarının arandığı bir ortamda Meclis çalışmalarının çok önemli olduğunu belirten Sezer’in şunları söylediği öğrenildi "Krizden çıkmak için alınan kararların ve hazırlanan tasarıların hayata geçirilmesi çok önemli. Ben de bu kararların uygulanmasına yardımcı olacağım. Ekonomik sorunun bir an önce aşılması gerekiyor. Meclis’in daha verimli çalışması için ne gerekiyorsa yapılmalı." 
     Görüşmede Sezer’in Sökmenoğlu’na, kendisinin Hollanda’da bulunduğu sırada, Köşk’te çalışabileceği önerisinde bulunduğu öğrenildi. 
     


 SİYASET 





















</TEXT>
</DOC>
