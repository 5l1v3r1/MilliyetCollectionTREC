<DOC>
<DOCNO> 32214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/ekonomi/eko04.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Huzur versin’ diye toprağı kutsandı 
</HEADLINE>
<TEXT>

Otele dönüştürülen tarihi Muhsinzade Yalısı’nın toprağı, kalanlara huzur versin’ diye Singapurlu Feng Shui ustası Hai tarafından kutsandı 
     EYLEM TÜRK 

     Kuruçeşme’deki tarihi Muhsinzade Yalısı, Güney Turizm tarafından otel haline getiriliyor. Les Ottomans adıyla faaliyete geçecek olan otel lüks değil, huzur’ satacak. Güney Turizm Koordinatörü Ahu Aysal, kalanlara huzur versin’ ve pozitif enerji yaysın diye otelin Çin felsefesi olan Feng Shui’ye göre yapıldığını açıkladı. Toprağı Singapurlu, Feng Shui ustası Yap Cheng Hai tarafından kutsanan otelde, Osmanlı motifleri ve Japon bahçesi gibi başka huzur verici’ unsurlar da olacak. 
     
     İtalya’dan Osmanlı kumaşı 
     Otel inşaatının kısa bir süre sonra tamamlanacağını söyleyen Aysal, dekorasyonunda kullanılacak eski Osmanlı kumaşlarının, İtalya’da özel olarak dokunduğunu söyledi. İnşaatın 1935 yılında yanan Muhsinzade Yalısı’nın orijinal mimari özelliklerini taşıyacağını belirten Aysal, butik otel olacak Les Ottomans’ın sadece farklı dekore edilmiş 12 odaya sahip olacağını söyleyen Aysal, "25 milyon dolara malolacak otelde kalan misafirler hizmetle birlikte huzur da bulacaklar" dedi. 
     
     Otel toprağı kutsandı 
     Müşterilerin pozitif enerji alabilmesi için inşaatın eski bir Çin felsefesi olan Feng Shui’ye göre yapıldığını anlatan Aysal şöyle devam etti 
     "Feng Shui felsefesi insanlararası huzuru, insan ve çevre ilişkisinde dengeyi kurmayı amaçlayan bir anlayış. Bu felsefe doğanın ve doğal koşulların insan üzerinde nasıl etkiler yaptığını araştırarak bu etkileri olumlu hale getirmeye çalışıyor. Bu nedenle otel toprağını Feng Shui ustası Yap Cheng Hai’ye kutsattık. Singapur’dan gelen Hai, otel projesinin bu felsefeye uygun şekilde yapılması için bize yardımcı oldu" dedi. 
     



 EKONOMİ 

















</TEXT>
</DOC>
