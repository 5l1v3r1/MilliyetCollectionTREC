<DOC>
<DOCNO> 40752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/yasam/yas00.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Silikona kardeş geldi 
</HEADLINE>
<TEXT>

Artık, kanser yapmasından ve patlamasından korkulan silikonun tamamen doğal bir alternatifi var Kendi dokunuzdan, tamamen doğal, dik ve düzgün göğüsler.. 
     Doktor Beni Baştan Yarat 
Leyla Ataman Dilek - 2 

     Kadınların meme estetiği ile yatıp kalktığı yıllar, 1990'lardı. Buna rağmen, yerçekimine direncini kaybedip sarkan göğüslerini silikonla desteklettirip, eski formlarına kavuşturan kadınların akıllarında hep aynı kuşku vardı Silikon kanser yapar mı 
     Her geçen gün gelişen tıp, silikondan korkanlara yeni olanaklar sunuyor. Kendi iç derinizden yapılan sutyenlerle dimdik göğüslere kavuşmanız için tek bir şeye ihtiyacınız var Yeterli miktarda meme dokusu... 
     Henüz çok yeni bu tekniği Türkiye'de ilk uygulayan merkezlerden Europlast Estetik Merkezi'nden Op. Dr. Zafer Atakan, uygulamayı şöyle anlatıyor 
     "En büyük avantajı memeye verilen formun uzun yıllar devam etmesi ve silikon gibi yabancı bir maddenin kullanılmaması. Ayrıca memenin orta bölümü korunarak etraf dokulardan küçültme yapıldığı için, hastanın meme başında his kaybı olmaz, daha sonraki dönemlerde emzirebilmesi ve cinsel hazzı sürer. Ancak hastanın memesi tamamen sarkık olmalıdır." 
     Almanya, Fransa ve ABD'de pek çok estetik cerrahın uygulamaya başladığı bu teknik hayli ilgi görüyor. Tedavi süresinde sadece bir gece hastanede yatan hasta, ameliyattan hemen sonra normal sutyen takabiliyor iyileşme iki hafta sürüyor, izler altı ayda hafifliyor. 
     
     Ve silikon konusu 
     Meme ucundan yapılan dikleştirme ameliyatıyla dünya literatürüne giren ONEP Plastik Cerrahi Merkezi'nin sahibi Prof. Dr. Onur Erol ise, silikonla ilgili halkta bazı yanlış inanışlar olduğuna dikkat çekiyor. 
     Bunlardan birinin silikonun göğsü dikleştirdiği, en önemlisinin de silikonun kanser yapabileceği korkusu olduğunu ifade eden Prof. Erol şunları söylüyor 
     "Silikon sadece küçük göğsün büyütülmesinde kullanılır. Çok sorulan 'Silikon kanser yapar mı ' sorusunu ise şöyle cevaplandırayım yıllarca 'Silikonlar kanser yapıyor' dendi, ancak şu ana kadar bu konuda bilimsel olarak kanıtlanmış bir çalışma yok. 1962'de ilk göğüs silikonu takılmış hasta sağlıklı ve hayatta. Kanser olsa, ilk o olurdu. Bu iddialar hastalarımızı paniğe kaptırıyor. Bu nedenle silikonlarını çıkartmak isteyenler oldu. Hammaddesi toprak olan silikonlar ABD, Brezilya ya da Almanya'dan geliyor. Patlama iddiası tamamen uydurma. İddia edildiği gibi ses falan yaparak patlamaz, delinince, jel yere dökülmez. Fabrikasyon bir hata varsa sabah memeniz sönmüş kalkabilirsiniz. Bunun ise hayati tehlikesi yok." 
     
Kalkavan memnun Şallı ise bin pişman      Göğüslerine silikon yaptıranların bir bölümü, sosyetik güzellerden Billur Kalkavan gibi yeni görüntüsünden oldukça memnun, bir bölümü ise ünlü manken Ebru Şallı gibi çok pişman. 
     Kendisini önceden de sevdiğini, silikon taktırdıktan sonra ise daha fazla sevdiğini belirten Kalkavan'ın silikon ve estetik ile ilgili görüşleri şöyle 
     "Durmadan kendinle oynamak, çok fazla estetik yaptırmak Allah'ın gücüne gider. İnsan birşeyini beğenmezse değiştirmeli ama abartmamalı. Spor yaparak kendine iyi bakarak da güzel kalınabilir. Türk kadını bunu yapacağına lipo türevinden çeşitli yağ aldırma yöntemlerine başvuruyor. Kendi eksiğini tamamlamakta bir sakınca yok ama, tembelliğe de karşıyım." 
     Göğüslerine üç yıl önce silikon yaptıran Ebru Şallı ise pişman olmuş. Annesinin de silikona çok karşı çıktığını belirten Şallı, şöyle konuşuyor 
     "Şimdi bin pişmanım, çünkü vücuduma nazaran göğüslerim çok büyük kalıyor. Göğüslerim normal büyüklükteydi aslında, o kadar da küçük değildi. Yakında silikonlarımı çıkarttırmayı düşünüyorum.. 
     
Para değil yağ emdirin’Uzmanlardan liposuction’ konusunda iki önemli uyarı geldi 1- Oldukça ciddi bir operasyon ve öncesinde mutlaka zayıflamalısınız. 2 - Estetik cerrahınızı son derece dikkatli seçmelisiniz 
     Son yıllarda adeta patlama yaşanan bir başka estetik operasyonu ise 'liposuction' olarak bilinen yağ emdirme. 
     Amerikan Hastanesi'nden Plastik Cerrah Prof. Dr. Gürhan Özcan, bazı hekimlerin yaptıkları uygulamaları farklı isimlendirerek, 'liposuction'dan farklı bir iş yapıyormuş görüntüsü çizdiklerine dikkat çekiyor ve şu bilgileri veriyor 
     "Liposuction, klasik anlamda vakum ya da ultrasonik cihazla yağların emilerek dışarıya verilmesi demektir. Yağ hücrelerinin sayısını azaltmak amacıyla yapılan bir ameliyattır. Hedef hastayı zayıflatmak değil, şekil vermektir. Bilindiğinin aksine operasyon öncesi mümkün olduğunca zayıflamak gerekir. Liposuction tüm plastik operasyonlar içinde en zor olanlarından biri. Operasyon yapılacak alan ne kadar küçük olursa olsun tam donanımlı bir ameliyathanesi olan hastanede yapılması, muayenehanede asla yapılmaması gerekir. Liposhaping, lipoline, lipoplasti gibi isimlerle yapılan operasyonlar liposuction’dır. Ülkemizde maalesef plastik cerrah olmayanlar 'yeni yöntem' diye liposhaping adını ortaya attılar." 
     
     Selülite de dikkat 
     Prof. Dr. Özcan, 'liposuction'ın sadece karın ve kalçaya değil, boyun, kol altları, meme, basenler, uyluk içleri, diz üst ve iç tarafları, sırt bölgesine de uygulanabileceğini söylüyor ve en önemli faydasını ise şöyle açıklıyor 
     "Vücudun bazı bölgelerine reseptörler nedeniyle yağ hücreleri çekiliyor ve bir türlü kurtulamadığımız yağ fazlalıklarına yol açıyor. Kilo verseniz de alınan en ufak kalori parçası yine orada birikecektir. En etkili tedavi yöntemi liposuctiondır. Çünkü yağ reseptör ve hücrelerinin sayısını azaltıyor." 
     Prof. Dr. Özcan'ın kadınlara son uyarısı, baş düşman 'selülit' konusunda. Selülitte yüzde yüz çözüm beklemenin yanlış olacağına dikkat çeken Özcan, "Derin selülitlerin alınması daha kolaydır. Yüzeye yakın selülitlerin alınması ise risk taşır" diyor. 
     
Fatih Ürek’in aldırdıkları geri geldi..      Aldırdığı karın yağlarının bir süre sonra yeniden oluştuğunu belirten şarkıcı Fatih Ürek, kulaktan dolma bilgilerle yağ emdirenler için iyi bir örnek. Oldukça dertli olan Fatih Ürek şunları söylüyor 
     "Bana bir sürü isim söylediler, liposhaping, liposuction, lipoline. Açıkçası ben hiçbir şey anlamadım. Kulaktan dolma bilgilerle gittim ve 1,5 litre yağ aldırdım. Bana doktorum önce git zayıfla, sonra gel bu ameliyatı yapalım demedi, meğerse bu ameliyattan tam netice alabilmek için önce bir miktar zayıflayıp, yağların gevşemesini sağlamak gerekirmiş." 
     
Oryantal Zümre olmuşken Lopez tipi’ kalça yaptırdı      Tepeden tırnağa estetikli oryantal Zümre ise geçirdiği ameliyatlar sonrasında işlerinin arttığını söylüyor. Zümre geçirdiği operasyonları şöyle anlatıyor "Bizim meslekte vücudunuz diri ve estetik olmalı. Benim de göğüslerime silikon takıldı. Popomun sağ tarafındaki çukurluk göbekten alınan yağla dolduruldu ve kaldırıldı. Doktoruma 'Yapmışken zenci poposu gibi kalkık ve diri yapın' dedim o da Jennifer Lopez'inki kadar büyük olmasa da onunki gibi diri bir popo yaptı. Bir de çenem keskin hatlıydı, sivriydi, göbekten yağ alınarak çeneme enjekte edildi ve ifadem yumuşatıldı." 
     
     YARIN 

</TEXT>
</DOC>
