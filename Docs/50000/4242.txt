<DOC>
<DOCNO> 4242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/son/sontur01.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkent'te yangın 
</HEADLINE>
<TEXT>

     Balgat'ta 12 katlı binada çıkan yangında, üst katlarda mahsur kalan ve dumandan zehirlenen 10 kişi hastaneye kaldırıldı. 
     Alınan bilgiye göre, gece saatlerinde Balgat Yüzüncü Yıl Çiğdem Mahallesi'nde bulunan 12 katlı binanın 6. katında Hüseyin Aybars Orhan'ın 65 sahibi olduğu dairede yangın çıktı. Henüz çıkış nedeni belirlenemeyen yangında, üst katlarda bulunan bina sakinleri mahsur kaldı. İtfaiye ve polis ekiplerinin zamanında müdahalesiyle apartman sakinleri tahliye edildi. 
     Yangın, itfaiye ekiplerinin yoğun çalışmaları sonucu kontrol altına alınarak söndürüldü. 
     Bu arada, üst katlarda mahsur kalan ve dumandan zehirlenen 10 kişi itfaiye ekipleri tarafından kurtarılarak, çeşitli hastanelerde tedavi altına alındı. Yangının çıktığı dairenin sahibi Hüseyin Aybars Orhan'ın durumunun ağır olduğu ve Numune Hastanesi'nde tedavisinin sürdüğü öğrenildi. 
     




</TEXT>
</DOC>
