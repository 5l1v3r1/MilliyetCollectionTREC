<DOC>
<DOCNO> 5450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/yazar/dogan.html </URL>
<DATE> 2001/02/04/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
Uzay, her eve lazım 
</HEADLINE>
<TEXT>

     Uzayın piyasa malına dönüşmesindeki imza Başkan Clinton'a ait. Tarih 9 Mart 1994, genelge sayı 23. 
     Soğuk savaşın en sıcak olduğu dönemde, yani 1960'lar, 70'lerde, Kuzey Kore'de kıçı kırık bir füze rampası ABD'ye 30 milyar dolara patlıyor. Uzaydan çekilen fotoğraflar, ölçümlere biçimlere göre, füzelerin ABD'ye fırlatılmak üzere, rampada yönlendirildiğini gösteriyor. Füze, ABD'yi vurdu mu, birkaç kent kül gibi, yerle bir. 
     Ancak, ABD yönetimi pek emin olamıyor. Ve emin olmak için 30 milyar dolarlık harcama yapıyor. Casusluk, yeni teknoloji, v.s... 
     Sonuçta, olay fos çıkıyor. 
     
Pizza ısmarlar gibi      Yıllarca askeri amaçla kullanılan uzay fotoğrafları, şimdi bir Amerikan firması kanalıyla, herkese hizmet veriyor. 
     Clinton, yayımladığı genelgeyle "uzaydan her isteyen fotoğraf çeker" dediğinde, Colorado'da bir firma, işin üstüne atlıyor. Önce, uzaya bir uydu gönderiyor. Otuz - kırk kişilik teknik bir ekip ve dünyanın çevresini 98 dakikada dönen uyduyla, dünyadaki istediği fotoğrafı çekiyor. Yeter ki, istediğinizi ısmarlayın .. "Pizza ısmarlar" gibi .. 
     Uydu çektiği fotoğrafları, her üç günde bir, o firmaya gönderiyor. Firma da, müşterisine .. İki bin ile altı bin dolar karşılığında. 
     
001 - 301 - 552 - 0537      Bir zamanlar Sovyet tanklarının hareketi. Saddam'ın Kuveyt harekatı. Kaddafi'nin çölde askeri tatbikatı. Çin sınırında hareketlenme. 
     Uzay fotoğrafları bu işe yarıyor. Şimdi ise, özel amaçlar önde. Geçin telefonun başına, 001 - 301 - 552 - 0537'yi çevirin, kredi kartı numaranızı verin ve istediğiniz fotoğrafı ısmarlayın .. 
     "Karım veya kocamın seyahati .. İşyerimdeki elemanların çalışma fotoğrafı .. Bakanlar kurulunda kavga .. Rakip şirketin üretim programı .." 
     Neye ihtiyacınız varsa .. Hayatı değiştiren fotoğraflar, artık işportada. Uzay, şimdi her eve lazım .. 
     
     





Nişan suçu 


Çiller Tencerenin kapağını açın 


Yaslı gittik, şen geldik 


Press bey'le keyifli bir pazar sabahı... 


Başkan'ın kadınları 


Uzay, her eve lazım 


Gurbettekiler 


Diasporadan mektup var... 


Türk usulü aydın havası .. 


Oyuncu 


Geçen hafta 


Vizontele 


Yav onlar da kim 


Beş anahtar sözcük 


Hata eken, dert biçer 


Sabancı Koleksiyonu Berlin'de 


</TEXT>
</DOC>
