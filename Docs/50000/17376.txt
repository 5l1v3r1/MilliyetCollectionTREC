<DOC>
<DOCNO> 17376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/yazar/sazak.html </URL>
<DATE> 2001/04/21/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Sanayie dönüş 
</HEADLINE>
<TEXT>

     Koç Holding'in dünya otomotiv devi Ford'la kurduğu Kocaeli araç fabrikası, krize saplanan umutların "sanayie dönüş" parolasıyla yeniden yükselmesinde önemli bir kilometre taşı olacak. 
     Yılda 150 bin üretim kapasiteli fabrikada 4 bin kişi çalışacak yan sanayi potansiyeliyle 2002'den itibaren 20 bin kişiye istihdam yaratması planlanan yatırımın Türkiye'ye 1 milyar dolarlık ihracat olanağı sağlaması bekleniyor. 
     Son ekonomik krizin ardından çok iyi anlaşıldı ki, 1990'lara damgasını vuran "paradan para kazanma dönemi" yeni bir "rant sınıfı" yarattı ama bu saadet zincirinin halkaları ülkeyi ancak 10 yıl ayakta tutabildi. 
     2001 yılındaki büyük çöküş, üretimden, emekten, yatırımdan, istihdamdan kaçışın sonucu değil midir 
     Dibe vuran ekonomi sayesinde görüldü ki el kesesinden borçlanılan milyarlarca doları siyasi destekli "yolsuzluk ekonomisi" yutmuş. Kolay yoldan para kazanma, köşeyi dönme, üretmeden tüketme, haksız kazanç sağlama gibi ilkesizlikler "sanal ekonomi"yi büyütürken ülke küçülmüş, insanlar yoksullaşmış. Ulusal kaynakları "güve gibi yiyen"lerin cezaevlerindeki "resmi geçiti" uzadıkça uzuyor. 
     Böyle bir ortamda, 650 milyon dolarlık fabrika açılışı üretimin yeni "miladı"dır. 
     Koç'un Amerikalı ortağı, depreme ve son krize rağmen Ford'un yeni fabrikasını Türkiye'de kurmaktan vazgeçmedi. ABD gibi 21'inci yüzyılın "süper güç"ü olmaya aday Çin'deki gelişmeler de, yatırımdan, üretimden, doğru alana yönelmiş yapancı sermayeden kaçanlara ders olmalıdır. 
     Ergin Yıldızoğlu'nun, Londra'dan yaptığı analiz çarpıcıydı 
     "Dünya ekonomisindeki daralmaya paralel gerileyecek ihracat potansiyelini göz önüne alan Çin merkez yönetimi bu yıl ekonomik büyümede ağırlığı iç pazara veriyor. Dünyanın ikinci büyük döviz rezervine sahip Çin bir taraftan banka sektöründeki batık alacakları sistemli biçimde temizlerken diğer taraftan yollar, köprüler gibi altyapı yatırımlarına önem veren kamu maliyesi izliyor. Bu yüzden hem ağır sanayi çıktısı bu yılın ilk üç ayında yüzde 13 büyüdü hem de sanayi çıktısı büyüme hızı martta yüzde 11.2 olması beklenirken yüzde 12.4'e yükseldi. Asya krizi ülkelerinin ihracat büyüme hızları negatif olurken Çin'in ihracatı martta, yıllık yüzde 14.9 arttı. Çünkü Çin'in ihracatının önemli bir kısmı 'yeni ekonomi' mallarından değil eski ekonominin dayanıklı tüketim mallarından oluşuyor." 
     Ford Otosan Kocaeli Fabrikası, çevresel kaygılara ve kurulduğu alandaki deprem riskine karşın, kriz döneminde "üretim düşüncesi"ni yeniden canlandırdığı için övgüye değerdir. Hayırlı olsun. 
     
     





En büyük değişim 


Derviş'e omuz 


Paralar nerede 


Hüsamettin Özkan’ın kuryesi İsmail Cem 


Türkiye'nin hiç bitmeyen geçiş süreci... 


Uçaktaki Ankara 


Gül gibi 


Derviş'in şortu Bostancıoğlu'nun 


Hemen şimdi .. 


Şirket gibi yönetilse... 


Müşterini tanı 


İstanbul'da jurnal teşkil tı kurdular 


Memur, siyasetçi ve TRT... 


Sanayie dönüş 


Sabancı'dan dolarlı sözleşmelere son 


Belediye ne yapar 


Yabancı bankalar kriz ticareti’ yapıyor 


</TEXT>
</DOC>
