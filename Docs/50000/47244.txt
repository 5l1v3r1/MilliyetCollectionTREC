<DOC>
<DOCNO> 47244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/dunya/dun05.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Pazartesi 100 uçakla operasyon rekoru kırıldı 
</HEADLINE>
<TEXT>

     ABD’nin Afganistan’a karşı başlattığı hava harekatının en şiddetlisini önceki gün gerçekleştirdiği açıklandı. Konuyla ilgili bilgi veren Genelkuray’ın Operasyonlar Direktörü General Gregory Newbold, pazartesi günkü saldırıya 60’ı uzun menzilli bombardıman uçağı olamak üzere 100’den fazla uçağın katıldığını belirtti. Bunlardan 90’ının uçak gemilerinden havalandığını kaydeden Newbold, saldırılarda, kamplar ve Taliban’ın uçaksavar mevzilerinin hedeflendiğini söyledi. Newbold, bunun Afganistan’a düzenlenmekte olan hava operasyonlarında bir rekor olduğunu vurguladı. 
     
     İran’dan ABD askerine yardım 
     İran’ın, Afganistan’a düzenlenen askeri harekat sırasında tehlike yüzünden topraklarına girecek Amerikan askerlerine yardım etmeyi kabul ettiği bildirildi. Kimliğinin açıklanmasını istemeyen ABD Dışişleri Bakanlığı’ndan bir üst düzey yetkili, "İran’a tehlikeli bir durum olduğu takdirde kendilerinden yardım bekleyeceklerini ilettiklerini ve İran’ın da buna evet’ dediğini" söyledi. 
     



 DÜNYA 

















</TEXT>
</DOC>
