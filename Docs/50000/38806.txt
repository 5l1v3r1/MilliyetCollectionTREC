<DOC>
<DOCNO> 38806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/son/sonspo14.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'da güvenlik nedeniyle ligler tehlikede 
</HEADLINE>
<TEXT>

     Belçika Birinci Futbol Ligi programı, ülkenin Avrupa Birliği dönem başkanlığını alması nedeniyle alt üst oldu. 
     22 Eylül'deki AB toplantısı nedeniyle ilk aşamada ertelenen Anderlecht-Brugges maçının ardından, ileri tarihlerde yapılacak toplantılar nedeniyle Belçika Futbol Ligi tehlikeye girdi. 
     Profesyonel Lig Başkanı Jean-Marie Philips, lig maçlarında gerekli önlemleri alamayacaklarını açıklayan hükümet yetkililerine tepki gösterirken, kulüplerin bu karardan büyük üzüntü duyduklarını açıkladı. 
     Belçika'nın dönem başkanlığındaki toplantılar, 6 Eylül'de Brugges, 8-9 Eylül'de Genval, 22 Eylül'de Liege, 19 Ekim'de Gent, 14-15 Aralık'ta ise Brüksel'de yapılacak. 
     Toplantılara güvenlik açısından öncelik verilmesinin yanı sıra, aynı tarihlerde AB'nin yeni para birimi Euro'nun ülkeye transferi nedeniyle uygulanacak önlemlerin de oldukça fazla güvenlik görevlisiyle gerçekleştirilecek olması da bir diğer sorun olarak ortaya çıkıyor. 







</TEXT>
</DOC>
