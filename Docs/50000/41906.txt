<DOC>
<DOCNO> 41906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/yasam/yas01.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Can kaybı korkunç 
</HEADLINE>
<TEXT>

New York Belediye Başkanı yürekleri parçalayan açıklamayı yaptı Ölü sayısı, dayanılacak gibi değil 
     DIŞ HABERLER SERVİSİ 

     New York’ta uçakla saldırı sonucu yıkılan Dünya Ticaret Merkezi’nin ikiz kulelerinin kaldırdığı toz ve duman bulutu henüz dağılmadı ancak, ölü sayısının beklenenin çok üzerinde olabileceği konuşuluyor. 
     İlk uçağın kulelerden birine çarpmasının ardından binaya giren ve halen haber alınamayan tam 300 itfaiyeci ve 80 polisin kulenin aniden yıkılmasıyla öldüğü sanılıyor. Bu görevlilerin haricinde dev binanın altında kaç kişinin bulunduğu ise bilinmiyor. 
     
     40 bin olabilir’ 
     New York Belediye Başkanı Rudolph Giuliani de, ölü sayısı hakkında henüz kesin sayım yapılmadığını söyledi ve Kesin rakam ortaya çıktığında, bu tahammül edebileceğimizden çok daha fazla olacaktır’ demekle yetindi. 
     Manhattan Adası’nın merkezinin yer aldığı güney ucunun, kurtarma ekiplerinin, enkaz altındakilere ulaşmalarına olanak vermek amacıyla kapatıldığını belirten Belediye Başkanı, normal zamanda ticaret merkezinde 40 bin kişinin çalıştığını hatırlattı. Kendilerini canlı canlı aşağı atan insanlar vardı’ diyen Giuliani, hastanelerde halen 200’ü çok ağır 600 kişinin tedavi gördüğünü, 2 bin kişinin ise ayakta tedavi gördüğünü bildirdi. 
     
     Morglar doldu, taştı 
     Manhattan’daki hastanelerde korkunç saldırıların kurbanı bin 500 kişi tedavi görürken, bölgedeki morgların hızla dolması üzerine dün Hudson Nehri üzerinden teknelerle komşu eyalet New Jersey’deki morglara ceset taşındı. 
     
     Polisler ateş edip kurtuldular 
     Dünya Ticaret Merkezi’ne yönelik korkunç terörist saldırısından sonra olay yerine sevk edilen itfaiyecilerden 300’ü, kulelerden birinin üzerlerine çökmesi sonucu hayatını kaybetti. Enkaz altındaki üç polis memuru, silahlarıyla ateş ederek yerlerini belli etti ve bu sayede kurtarma ekiplerinin kendilerini bulmalarını sağladı. Yaralı polisler, enkaz altından çıkarılarak tedavi altına alındı. Teksas Üniversitesi öğrencileri de faciada yaşamını yitirenleri anmak için yaptıkları toplantıda binlerce mum yaktılar... 
     
     Zarar 29.3 katrilyon 
     ABD’nin başkenti Washington ve New York kentinde önceki gün gerçekleştirilen terör saldırılarında ölü - yaralı bilançosu tam olarak belirlenmezken, maddi zararla ilgili tahminler yapılmaya başlandı. 
     New York’taki Dünya Ticaret Merkezi ve Washington’daki Savunma Bakanlığı’na Pentagon yönelik terör saldırılarının ilk tahmini zararının 20 milyar dolar yaklaşık 29.3 katrilyon TL olduğu bildirildi. Bu konudaki tahmin, Amerikan televizyonlarınca verildi. 
     
     Sigorta bedeli 15 milyar dolar 
     Derecelendirme kuruluşu Moody’s, New York’taki saldırıların sigorta maliyetinin 10 - 15 milyar dolara yaklaşarak dünyanın en büyük doğal afeti olan Andrew Kasırgası’nın maliyeti olan 20 milyar dolara yaklaşacağını açıkladı. 
     
     Büyük maliyet 
     Sektör uzmanları, felaketin dünyanın en büyük sigorta şirketi Llıyd’s’a maliyetinin 439.8 milyon dolar ya da üzerinde olabileceği görüşünde... İsviçre’nin sigortacılık sektöründeki dev şirketlerinden Swiss Re’ de, ABD’de gerçekleştirilen terörist saldırılarla meydana gelen zararın 1 milyar dolarını yaklaşık 1.5 katrilyon lira karşılayacağını açıkladı. 
     
     Tazminat çılgınlığı 
     Bu arada saldırılarda ölen binlerce insanın yakınlarının uçakları kaçırılan havayolu şirketlerine, ABD yönetimine, istihbarat ve güvenlik kuruluşlarına açacağı davalarla ülkede çok milyar dolarlı bir tazminat çılgınlığının yaşanması bekleniyor. 
     
     



 YAŞAM 


















</TEXT>
</DOC>
