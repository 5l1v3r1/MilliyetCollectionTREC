<DOC>
<DOCNO> 23339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/yazar/tamer.html </URL>
<DATE> 2001/05/26/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
İnsani gelişmede sınıfta kaldık 
</HEADLINE>
<TEXT>

     Dün bu köşede Türkiye'nin dünya liginde en üst sıralarda yer aldığı alanlara yer vermiştik. Okumayanlar için kısaca hatırlatalım 
     Asker sayısında dünya altıncısı. 
     Zorunlu askerlik yaptırılanların ordu içindeki yüzde 83'lük payıyla dünya birincisi. 
     En yüksek dış borçlanmada dünya dokuzuncusu. 
     Trafik kazalarında en çok yaralı sayısında dünya sekizincisi. 
     Büyük kentlerde en fazla sülfür dioksit emisyonu oranında İstanbul'umuzla dünya üçüncüsü. 
     İngiltere'nin haftalık saygın ekonomi dergisi The Economist'in yayını World Figures 2001'deki birbirinden ilginç istatistiklere bugün de tam tersine, ülkemizin en altlarda yer aldığı alanlarla devam etmek istiyorum. Yüzlerce tablonun yer aldığı kitapta ilk dikkatimi çeken, Birleşmiş Milletler Kalkınma Örgütü UNDP'nin verilerinin yer aldığı İnsani Gelişme Endeksi. 80 ülkenin bulunduğu bu endekste Türkiye maalesef ancak 78. olabilmiş. Neredeyse sıralamaya bile giremeyecek. Ermenistan ve Gürcistan'ın bile bizden iyi durumda olduklarına da dikkatinizi çekerim. 
     
İnsani gelişme endeksi Sıra Ülke Endeks 65 Ekvator 74.7 Rusya 74.7 67 Makedonya 74.6 68 Letonya 74.4 69 Kazakistan 74.0 Filipinler 74.0 S.Arabistan 74.0 72 Brezilya 73.9 Peru 73.9 74 Jamaika 73.4 75 Paraguay 73.0 76 Gürcistan 72.9 77 Ermenistan 72.8 Türkiye 72.8 79 Dominik C. 72.6 80 Umman 72.5      
     Bazı siyasilerimizin pek övündüğü ekonomik büyüme açısından da Türkiye, 90'lı yılları pek parlak geçirmiş görünmüyor. Yanda da görebileceğiniz gibi en fazla büyüyen 52 ülkenin yer aldığı tabloya ancak sondan dördüncü olarak girebilmişiz. Merak edersiniz diye 1990 - 98 arası en çok büyüyen ilk 10 ülkeyi de tabloya koydum. Siyasilerimiz tarafından zaman zaman enflasyonla mücadele edilemeyişinin mazereti olarak gösterilen yüksek ekonomik büyümenin de pek gerçeği yansıtmadığı, böylelikle kanıtlanmış olmuyor mu 
     
Ekonomik büyüme 1990 - 98 -İlk 10'a girenler- Sıra Ülke 1 Çin 11.2 2 Singapur 8.5 3 Vietnam 8.4 4 Sudan 8.0 5 Şili 7.9 6 İrlanda 7.7 Lübnan 7.7 8 Malezya 7.4 9 Uganda 7.3 10 Lesoto 7.2      
Ve en alttakiler 41 Bolivya 4.2 Mısır 4.2  Gana 4.2  Guatemala 4.2  Gine 4.2  Moritanya 4.2  Pakistan 4.2  Türkiye 4.2 49 Uruguay 4.0 50 Kolombiya 3.9  Kosta Rika 3.9  Norveç 2.9      
     Kişi başına GSMH sıralamasında da Türkiye, 70 ülke arasında sondan üçüncü. Zar zor listeye girebilmiş. Aynı liste şubatta yaşadığımız devalüasyon ve yoksullaşmanın ardından yapılmış olsa, ilk 70'e girmemiz mümkün olamazdı. Çünkü son krizin ardından kişi başına milli gelirimizin 3000'li rakamlardan 2000'li rakamlara gerilediğini artık herkes biliyor. 
     
Kişi Başına GSMH Sıra Ülke 60 Meksika 3 840 61 Mauritus 3 730 62 Slovakya 3 700 63 Malezya 3 670 64 Lübnan 3 560 65 Venezuela 3 530 66 Estonya 3 360 67 G.Afrika 3 310 68 Türkiye 3 160 69 Botswana 3 070 70 Panama 2 990      
     Düzeltme - Bilgisayar sistemindeki bir arıza nedeniyle dünkü 5 tablodan birinde enflasyon oranı yerine milyon dolar, bir diğerinde de dış borçlanma miktarı milyar dolar yerine milyon dolar olarak yer almıştır. Düzeltir özür dilerim. 
     
     







Polatlı sohbeti 


Enerji soruşturmaları 


Rahmi Bey’in pabucu 


Cart curt particiliğinden kurtulmak... 


Foto - finish 


Ödül ve ceza 


YÖK kaynıyor 


Fırsat ve umut 


Gübre ihalesi deyip geçmeyin 


Avrupalının istediği... 


Turizm atağı 


İnsani gelişmede sınıfta kaldık 


Bir haksızlık var 


Çaycı "eylülde seçim var" diyor 


</TEXT>
</DOC>
