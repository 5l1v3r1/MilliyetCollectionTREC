<DOC>
<DOCNO> 43557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/22/yasam/yas05.html </URL>
<DATE> 2001/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneşlenen turistlerin üstlerine otobüs düştü 
</HEADLINE>
<TEXT>

Fethiye’de bir otobüsün freni patladı. Otomobile çarpıp plaja uçan otobüs, 2 turistin ölmesine, 8 kişinin de yaralanmasına neden oldu 
     ERDOĞAN CANKUŞ Fethiye DHA 

     Fethiye’de freni patlayan bir otobüsün, plajda güneşlenen turistlerin üstüne düşmesi sonucu iki kişi öldü, sekiz kişi yaralandı. 
     Gürcan Bodur yönetimindeki Panamara Tur’a ait tur otobüsüyle Belceğiz’e giderken, plaj yakınlarında aracın freni patladı. Rampadan hızla inen içinde turistlerin bulunduğu otobüs, önce yolda park halindeki bir otomobile, ardından Ölüdeniz dolmuş durağına çarparak, plaja uçtu. 
     
Otobüs kuma saplandı      Denize kadar inen otobüs kuma saplanarak dururken, henüz isimleri belirlenemeyen iki turist öldü, sekiz turist de yaralandı. Yaralılar Fethiye Devlet, Özel Leton ve Esnaf Hastanesi’ne kaldırıldı. 
     



 YAŞAM 
















</TEXT>
</DOC>
