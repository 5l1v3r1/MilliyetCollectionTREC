<DOC>
<DOCNO> 22704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/siyaset/siy05.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık’ta 90 tasarruf 
</HEADLINE>
<TEXT>

Taşıt genelgesiyle "havuz"unu daraltan Başbakanlık 354 aracını diğer kamu kurum ve kuruluşlarına gönderdi 
     ANKARA Milliyet 

     Tasarruf tedbirleri dahilinde çıkarılan Taşıt Kanunu’nun uygulanmasında ilk adımı Başbakanlık attı. Yayınlanan genelgeyle Başbakanlık’ta 394 olan araç sayısının 40’a indirilmesi, 354 aracın da tasfiye edilmesi kararlaştırıldı. 
     Müsteşar Ahmet Şağar imzasıyla yayınlanan genelge, Başbakanlığa ait taşıtların havuz esasına dayalı olarak kullanılmasını hedefliyor. Yayınlanan genelgeyle "Başbakanlık havuzuna" 40 araç verildi. Araçların "Taşıt görev emri" formuyla kullanılması sağlanırken, mesai saatleri dışında çalışanlar için de nöbetçi taşıt bulundurulmasına karar verildi. 
     Başbakanlık’taki taşıt düzenlemesiyle, daha önce kullanılan araçların yaklaşık yüzde 90’ı, TASİŞ ve bağlı bulundukları diğer kamu kurum ve kuruluşlarına gönderildi. 
     Genelgeyle, Başbakanlık’ta görevli personel, ikametgahlarıyla görev yerleri arasındaki geliş ve gidişleri ayrı birer taşıt yerine, toplu araçlarla yapacak. Bu kişilerin ticari taşıtlardan yararlanmaları halindeyse görev yerleriyle ikametgahları arasındaki mesafelere göre rayiç bedelleri geçmemek kaydıyla ödeme yapılabilecek. 
     



 SİYASET 




















</TEXT>
</DOC>
