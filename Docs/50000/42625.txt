<DOC>
<DOCNO> 42625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/son/soneko17.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti 
</HEADLINE>
<TEXT>

     İMKB Ulusal-100 Endeksi, Cuma günkü kapanışa göre 807.79 puan kayıpla, 1. seansı 7,130.08 puandan tamamladı. 
     Hisse senetleri ortalama yüzde 10.18 oranında değer yitirdi. Borsa'da, haftanın ilk seansı 7.810.99 puandan açıldı. Seansın açılışının hemen ardından gelen satışlar, ilk yarım saatte Ulusal 100 Endeksi'nde 678 puanlık kayba yol açarken, hisse senetlerinin ortalama değer kaybı yüzde 8.55'e ulaştı. Ulusal 100 Endeksi, ilk 32 dakikayı 7.259 puan seviyesinde geçti. Birçok şirketin hisse değeri taban yaptı. 
     Endeks birinci seansın ilk yarısını 7.156.41 puandan geçti. Kapanışta mali endeks 1.078.27 puan kayıpla 9,621.79 puana, hizmet endeksi 415.39 puan kayıpla 3,885.87 puana ve sınai endeks de 717.01 puan kayıpla 6,448.99 puana geriledi. Önceki kapanışa göre mali grup hisseler ortalama yüzde 10.08, hizmet grubu hisseler yüzde 9.66, sınai grubu hisseler de yüzde 10.01 oranında değer kaybetti. 1. seansta işlem gören toplam 277 hisse senedinden sadece 3'ü değer kazandı. 270 hisse senedi değer yitirdi, 4 hissenin fiyatında ise değişiklik olmadı. Toplam 45 trilyon 555 milyar 79 milyon lira ile seans bazında yılın en düşük işlem hacmi gerçekleşti. Bundan önceki en düşük değer Cuma günü 80 trilyon 767 milyar 600 milyon lira olarak gerçekleşmişti. 1. seansta, Tüpraş, Sabancı Holding, Yapı Kredi Bankası, Akbank ve Ereğli en yoğun işlem gören hisseler oldular. 







</TEXT>
</DOC>
