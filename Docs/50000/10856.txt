<DOC>
<DOCNO> 10856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/yazar/sazak.html </URL>
<DATE> 2001/03/11/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Siyah BEYAZ 
</HEADLINE>
<TEXT>

     Galatasaray'ın Milan'ı devirerek "Avrupa rüyası"na koşmaya başladığı bayram günlerinde Beşiktaş kamuoyu, "şok" haberle sarsıldı. 
     Almanya'da "kokain bağımlısı" olduğu gerekçesiyle Bayern Leverkusen'den ilişkisi kesilen, Milli Takım'dan "aforoz" edilen Cristoph Daum, Serdar Bilgili tarafından Beşiktaş'ın başına getirilmişti. Fulya'daki antremana canlı bağlanan televizyon kameraları, Daum'la yardımcısı Rıza Çalımbay'ın arasında yuvarlanan topa "afyon yutmuş" gibi bakan futbolcuların üzerinde geziniyordu. 
     Pascal'ın bile kafası karışmış olmalı ki, Daum'la ilgili tepkisi sorulduğunda, "Bu adamı hiç tanımıyorum" demekle yetindi. 
     Bir ipte "iki deli" oynamaz 
     Nouma, yeni antrenörü Daum'la nasıl anlaşacak, merak ediyoruz. 
     Beşiktaş "zengin kulüp" olduğu için milyon dolarları, futbolcu ve yönetici tazminatlarıyla tüketme lüksüne sahip 
     1994 - 95'teki son şampiyonluktan bu yana Fulya, "antrenör mezarlığı"na dönüştü. Toshack, Rasim Kara, Kalli, Brigel, Scala derken, Cristoph Daum geri geldi. 
     Ülkesindeki uyuşturucu suçlamasından kaçıp ABD'de kendisini unutturmaya çalışan Daum, "hayata dönüş" için Türkiye'yi seçti. 
     Bilgili geçen yıl, işsiz Scala'yı "asrın transferi" diye sunmuştu, bu defa "genel sekreterliği döneminde faksla uzaklaştırdığı" Daum'u getirerek Beşiktaş'la "kafa buluyor." 
     Rakip tribünlerden yükselecek tezahüratı duyabiliyor musunuz 
     "Siyah BEYAZ... Siyah BEYAZ..." 
     Beşiktaş'ın asırlık tarihine, tertemiz renklerine "uyuşturucu bağımlısı Hoca" transferiyle kara bir leke düşürülüyor. Beşiktaş'ın "beyaz"ı niye "kokain"i çağrıştırsın ki .. Amaca giden her yolu meşru sayan Bilgili yönetimiyle "etik çöküş"e giren Beşiktaş gelecek sezon şampiyon olsa neye yarar 
     Seba'nın onurla kapadığı 16 yılın ardından Beşiktaş'ı karanlığa sürükleyen bu yönetime tanınan avans, "Daum rezaleti"yle son bulmuştur. 
     Bilgili sezon ortasında, "takıma neşter vuracağını" söylerken "harakiri" yapacağını ifadeye çalışıyormuş. 
     Yazık oldu Beşiktaş'a, doğrular konuşulmuyor, halka açılma balonu iki ayda söndü, kulübün borcu 45 milyon dolara çıktı, "yolsuzluk, ahlaksızlık" sarmalında dibe vuran ülkeyi düze çıkarma uğraşında Bilgili yönetiminin Türkiye'ye, sporcu gençliğe bayram armağanı "Daum beyazı" oldu. 
     Fatih Terim gibi başarı modeli dururken, "defolu" Hoca niye 
     En iyisi, transfer edilen futbolcu ve antrenör gibi yöneticileri de "sağlık kontrolü"nden geçirmek... Ruh sağlığı, Beşiktaş'ı temsil etmenin önkoşulu olmalıdır. 
     
     





Sinyaller çok iyi 


Bu usullere annesinden alışıktır 


Arayış Siyaset sınıfı nasıl yenilenir 


Yürek yolcuları 


Umutsuz bir gidiş... 


Abant'ta 4 mevsim 


Trafik canavarlarını tanıyalım 


Halkın desteği 


Siyah BEYAZ 


Gözünün feri söndü 


Kitaplar yakılırsa sonra insanlar da yakılır 


</TEXT>
</DOC>
