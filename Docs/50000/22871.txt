<DOC>
<DOCNO> 22871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/guncel/gun11.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dorylus’ karıncası çölleşme habercisi 
</HEADLINE>
<TEXT>

     Türkiye’de çölleşmenin artıp artmadığı, Bolkar Dağları’ndaki Dorylus türü karıncalar izlenerek tespit edilecek. Projenin NATO Bilimsel Programı Bilimsel Çalışmaları Destekleme Bölümü’nce finanse edileceğini söyleyen Trakya Üniversitesi’nden Prof. Dr. Nihat Aktaş, "Karıncalar Toroslar’ı aştıysa, çölleşmenin arttığı sonucuna varacağız" dedi. Aktaş, Dorylus’un Türkiye’deki en büyük karınca olduğunu belirterek, "Afrotropikal orijinli bu karınca, Toroslar’ın güney yamaçlarını aştıysa, çölleşmenin arttığı ve İç Anadolu’ya doğru göç ettiği sonucuna varacağız. Toplu halde göç eden bu karınca türünü incelemek için 10 gün dağda kalacağız" diye konuştu. 
     



 GÜNCEL 


















</TEXT>
</DOC>
