<DOC>
<DOCNO> 1094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/dunya/dun01.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz SAS’lara süper paraşüt 
</HEADLINE>
<TEXT>

     NEVSAL ELEVLİ Londra 

     İngilizlerin seçkin komanda birliği SAS’lar için son teknolojik cihazlarla donatılarak hazırlanan yeni bir giysi, komandoların 15 km yükseklikten, yani uzaydan paraşütle atlayış yapmalarını sağlayacak. Uzmanlar, şimdiye kadar en fazla 8.5 km yükseklikten paraşütle atlanabildiğini hatırlattılar. 
     Yeni hava kıyafetindeki yüksek teknoloji ürünü cihazlar sayesinde SAS komandoları ayrıca yaptıkları hava indirme operasyonları sırasında 75 km kadar uzaklıktan hedefe nokta iniş yapabilecek. 
     Bir uzay giysisi görünümünde olan tek parça yeni giysi "merkezi ısıtma sistemi" ile o yükseklikte eksi 60 dereceye düşen ısıya karşı vücudu koruyabiliyor. Tamamen yalıtılmış başlık ve maskesi, teneffüs edilmiş havayı temizleyerek tekrar kullanabilir hale getiriyor ve paraşütçünün yarım saat kadar bir zaman havada kalmasını sağlıyor. Entegral konuşma sistemi ile birlik arasında haberleşme sağlanırken pusula, altimetre ve global yer belirliyici sistemi GPS ile hedefe gecenin zifiri karanlığında bile isabetle varılması mümkün oluyor. 
     


 DÜNYA 













</TEXT>
</DOC>
