<DOC>
<DOCNO> 1496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/yazar/tamer.html </URL>
<DATE> 2001/01/10/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Beyaz Enerji bahşişi 
</HEADLINE>
<TEXT>

     27 Temmuz 2000 tarihli gazetemizin manşetine bakar mısınız 
     "Nükleer bahşiş Dondurulan nükleer santral ihalesinde 3 yabancı firmaya, 'Çok fazla harcama yaptılar' diye sözleşmede olmadığı halde 30'ar milyon dolar para ödenmesi gündemde. Mesut Yılmaz, önceki günkü Bakanlar Kurulu'nda 'Türkiye'ye ambargo koymamaları için harcamalarını karşılayalım' önerisi yaptı." 
     Arkadaşımız Zülfikar Doğan'ın bu haberi, bir ihaleye hazırlanılmak için 30'ar milyon dolarlık ne tür masraf yapılabileceği konusunda epey düşündürmüştü bizi. 
     Beyaz Enerji Operasyonu'nda nükleer santral ihalesinin de mercek altında olduğunu gazetelerden okuduk. Yoksa... 
     
Beni mahkemeye vermek yaramıyor      Size küçük bir sır vereyim. 
     Enerji Bakanı Cumhur Ersümer'le de mahkemeliğim. Nükleer santral ihalesiyle ilgili yazılarım nedeniyle 5 milyar liralık tazminat davası açtı. Dava halen sürüyor. 
     27 yıllık gazetecilik hayatımın 26 yılını sakin - sessiz geçirdikten sonra Süleyman Demirel'in Cumhurbaşkanlığı'nı bırakmasına 5 5 kala benim de mahkemelerden şansım açıldı. 
     Siftahı Amca yaptı. 
     Ya da son günlerin popüler deyimiyle düğmeye Amca bastı. 
     Demirel, henüz Cumhurbaşkanlığı koltuğunda oturduğu günlerde, şu meşhur deprem yazılarım nedeniyle hakkımda toplam 10 milyar liralık 2 ayrı dava açtı biliyorsunuz. Hemen ardından aynı bağlamda Adalet Bakanlığı'ndan da Cumhurbaşkanlığı makamına hakaret gerekçesiyle hakkımda kamu davası açıldı ve malumunuz üzere bu davadan 1 yıl 4 ay hapis cezası yedim. Cezam paraya çevrilemiyor. 5 yıl içinde yine aynı suçu işlersem, hapis yatacağım. 
     Amca'nın hakkımda 2 ayrı manevi tazminat davası açtığı günlerde, avukatı Ceyhan Mumcu da Uğur Mumcu'nun abisi kendisine hakaret ettiğim gerekçesiyle beni ayrıca şahsen dava etti. O da 5 milyar lira tazminat istiyor. 
     Sonra sırasıyla Enerji Bakanı Cumhur Ersümer ve son olarak da ANAP'lı eski bakan, şimdiki milletvekili Güneş Taner. Yalnız sonuncusunda bir tuhaflık var. Çünkü Taner'in 100 milyar liralık tazminat istemiyle beni mahkemeye verdiğini resmi kanallardan değil de, Hürriyet'e verdiği demeçten öğrenmiş bulunmaktayım 
     Bilmem farkında mısınız Bağcılar 1. Asliye Ceza Mahkemesi'nde 1 yıl 4 ay hapis cezasına çarptırıldığımın üzerinden daha 48 saat geçmemişti ki yeğen Murat Demirel gözaltına alındı ve Baba'nın ünü Amca'ya dönüştü. Amca'nın bankalardan sorumlu eski bakanı, hakkında tutuklanma emri bulunan, yurtdışında kaçak manevi evladı Cavit Çağlar'ın hali de ortada. 
     Beyaz Enerji operasyonu nasıl bir seyir izleyecek bilemiyoruz, ancak Enerji Bakanı Ersümer'in yakın çevresi de toz duman. 
     Elimdeki örnekler şimdilik az, ama yine de "Beni mahkemeye vermek, siyasilere yaramıyor" diye bir çıkarsama yapsam, acaba haddimi aşmış olur muyum 
     
Elektrikte Üst Kurul ne zaman      Eğer Bankacılık Düzenleme ve Denetleme Kurulu gibi bir üst kurul elektrikte de ya da enerjide kurulacak olsa ve başına da Zekeriya Temizel gibi cepçilerin değil de halkın yararını gözeten güvenilir, dirayetli biri getirilse, işte o zaman seyredin siz ne tür kirli çamaşırların ortaya döküleceğini... 
     Banka hortumlamalarını bile aratabilir. 
     Elektrik Mühendisleri Odası EMO aslında nicedir Enerjide Üst Kurul'un gerekliliğinin altını çiziyor, ama kim dinler 
     
Emekli maaşını da kırpmaya çalıştılar      Emekli maaşlarını Vakıfbank'tan alan dar gelirlilerin bankomat hesaplarından bayram öncesi yapılan 5'er milyon liralık kesinti, biz devreye girdikten sonra geri ödenmeye başladı. Yanlış hesap, Bağdat'tan döndü. 
     Vadesiz mevduat hesaplarından kesinti, bir süredir büyük bazı bankalarca yapılıyor. Ancak emekli maaşlarından bu tür bir kesinti herhalde söz konusu olamaz. Zaten Ziraat Bankası, Halkbank ve Emlakbank'ta da kesinti filan yok. 
     Pekiyi maaşını Vakıfbank'tan alan emeklilerin suçu ne 
     Uygulamaya itiraz eden okurlarımıza "Hesabınızdan kesilen 5 milyon lira, bakım ve onarım masrafı bedeli olarak alınmıştır, bilginize" şeklinde standart bir metin de gönderilmiş 
     Aylığını Vakıfbank'tan alan SSK emeklisi okurumuz Nedret Yıldırımışık, "Vakıfbank zaten komik rakamlar alan emeklilerin maaşlarını hakkı olmayan kesintilerle daha da düşürmeye utanmıyor mu " diye soruyor. Adı bizde saklı bir başka emekli ise sorununu daha mizahi bir dille aktarmış "Acaba dua mı etmeliyiz, 50 milyon çekmedi diye Vakıfbank'ın nakde ihtiyacı varsa, söylesin kredi açalım " 
     Üst düzey bir Vakıfbank yetkilisi, bu yıl ilk kez böyle bir karar alınmasını karların düşmesiyle açıkladı. Ancak dediğine göre uygulamada önemli bir hata yapılmış. Ve sadece ticari hesaplardan kesinti yapılacakken, bilgisayar programındaki bir hata yüzünden Vakıfbank'taki 1.3 milyon emeklinin hesaplarından da kesinti yapılmış. 
     Bize başvuran okurlarımız da paralarını geri aldılar. Hala alamayanlar da bir an önce harekete geçebilirler. Bu arada Vakıfbank, 700 bin kişiye geri ödeme yapıldığını bildirdi. 
     
     





Siyasi irade 


Köprü öyküsü 


Ecevit tepkisi 


Watson yazarlar 


Kuzey Irak ısınıyor PKK'ya karşı operasyon mu 


By - pass mı 


Sezer arayı açarken... 


Putin'in Rusyası 


Geleceği görmek 


TV'lerde din savaşları 


Iraklı Kürtlerle denge ayarı 


Beni kürdanla tehdit etti Reha Bey... 


"Görünen köy kılavuz istemez" 


Demirel diyor ki 


Sağda arayışı 


Beyaz uyutma operasyonu 


Beyaz Enerji bahşişi 


Suç gasp, ceza ağır 


Hangi duaya amin 


Batan bankaları denetleyenler "zararı ödemeye mecbur" 


Size bırakılan iş 10 yılda çözülmedi 


</TEXT>
</DOC>
