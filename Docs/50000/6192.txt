<DOC>
<DOCNO> 6192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/guncel/gun09.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyet’te İHMAL’ bombası 
</HEADLINE>
<TEXT>

     SERHAT ÜNAL, NİHAT ALTINTAŞ 

     İstanbul Emniyet Müdürlüğü’nde etkisiz hale getirilmeye çalışılan boru tipi bir bomba, çalışmalar sırasında patladı. Hareketli dakikalar yaşanmasına neden olan patlamada, biri ağır dört polis memuru yaralandı. 
     Terör örgütü DHKP-C’ye yönelik önceki gece yapılan bir operasyonda ele geçirilen boru tipi bombalar Vatan Caddesi’ndeki Bomba İmha Bürosu’na getirildi. Bomba imha uzmanları bombadaki metal parçaları çıkarmak isterken patlama meydana geldi. Patlamanın önce terör saldırısı olduğunu düşünen polisler şube çevresinde güvenlik önlemi aldı. Ancak patlamanın nedeni öğrenilince önlemler kaldırıldı. 
     Patlamada, bomba imha uzmanları Seyfi Coşkun, Nihat İmdat, Memduh Pökün ve Habib Şimşek yaralandı. İmdat’ın, bombanın elinde patlaması sonucu parmaklarının koptuğu bildirildi. 
     
Yasağa uymadılarÖMER ERDEM İstanbul 
     C Blok’ta bomba imhasını yasaklayan ve bu tür işlemlerin Beşiktaş’taki tesiste yapılmasını isteyen bir genelge bulunduğu öğrenilirken, polislerin imha sırasında çelik yelek gibi önlemler almamaları da, "büyük ihmal" olarak nitelendirildi. 
     
9 yıl önceki gibi      İstanbul Emniyeti’nde 17 Mart 1992’de de dünkü gibi bir patlama meydana gelmişti. ABD Başkonsolosluğu’nun arkasında duran bir otomobilin bagajındaki piknik tüpü içine yerleştirilmiş bombalardan biri, bomba imha grubunda tesirsiz hale getirilirken patlamış, üç bomba uzmanı şehit olurken, 19 kişi yaralanmıştı. 
     


 GÜNCEL 

















</TEXT>
</DOC>
