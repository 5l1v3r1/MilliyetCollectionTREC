<DOC>
<DOCNO> 5269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/siyaset/siy06.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Savcı Olayda TAHRİK VAR 
</HEADLINE>
<TEXT>

Savcı, kavgada Şıhanlıoğlu’nun da tahriği olduğu gerekçesiyle yumrukçu vekiller için 3 yıl 9 ay hapis istedi 
     ERSAN ATAR, GÖKÇER TAHİNCİOĞLU Ankara 

     DYP’li Fevzi Şıhanlıoğlu’nun ölümü, iki MHP milletvekilini, "suçüstü" hükümleri uyarınca hakim karşısına çıkardı. Ankara Cumhuriyet Başsavcıvekili Bekir Selçuk, MHP’li Cahit Tekelioğlu ile Mehmet Kundakçı’nın önce 10 yıl hapsini, sonra indirim uygulanmasını ve 3 yıl 9 ay hapse mahkum edilmelerini talep etti. 
     
Kasıt yok, ölüm var      Selçuk, idddianamede "Sanıklarda öldürme kastı yoktur ama ölüm meydana gelmiştir" dedi. Kundakçı ise verdiği ifadede kavgayı ayırmak istediğini belirterek, "O sırada korunmak için elimi kaldırdığımda Şıhanlıoğlu’na çarpmış olabilirim" dedi. 
     Bahçelievler katliamı davasında yargılandıktan sonra beraat eden Mehmet Kundakçı, yargıcın "Daha önce hiç yargılandınız mı" sorusuna önce "Evet" dedi, avukatının uyarısı üzerine bu yanıtı geri aldı. 
     
Siyasilerin yeni kabusuERSAN ATAR Ankara 
     Kundakçı ve Tekelioğlu hakkında "yakalama emri" çıkaran Başsavcı Vekili Bekir Selçuk, Adliye’dekiler tarafından "Cesur yumruk" diye çağrılıyor. Adliye’deki görev paylaşımı gereği milletvekilleri hakkındaki soruşturmaları yürütten Selçuk, DYP Genel Başkanı Tansu Çiller’in eşi Özer Çiller aleyhine açılan davalarda mahkemelerin sanık lehine verdiği kararları temyiz etti. 
     Meclis Genel Kurul Salonu’nun yenilenmesi sırasında yapılan usulsüzlüğe karıştığı gerekçesiyle de eski Meclis Başkanı Mustafa Kalemli hakkında ağır bir fezleke hazırladı ve yargılanmasını sağladı. 
     


 SİYASET 




















</TEXT>
</DOC>
