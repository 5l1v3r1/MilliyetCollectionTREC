<DOC>
<DOCNO> 9409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/son/sontur13.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller'e göre kriz DYP'nin oylarını fırlattı 
</HEADLINE>
<TEXT>

     DYP Genel Başkanı Tansu Çiller, ekonomik krizin kamuoyu araştırmalarında DYP'nin oylarının yüzde 30'lara yükselttiğini savundu. 
     Çiller, DYP Grup toplantısında yaptığı konuşmada, yeni yapılan bir kamuoyu araştırmasına göre DYP'nin yüzde 30 civarında oy oranıyla ilk sırada yer aldığını söyledi. Seçim hükümeti kurularak bir an önce erken seçim kararı alınması çağrısını yineleyen Çiller, "Kur ayarlaması öncesinde Merkez Bankası'ndan çıkan 3 milyar dolar kimlere gitti Bunun açıklanması gerekir" dedi. 
     Çiller, kriz sonrasında bir yanlış programa daha başlanmasından endişe ettiklerini ifade ederek, şunları söyledi 
     "Enflasyonu düşüreceğiz diye bu defa da fiyatları çıpa olarak kullanmaya kalkmayın. Türkiye'nin başkalarına değil, kendi özgüvenine ihtiyacı var. Bu ülkeyi düzlüğü çıkaracaksa kendi insanı, ulusal programı çıkarır. 
     İşin A, B, C'sinden dahi haberdar değilken, çıkıp alternatifimiz yok diyorlar. Ülkeyi bu noktaya getirenler çıkıp olanların faturasını muhalefete kesmek istiyorlar. Başbakan MGK'yı terkedip, kriz var diyor, herkes birbirine giriyor, bu siyaseten tahrik olmuyor. Muhalefet gensoruyu geri çekiyor, doğru olanları söylüyor, yine de mesulü muhalefet oluyor." 
     Çiller, Başbakan Ecevit ya da görevlendireceği başbakan yardımcılarını TV önünde Türkiye'nin ekonomik durumunu tartışmaya ve çözümleri ortaya koymaya da çağırdı. 




</TEXT>
</DOC>
