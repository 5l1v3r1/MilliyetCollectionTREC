<DOC>
<DOCNO> 45833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/ekonomi/aeko.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞİMDİLİK PANİK YOK 
</HEADLINE>
<TEXT>

Sonsuz Özgürlük harek tını dünya borsaları soğukkanlı karşıladı. Avrupa borsaları günü yüzde 1’in altında düşüşlerle kapadı, İMKB ise yüzde 1.31 değer kaybetti 
     BARIŞ ERGİN 

     ABD ve İngiltere’nin Afganistan’a yönelik olarak başlattığı Sonsuz Özgürlük harek tı sonrasında dünya borsalarında beklenen düşüşler yaşanmadı. Harek t borsalar için sürpriz olmadı. Ekonomistler, piyasaların harek ttan çok fazla etkilenmemesini, belirsizliğin azalması ve geleceğin daha görünür hale gelmesine bağladılar. 
     
     Avrupa gitti geldi 
     Bununla birlikte harek tın başlaması saat farkı nedeniyle önce Asya borsalarında realize edildi. Hong Kong Borsası yüzde 3.01, Singapur Borsası yüzde 2.63, Güney Kore Borsası yüzde 1.15, Filipinler Borsası yüzde 3.65, Tayland Borsası yüzde 1.28 düştü. Singapur’da 80 milyar dolarlık bir aktife hükmeden Pictet Asya şirketinin Yönetim Kurulu Başkanı Foong Hong Meng, piyasalarda herhangi bir paniğin olmadığını çünkü saldırının beklendiğini belirtti. Uzakdoğu’nun ABD’deki gelişmelerden olumlu etkilenmesi öngörülüyor. 
     Asya borsalarının kapanmasından sonra açılan Avrupa borsalarında ise daha düşük oranlı gerilemeler olduğu dikkat çekti. Tüm Avrupa borsaları gün içinde ortalama yüzde 1’lik düşüş yaşadı, ancak kapanışa doğru ABD’den gelen haberlerle toparlanma başladı. Frankfurt borsası DAX endeksi 0.26, Paris CAC 40 yüzde 0.18, Londra FTSE 100 Endeksi ise yüzde 0.07 geriledi. Banc One Sermaye Piyasaları Ekonomisti Anthony Karyadakis ise saldırıların şu günlerde çok büyük zararlara sebep olmayacağını, ancak önümüzdeki birkaç gündeki gelişmelerin anahtar rol oynayacağını belirtti. 
     
     Wall Street etkilenmedi 
     New York Borsası ise açılışta ilk saati kontrollü bir düşüşle tamamladıktan sonra ikinci saat içinde yükselmeye başladı. Başlangıçtaki kayıplarını telafi eden Dow Jones Endeksi 6.02 puan artışla 9.125.79 puana, Nasdaq Endeksi ise 11.41 puan artışla 1.616.71 puana çıktı. Toparlanmanın ardından endeks, Afganistan’a ikinci saldırının etkisiyle çok az da olsa düşüş yaşadı. 
     Dow Jones Endeksi yüzde 0.57 düşerek 9068.01 seviyesinde Nasdaq ise 0.04’lük bir artışa geçerek 1605.94 seviyesinden kapandı. S P 500 endeksi ise günü yüzde 0.04 düşerek günü 1062.38 seviyesinden kapattı. 
     
İMKB’de füze değil, IMF endişesi      Dün satışlarla açılan İstanbul Borsası ilk seansta yüzde 4’lük değer kaybıyla 7.290’lı seviyelere kadar gerilediyse de özellikle ikinci seansta gelen alımlarla toparlandı. İMKB - 100 Endeksi günü 7.499’dan kapatırken, hisse senetlerinin ortalama değer kaybı yüzde 1.31 oldu. İşlem hacmi ise 142.4 trilyon lira seviyesinde gerçekleşti. 
     Uzmanlar, Afganistan’a yönelik harekatın başlamasının tüm dünyayı olduğu gibi Türk piyasalarını da tedirgin ettiğini, ancak İMKB’deki düşüşün asıl nedeninin IMF cephesinden gelen olumsuz haberler olduğunu söylediler. IMF’den gelmesi beklenen beşinci kredi diliminin ay sonuna doğru yapılacak görüşmelere ertelendiğine dikkat çeken uzmanlar, Hazine’nin kasım iç borç finansmanı için bu kredinin önemini vurguladılar. Uzmanlar, borsanın dünkü ilk gerilemenin ardından toparlanmasını da işlem hacminin düşüklüğüne, 7.300 seviyelerinin teknik destek olarak benimsenmesine ve döviz piyasasının sakinliğine bağladılar. Borsadaki toparlanma hareketinin devamının ise bugünkü Hazine ihalesinin başarısına bağlı olduğu kaydedildi. 
     Öte yandan uluslararası yatırım bankası Merrill Lynch, Türk tahvillerinin ağırlığını, IMF ile 2002 ekonomik programı konusunda anlaşma sağlanmasının gecikme göstererek, "marketweight" seviyesinden "underweight"e düşürdüğünü açıkladı. Merrill Lynch’ten yapılan açıklamada, "Son birkaç haftadır marketweight olan pozisyonumuz açıklanan ekonomik verilere ve ekonomik görünüme değil, piyasanın IMF’den yeni nakit beklentisine dayanıyordu" denildi. 
     
DÜNYA BORSALARINDA KAYIPLAR YILI OLDU Endeks 10 Eylül Kapanış Saldırıdan sonra değişim Geçen yıl kapanış Yıl başına göre değişim İstanbul İMKB 9.517 - 8.91 9.437 - 20.53 New York DJI 9.605 - 5.06 10.786 - 15.79 New York SPX 1.092 - 1.94 1.320 - 19.53 Londra FTSE 5.033 0.05 6.222 - 20.00 Tokyo N225 10.195 0.10 15.258 - 33.12 Avrupa STOXX 278.82 - 2.98 359.79 - 24.81 Amsterdam AEX 483.53 - 5.47 637.6 - 28.21 Frankfurt GDAXİ 4.670 - 3.91 6.433 - 30.21 Helsinki HEX 5.816 8.90 13.033 - 50.96 Hong Kong HSI 10.366 - 3.84 1.5095 - 33.97 Madrid IBEX 7.678 - 6.63 9.109 - 21.00 Milan MIBTEL 22.459 - 7.16 30.323 - 31.00 Paris FCHI 4.383 - 5 5.926 - 29.60 Sydney AXJO 3.242 - 3.17 3.206 - 2.07 Toronto TSE 7.344 - 6.13 8.933 - 22.83 Zürih SSMI 6.128 - 2.83 8.135 - 26.81      
     
Dünyada düştü Türkiye’de yükseldi      ABD’ye yapılan terörist saldırının ardından önemli para birimleri karşısında değer yitiren ancak kısa sürede toparlanan dolar, dün euro karşısında küçük çaplı değer kaybı yaşadı. Cuma günü 91.9 sent düzeyinde olan euro - dolar paritesi dün Türkiye saati ile 16.30’da 92.12 sent’ten işlem gördü. Euro, dolar karşısında 11 Eylül’den sonra gördüğü en yüksek seviye olan 92.64 sente yaklaşmış oldu. Savaş günlerinin güvenli limanlarından İsviçre frangı 1.6116 seviyesine gelerek değer kazandı. 
     
     Küçük çaplı artış 
     Türkiye döviz piyasalarında ise dolar diğer para birimlerinin değer artışı nedeniyle parite kaynaklı küçük çaplı bir yükseliş gösterdi. Ancak piyasada diğer dövizlerle birlikte doların temkinli hareketinde savaştan çok Merkez Bankası’nın geçen cuma yaptığı telefonla müdahalenin etkisi gözlendi. Doları yükseltilmesiyle eli yanan bankaların gün içinde alış - satış fiyatları arasındaki marjı açtıkları gözlenirken piyasanın kapanışına doğru bu marj daraldı. Bankalararası piyasada son işlemler alışta 1 milyon 616 binden, satışta 1 milyon 625 bin liradan geçerken Kapalıçarşı piyasasında dolar cumartesi kapanışa göre 20 bin lira artarak günü 1 milyon 638 binden tamamladı. 
     
Petrol fiyatları sakin seyrediyor      ABD’deki saldırılar sonrası tırmanışa geçen petrol fiyatları dün ABD piyasalarının tatil olması nedeniyle fazla bir tepki vermedi. Küçük çaplı yükseliş gösteren petrol fiyatları dün hafif bir yükseliş yaşanan ham petrolün varil fiyatı 30 sent yükselişle günü 22 dolar 25 sent’ten tamamladı. 
     Analistler, ABD’ye 11 Eylül’de yapılan saldırılar sonrası tırmanışa geçen ham petrol fiyatlarının yüzde 20 değer kazandığını belirtirken ABD’nin Afganistan’a girmesindan sonra fiyatlarda sert bir yükseliş olmadığını kaydetti. 
     Fiyatların 1 - 2 dolar yükseleceği tahmin edilmesine karşın bu beklentinin gerçekleşmediğini dile getiren analistler, sakin seyirde Suudi Arabistan ve diğer petrol ihraç eden ülkelerin petrol arzını dengede tutacakları yönündeki açıklamaların etkili olduğunu ifade etti. 
     Savaştan etkilenecek bölgelerin başında gelen ve dünya petrol rezervlerinin üçte ikisini elinde bulunduran Ortadoğu’nun tavrının petrol fiyatlarını etkileyeceğine dikkat çeken analistler, Ortadoğu’daki petrol arzının normal seyrini sürdürdüğünü belirtti. 
     
Altında yılın üçüncü büyük yükselişi      Savaş dönemlerinin güvenilir yatırım aracı olan altın dün ekim ayının en üst seviyesinden tamamladı. 11 Eylül’den sonra yükselişe geçen ve 17 Eylül’de 293.25 dolar ile yılın en yüksek düzeyini yakalayan altının onsu dün 292.85 dolara tırmandı. 
     Londra’da altının onsu böylece yılın en yüksek üçüncü kapanışını yaptı. Uzmanlar, ABD piyasalarının açılmasıyla altına kaçışın artmasını beklerken, fiyatların Afganistan’ın bombalanmasıyla arttığını belirtiyor. Uzmanlar, stratejistlerin ABD’nin başta Irak olmak üzere Ortadoğu’ya da gireceğini iddia etmesiyle genişleyecek savaş alanının altın fiyatlarını 300 dolara kadar tırmandıracağını ifade ediyor. 
     
     Altına dönüş başladı 
     Londra’yla paralel hareket eden Türkiye’de de altına talep son günlerde artıyor. Uzmanlar, bankaların yanı sıra tasarruf sahiplerinin de ellerindeki dövizi altına çevirdiğini belirtiyor. 
     Türkiye’de yılbaşından bu yana en iyi kazandıran yatırım aracı sıralamasında ilk sıraya yerleşen altın fiyatları dün Kapalıçarşı’da ve İstanbul Altın Borsası’nda İAB yükseldi. Kapalıçarşı’da cumhuriyet altını 2 milyon lira artarak 105 milyon liradan kapanırken İAB’de altının ons fiyatı 700 bin lira yükselişle günü 15 milyon 416 bin liradan tamamladı. 
     
     



 EKONOMİ 



















</TEXT>
</DOC>
