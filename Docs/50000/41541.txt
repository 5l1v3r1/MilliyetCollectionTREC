<DOC>
<DOCNO> 41541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/yazar/zbirand.html </URL>
<DATE> 2001/09/11/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
12 Dev Adam özgüvenimizi arttırdı 
</HEADLINE>
<TEXT>

     Türkiye genelinde basketbol asıl şimdi keşfedildi. 
     Daha önce zengin çocuklarının, azınlık bir grubun sporu olarak görülürdü. Okullarda pek basket sahaları yoktu. Mahalle aralarında sadece futbol oynanırdı. Basketin kuralları pek bilinmezdi. 
     Basketbol Milli Takımı’mız Avrupa Şampiyonası’nda finali oynayınca hayretler içinde kaldık. 
     Başarı, insanlarımızı heyecanlandırdı. 
     Birkaç haftada hepimiz basketin kurallarını öğrendik. Ne kadar değişken, ferdi yetenek, fizik gücü, ekip dayanışması ve iyi yönetime dayanan bir spor dalı olduğunu gördük. 
     Hepimiz basket hayranı oluverdik. 
     İyi düzenlenmiş bir turnuva toplumun motivasyonunu arttırdı. Gençlerimize yeni bir dünya açtı. Sporun sadece futboldan ibaret olmadığını gösterdi. 
     Basketbol Federasyonu, Spor Bakanlığı ve sponsor firmalara büyük bir bravo. Bu arada Garanti Bankası da özel bir aferin haketti. Milyarlar dökse bu kadar popüler olamaz, başarı ile Garanti adını bu kadar özdeşleştiremezdi. Moral açısından bu kadar k rlı bir sporsorluğa uzun yıllardır rastlamamıştık. 
     
Demek biz de yapabiliyormuşuz...      Ekonomik kriz, toplumun zaten eksik olan özgüvenini daha da yıpratmıştı. Bir türlü başaramayan, bir türlü gücünü gösteremeyen ve sürekli şekilde batılılar tarafından eleştirilen, morali bozuk bir toplum durumundaydık. 
     Hatırlayacaksınız, şampiyona başlamadan önce, "Biz nerde, finale kalmak nerde..." konuşmaları yapılıyordu. 
     Her kazandığımız maç süresince, rakiplerimiz ne zaman sayılarını arttırıp önümüze geçseler "Eh tamam, işte buraya kadar. Adamlar silip süpürecekler" diyenlerimiz çoğunluktaydı. 
     Mağlubiyete boyun eğmeye hazırdık. 
     12 Dev Adam bize, son dakikaya kadar ümidin kırılmaması gerektiğini gösterdi. Bir hedefe kilitlenince, son saniyesine kadar mücadele gerektiği dersini verdi. Motivasyonun ve şans unsurunun önemini sergiledi. Boyun eğme eğilimi ve kendine güvenmemenin, beraberinde başarısızlık getirdiğini aksine özgüven duyulduğunda başarı oranının arttığını ispat etti. 
     Özgüven çok önemli. 
     "Ben de onlar kadar iyiyim. Ben de bu işi onlar kadar biliyorum" diyen, avantaj kazanıyor. 
     Ne kadar çok uluslararası sınavdan geçilir, ne kadar çok uluslararası alana çıkılırsa, insanın özgüveni de o kadar artıyor. 
     Diğer örnek Galatasaray değil mi 
     "İmkan yok yapamayız" denildiği sıralarda GS her önüne geleni devirmedi mi 
     Önemli olan, disiplinli çalışma, doğru sistem ve doğru insanları seçmek. Bu unsurlara bir de özgüveni ve motivasyonu eklerseniz, başarılı olmamak için hiçbir neden kalmaz. 
     Basketbolcular bizlere bir başka ders daha verdiler. 
     Kişiliklerinden ve yaptıkları sporun niteliğinden de kaynaklanıyor olabilir, ancak kabalık etmediler. Kavga görmedik. Birbirine tüküren, ana avrat sövenlere rastlamadık. Kibar, sportmen ve efendiydiler. 
     Düşlerimizdeki Türkiye’yi gözlerimizin önüne serdiler. 
     12 Dev Adam’la gurur duyduk. 
     
Bir de hakemlerle uğraşmaktan vazgeçsek      Gelelim maça. 
     Doğrudur, İspanyol hakem zaman zaman aleyhimize kararlar verdi. 
     Ancak, aynı hakem Yugoslavlar’ı çileden çıkararak çok haksız kararlar da verdi. 
     TRT spikerleri başta, bizim tüm yorumcular ise, mağlubiyetin faturasını İspanyol milliyetçisi gibi gösterdikleri hakeme çıkarttılar 
     İnsaf edin. 
     Türkiye, maçı son 6 dakikada kaybetti. 
     En doğru değerlendirmeyi de takımın antrönörü Aydın Örs yaptı "... Gücümüz yetmedi. Deneyimimiz yetmedi..." 
     İşte doğrusu buydu. 
     Güzel bir organizasyon, topluma yansıyan bir heyecan ve Avrupa ikinciliği. 
     Yanlış şeytanları bir yana bırakalım da, dünya şampiyonluğuna hazırlanalım. Zira, yine de unutmamak gerekir Başarının yerini hiçbir şey tutmaz. 
     
     







Anayasa ve ulusal güvenlik 


Bir mucize bekleniyor... 


Her çocuğa bir bardak süt 


Boşa beklemeyin Mesih gelmeyecek 


Okullar açıldı ama... 


En iyi olasılık senaryosu 


Yargıca bak yargıca... 


TÜSİAD, AB, Anayasa 


Avrupalı cep’e doymuş, yenisini de istemiyor 


Tasfiyeye mani yok 


Genelde Isparta’da durum eyidir eyi... 


Sadrazamlar şehri Isparta konuşuyor 


</TEXT>
</DOC>
