<DOC>
<DOCNO> 39301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/guncel/gun02.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Satanistler ölüme atladı 
</HEADLINE>
<TEXT>

Almanya’da üç genç demiryolu köprüsünden kol kola kendilerini aşağıya bıraktı. Veda notunda "Hayattan daha fazlasını bekliyorduk, tatmin olamadık" dediler 
     HAYRİ DİZERKONCA Frankfurt 

     Almanya'nın Saksonya eyaletinde üç genç 78 metre yüksekliğindeki Göltzschtalbrücke adındaki köprüden atlayarak intihar etti. 
     Polisin ve savcılığın yaptığı açıklamada, 14, 17 ve 18 yaşlarındaki üç gencin ölümünün gerisinde satanist gerekçelerin yer aldığı belirtildi. Ancak gençlerin satanist bir tarikatla ilgilerinin olup olmadığı açıklığa kavuşmadı. 
     İntihar eden gençlerin arkalarında bıraktıkları veda mektubu köprünün yakınlarında bulundu. Saksonya Eyaleti Başbakanı Kurt Biedenkopf, gençleri intihara sürükleyen satanist etkenlerin bir an önce ortaya çıkarılmasını istedi. 
     
     150 yıllık tuğla köprü 
     Reichenbeich ve Plauen kentleri arasında bulunan dünyanın en büyük tuğla köprüsü olan 574 metre uzunluğundaki Göltzschtalbrücke’nin inşaası 1846 yılından 1851 yılına kadar sürmesi Leipzig ve Nürnberg kentleri arasındaki demiryolunu birbirine bağlamak üzere inşa edilen 150 yıllık tarihi köprüden daha önce birçok kişinin atlayarak intihar ettiği belirtildi. 
     
     Satanizm nedir 
     Geleneğe bağlı İbrahim dinleri protesto amacıyla ortaya çıkan Şeytan’ı Tanrı’nın rakibi olarak görerek ona tapanların kurduğu bir inanç sistemidir. 
     Kara İncil adıyla din esaslarının yer aldığı kutsal kitapları ve Şeytan’ın Kilisesi adıyla mabetleri bulunmaktadır. 
     
     Bizim satanistler 
     Türkiye'de iki yıl önce İstanbul Ortaköy Mezarlığı'nda öldürülen genç kızın satanistlerin kurbanı olduğu anlaşılmıştı. Olaydan sonra yakalanan Ömer Dinçer ve Engin Arslan, arkadaşlarını mezarlıktaki satanist ayinde öldürdüklerini itiraf etmişti. 
     



 GÜNCEL 




















</TEXT>
</DOC>
