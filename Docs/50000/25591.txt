<DOC>
<DOCNO> 25591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/son/soneko29.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 2. seans böyle geçti.. 
</HEADLINE>
<TEXT>

     İMKB Ulusal-100 Endeksi, 1. seansa göre 135.73 puan artışla 2. seansı 12,006.30 puandan tamamladı. 
     Hisse senetleri ortalama yüzde 1.14 oranında değer kazandı. Borsa günün ikinci yarısında da banka hisseleri ile yükselişini sürdürerek 12 bin puanı aştı. Seans boyunca 12 bin puanı aşmakta zorlanan piyasa, son dakikalardaki alımlarla bu seviyenin üzerinde kapanış yaptı. 11,862 seviyesinde açılan seansın ilk yarısı 11,997 puanla geçildi. İkinci yarıda kapanışa doğru banka hisseleriyle 12,043 puanı gördü. Ulusal-100 Endeks, günü 12,006.30 puandan tamamladı. 
     Hisse senetleri günün tamamında ise yüzde 2.33 oranında değer kazandı. Kapanışta mali endeks 205.80 puan artışla 17,750.08 puana, hizmet endeksi 3.03 puanlık artışla 6,674.64 puana, sınai endeksi de 124.62 puanlık artışla 8,922.19 puana yükseldi. İlk seansa göre mali grup hisseler ortalama yüzde 1.17, hizmet grubu hisseler yüzde 0.05, sınai grubu hisseler de yüzde 1.42 oranında değer kazandı. 2. seansta işlem gören toplam 298 hisse senedinden 123'ü değer yitirdi. 89 hisse senedi değer kazanırken, 86 hissenin fiyatında ise değişiklik olmadı. Seansta, 225 trilyon 392 milyar 182 milyon liralık işlem hacmi oluştu. İki seansın işlem hacmi toplamı da, 425 trilyon 940.9 milyar lira olarak gerçekleşti. 2. seansta, Garanti Bankası, Yapı Kredi Bankası, Akbank, Sabancı Holding ve Doğan Holding en yoğun işlem gören hisseler oldular. 







</TEXT>
</DOC>
