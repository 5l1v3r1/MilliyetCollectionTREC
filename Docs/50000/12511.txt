<DOC>
<DOCNO> 12511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/yazar/cetiner.html </URL>
<DATE> 2001/03/22/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Zam var, satış yok .. 
</HEADLINE>
<TEXT>

     Her şey bir gecede değişti, etiketler, fiyatlar, ilanlar, sözler, sözleşmeler altüst oldu .. Ne sihirdir, ne keramet, el çabukluğu marifet .. Sıfırlar yerinde durdu, onlara dokunulmadı ama ilk rakam var ya, yazı ile bir iki, üç, dört, beş, işte onlar yukarı doğru tırmanıverdi bir gecede .. Bakkallar, süpermarketler, manifaturacılar, tatlıcılar, lokantacılar, elbiseciler, toptancılar, perakendeciler hepsi doların piyasada değeri neyse aynı oranda fiyatlarını artırdı. Yani, dalgalı denize girdiler... Bu dalgalar elbet durulacak "denizler durulmaz dalgalanmadan" diye şarkısı bile var .. Siz hiç dinmeyen fırtına duydunuz, işittiniz mi .. Dinecek ama vatandaşın takati kalmayınca .. 
     İşte bu bizim toplumun bazılarında iş ahlakının göstergesi .. Yahu, şu fasuyle, pirinç, şeker, zeytin, peynir örneğin, daha dün bir milyon lirayken ne oldu da bir gecede 300 bin, 400 bin lira zam yaptınız .. Depolarınız tıklım tıklım mal dolu... Ama ne vurgun, ne vurgun... 
     
Şarap mahzende pahalanır      İki gün önce Doluca Antik 4 milyon 900 bin lira iken etiketi 6 milyon 900 bin yapmak hokkabazlık mı, madrabazlık mı .. 
     Aklınıza ne gelirse, reçel, ayakkabı, tuz, çorap, don, gömlek, fanila, terlik üç günde en azından yüzde 40 zam gördü... Hiçbir zorluğu yok, sadece etiketi değiştirme zahmeti... İbreti alem için, birkaç yüz işyerinde eskiden kalma stoklanmış malları iki günde nasıl böyle artırdıklarını tespit edebilecek bir merci yok mudur .. Kulaklarından tutup bunları teşhir edebilseler 
     Henüz ilaçlar zamdan galiba nasibini tam alamadı ama piyasadan kalkmaya başladı... Onların etiket değişikliği de yakında patlar... Hammaddeleri dışarıdan dolarla geliyor pek çok ilacın... 
     E peki şimdi n'olacak .. Bu dalgalanma hele bir dursun, deniz yatışsın. Hükümet eskisi gibi öyle yüzde 5 - 10 değil, herhalde yüzde 40'lık maaş zammını hazırlıyordur .. Malum ya, milletin vekilleri de var işin içinde .. Onlar az geçim sıkıntısı çekmiyor .. 
     
Davet var, vize yok ..      Deutschland dergisi "Turizm yılı başladı aman Almanya'ya gelme fırsatını kaçırmayın" diyor... Ve sonra her gün daha fazla turistin ilgisini çeken canlı, hareketli, cazip bir ülke olduklarını yazıyor... Pek güçlü sanayie sahip Almanlar görülüyor ki, artık turizmde de öncü olmak istiyorlar... Bunu sağlamak için bir araya gelmişler, 2001'i turizm yılı ilan etmişler... Geçen yıl Almanya'ya gelen 40 milyar yabancı turistin bu kez yüzde 10 artmasını bekliyorlarmış... 
     Hepsi iyi güzel de, vize alamayan veya zorlukla kısıtlı alabilen Türkler arzu etseler bile nasıl gitsinler Almanya'ya .. 
     
     





YÖK... 


Bira skandalı 


İç kaynak ve emeklilik 


Ben daha da lezbiyenim... 


Siyasette 'rant ittifakları'nı kırmak 


Zam var, satış yok .. 


Mavi kirpiklerin külü 


Esaret ve ihanet 


Destek şansı... 


Değişimin adı... 


Kemal Derviş "İki yıl sonra Amerika'ya döneceğim" 


Acaba Avrupa ne diyor 


Derviş bonosu 


Mustafa Koç mu acaba 


Pilav üstü "az destek" 


</TEXT>
</DOC>
