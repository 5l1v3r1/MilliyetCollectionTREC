<DOC>
<DOCNO> 1619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/siyaset/siy08.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhurbaşkanı Sezer idarecilere seslendi 
</HEADLINE>
<TEXT>
Yolsuzlukla SAVAŞIN 
     ANKARA Milliyet 

     Cumhurbaşkanı Ahmet Necdet Sezer, idarecileri yolsuzlukla savaşmaya çağırdı. Sezer, dün Türk İdareciler Derneği tarafından düzenlenen 10 Ocak İdareciler Günü toplantısına katıldı. Vakıfbank Genel Müdürlüğü salonunda yapılan toplantıya her yıl düzenli olarak katılan 9. Cumhurbaşkanı Süleyman Demirel’in katılmaması dikkat çekti. Törene davetli olan Demirel’in Sezer’in yanında ayrılan koltuğu boş kalırken, Sezer, toplantıya katılan İçişleri Bakanı Sadettin Tantan’ı boş kalan koltuğa davet ederek sohbet etti. 
     Sezer idarecilere şöyle seslendi "Sizler, devletimiz adına görev yapmakta ve sorumluluk üstlenmektesiniz. Kanımca yöneticinin başarısı, yurttaşlarımızın kapısını çekinmeden çalabilmelerine bağlıdır. Ayrıca, yine devlete olan güveni ve saygıyı artırmak için yolsuzlukla savaşım vermeli, temiz toplum’ amacının gerçekleştirilmesine uygulamalarınızla katkıda bulunmalısınız." 
     
Yomra Kaymakamı’na plaket      Sezer, "Türkiye Cumhuriyeti köklü, büyük ve güçlü bir devlettir. Yolumuza aynı kararlılık ve güvenle devam edebilmemiz için birlik ve dirliğimizi korumalıyız" dedi. 
     Sezer, başarılı hizmetlerinden ötürü Yılın İdarecisi’ seçilen kişileri de kutladığını ifade etti. Yılın idarecisi seçilen Trabzon - Yomra Kaymakamı Uğur Turan da plaketini Sezer’in elinden aldı. 
     


 SİYASET 

















</TEXT>
</DOC>
