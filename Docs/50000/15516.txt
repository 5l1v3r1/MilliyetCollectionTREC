<DOC>
<DOCNO> 15516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/yasam/yas11.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir vahşet de Antalya’da 
</HEADLINE>
<TEXT>

     YÜKSEL ÇAKIROĞLU Antalya DHA 

     Susurluk’ta yaşanan cinayetin yankıları sürerken, korkunç olayın benzeri Antalya’da meydana geldi. Demirgül Siteleri’nde oturan 11 yaşındaki Sibel Nefer, tecavüz edildikten sonra altı yerinden bıçaklanarak öldürüldü. 
     Cinayet, bir otele iş görüşmesine giden anne Afet Nefer’in eve dönmesiyle ortaya çıktı. Afet Nefer, kızının kapıyı açmaması üzerine, eşi Özay Nefer’i arayarak, durumu anlattı. Sık sık havale geçiren kızının yine hastalandığını düşünen Özay Nefer, hemen eve geldi ve kapıyı kırarak içeriye girdi. Afet ve Özay Nefer çifti salona girdiklerinde korkunç manzarayla karşılaştılar. Küçük kızları Sibel’i kanlar içinde cansız yatarken bulan anne ve baba çılgına döndü. 
     
     Kapı zorlanmamış 
     Polisin incelemesinde, Sibel’in tecavüz edildikten sonra öldürüldüğü saptandı. Evdeki eşyalara dokunulmaması hırsızlık amacıyla girilmediğini gösterirken, kapının da zorlanmamış olması dikkat çekti. 
     


 YAŞAM 




















</TEXT>
</DOC>
