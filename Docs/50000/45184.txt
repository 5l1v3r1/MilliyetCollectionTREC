<DOC>
<DOCNO> 45184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/spor/spo01.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih, Daum’a bağlı 
</HEADLINE>
<TEXT>

Beşiktaş’ın Alman hocası, Gaziantep’in golcü futbolcuya karşılık yaptığı Bayram - Yasin takasına onay verirse, transfer bu hafta gerçekleşecek 
     SİYAH - Beyazlı takımın Gaziantepspor’dan istediği Fatih Tekke için son sözü Teknik Direktör Daum söyleyecek. Fatih’in transferine karşılık Beşiktaş’tan Yasin ve Bayram’ı almayı planlayan Kırmızı - Siyahlılar’ın önerisine Alman hoca "evet" yanıtını verirse transferin bu hafta gerçekleşeceği bildirildi. Daum’un bu konuda karar vermekte zorluk çektiği öğrenilirken, Bayram ile Yasin de Gaziantepspor’a kesinlikle gitmeyi düşünmediklerini söylediler. 
     
Ali Eren işbaşı yaptı      BEŞİKTAŞ, iki günlük aradan sonra Samsunspor maçının hazırlıklarına dün başlarken, yönetim tarafından affedilen Ali Eren de çalışmaya katıldı. Antrenmana, milli takım kamplarında yer alan Tayfur, Nihat, İlhan Mansız ve kaleci Kjaer’in yanı sıra, sakatlıkları süren Ahmet Dursun, Stavrum ve Tamer katılmadı. Daum çift kale maçta sık sık oyuncularını ikaz etti. Bu arada Kocaeli maçında kırmızı kart gören Tayfur iki maç ceza aldı. 
     
Samsun uyarısı      TEKNİK Direktör Daum, oyuncularıyla bir toplantı yaparak Samsunspor maçında galibiyet serisinin bozulmamasını istedi. Alman hoca, sezon başından bu yana yeterince puan kaybettiklerini hatırlattı, "Lig daha önce de söylediğim gibi bir Formula yarışı gibi. Eğer bir kez daha yoldan çıkarsak rakiplerimize yetişemeyiz" diye konuştu. 
     



 SPOR 
























</TEXT>
</DOC>
