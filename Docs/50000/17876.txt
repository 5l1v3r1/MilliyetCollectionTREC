<DOC>
<DOCNO> 17876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/son/sontur13.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Swissotel eylemcilerinin Düzce bağlantıları mercek altında 
</HEADLINE>
<TEXT>

     Düzce Emniyet Müdürlüğünün, Swissotel'deki işgal ve rehin alma olaylarında Çeçen eylemcilerin Düzce ile olan bağlantılarını araştırdığı bildirildi. 
     Emniyet Müdürlüğü yetkilileri, Çeçen eylemcilerin Swissotel'deki işgal ve rehin alma olayında kullandıkları pompalı tüfeklerden dolayı Düzce ile bağlantıları hakkında araştırma yaptıklarını belirttiler. 
     Yetkililer, Düzce Sarsılmaz Silah Sanayii'nde üretilen pompalı tüfeklerin ''Sarsılmaz'' marka değil, ''Havakar'' marka olduğunu belirterek, şunları söylediler 
     ''Swissotel'deki olayda kullanılan pompalı tüfekler, yabancı bir pasaportla alınmış. 1996 yılında çıkan silah alımına ilişkin yasa, turist pasaportuyla istenildiği kadar tüfek alımına imkan veriyor. Türkiye'de bir defaya mahsus olmak üzere silah tezkeresiyle av tüfeği alınabilir.'' 
     Sarsılmaz Silah Sanayi Yönetim Kurulu Başkanı Latif Aral Aliş de Türkiye'de bin 900 bayileri olduğunu belirterek, eylemcilerin kendi bayilerinden silah alıp almadıklarını bilemediklerini söyledi. Bu olayın Düzce silah sanayiini de olumsuz etkilediğini belirten Aliş, ''Bilindiği gibi av tüfekleri ruhsat dahilinde çıkarılır. Silah sanayinin bulunduğu bir ilçede suç oranının az olması, Düzcelinin şiddet olaylarına karşı olduğunu gösterir. Bir yılda ülkemizde 90 bin, ABD ve Avrupa'da 600 bin av tüfeği satılmaktadır. Olaylardan üzüntü duyduk'' dedi. 
     
     



</TEXT>
</DOC>
