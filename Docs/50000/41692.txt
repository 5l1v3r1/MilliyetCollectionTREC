<DOC>
<DOCNO> 41692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/spor/spo04.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bali’nin para isyanı 
</HEADLINE>
<TEXT>

Trabzonspor Futbol Şube Sorumlusu, alacakları ödeyemediklerini söyledi 
     SERDAR Bali, futbolcuların alacaklarının ödenememesi nedeniyle güç durumda olduklarını söyledi. Bali, "Oyunculara 15 Eylül’de ödeneceğine ilişkin söz verdim. Ama şu anda ekonomik durum, çok kötü. Benim de, bu parayı verecek gücüm yok. Eğer bu tarihe kadar ödeme yapamazsak, futbolcularla konuşacağım. Verdiğim sözün arkasında durmam gerekiyor. Ödeme yapamadığımız takdirde, futbolculara, İstifa edeyim mi ’ diye soracağım" dedi. 
     GÖKDENİZ’LE ilgili spekülasyonlara da değinen Serdar Bali şunları söyledi "Daha önce Hami gönderiliyordu, ona kefil oldum, şimdi de Gökdeniz’e kefilim. O çok iyi bir Trabzonsporludur. Bu kulübe büyük yararları dokunacak. Bizim futbolcumuza talip olabilirler. Ancak her şeyin bir yolu, yordamı vardır. Galatasaray, bu yolu izlemediği için tepki aldı. Arzumuz, Gökdeniz’i 3-4 yıl sonra Milan’a vermek. O, büyük kulüplerde oynayacak kapasitede." 
     
     Reklam pazarlığı 
     TRABZONSPOR’UN göğüs reklamı için Fenerbahçe, Beşiktaş ve Galatasaray’la anlaşan Aria ile pazarlıklarının sürdüğünü açıklayan Asbaşkan Gürsoy, "Cuma gününe kadar görüşmelerden bir sonuç alınacak" diye konuştu. Bu arada yabancı futbolcular, Diyarbakır yenilgisine inanamadıklarını, kendilerini suçlu hissettiklerini söylediler. 
     



 SPOR 



























</TEXT>
</DOC>
