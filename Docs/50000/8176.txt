<DOC>
<DOCNO> 8176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/son/sondun12.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar yağışı Ortadoğu'yu felç etti 
</HEADLINE>
<TEXT>

     Ortadoğu ülkelerinde kötü hava koşulları hayatı felce uğrattı. 
     Dünkü yoğun kar yağışı ve rüzgar ağaçların devrilmesine yol açarken, limanlar kapatıldı, elektrik santralleri çalışamaz hale geldi. 
     Kar, Lübnan'da ve Ürdün çölünde dağ yollarındaki araçların mahsur kalmasına yol açtı. Mısır'ın Akdeniz'deki limanları sağanak yüzünden kapanmak zorunda kaldı. 
     Lübnan'da İçişleri Bakanlığı tarafından yapılan açıklamada, sivil savunma çalışanlarının çeşitli dağ yollarında mahsur kalan 500 kadar kişiyi kurtadıkları belirtildi. 
     Beyrut havalimanı yetkilileri, şiddetli rüzgar yüzünden 3 uçak seferinin iptal edildiğini söylediler. Beyrut'ta sağanak yağışın sellere ve trafik kazalarına neden olduğu belirtildi. Ülkenin büyük bölümüne elektrik sağlayan iki santralin de çalışamaz hale geldiği bildirildi. İsrail'in güney sahillerinde ise bir Ukrayna kargo gemisi büyük dalgalar yüzünden karaya vurunca hava kuvvetleri helikopterleri 12 kişilik mürettebatı kurtardı. Ürdün Sivil Savunma'dan yapılan açıklamada da güneydeki kentlerde elektriklerin kesildiği, kar yüzünden araçların yolda kaldığı ve trafik kazaları meydana geldiği belirtildi. Mısır'daysa rüzgar ve yağış, İskenderiye ve diğer limanların kapattılmasına yol açtı, ancak limanlar bugün yeniden açıldı. 




</TEXT>
</DOC>
