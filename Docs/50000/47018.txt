<DOC>
<DOCNO> 47018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/son/sonspo16.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da herkes moralsiz... 
</HEADLINE>
<TEXT>

     Birinci Süper Futbol Ligi'nde son 5 maçta 1 puan alabilen Trabzonspor'da, hafta sonunda Yimpaş Yozgatspor ile iç sahada oynanacak lig maçının hazırlıkları moralsiz başladı. 
     Teknik direktör Sadi Tekelioğlu yönetiminde, Mehmet Ali Yılmaz Tesisleri'nde yapılan çalışmaya sakatlıkları süren Augustine ve Şenol katılmadı. 
     Kocaelispor maçında 90 dakika forma giyen futbolcular, hafif bir çalışmayla idmanı tamamladılar. 
     Antrenmanda teknik direktör Sadi Tekelioğlu'nun moralinin oldukça bozuk olduğu gözlenirken, kulüp futbol şubesi sorumlusu Sedar Bali ile yönetim kurulu üyesi Çoşkun Kahraman, Tekelioğlu ile bir süre görüştü. 
     Teknik direktör Tekelioğlu, idman bitiminde basın mensuplarına, espirili bir biçimde, ''İstifamı mı açıklamamı bekliyorusunuz, eğer bekliyorsanız çok beklersiniz'' dedi. 
     Trabzonspor, yarın yapacağı çalışma ile Yimpaş Yozgatspor maçının hazırlıklarını sürdürecek. 
     






</TEXT>
</DOC>
