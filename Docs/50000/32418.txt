<DOC>
<DOCNO> 32418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/guncel/gun13.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
El arabalarına trafik yasağı 
</HEADLINE>
<TEXT>

     ANKARA Milliyet 

     Emniyet Genel Müdürlüğü, 81 il valiliğine bir genelge göndererek, şehiriçi araç ve yaya trafiğini olumsuz yönde etkileyen atık taşıma araçlarının kullanımının önlenmesini istedi. Genelgede, özellikle büyükşehirlerde atık malzemeleri taşımak için kullanılan ilkel araçların şehiriçi araç ve yaya trafiğini olumsuz etkilediği, ayrıca çevre ve görüntü kirliliğine neden olduğu belirtildi. El arabalarının trafiğe sokulmasının önlenmesinin istendiği genelgede, "Bu tür araçların kullanılmasını teşvik eden işyerlerine cezai müeyyide uygulanacağı, uyarılara rağmen araçları trafiğe çıkaranlar hakkında gerekli yasal işlem yapılacağı" uyarısında bulunuldu. 
     



 GÜNCEL 
























</TEXT>
</DOC>
