<DOC>
<DOCNO> 41388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/yazar/temelkuran.html </URL>
<DATE> 2001/09/10/ </DATE>
<TIME>  </TIME>
<AUTHOR> Ece Temelkuran  </AUTHOR>
<HEADLINE>
Ablalar, kardeşler ve barbarlar 
</HEADLINE>
<TEXT>

İzleyerek dönüştüren ve eksilten barbarların huzuruna eyvallahsız bir kız çıktı. Bakan konuşurken bile yüzüyle "Kes tıraşı " diyecek kadar şirinlikten’ uzak bir genç kadın. Pınar Konuşkan 
     Kaybedecek hiçbir şeyin kalmadığında, hayatın karşısında ellerin cebinde durursun. Kimse için ruhunun önünü iliklemez, hiçbir şey için yüzünü naylon bir gülümseme ile ağrıtmazsın. Kimse için derbeder kalbinin saçakları gibi sarkan gömleğini içine sokmaz, onay mercilerinin hiçbirini iplemezsin. Mutlu musundur Hayır. Ama eyvallahsız olmanın da bir karşılığı vardır içinde buruk, öfkeli, kesintisiz bir ahmak ıslatan yağmurla gezersin. Hiç durmadan "şirinlik" yapmak sana daha zor geliyorsa "eyvallahsız" olmayı seçersin. Bu "kaybeden" olmak, "tutunamamak" değildir bu, oyunu daha başından bırakıp gitmektir. Kazanmayı bile reddetmektir. Kaybedenler "oyunu" hiç değilse bir kez oynamıştır ama eyvallahsızlar oyuna hiç dahil olmamıştır. 
     Öyle görünüyor ki, Pınar Konuşkan, bir cinayet hikayesinin yardımcı kadın oyuncusu, bilerek ya da bilmeyerek tam da böyle bir ruhtur 
     
Hiç kimsenin kadınları      Kanal D’de canlı yayında Devlet Bakanı Hasan Gemici "O bizim kızımız, yardım edeceğiz" şudur budur bir şeyler söylüyor. Kimsesiz çocuk yurtlarında "devlet hamasetini" çocuk yaşlarında iyice öğrenmiş olan Pınar’ın yüzünde aşağı yukarı "Kes tıraşı Şimdiye kadar neredeydiniz " ifadesi... 8 yaşındayken "devletin kızı" olduğu süre içinde tecavüze uğramış bir genç kadını kim inandırabilir devletten birinin samimiyetine Baba dayağı yerine sokaklardaki adamların azabını seçmiş bir kadının kafasında "baba" ne ise "devlet baba" da o değil midir zaten Tatlı, şefkatli, şıpınişi "kurtarma" operasyonunun öznesi olarak "kurtarılmayı" reddediyor Pınar. "Düşmüş" bir kadın olarak kendini acındırmayı, o acındırmadan ekmek yemeyi değil, üzerine abanan barbarlığa karşı elleri cebinde durmayı seçiyor. İzleyenlerin neredeyse tamamının içinde yeşillenen "hayata kazandırma projesinin" nesnesi olmaktansa kendi hakkında konuşulanlara fit olmayan bir "özne" olmayı yağliyor. Hayattan hiçbir şey beklememek, sıfırı görmüş olmak belki de bu yüzden insanı özgürleştiriyor Mühim adamların kuruverdiği pembe panjurlu projelerin nesnesi olmak yerine, hiçbir şeye tutunmadan dengede durabilen bir özne olmayı belletiyor insana. 
     
Ablalar ve erkek kardeşler      Öyle değil midir Erkek kardeşlerin ablalarına duydukları umutsuz, çocukça bir aşk vardır. Erkek olmalarına rağmen küçük oldukları için ablalarını koruyamamaktan kaynaklanan bir eziklik sanki. Ablalarını babaların zulmünden sakınamamanın çaresizliği mi demeli Sarışın ince erkek kardeşi, ablası Pınar’a sarılırken buna ağlıyor sanki. Belki de bu yüzden üç kez tekrarlıyor 
     "Babam onu balkondan attığında bana düştü dediler. Ben anlamamıştım. Anlasaydım..."Anlasaydı, çekip vursaydı babasına, sanki kader değişecekti. Öyle ağır bir kederle yüzü küçüldü. 
     Ablalar da yarım anne gibidir erkek kardeşlerine. Erkekliklerinin derininde saklanan çocukluklarına sarılırlar sarıldılar mı, öptüklerinde o içerideki çocuğa değerler sanki. Bu yüzden sarıldıkları zaman kameraların önünde, tam takır kuru bakır iki özne olarak, eskidenki çocuklar oldular yeniden. Sarıldıkları anda silindi tarih, ikisi de arı iki insan olarak doğruldular. 
     Onu şirinlik yapmaya zorlayan bunca medyatik baskıya rağmen ellerini cebinden çıkarmayan Pınar’a ve kardeşine iyi şanslar 
     
     







Ne Olacak 


Antalyalı mutlu mu 


Yılmaz'ın telgrafı 


Sönükleşen pırıltının peşinde... 


Enflasyonda şampiyonuz 


Kusmak istiyorum... 


Kıbrıs’ta ileri adım 


Ablalar, kardeşler ve barbarlar 


İnsanların yüzü gülüyor 


Ben neyleyim maviyi, denizi 


</TEXT>
</DOC>
