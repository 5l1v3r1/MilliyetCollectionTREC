<DOC>
<DOCNO> 39968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/yazar/pulur.html </URL>
<DATE> 2001/09/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Deprem vergisi faize mi gitti 
</HEADLINE>
<TEXT>

          VERGİ almak kadar, alınan verginin nereye, nasıl harcandığı da önemlidir. 
     Alınan verginin nereye gittiği bilinmezse, istediğin kadar vergi topla, neye yarar 
     Haramzadenin kursağına girdikten sonra 
     Türkiye, bugün, hem doğru dürüst vergi alamamanın, hem de alınan verginin çarçur edilmesinin, çalınmasının, hortumlanmasının utancını yaşıyor. 
     
     MESELA, şu deprem vergisi ne oldu, yerine harcandı mı 
     Adapazarı'nda bir işadamı şöyle demişti 
     "Sayın Ecevit, toplanan 2 katrilyon lira verginin, deprem bölgesinde harcandığını söylüyor. Peki geri kalan 2 katrilyon lira ne oldu Deprem vergisinin 4 katrilyon olduğunu söylemişlerdi." 
     
     AYNI iddiayı, yuvarlak değil kesin rakamlarla CHP de yapıyor. 
     Onlar da deprem vergilerinin hesabını soruyorlar 
     "Deprem vergileri, mağdurlara değil, rantiyeye gitti. 
     Hükümet, deprem yaralarını sarmak için aldığı ek deprem vergilerinin yüzde 58.8'ini bütçenin faiz giderleri için tüketti." 
     
     PEKİ, CHP Ekonomi Masası bunu nereden çıkarıyor, bir kaynağı olmalı... 
     Var 
     "TC Maliye Bakanlığı Muhasebat Genel Müdürlüğü'nün açıkladığı resmi rakamlara göre, 17 Ağustos 1999 sonrası son iki buçuk yıllık dönemde, Hükümetin uygulamaya koyduğu ek deprem vergileri ile 3 katrilyon 496 trilyon lira gelir elde etti... 
     Ancak hükümet, depremin yarattığı yaraların sarılması, tahribatların giderilmesi amacıyla halkımızın büyük bir özveriyle ödediği vergilerden sağlanan gelirin 
     Sadece 1 katrilyon 441 trilyon liralık bölümünü, yani yüzde 41.2'sini deprem mağdurları için kullandı. 
     Geri kalan 2 katrilyon 55 trilyon liralık bölümünü, yani yüzde 58.8'lik bölümünü ise, bütçe açıklarının azaltılmasında, diğer ifadesi ile, toplam vergi gelirlerine oranı yüzde doksanın üzerine çıkan faiz borçlarını ödemek için kullandı..." 
     
     O insanlar, depremde evleri yıkılan açıkta kalan, eşini, işini, evladını kaybeden insanlar, üçüncü kışı da geçici konutlarda geçirmeye, yoksulluğu, imkansızlığı göğüslemeye çalışırken, onlar için toplanan verginin yarısından fazlasını, Erbakan Hoca'nın kulakları çınlasın "rantiyeciler"e faiz olarak dağıtmanın bir vebali olmalıdır. 
     CHP'nin bu iddiası, bu ülkede kendisini sorumlu hisseden herkes tarafından, başta Cumhurbaşkanı, siyasi partilerce araştırılmalıdır. 
     Ecevit, "deprem için toplanan vergiler, deprem bölgesine harcandı" diyordu. 
     Acaba bunu da biliyor muydu 
     Hem bilseydi, ne olacaktı ki 
     -------- 







Yine komplo teorisi 


Yanıtı Bahçeli verecek 


Koray Aydın istifa iki yazısı 


Damlalık ve kepçe 


Bir eylül günü 


Üniversiteyi kazandılar ama... 


Diyarbakır’da gerilim Urfa’da barış havası 


Umuda çağrı 


Güneşi balçıkla sıvamaya çalışanlar 


Deprem vergisi faize mi gitti 


Şanlıurfa GAP’ı gaptırmış 


Eller aya, biz yaya 


Siz de işlersiniz namus cinayeti ’ 


Bir cinayet kurbanının anatomisi 


Garih cinayetinin ipucu GAP’ta mı 


Üretimi unuttuk ekonomi rezil oldu’ 


</TEXT>
</DOC>
