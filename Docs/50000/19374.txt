<DOC>
<DOCNO> 19374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/son/soneko11.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti... 
</HEADLINE>
<TEXT>

     İMKB Ulusal-100 Endeksi, önceki kapanışa göre 376.31 puan artışla, 1. seansı 12,384.85 puandan tamamladı. 
     Hisse senetleri ortalama yüzde 3.13 oranında değer kazandı. Borsa'da, son iki gündür gerçekleşen satışların sonunda bugünkü ilk seansta piyasa, yönünü yeniden yukarı çevirdi. Seans açılışındaki satışlarla en düşük 11,838 puanı gören Endeks, sonrasında gelen tepki alımlarıyla sürekli yükselen bir eğri çizdi. Genele yayılan alımlarla ilk bir saat 12,238 puanla geçildi. 
     İkinci yarıda da artan işlem hacmiyle çıkışını sürdüren Endeks, kapanışa doğru seans içi en yüksek seviyesi olan 12,560 puanı gördü. Ancak, kar realizasyonlarıyla seans, 12,384.85 puandan tamamlandı. 
     Kapanışta mali endeks 539.10 puanlık artışla 17,355.46 puana, sınai endeksi 239.84 puanlık artışla 9,495.60 puana, hizmet endeksi de 283.00 puanlık artışla 7,524.06 puana yükseldi. Böylece mali grup hisseler, önceki kapanışa göre ortalama yüzde 3.21, sınai grubu hisseler yüzde 2.59, hizmet grubu hisseler de yüzde 3.91 oranında değer kazandı. 1. seansta işlem gören toplam 287 hisse senedinden 242'si değer kazandı. 12 hisse senedi değer yitirirken, 33 hissenin fiyatında ise değişiklik olmadı. Seansta, 472 trilyon 810 milyar 849 milyon liralık işlem hacmi oluştu. 1. seansta, Yapı Kredi Bankası, Akbank, Sabancı Holding, Koç Holding ve Vestel en yoğun işlem gören hisseler oldular. 







</TEXT>
</DOC>
