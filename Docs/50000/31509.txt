<DOC>
<DOCNO> 31509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/son/soneko06.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası Temmuz ve Ağustos'ta 1.3 milyarlık döviz satacak 
</HEADLINE>
<TEXT>

     Merkez Bankası, bu yılın Temmuz-Ağustos döneminde, toplam minumum 1.3 milyar dolarlık döviz satış ihalesi gerçekleştirecek. 
     Merkez Bankası, Temmuz- Ağustos dönemi döviz satış ihale programını açıkladı. 
     Döviz satış ihalelerinin 6 adedi Temmuz ayında gerçekleştirilecek,toplamı minimum 700 milyon doları bulacak. Ağustos ayında yapılacak döviz satış ihaleleri ise minimum 600 milyon dolar olacak. Açıklamaya göre Hazine, Temmuz -Ağustos ayları içinde Merkez Bankası üzerinden 2.5 milyar dolar kredi kullanabilecek. Hazine, Merkez Bankası'ndan kullanacağı 2.5 milyar doların yaklaşık 1.2 milyar dolarlık kısmını döviz olarak kullanacak olup, bu tutarın ''sterilize'' edilme gereği bulunmuyor. Geriye kalan yaklaşık 1.3 milyar dolar karşılığı ise Hazine tarafından TL olarak yurtiçi ödemelerinde kullanılacak. Bu çerçevede, Hazine'nin yurtiçi TL ödemelerinin yarattığı TL likidite fazlalığının çekilmesi amacıyla, Temmuz- Ağustos ayları içerisinde toplam minumum 1.3 milyar dolar tutarında döviz satış ihalesi gerçekleştirecek. 






</TEXT>
</DOC>
