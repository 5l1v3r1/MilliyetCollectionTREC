<DOC>
<DOCNO> 41527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/yasam/yas07.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bırakamıyorum diyenlere aşı’.. 
</HEADLINE>
<TEXT>

İngiliz bilim adamları sigara ve nikotin bağımlılığına son veren bir aşı geliştirdi 
     DIŞ HABERLER SERVİSİ 

     İlaç firması 'Xenova Group'un ürettiği TA-NIC adındaki aşıyı piyasadaki benzerlerinden ayıran en önemli özellik, nikotinin beyne ulaşmasını önlemesi. Çiklet ve deriye yapıştırılan bant gibi sigara bıraktıran ürünlerin, beyne nikotin yerine haz duygusu yaratan başka bir madde gönderdiğini ve tam olarak sonuç alınamadığını belirten şirket yetkilileri, bu nedenle sigara aşıları’ konusunda son derece iddialı. 
     Şirket başkanı David Oxlade, geliştirilen aşının kasa iğneyle verildiğini ve kana karıştığı için nikotinin beyne ulaşmasını anında önlediğini açıkladı. 
     Oxlade’ye göre böylece bağımlılığa yol açan nikotin etkisini gösteremiyor ve sigaradan keyif almayan tiryaki de bağımlılıktan kurtuluyor. Şimdilik test aşamasındaki aşı, doz ayarlamasından sonra piyasaya sürülecek. 
     



 YAŞAM 
















</TEXT>
</DOC>
