<DOC>
<DOCNO> 41164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/son/sontur08.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yener Yermez için polis üç gün ek gözetim süresi aldı... 
</HEADLINE>
<TEXT>

     İşadamı Üzeyir Garih'in katil zanlısı er Yener Yermez'in sorgusu için, İstanbul DGM'den 3 gün ek gözetim süresi alındı. 
     Garih'i Eyüp Mezarlığı'nda 2 hafta önce bıçakla öldürdüğü gerekçesiyle 4 Eylül 2001 Salı günü Kayseri'de yakalanarak İstanbul'a getirilen Yener Yermez'in sorgusu, Asayiş Şube Müdürlüğü'nde sürüyor. 
     Cinayet Büro Amirliği'nde tutulan Yermez'in sorgusunun devamı için, emniyet yetkilileri bugün İstanbul DGM'ye müracaat ederek ek gözetim süresi talep ettiler. 
     Talebi yerinde gören nöbetçi savcı, süre verilmesi için işlem dosyasını İstanbul Nöbetçi 4 No'lu DGM Yedek Hakimliği'ne gönderdi. 
     Yedek hakimlik de, Yermez'in sorgusu için emniyet birimlerine 3 gün daha ek gözetim süresi verilmesini kararlaştırdı. 
     Sürenin alınmasıyla İstanbul Asayiş Şube Müdürlüğü'nde 3 gün daha sorgulanacak olan Yener Yermez'in, 11 Eylül 2001 Salı gününe kadar soruşturmayı yürüten İstanbul DGM Cumhuriyet Savcılığı'na sevk edilmesi bekleniyor. 







</TEXT>
</DOC>
