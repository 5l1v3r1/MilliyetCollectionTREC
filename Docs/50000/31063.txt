<DOC>
<DOCNO> 31063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/guncel/gun01.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeditepe’nin mutlu günü 
</HEADLINE>
<TEXT>

Yeditepe Üniversitesi’nde eğitimlerini tamamlayan 833 öğrencinin diplomalarını aldığı törende duygusal anlar yaşandı 
     GÜLAY FIRAT İstanbul 

     Yeditepe Üniversitesi, önceki gün eğitimlerini tamamlayan 833 öğrencisini törenle mezun etti. Rektör Prof. Dr. Ahmet Serpil, İstanbul’da en fazla öğrencisi olan 6 üniversiteden biri olduklarını söyledi. Yeditepe Üniversitesi Mütevelli Heyeti Başkanı Bedrettin Dalan ise "Böyle bir üniversiteyi 15 yaşındayken planladım. Hayalime adım adım ulaştım. Bugün bu hayalim kuru bir üniversite kurmak değil, bu ülkede hep yabancı üniversiteye özen gösteren öğrencilere karşı, tepki olarak, gerçek milliyetçi üniversite kuralım ama temeli burada olsun ama kolları bütün dünyayı dolaşsın" dedi. 
     
     NATO’ya giden tez ödül getirdi 
     NATO’ya gönderdiği "Doğal Afetlerde Helikopter Kullanımı" konulu tezi ile başarı gösteren yüksek lisans öğrencisi Kara Pilot Yüzbaşı Ahmet Emin Çelik’e "onur ödülü" verildi. Çelik, ödülünü İstanbul Valisi Erol Çakır’dan aldı. 
     Bir operasyon sırasında gözlerini kaybeden ve üniversitede yüksek lisans yapan emekli Piyade Komando Yüzbaşı Erdil Yavuz’a da, Dalan tarafından "cesaret ve başarı ödülü" verildi. 
     Hukuk Fakültesi’nden mezun olan yeğeni Gönül Erdem de diplomasını Dalan’ın elinden aldı. Davetliler, ünlü mankenlerin katıldığı, Vural Gökçaylı’nın katkılarıyla Güzel Sanatlar Fakültesi’nin hazırladığı defileyi de beğeniyle izlediler. 
     



 GÜNCEL 













</TEXT>
</DOC>
