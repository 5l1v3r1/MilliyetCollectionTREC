<DOC>
<DOCNO> 47328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/son/sondun10.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD uçakları mülteci konvoyunu vurdu, 20 sivil öldü.. 
</HEADLINE>
<TEXT>

     Afganistan'daki Taliban yönetiminden bir yetkili, Kandahar kentine yönelik dün akşamki bombardımanda 20 sivilin öldüğünü öne sürdü. 
     ABD uçaklarının yanlışlıkla vurduğu konvoyun görüntüleri öğle saatlerinde dünya basınına ulaştı. Kamyonun çevresine saçılmış parçalanmış insan görüntüleri büyük tepki yarattı. 
     Taliban Enformasyon Bakanlığı yetkilisi Abdülhenan Himat, ABD'nin dün akşam Kandahar'daki hedeflere yönelik hava akınında 20 sivilin öldüğünü, bunların arasında 12 kişilik bir ailenin bütün üyelerinin de bulunduğunu söyledi. 
     Baktar haber ajansının müdürü olan Himat, 12 kişilik ailenin bir araçla kentten kaçmaya çalıştıkları sırada bomba isabet etmesi sonucu öldüklerini belirtti. 
     






</TEXT>
</DOC>
