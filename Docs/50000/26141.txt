<DOC>
<DOCNO> 26141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/ekonomi/eko05.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine’den altı ay vadeli ihale 
</HEADLINE>
<TEXT>

     Hazine, haziran ayının ikinci ihalesini bu hafta düzenliyor. Hazine Müsteşarlığı, yarın yapılacak altı ay 175 gün vadeli bono ihalesinde, minimum net 100 trilyon lira borçlanma öngörüyor. İhraç tarihi 13 Haziran Çarşamba olarak belirlenen bonoların geri ödemesi 5 Aralık tarihinde yapılacak. Yarın ihalesi yapılacak olan bono, 18 Nisan tarihinde satışı gerçekleştirilen bononun yeniden ihracı şeklinde olacak. Haziran ayı ihale programı çerçevesinde en son 5 Haziran Salı günü, üç ay 91 gün vadeli bono ihalesi düzenlenmişti. Bu ihalede 138.6 trilyon lira tutarında teklif kabul edilirken, brüt yıllık faiz yüzde 65.56, brüt bileşik faiz de yüzde 83.50 olmuştu. 
     
     9.3 katrilyon geri ödeme 
     Hazine’nin haziran ayının ilk yarısında iç borç geri ödemesi bulunmuyor. Hazine’nin, haziranda, 7 katrilyon lirası ana para, 2.2 katrilyonu da faiz olmak üzere toplam 9.3 katrilyonluk iç borç geri ödemesi bulunuyor. 
     



 EKONOMİ 

























</TEXT>
</DOC>
