<DOC>
<DOCNO> 47358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/son/soneko19.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı "Zikzaklar devam ederse ekonomi daha da aşağı gider" 
</HEADLINE>
<TEXT>

     Sabancı Holding A.Ş. Yönetim Kurulu Başkanı Sakıp Sabancı, ekonomi yönetiminin kararlı adımlar atması gerektiğini belirterek, ''eğer zikzaklı kararlara devam edersek, ekonomide gidişat, gideceği yer kalmadı ama daha da aşağı gider'' dedi. 
     Sabancı, Carrefoursa'nın 9. mağazasının açılışı için geldiği Bursa'da, gazececilerin son ekonomik ve siyasal gelişmelere ilişkin sorularını yanıtladı. 
     Cumhurbaşkanı Ahmet Necdet Sezer'in milletvekili özlük haklarını düzenleyen Anayasa maddesi değişikliğini referanduma götürülmesine ilişkin bir soru üzerine Sabancı, şunları söyledi 
     ''Bu konuda kararı politikacılar verecek. Sayın Cumhurbaşkanımız Bu iş yanlış oldu. Ücretlerin artışı yanlış oldu. Bunu siz değiştireceksiniz ama ben size bir zaman veriyorum diyor. Şu kadar zaman içinde siz bu işi halletmezseniz, halkı referanduma götüreceğim 
     diyor. Bunun benim hoşuma gider tarafı şurası. Herhangi bir meseleyi gündeme getirdiğimiz zaman ona bir tavan koymamız lazım, tavan. Şu kadar zamanda bu bitirilecek, yapılacak. Eğer bir tarih koymazsak. Bir gün bunu düzelteceğiz. Ne zaman Kısa zamanda. Bunlardan yorulduk kardeşim, yıllar boyunca ahdettik vahdettik yemin ettik. Enflasyonu şuradan şuraya indireceğiz gibi hedefler söyledik hiçbirini yapmadık, yapamadık. Eğer zikzaklı kararlara devam edersek, ekonomide gidişat, aşağıya gideceği yer kalmadı ama daha da aşağı gider.'' Sabancı, zaman hedefi koyma yönteminin başka alanlarda da uygulanması gerektini belirterek, şöyle devam etti ''Özelleştirme olacak, aylardır, yıllardır... Seneler uçup gidecek, yazık be bize ya... Bu nasıl özelleştirme Elin oğluna nazaran utanılacak yerde oturuyoruz. AB'ye girilecek varım, yokum. 10, 20, 30 sene konuşacağım. Çünkü tavanı yok. Vaadler kolay. Oy hesabıyla bunu yürütmek bizim hesabımıza girmiş. Ama aksiyonlar babayiğitlik, kararlar neticeler ister. Onun için önemli kriterlerden biri zamandır.'' ''Krizden çıkışın yolu nedir '' şeklindeki bir soruyu da Sabancı, ''Bir gün kafa kafaya verecekler siyasi partiler ve seçim kanununu değiştirecekler ondan sonra da seçime götürecekler'' diye yanıtladı. Sabancı, ''iktidar değişikliğine ihtiyaç var mı '' sorusu üzerine de ''Elbette kardeşim yeni ruh, yeni arayış, yeni insan istiyorum. Yeni yeni ruh. Benim yerime de birilerinin hazırlanması lazım. Ben Sakıp Sabancı, Sabancı Holding'den ayrıldıktan sonra kim benim yerime geçecek. Hazırlığımı yapıyorsam görevimi yapıyorum. Hazırlamıyorsam yazık olur'' dedi. 
     






</TEXT>
</DOC>
