<DOC>
<DOCNO> 28740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/son/soneko24.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakıfbank'a 200 milyon dolarlık uluslararası kredi... 
</HEADLINE>
<TEXT>

     Vakıfbank, uluslararası bankalardan 5 yıl vadeli, 200 milyon dolar tutarında kredi sağladı. 
     Vakıfbank'tan yapılan açıklamada, Westdeutsche Landesbank Girozentrale West LB Londra Şubesi'nin aracılık ettiği seküritizasyon kredisinin, 12 ay geri ödemesiz olarak planladığı bildirildi. 
     Açıklamada, West LB'nin 200 milyon dolar tutarında sağladığı seküritizasyon kredisinin tamamını garanti ettiği belirtilerek, ''iki finansal kriz geçirmiş Türk bankacılık sistemine, Türk ekonomisinin geleceğine ve Türkiye Vakıflar Bankası'nın finansal gücüne olan güveni teyid etmiş oldu'' denildi. 
     Uluslararası kredi derecelendirme kuruluşu Fıtch-IBCA'nın kredi işlemini ''BBB'' ile yatırım yapılabilir seviyede derecelendirdiği de ifade edilen açıklamada, Moody's'in ise 7 Haziran'da yaptığı açıklamada, Vakıfbank'ın notunu yükselteceğini duyurduğu hatırlatıldı. 
     Vakıfbank'ın sağladığı kredi programı ile ilgili anlaşmanın bugün Vakıfbank yetkililerince Londra'da imzalandığı bildirildi. 






</TEXT>
</DOC>
