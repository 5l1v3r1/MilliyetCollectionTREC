<DOC>
<DOCNO> 9262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/ekonomi/eko03.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İthalatta rekorlar yılı 
</HEADLINE>
<TEXT>

     EKONOMİ SERVİSİ 

     Kur sepetindeki artışın enflasyonun altında kalması, ekonomide 1999'da yaşanan 6.4 oranındaki düşünün ardından büyüme eğilimine girmesi ve yüksek petrol fiyatları nedeniyle ithalat 2000'de 32.7 gibi rekor düzeyde artarak 53 milyar 983 milyon dolara ulaştı. İhracatın yalnızca yüzde 2.8 yükselerek 27.3 milyar dolarda kaldığı 2000'de, dış ticaret açığı bir önceki yıla göre yüzde 89.1 oranında büyüyerek 26 milyar 658.6 milyon dolara ulaşarak rekor düzeye çıktı. 1999'da ihracat ithalatın yüzde 65.3'ünü kadar karşılayabilmesine rağmen, geçen yıl yüzde 50.6 ile ancak yarısı düzeyinde gerçekleşti. 
     2000'de petrol fiyatlarının çok yüksek seyretmesi nedeniyle 1999'da 2 milyar 754.9 milyon dolar olan ham petrol faturası, ithal edilen ham petrol miktarındaki azalmaya rağmen 2000 yılında 4 milyar 208 milyon dolara yükseldi. 
     2000'de Türkiye'nin en hızlı artan ithalat kalemlerinin başında yüzde 42.6 ile tüketim malları geldi. Geçen yıl Türkiye 7 milyar 220.9 milyon dolarlık tüketim malı ithalatı yaptı. 
     Aralık ayı dikkate alındığında ise, kasımda yaşanan kriz nedeniyle ithalat 4 milyar 292.3 milyon dolara geriledi. Aralık ithalatı 1999'un aynı ayına göre yüzde 3.2 oranında azaldı. Aralık ayı ihracatı ise iki aylık düşüş eğiliminden sonra yeniden yükselişe geçti ve 1999'un aynı ayına göre yüzde 1.9 oranında artarak 2 milyar 274.2 milyon dolar olarak gerçekleşti. Böylece aralıkta Türkiye dış ticaretten 2 milyar 18.1 milyon dolarlık açık verdi. Dış ticaret açığı yüzde 8.4 oranında azalırken ihracatın ithalatı karşılama oranı ise yüzde 50.3'ten yüzde 53'e çıktı. 
İhracat ithalatın yarısını karşılıyor milyon dolar  1999 2000 Değişim İhracat 26.587 27.324 2.8 İthalat 40.686 53.982 32.7 - Tüketim malları 5.062 7.229 42.6 - Sermaye malları 8.728 11.249 28.9 - Ara malları 26.568 35.327 33 Dış ticaret açığı - 14.099 - 26.658 89.1 İhracatın ithalatı karşılama oranı 65.3 50.6      
     


 EKONOMİ 















</TEXT>
</DOC>
