<DOC>
<DOCNO> 42017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/son/sontur12.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Belediye ihalelerine soruşturma Mustafa Albayrak gözaltına alındı... 
</HEADLINE>
<TEXT>

     İstanbul Büyükşehir Belediyesi'nden Albayraklar Şirketler Grubu'na verilen ihalelere ilişkin başlatılan operasyon kapsamında, Albayraklar A.Ş. Yönetim Kurulu Başkanı Mustafa Albayrak'ın da aralarında bulunduğu 13 yönetici gözlem altına alındı. 
     Büyükşehir Belediyesi'nden metro, ulaşım ve inşaat konularında Albayraklar Şirketler Grubu'na verilen ihalelerle ilgili soruşturma yürüten İstanbul DGM Cumhuriyet Başsavcılığı'nın talimatıyla harekete geçen İstanbul Organize Suçlar Şube Müdürlüğü ile Mali Şube Müdürlüğü'ne bağlı ekipler, Albayraklar'a bağlı şirketlere yönelik operasyon başlattı. 
     Operasyon kapsamında, Albayraklar A.Ş'nin Yönetim Kurulu Başkanı Mustafa Albayrak'ın da aralarında bulunduğu 13 yöneticiyi gözlem altına alan polis, bu kişilerin, ''İhalelere fesat karıştırmak'' ve ''Cürüm işlemek amacıyla teşekkül oluşturmak'' suçları yönünden sorgularına geçti. 
     Polisin, Albayraklar Şirketler Grubu'nun Topkapı'da bulunan merkezi ile çeşitli şubelerindeki incelemeleri ise sürüyor. 






</TEXT>
</DOC>
