<DOC>
<DOCNO> 43576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/22/yazar/yilmaz.html </URL>
<DATE> 2001/09/22/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Canı yananlar feryat ettiler 
</HEADLINE>
<TEXT>

     Kemal Derviş’in merkezden, ekonomideki yangını söndürmek üzere olay yerine intikalinin üzerinden altı ay geçti. 
     Biraz daha geri gidelim 19 Şubat krizinden beri sekiz ayı geride bıraktık. 
     Ekonomik krizle gündeme gelen özel sektör toplantıları bundan dört ay önce Rahmi Koç’un ev sahipliğinde başlayıp, periyodik olarak devam etti. 
     Döviz kurunda istikrarsızlık, yüksek faiz, işsizlik, yüksek enflasyon, borç yükü de devam etti... 
     Her ay düzenlenen patronlar zirvesinin beşincisinin ev sahipliğini, TÜSİAD Yüksek İstişare Konseyi Başkanı Bülent Eczacıbaşı üstlendi. 
     Hükümet dışı bu zirvenin ilk bakanı ise ekonominin dümeninde oturan Kemal Derviş oldu. 
     Patron - bakan buluşması için "Onlar eski arkadaşlar" diye ifade edilen kaba yoruma tümüyle katılmıyorum ve o nedenle de Eczacıbaşı’na soruyorum 
     "Neden Derviş’i davet ettiniz " 
     "Herkesin canı yanıyor, doğrudan görüşlerin aktarılmasının yerinde olacağını düşündük" diyor. 
     İş dünyası burnundan solurken, Eczacıbaşı’nın ifadesiyle "Açık sözlü bir tartışma ortamı" için dost ellere de ihtiyaç duyulmuş olabilir. 
     Zirveyle ilgili isimsiz ve yorumsuz izlenimler de aldım. 
     Aldığım bilgileri genellleştiriyorum 
     "Özel sektörde 19 Şubat krizinden beri iyileşme sağlanamadı..." 
     
     Tek ses yok 
     Patronlar zirvesi oluşturulurken amaç, sorunları tek ses halinde kamuoyuna yansıtmak olsa da, kriz ortamında buna olanak olmadığı görülüyor. 
     Zirvenin isimlerini sayıyorum 
     Rahmi Koç, Sakıp Sabancı Bu kez Cannes’ta olduğu için katılamadı , Rifat Hisarcıklıoğlu, Tuncay Özilhan, Hüsamettin Kavi, Refik Baydur, Aydın Doğan, Ersin Özince, Mehmet Ali Yalçındağ, Mustafa Koç, Ömer - Ali Sabancı, Ferit Şahenk, Ömer Dinçkök, Tuğrul Kutadgobilik, Mehmet Emin Karamehmet... 
     Bu tabloda finansı temsilen Özince, çalışma dünyasını temsilen Baydur, sanayicileri temsilen Kavi, iş dünyasını temsilen Hisarcıklıoğlu ve bizzat sanayinin kendisini temsilen patronlar yer alıyor. 
     Toplantıların ayrıntılarına girmekten kaçınan Eczacıbaşı’na sorulacak tek soru kalıyor geriye 
     "Uzlaşma var mı, uzlaşma " 
     "Karşılaştığımız sorunlar öne çıktı. Bir kararla ayrılmadık" diyor. 
     
     Adını koydular 
     Londra temaslarından izlenimlerle yemeğe gelen Derviş, yüzünü olası terör savaşına dönmüş bütçe rakamlarını patronların yüzlerine karşı dile getiriyor. 
     Derviş toplantıda göreceli de olsa bir düzelme beklentisini hakim kılmaya çalışıyor. 
     Türkiye atılım yapmaktan uzak bir ortam içinde olsa da, krizden çıkış sürecine girildiğini, gelecek yıl büyümenin küçük de olsa olacağını, enflasyonda düşüş yaşanacağını, ağustos ayından itibaren döviz kurunda yaşanan belirginliğin, savaş krizi ile bozulduğuna dikkat çeken Derviş’i dinleyen patronların ağzını bıçak açmıyor. 
     Toplantıdan çıkan tek karar sanırım, patronlar zirvesine takılan isim. Eczacıbaşı bu grup için "İş Çevresi Grubu" adını kullanmaya başladı. 
     Zaten medyada kendilerine takılan "Süper patronlar" adından hiç memnun kalmamışlardı. 
     Süper lafı artık tehlikeli. "Süperman" var, "Süper güç" var, aklımıza binbir türlü şey geliyor, Allah etmeye... 
     Ne gereği var şimdi bu tuhaf Amerikanca laflara. 
     Biz evimizde, ailecek oturuyor derleşiyoruz, süüüüpeeer anlaşıyoruz. 
     
     







Ecevitler 


Musevi bayramı.. 


Ecevit'in Bush'a önerisi 


Terör çağında terörist ve düşman devlet... 


İnsanlar ve çakallar 


New York'ta bir pazar 


Bülent Tanör vakası 


Türkiye birinci raundu atladı... 


Hakem kararıyla mağlup sayılmak 


Demirbank’ta yeni dönem ’ 


Biraz da biz aynaya bakalım... 


Doğu'da organize sanayi 3 


Kapılar kapanıyor Köpekler, sahipler ve halklar 


Çağdaş değiliz 


Laiklik Amerikan usulü.. 


Her ilin derdi başka 


Canı yananlar feryat ettiler 


</TEXT>
</DOC>
