<DOC>
<DOCNO> 41612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/son/sonspo06.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Michael Jordan basketbola dönüyor... 
</HEADLINE>
<TEXT>

     Basketbolun efsanevi isimlerinden Michael Jordan, pofesyonel basketbol yaşantısına döneceğini, ancak bunun 10 gün içinde kesinlik kazanacağını açıkladı. 
     Sahibi olduğu restoranın önünde muhabirlerle yarım saatlik bir görüşme yapan Jordan, gülümseyerek yaptığı konuşmasında, ''Bunu yalnızca basketbol aşkı için yapıyorum. Başka bir şey için değil. Yalnızca basketbol aşkı'' dedi. 
     Chicago Bulls'un yıldızı, takımının üst üste 3 yıl şampiyon olmasından sonra 1993 yılında basketbolu bırakarak profesyonel beyzbol yaşantısına girdi, ancak 2 yıl aradan sonra 1995 yılında tekrar basketbola dönerek Chicago Bulls formasıyla play-off turlarında mücadele etti. Bulls'da yine üst üste 3 yıl şampiyonluk gören Jordan, 1998 yılında aktif sporculuk yaşamını noktaladığını açıkladı. 
     Michael Jordan, Chicago Suns-Times ve cnnsi.com'un muhabirleriyle yaptığı bu sohbette, 10 gün sonra Washington D.C'de yapacağı basın toplantısında kararını açıklayacağını bildirdi. 
     Basketbola dönüş planları yapan Jordan, 5 ay önce NBA Ligi takımlarından Washington Wizards'la birlikte yaptığı antrenmanlarda kendini denemiş, dizindeki problemin ona etkileyip etkilemediğine bakmıştı. 
     Ünlü basketbolcunun basketbolu bırakmasında babasının öldürülmesi olayının da etkisi olmuştu. 
     
     







</TEXT>
</DOC>
