<DOC>
<DOCNO> 45936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/son/sondun25.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Milano'daki uçak kazasında ölenlerin cesetleri teşhis edilemiyor 
</HEADLINE>
<TEXT>

     İtalya'nın Milano kentindeki Linate Havaalanı'nda dün meydana gelen uçak kazası sonrası cesetler teşhis edilemiyor. 
     Kazada hayatını kaybeden 118 kişinin 106'sının cesetlerine ulaşılırken, bunlardan sadece 33'ünün kimliğinin tespit edildiği bildirildi. 
     Kaza sırasında meydana gelen patlamalar ve yangın nedeniyle cesetlerin tanınmaz halde olduğu söyleniyor. 
     Linate Havaalanı'nın kazadan dolayı bugün de 18.00'e kadar kapalı tutulacağı açıklandı. 
     Havaalanında yer radarının 7 yıldır bozuk olduğunun ve onarılmadığının ortaya çıkması ise büyük tepkilere yol açtı. 
     İçişleri Bakanı Claudio Scajola, ''2000 yılında İtalya'da bu tip bir kazanın meydana gelmesi utanç verici'' dedi. 
     Kazanın en büyük sebebi olarak uçağın Alman pilotu gösterilirken, pilotun kuleden verilen talimata uymadığı ve piste çıkması gereken yerden çıkmadığı öne sürülüyor. 
     Sis ve radar eksikliğinin de etkisinin olduğu ifade edilen kazada İskandinav Sas Havayolları'na ait MD-87 tipi bir yolcu uçağı, azami hızla kalkışa geçeceği sırada önce, pistin kesiştiği yoldan çıkan küçük tip uçağa daha sonra da pisten çıkarak kargo binasına çarpmıştı. 
     






</TEXT>
</DOC>
