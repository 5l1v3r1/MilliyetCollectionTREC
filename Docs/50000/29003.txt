<DOC>
<DOCNO> 29003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/ekonomi/eko14.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası, 2001’de 9.6 milyar dolar satacak 
</HEADLINE>
<TEXT>

     ANKARA Milliyet 

     Merkez Bankası, "dövize yönelenlerin zararlı çıkacağı"nı ima eden bir açıklama yaptı. Bankadan yapılan yazılı açıklamada, para programında aşırı dalgalanmalar dışında döviz piyasalarına müdahalenin olmadığı anımsatıldı. 
     Döviz satışlarının, net uluslararası rezervler hedefi dikkate alınarak, IMF tarafından Hazine’nin kullanımı için vereceği miktar ile ilişkilendirilmiş olduğu da anımsatılan açıklamada, şöyle denildi 
     
     Satış önceden duyurulacak 
     "Diğer bir deyişle Merkez Bankası, kredinin Hazine kullanımına sunulan bölümünün Hazine’ce kullanımı sonucunda, iç piyasaya verilen TL likiditenin piyasadan çekilmesi için kullanılmaktadır. Bu çerçevede 2001 yılında satılabilecek döviz miktarı 9.6 milyar dolardır." 
     Açıklamada, bu çerçevede, 2001 Temmuz başından itibaren yapılacak döviz satışları ve zamanlarının önceden piyasalara duyurulacağı kaydedildi. Merkez Bankası, son dört günde sattığı döviz miktarının 1 milyar 26 milyon dolar olduğunu da bildirdi. 
     



 EKONOMİ 































</TEXT>
</DOC>
