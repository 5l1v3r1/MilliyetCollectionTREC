<DOC>
<DOCNO> 5321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/yazar/okur.html </URL>
<DATE> 2001/02/03/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
"Sümer Yatırım" tamam, diğerleri kapatılıyor 
</HEADLINE>
<TEXT>

     Olan oldu. 
     23 bin küçük yatırımcının elinde kalan Esbank ve Yaşarbank hisseleri, SPK ve İMKB'nin kotundan çıkartılıyor. Geçmiş olsun. 
     Bu durumda ne yapılacak 
     Çözüm belli 
     Bankalar Kanunu'nun 14'üncü maddesinde bir değişiklik yapılmadığı takdirde, bu hisseler için kimse bir şey yapamaz. Ayrıca 13 bin Demirbank yatırımcısını da benzer bir sonun beklediğini söyleyelim. 
     Kısacası şu an SPK ve İMKB'nin bu hisse senedi sahipleri için yasal olarak bulabileceği bir çözüm yolu yok. 
     Adres belli 
     Bankacılık Düzenleme ve Denetleme Kurumu... 
     Hukuk, her şeyin üstünde. 
     Bankalar Kanunu'nun 14'üncü maddesine bir bakalım 
     Kanunun üçüncü maddesinin d bendi 
     "Kurum bir bankanın, faaliyetine devamının mevduat sahiplerinin hakları ve mali sistemin güven ve istikrarı bakımından tehlike arzettiğini, tespit ettiği takdirde, kurul, en az beş üyesinin aynı yöndeki oylarıyla alınan kararla temettü hariç ortaklık hakları ile bankanın yönetim ve denetimini fona devretmeye veya bankacılık işlemleri yapma ve veya mevduat kabul etme iznini kaldırmaya yetkilidir." 
     Buyrun, ne diyeceksiniz Hisse senedi sahipleriyle ilgili bir detay var mı 
     Yok elbette. Başlangıçta yapılacak iş çok basitti. Sonuçta bankalar faaliyetini sürdürdüğüne göre bir süre sonra işlem sıraları da açılabilirdi. Olmadı. Ve bu noktaya gelindi. Şimdi Bankacılık Düzenleme ve Denetleme Kurumu "Bankalar Kanunu"nda değişiklik yapılması için çalışıyor. Hem bu sorunun çözümü, hem ihtisas mahkemelerinin çalışmasıyla ilgili yapılacak bu değişikliklerin içeriğini öğreneceğiz. 
     
Eylem planı hazırlanıyor      Bizim görüşümüz, "ihtisas mahkemeleriyle" yapılmak istenen değişikliklerde elbette hükümetin tavrı çok önemli. Ancak işin özü "Amme Alacaklarının Tahsili" meselesine gelip dayanıyor. 
     Peki, diyelim ki, Bankacılık Üst Kurulu "ihtisas mahkemeleri" konusunda gerekeni yaptı. Ya sermaye piyasası ayağı 
     Oraya bakan yok, bilesiniz. Sadece sermaye piyasası mı Hayır, leasing, factoring şirketleri, onlar için ne olacak 
     Sonuçta söylenecek söz belli 
     Banka sahiplerinden alacak ya da kredi alacakları konusunda açmaza düşüldüğünde çözüm aramak çare mi Elbette başlangıçta işlerin bu noktaya gelmesini önleyecek sistemi kurmak önemli. 
     Bakınız, Sümerbank çatısı altında birleşecek olan Yaşarbank, Yurtbank, Egebank, Bank Kapital'in bu çatıda hisse oranı ne olacak Veya bazı bankalar tasfiye mi edilecek Bilmiyoruz. Ancak 
     Diyelim ki siz, yabancı yatırımcısınız, 
     Ve bu bankayı almaya karar verdiniz. Eh, Yaşarbank'ın bir bölüm hissesi de halka açık 
     Bu durumda ne olur Veya bir yabancı yatırımcının elinde Yaşarbank hisse senedi var 
     Ne yapılacak 
     Belli değil. Bildiğimiz bu detayların üzerinde çalışılıyor. Fakat 20 Şubat'a kadar tüm bu detayları halletmek öyle kolay değil. 
     Unutmadan söyleyelim, bu beş bankanın yatırım şirketleri var. 
     Ege Yatırım, K Yatırım, Yurt Menkul, Yaşar Yatırım bu durumda Sümer Yatırım'ın çatısı altında toplanacak. Ve diğer şirketler kapatılacak. Çalışanların çoğuna da yol görünecek. 
     SPK, şimdi yatırım şirketlerinin durumuyla ilgili bir eylem planı hazırlıyor. Şirketlerin aktif ve pasifleri birleşecek. Bu durumda da işlemleri durdurulacak. Ancak bazı ortakların üzerinde ihtiyati tedbir kararı var Kurulun da bu ihtiyati tedbiri kaldırması gerekiyor 
     Ya yatırımcılar Onların kaygıya kapılmasına gerek yok, çünkü yatırımcıların hisseleri Takasbank'ta ve Takasbank çalışıyor, bilesiniz... 
     
     





İkinci aşama 


Dışpolitika berbat 


Nasret Finans... 


'Dokununulmazlık zırhı kaldırılmalı' 


Önemli olan parmak 


Devlet Bahçeli inandırıcı olmak istiyorsa... 


Siyasetin silahı 


Kadınların beş ahret sorusu 


Sezer'in YÖK kuşatması 


Üniversiteler kimin umurunda 


Bir tartışmanın ortaya koyduğu 


Yaptırımlara dikkat... 


"Sümer Yatırım" tamam, diğerleri kapatılıyor 


Koçaryan'ın oltası... 


Körfez'de Ecevit farkı 


Bir öküzün itirafı 


Mikro kredi ABD'de var, bizde yok 


Sıfırdan milyoner olanlar 


</TEXT>
</DOC>
