<DOC>
<DOCNO> 38220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/yazar/sazak.html </URL>
<DATE> 2001/08/21/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Depremin vurduğu gençlik 
</HEADLINE>
<TEXT>

     Milliyet TIR'ıyla deprem bölgesine yaptığımız gezi sorunları yerinde tespitin ötesinde halkın sesini Ankara'ya duyurma açısından "serbest kürsü" işlevi gördü. 
     Adapazarı'nda valilik, Atatürk Bulvarında geçen yıl olduğu gibi 16 - 17 Ağustos'ta depremzedelerin sorunlarını tartışacağı açıkhava toplantısına izin vermemiş. Kente girdiğimizde İzmit ve Gölcük'te hissedilenin ötesinde güvenlik önlemi dikkati çekiyordu. Olası korsan gösterilere, yürüyüş ve protesto eylemlerine karşı sivil ekipler görev yapıyordu. Bir provakasyondan korkuluyor olmalıydı. Ancak böyle bir ihtimal, 17 Ağustos'un yıldönümünde Adapazarı gerçeğinin medya kanalıyla Türkiye genelinde tartışılmasını engellememeliydi. Vatandaşlar haklı olarak bu konudaki serzenişi bir dilekçeyle valiliğe bildirdiler. 
     Yerel yöneticiler sorunları deprem bölgesine hapsederek çözmeye çalışmakla hata yapıyorlar. 
     Halkı devreye sokarak "sivil toplum örgütleri"nin Ankara üzerindeki baskısını artırsalar daha etkin olmazlar mı 
     Örneğin Adapazarı halkındaki "terkedilmişlik" duygusunu ortadan kaldırmanın yolu kentin sorunlarını "yurttaş inisiyatifi"yle birlikte çözmekten geçiyor. Hafta sonu tozdan topraktan geçilmeyen yolların halini yağmurdan sonra düşünebiliyor musunuz Vatandaş haklı olarak soruyor 
     "Yollar ne zaman asfaltlanacak Su, kanalizasyon ve telefon hatları için defalarca kazılan kentteki taşeron soygununa kim dur diyecek Evlerimizde korkusuzca ne zaman uyuyabileceğiz " 
     Bir hanım ağlayarak sordu "Siz hiç ışık saydınız mı Aylarca komşu evlerin ışıklarını gözledik. Yanan her lamba hayata dönüşü müjdeliyordu. Bu depresyona ilaçla dayandık " 
     Adapazarı, Gölcük'ün savaştan çıkmış görüntüsüyle 17 Ağustos travması nasıl aşılır 
     Deprem en çok gençleri vurmuş. Geleceğe dönük umutlar kararmış. Aysen Hanım, oğlu Okan Balcıoğlu'yla geldi. 26 yaşındaki iç mimarın Gölcük'teki bürosu yıkılmış, aile prefabrikte yaşıyor. Bağ - Kur'a olan 1.5 milyar borcu ertelenmiyor. Annesi "Hiç olmazsa başımızı soktuğumuz evden atmasalar, devlet buraları kiracılara verse ne olur " diye yakınıyor. 
     Okan gibi niceleriyle dertleştik... Dilek, Umut,e - mail gönderen Sinem Hepsi çöken sistemi, "devlet"i sorguluyor. İşsizlik, parasızlık kol geziyor. Açlık sınırının altındaki emekli maaşıyla daha ne kadar dayanabileceğine isyan ediyor Kıbrıs Gazisi Hasan Çetinkaya. 
     Adapazarı'nın depreme dayanıksız zemini Ankara'ya bağlanan umutları da dibe çekiyor. 
     MGK bir ulusal güvenlik sorunu olarak "deprem bölgesi"ni niye gündemine almıyor Soyut tehlikeler yerine "sosyal patlama" riskini tartışmak daha öncelikli değil mi Marmara SOS veriyor. 
     
     







Ulusal güvenlik ve AB 


Bostancıoğlu’nun koltuğu sarsıldı 


Ata’yı kopyalasınlar 


Tevbih günü 


TIR'da dış politika 


Ulusal güvenlik ve MGK toplantısı 


Onlar artık üniversite şehri olmak istiyor... 


Depremin vurduğu gençlik 


Krizin uğramadığı kent 


Ölçü üretim ve istihdam 


İşte at işte meydan 


Dost acı söyler 


</TEXT>
</DOC>
