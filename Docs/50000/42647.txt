<DOC>
<DOCNO> 42647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/son/sonspo08.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Barcelona kupa zengini 
</HEADLINE>
<TEXT>

     Fenerbahçe'nin Avrupa Şampiyonlar Ligi'nde yarın karşılaşacağı FC Barcelona'nın müzesinde adeta yok yok. 
     İspanyol ekibi, kurulduğu 1899'dan bu yana 16 kez lig, 24 kez de İspanya Kupası'nı müzesine götürdü. FC Barcelona ayrıca, 1992'de Avrupa Şampiyon Kulüpler Kupası'nı kazanırken, 4 kez Avrupa Kupa Galipleri Kupası, 3 kez Avrupa Fuar Şehirleri Kupası, 2 kez de Avrupa Süper Kupası'na sahip oldu. 
     FC Barcelona, Avrupa Şampiyonlar Ligi'nde kurulduğu 1992-93 sezonundan bu yana 50 maç yaptı. Bu maçların 23'ünü kazanan Katalan ekibi, 14 kez berabere kaldı, 13 kez de sahadan yenilgiyle ayrıldı. 
     
     Avrupa'da 330 maç 
     İspanya'nın güçlü ekibi FC Barcelona, Avrupa Kupaları'nda bugüne dek 330 maç yaptı. 
     FC Barcelona, 330 maçın 177'sini kazanırken, 74 beraberlik, 79 de yenilgi aldı. Katalan ekibi, Avrupa kupalarında attığı 665 gole karşılık, filelerinde 368 gol gördü. 
     
     Türk takımları 
     FC Barcelona, Avrupa kupalarında Türk ekipleriyle bugüne dek 8 maç yaptı. 
     Katalan ekibi, 8 maçın 4'ünü kazanırken, 3 kez yenildi, 1 kez de berabere kaldı. Galatasaray ile 4, Trabzonspor ve Beşiktaş ile de 2'şer kez karşılaşan FC Barcelona, 18 gol atıp, 9 da gol yedi. 
     Türk ekipleriyle FC Barcelona'nın yaptığı maçlar ve sonuçları şöyle 
     
Türk takımları ile yaptığı maçlar Sezon Kupa Rakip Sonuç 1990-91 Kupa Galipleri Trabzonspor 0 - 1 1990-91 Kupa Galipleri Trabzonspor 7 - 2 1993-94 Şampiyonlar Ligi Galatasaray 0 - 0 1993-94 Şampiyonlar Ligi Galatasaray 3 - 0 1994-95 Şampiyonlar Ligi Galatasaray 2 - 1 1994-95 Şampiyonlar Ligi Galatasaray 1 - 2 2000-01 Şampiyonlar Ligi Beşiktaş 0 - 3 2000-01 Şampiyonlar Ligi Beşiktaş 5 - 0      
     
     Kadrosunda 15 yabancı futbolcu var 
     FC Barcelona'nın yeni sezonda kadrosunda tam 15 yabancı futbolcu bulunuyor. 
     Hollanda Milli Takımı'nın etkili oyuncuları Frank de Boer, Marc Overmars, Philip Cocu, Patrick Kluivert ve Michael Reiziger, FC Barcelona'nın başarısı için ter dökerken, Brezilyalı Rivaldo ve yeni transferler İtalyan Coco, Arjantinli Saviola da Katalan ekibinin dikkat çeken oyuncuları arasında yer alıyor. 
     FC Barcelona'da, 5 Hollandalı, 4 Brezilyalı, 2'şer Fransız ve Arjantinli, 1'er de İsveçli ve İtalyan futbolcu forma giyiyor. 
     FC Barcelona'nın 2001-02 sezonu kadrosu şöyle 
     Kaleciler Roberto Bonano Arjantin , Richard Philippe Dutruel Fransa , Jose Manuel Reina, Victor Valdes Arribas. 
     Savunma Fernandez Antuna Abelardo, Frank De Boer Hollanda , Carles Puyol, Michael Reiziger Hollanda , Barjuan Sergi, Patrik Andersson İsveç , Phlippe Christanval Fransa , Fernando Corbacho Navarro, Presas Zenom Oluguer. 
     Orta Alan Philip Cocu Hollanda , Gabriel Garcia De La Torre, Gerard Lopez, Luis Enrique Martinez, Xavier Fernandez, Francesco Coco İtalya , Fabio Rochenback Brezilya , Roberto Trashorres Gayaso. 
     Forvet Rivaldo Vitor Bolba Brezilya , Marc Overmars Hollanda , Daniel Garcia, Patrick Kluivert Hollanda , Perez Munoz Alfonso, Pedro Javier Saviola Arjantin , Thiago Motta Brezilya , Deiberson Mauricio Geovanni Brezilya , Macedo Da Silva Rodilla. 
     Teknik direktörlüğünü Carlos Rexach Cerda'nın yaptığı FC Barcelona, maçlarını 98 bin 110 kişi kapasiteli Nou Camp Stadı'nda oynuyor. 







</TEXT>
</DOC>
