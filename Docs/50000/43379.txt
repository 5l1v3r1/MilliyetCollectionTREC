<DOC>
<DOCNO> 43379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/yazar/cemal.html </URL>
<DATE> 2001/09/21/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Saddam Hüseyin'i vurmak da gündeme gelirse... 
</HEADLINE>
<TEXT>

     İkinci Dünya Savaşı ve sonrasında Amerika'nın ünlü komutanlarından General George C. Marshall'ın bir sözü var. 
     Diyor ki 
     "Askeri hedefi doğru tespit edersen, stratejiyi bir teğmen de yazabilir." 
     ABD, hedefini doğru saptadı mı 
     Terörizm değil mi 
     Peki ama adres nedir 
     Bin Ladin ve Afganistan değil mi 
     İyi de bu hedefin Amerika'yı kesmeyeceği anlaşılıyor. ABD Savunma Bakanı Rumsfeld, Afganistan'da vurmaya değer fazla bir şey olmadığını söylüyor. Başkan Bush'un ise deve kıçına tanesi 5 milyon dolarlık füzeleri atmanın hesapsız olacağını belirten sözleri var. 
     Anlaşılan o ki, hedef konusunda Amerikan yönetiminin kafası karışık. 
     Yanlış anlaşılmasın. 
     Afganistan'dan başlayarak mutlaka vuracak Amerika. Hem de en ağır şekilde. Öncelikle Amerikan kamuoyunda açılan yarayı sarabilmek için yapacak bu saldırıyı. 
     Ancak mukabelenin zamanlaması, şiddeti ve kapsamıyla ilgili olarak Washington'da farklı görüşler su yüzüne çıkmış durumda. Türkiye'yi de yakından ilgilendiren bu görüş ayrılıkları dünkü New York Times'da yer aldı. 
     Habere göre, Pentagon'da başını ABD Savunma Bakanlığı'nın iki numarası Paul Wolfowitz'in çektiği bir grup, yalnız Afganistan'ın değil, onunla birlikte iki hedefin daha vurulmasını öneriyor 
     Irak'la Bekaa Vadisi. 
     Başkan Bush yönetimi, Saddam Hüseyin'den kurtulmayı zaten gündemine almış durumda. Bu fırsattan istifade Irak'ın vurulmasını isteyenler şimdi bastırıyor. 
     Bu arada ilginçtir 
     Irak istihbaratıyla Usame Bin Ladin arasındaki bazı bağların saptandığına dair haberler de, resmi ağızlardan olmasa da medyaya sızdırılmaya başladı. 
     Bekaa'ya gelince... 
     Hala Suriye'nin denetiminde olan Lübnan'daki bu 'terör vadisi'nde bir zamanlar PKK kampları vardı. Öcalan da burada barınmıştı. Bekaa'nın vurulmasının, öyle anlaşılıyor ki, terörizmle mücadele açısından Pentagon'dakilerin gözünde simgesel bir anlamı var. 
     Petnagon'daki bu grup, Amerikan karşı saldırısının en geniş kapsamlı ve ölümcül olarak derhal yapılmasını savunurken, Amerikan Dışişleri Bakanlığı'nda daha değişik bir hava esiyor. 
     Dışişleri Bakanı Powell, karşılık verilmeden önce diplomatik ortamın özenle hazırlanmasını istiyor. Bağlantısı tam ortaya çıkarılmadan Irak'ın hedef listesine alınmasına taraftar değil. Bush yönetiminin oluşturmaya çalıştığı uluslararası koalisyonun bu yüzden bozulacağını, Batı yanlısı Arap ülkelerinin de çok zorda kalacağını düşünüyor. 
     ABD Dışişleri Bakanlığı, saldırı öncesi diplomatik zemininin oluşturulması için Filistin sorununda da bazı gelişmelerden yana. Bu açıdan kalıcı bir ateşkesle, Arafat - Şaron diyaloğu üzerinde duruyor. Böylece Suudiler başta olmak üzere Körfez ülkelerinin, Mısır ve Ürdün'ün, yani Batı taraftarı Arap ülkelerinin kendi kamuoyları karşısında rahatlacağını düşünüyor Amerikan Dışişleri... 
     
     Saddam Hüseyin'li sorular... 
     Peki Ankara ne düşünüyor 
     Kafası karışık olanlar var 
     Ancak, terörizmden bugüne kadar fena halde çekmiş bir Türkiye'nin, terörizmle yapılacak gerçek bir mücadeleye, yani çifte standartlara yer vermeyen uluslararası bir işbirliğine duyarsız kalması elbette düşünülemez. 
     Çünkü terörün köklerini kurutmak, Türkiye'nin her alandaki çıkarlarına uygun düşer. 
     Nitekim, Çankaya Köşkü'nde dün Cumhurbaşkanı Sezer'in başkanlığında yapılan 'devlet zirvesi'nden sonra yayımlanan bildiride de, Türkiye'nin teröre karşı özellikle ABD ile işbirliği ve dayanışma içinde olacağı belirtildi. 
     Son olarak bazı sorular 
     Peki ya Türkiye, Irak'ın Amerika tarafından vurulması da gündeme gelirse ne yapacak Saddam Hüseyin'in Bağdat'ıyla bundan sonra dans edebilir mi Ankara Saddam'dan kurtulmak, Türkiye'nin de çıkarına değil mi Ankara için doğrusu, Saddam sonrasını da şimdiden hesap etmeye başlamak mı 
     Bunlar da bir başka yazı konusu... 
     ---------------- 
     Financial Times, 17 Eylül 01 
     
     







Taliban ve İslam 


Bir Meclis ki... 


Başbakanlık'ta durum 


Saddam Hüseyin'i vurmak da gündeme gelirse... 


Sandık takvimi 


Gülen insanlar kenti 


Ne cengaverlik ne de pısırıklık 


Adres değişiyor mu .. 


Aynadan şiddet görüntüleri yansıyordu 


Gözümüz aydın 


Hırsızlar, işkence ve işkenceciler üzerine 


Timsahın kuyruğunu tutmak... 


Doğu'da organize sanayi 2 


On üçüncü ulus temizlenecek 


Tekirdağ üretmiyor 


</TEXT>
</DOC>
