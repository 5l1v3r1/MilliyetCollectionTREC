<DOC>
<DOCNO> 9478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/spor/spo04.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümer, Yılmaz’a patladı 
</HEADLINE>
<TEXT>

     TRABZONSPOR’da eski başkan Mehmet Ali Yılmaz’ın "beceriksiz" diye eleştirdiği Başkan Özkan Sümer sert çıktı. Sümer, "Bu kulüp Yılmaz’a 20 yıl tahammül etti. Her şeyi bozmuş, yıkmış, parçalamış bir insan. İki aylık bir yönetime bile tahammül edemiyor. Bize Dünya’dan el etek çeken bir takım bıraktı. Kulübü 30 milyon dolarlık bir borç batağına sürekledi" dedi. 
     SÜMER, "Yıllar önce ayrılan futbolculara hala borç var. Bu ne kadar saygınlıktır, varın siz düşünün" diye konuştu. Sümer, şöyle devam etti "Futbolcuları toplumun önüne atma işi, onun becerisidir. Basının önünde oyuncuları aşağılayacak kadar tutarsız davranmıştır. Ondan toplum bilinci Trabzonspor’u geri aldı. Bizi parçalamaya ve yıldırmaya çalışıyor." 
     
     Zafer sakatlandı 
     Trabzon’un dünkü çalışmasında Zafer’in omuzu çıktı. Doktor Ahmet Çağlar’ın kolunu bandaja aldığı genç futbolcu, daha sonra hastaneye kaldırıldı. Zafer’in, Gençlerbirliği maçında oynamayacağı açıklandı. 
     
     Rekor ceza 
     TRABZONSPOR’a geri dönen Lange’ye yönetimin en az 100 milyar lira ceza kesmeyi düşündüğü öğrenildi. Bu kararda iç disiplin yönetmenliğindeki "Bir çalışmaya izinsiz ve mazeretsiz çıkmayan futbolcuya en az 3 milyar lira ceza verilir" maddesi göz önüne alınacak. Lange, 30’un üzerinde antrenmana çıkmamıştı. 
     


 SPOR 



























</TEXT>
</DOC>
