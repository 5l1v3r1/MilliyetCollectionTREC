<DOC>
<DOCNO> 10887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/son/sonspo16.html </URL>
<DATE> 2001/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Birinci Ligi'nde son durum 
</HEADLINE>
<TEXT>

     Birinci Futbol Ligi'nde 24. hafta maçlarının ardından Fenerbahçe, 57 puanla liderliğini sürdürdü. 
     35 golün atıldığı ligin bu haftasında, lider Fenerbahçe, Antalyaspor ile kendi sahasında yaptığı mücadelede, zaman zaman zorlanmasına karşın 2-1 galip gelerek, puanını 57'ye çıkardı ve zirvedeki yerini korudu. 
     1 maç eksiği olan Galatasaray, yine kendi sahasında Gençlerbirliğikarşısında bir ara yenik duruma düştüğü maçta, 3 puanı 2-1'lik skorla alırken, Rumen yıldızı Hagi'nin kırmızı kart görmesinden sonra yaptığısportmenlik dışı hareketler, spor kamuoyunda hayli tartışıldı. 
     Ligde haftanın en önemli karşılaşmasında ise 3. sıradaki Gaziantepspor, üst sıralardan kopmak istemeyen 4. durumdaki Beşiktaş'ıGaziantep'te 3-1 yenerken, rakibiyle puan farkını 3'e çıkardı ve zirveiddiasını sürdürdü. 
     Ligde bu hafta 5. sıraya Samsunspor yükselirken, kendi sahasında büyük sürpriz yaparak son sıradaki Siirt Jet-Pa Spor'a 4-2 yenilen Trabzonspor ise 6. sıraya dek indi. 
     6 maçı ev sahibi, 2 maçı da deplasman takımlarının kazandığı 24. haftada, 1 maç beraberlikle bitti. 
     Gol krallığı yarışmasında, Galatasaray'ın Brezilyalı futbolcusu Jardel, 20 golle ilk sıradaki yerini korudu. Bu futbolcuyu, 17 golle Bursasporlu Okan ve 16 golle Beşiktaşlı Nouma izliyor. 




</TEXT>
</DOC>
