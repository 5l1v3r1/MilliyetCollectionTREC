<DOC>
<DOCNO> 44654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/yazar/okur.html </URL>
<DATE> 2001/10/02/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Buy - back’ 
</HEADLINE>
<TEXT>

     Bu iş böyle gitmez Borsa endeksi böyle yerlerde sürünmez... Borsanın can suyu "küçük yatırımcı" böylesine kör gözüm misali kazık yemez... Dünyada böyle bir iş var mı sanki Eğer bilen, duyan, gören birileri varsa, bize haber versin yeter... 
     Türkiye, ciddi bir kriz döneminden geçiyor. Kabul .. Dünya, 11 Eylül 2001 itibariyle artık asla eskisi gibi olmayacak. Ancaaak Bizim borsanın içinde bulunduğu duruma bakınca "yeter" demekten başka söz bulamıyoruz. Çünkü biz bizeyiz, yabancı yatırımcı filan yok. O yüzden açık açık tartışmalı, çözümler üretmeli ve yatırımcıyı içinde bulunduğu kaosun içinden çıkartmalıyız. 
     Bir buçuk yıldır Tasarruf Mevduatı Sigorta Fonu’na geçen bankalar sayesinde çoğu şirket hisselerinin işlem sıraları kapatıldı. 400 bine yakın yatırımcı mağdur oldu. 
     Sorun, başka sorunlar yaratıyor, ama çözüm bulunamıyor. İMKB’nin ve SPK’nın yapabileceği bir şey yok açıklaması geliyor. Ama bu kurumlar kime hizmet vermek için kuruldu Kabul, elleri kolları bağlı ama çözüm üretmek de onların işi değil mi sanki Dünyanın neresinde aylardır işlem sırası kapalı halka açık şirket var acaba 
     Bu sorun basit gibi görünebilir ama borsaya olan güveni tam anlamıyla öyle bir zedeledi ki, aracı kurumlar yakında sinek avlar gibi yatırımcı avlamaya çıkacaklar. 
     Güven krizi borsadaki sorunları derinleştirirken, bir de "gün içi açığa satış" meselesi var ki sormayın, gitsin Endeks, bir bant içinde, gün içi açığa satış yapanlar "tatlı karı" kimseyle paylaşmak derdinde değiller. Gün içi açığa satış, İMKB endeksini sürekli aşağı çeker gibi bir görüntü veriyor. Bu konunun özel olarak incelenmesi gerektiğini düşünüyoruz. Ha açığa satışa karşı değiliz, bilesiniz, likidite sağlar, farkındayız... 
     
Çözüm basit      Bir zamanlar Toplu Konut İdaresi portföyündeki kamu hisseleriyle borsanın en büyük piyasa yapıcısı market maker olarak dikkat çekerdi. Ereğli Demir Çelik Fabrikaları halka açıklık oranı ve konumu itibariyle fiyatları dengeleyen bir şirketti. Ancak bunun üzerinden yıllar geçti. Bugün bulunduğumuz noktada artık market makerlik yapacak kimse yok ortada. Fakat böylesine düşüş dönemlerinde endeksin de, piyasanın da toparlanmasını sağlayacak düzenlemeler dünyanın her tarafında uygulanıyor. 
     Biz, şimdiye kadar tartışılmayan "buy - back" uygulamasının bu kanalla tartışılması gerektiğini düşünüyoruz. Örneğin ABD’de şirketlerin kendi hisselerini satın almaya olanak tanıyan "buy - back" metodu ile piyasada fren vazifesi gören bir uygulama ortaya çıkıyor. Çünkü şirketler, kendi hisselerini geri alıp bunu Hazine kaleminde gösterebilme şansına sahip. Ya da vadeli işlemler piyasası ikinci önemli uygulama olarak karşımıza çıkıyor. Yatırımcıya short piyasalarda likidite olanağı sağlayabiliyor. 11 Eylül sonrası Dow Jones Endeksi’ni izleyenler de bu uygulamaların etkisini açık açık görüyor. 
     Trene son anda binip, hep yanlış karar veren yatırımcının daha fazla cezalandırılması için ne bekliyoruz 
     İlgili olan herkes görev başına 
     
     







Dicle’de durum 


Rahmi Koç'un Ecevit'e mektubu 


Siyaset dikiş tutmazsa, ekonomi de tutmaz 


Yılmaz ve Demirel 


Sıradan faşizm 


Üniversiteler açılıyor ama 


Dünyanın kafası karıştı 


Hükümet gözümü kapamamı rica ederse 


Buy - back’ 


Kefeli ne anlatacak 


Solda İnönü bilmecesi 


Demirel'in yöntemiyle krizden çıkılmaz 


Uzlaşacaksınız 


Piyasa ekonomisinde de plan vardır 


30 yılda ilk kez eleman çıkardım’ 


</TEXT>
</DOC>
