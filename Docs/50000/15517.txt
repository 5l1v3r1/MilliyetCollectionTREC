<DOC>
<DOCNO> 15517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/yasam/yas12.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Adaletin kestiği parmak kanayacak 
</HEADLINE>
<TEXT>

Bir bakkaldan 20 kutu kola çalan çocuklar için savcı 16 yıl hapis cezası istedi... 
     Diyarbakır Cumhuriyet Başsavcılığı, 20 kutu kola ve sigara çaldıkları gerekçesiyle, ikisi tutuklu dört çocuk hakkında iki ayrı iddianame hazırladı. İddianamelerde, her biri 15 yaşında olan dört çocuk için, ikişer kez, sekizer yıla kadar hapis cezası talep edildi. 
     Diyarbakır Cumhuriyet Başsavcılığı’nca hazırlanan iddianamelerde, Bağlar’daki bir işyeri önünde bulunan kola dolabının kilidini kırarak 20 kutu kola çaldıkları gerekçesiyletutuklu bulunan A.B 15 , Y.A 15 ve tutuksuz olan N.İ 15 ile C.A’nın 15 , hırsızlığı birlikte kararlaştırdıkları belirtildi. 
     İddianamelerde çocukların ayrıca bir başka işyerinden de sigara çaldıkları da belirtildi. Sanıkların savcılık ifadesinde suçu kabul ettikleri ve olay yerlerinde yapılan incelemelerden de bunun anlaşıldığı vurgulanan iddianamede, ayrı ayrı ikişer kez 3 ila 8’er yıl arasında hapisle cezalandırılmaları istendi. Duruşmanın, önümüzdeki günlerde Diyarbakır Asliye Ceza Mahkemesi’nde gizli yapılacağı da öğrenildi. 
     


 YAŞAM 




















</TEXT>
</DOC>
