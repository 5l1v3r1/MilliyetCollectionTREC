<DOC>
<DOCNO> 44835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/yazar/myilmaz.html </URL>
<DATE> 2001/10/03/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Bu bir medya savaşı değil 
</HEADLINE>
<TEXT>

     Uzan Ailesi’nin sahibi olduğu halka açık şirketlerin içini kendilerine özgü yöntemlerle nasıl boşalttıklarına ilişkin haberleri izliyorsunuz. 
     Uzanlar’ın da dahil olduğu bazı çevreler bu konuyla ilgili olarak yayımlanan haberleri bir medya savaşı’ olarak sunma çabası içindeler. 
     Her şeyden önce şunu sormak istiyorum Yasalara aykırı davrandığı kamu denetleme kuruluşlarının ve mahkemelerin kararlarıyla saptanmış bir grubun aynı zamanda bazı medya kuruluşlarının da sahibi olması, bu haberlerin görmezden gelinmesini mi gerektiriyor 
     Ellerindeki yayın kuruluşlarını bu haberlerin yayımlanmasını önlemek için bir tehdit silahı olarak kullanan bu grubun şantajlarına karşı direnmek gazetecinin görevi değil mi 
     Uzanlar’ın kara para trafiğini suç üstü yakalatan İş Bankası’na ve yöneticilerine karşı girişilen medya terörünü önlemek herkesten önce gazetecilerin görevi değil mi 
     Bu, Uzanlar’ın ve bir kısım islamcı medyanın göstermek istediği gibi bir medya savaşı değil. 
     Ortada medya gücünün kötüye kullanılmasına ilişkin çıplak bir örnek varken kimse bizden susmamızı beklemesin. 
     Bu haberleri yayımlarken, Uzanların ellerindeki medya gücünü, grubumuza karşı yalan kampanyası yaratmak için kullanacağını biliyorduk. 
     Nitekim öyle de oldu. Uzanlara ait radyolar, televizyonlar ve gazeteler şimdi akla hayale gelmeyecek iftiralarla grubumuza çamur atmaya çalışıyorlar. 
     Şunu söylemeliyim Baltayı taşa vurdular. Bizi korkutup, susturamayacaklar. 
     Yaptıklarının hesabını mahkemelerde birer birer verecekler. 
     
Maliye Bakanlığı suça ortak mı      RTÜK Kanunu’na göre televizyon kuruluşları reklam gelirlerinin bir bölümünü RTÜK’e ödemek zorundalar. Uzanların televizyonu, türlü fatura oyunlarıyla, paravan şirketler de kullanarak bu vergiyi’ ödemiyor. 
     RTÜK’ün bu konuyla ilgili olarak eli kolu bağlı. Olayın araştırılarak gerekli paranın tahsil edilmesi için Maliye Bakanlığı’na RTÜK tarafından yazılan yazılara hiçbir yanıt verilmiyor. 
     En gariban esnafın üç kuruş vergisi için mahkemeleri, polisi seferber eden Maliye Bakanlığı, Uzanlar’a gelince sus pus oluyor. 
     Maliye Bakanı şantajdan korktuğu için mi Uzanlar’ın üstüne gidemiyor Bakanın korkacak bir şeyi mi var Yoksa başka siyasi hesaplar mı Uzanlar’a dokunulmasını önlüyor 
     Maliye Bakanı’nın bu soruşturmanın neden yapılmadığını açıklamasını bekliyoruz. 
     
     







Sponsor şart... 


Org. Kıvrıkoğlu'ndan uyarılar 


İliklere kadar işleyen 'yeni' beklentisi 


Eşref saati 


Cumhurbaşkanı güzel konuşuyor da... 


13 milyar ya yurtdışına, ya Antep kasasına 


Ecevit ve bireysel silahsızlanma 


Güvenlik özgürlük dengesi 


Bu bir medya savaşı değil 


Borç sendromu 


Karşıyım, karşıyım, karşıyım 


Çeşme'nin suyu... 


Kırkpınar pehlivanları gibiler 


Biz Bay A.’yı çok sevmiştik 


Yapı denetimi yapılacak 


IMF’siz olmaz ama plansız da olmaz 


</TEXT>
</DOC>
