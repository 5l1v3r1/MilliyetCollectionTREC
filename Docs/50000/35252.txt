<DOC>
<DOCNO> 35252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/son/sondun02.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıcak ABD'yi de vurdu... 
</HEADLINE>
<TEXT>

     ABD'nin özellikle orta kesimlerini etkisi altına alan aşırı sıcaklar yüzünden ölenlerin sayısının arttığı bildirildi. 
     Yetkililerin verdiği bilgiye göre, sadece Houston ve çevresinde sıcaklardan şimdiye kadar 6 kişi hayatını kaybetti. Teksas'ın Austin kentinde ise 21 gündür hava sıcaklığı gece ve gündüz 37.8 derecenin altına düşmüyor. Meteoroloji yetkilileri, bu sıcaklıkların rekor olduğunu açıklarken, bölgede 1925 yılında hava sıcaklığı 19 gün üst üste 37.8 derece olmuştu. 
     Rekor sıcaklar yüzünden Chicago ve çevresinde de 4 kişinin öldüğü, böylece bu yıl sıcaklardan ölenlerin sayısının 19 olduğu kaydedildi. Sağlık yetkilileri, özellikle yaşlıların sıcağa karşı dayanaksız olduğuna dikkat çekerek, bu kişilerin, enerji tasarrufu amacıyla klimaları kullanmaktan kaçınmalarının ve sadece vantilatörle idare etmeye çalışmanın tehlikeli sonuçlar doğurduğunu söylediler. Aşırı sıcakların hüküm sürdüğü yerlerde yaşayanların bol miktarda su içmeleri de tavsiye edildi. Öte yandan, Minnesota Vikings takımının 27 yaşındaki futbolcusu Korey Stringer'in aşırı sıcaklar yüzünden kalp krizi geçirerek öldüğü bildirildi. 150 kiloluk futbolcu Minnesota'daki kampta idman yaparken yere yığılmıştı. Milwaukee ve Missouri'de ise sıcaklardan 19 kişinin öldüğü belirtildi. 
     






</TEXT>
</DOC>
