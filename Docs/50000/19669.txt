<DOC>
<DOCNO> 19669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/spor/yaks.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşlanmak 
</HEADLINE>
<TEXT>

     FEVZİ AKSOY 

     İnsanlar gibi takımlar da yaşlanıyorlar ve belli bir zaman sonra yenilenmezlerse adeta kalıplaşıp, belli bir zaman sürecinde eski şöhretlerini iyi kötü devam ettirmeye çalışıyorlar. İşte Bayern Münih takımı. Real Madrid maçını 1 - 0 kazanmalarına rağmen tenkitler takımın artık ihtiyarladığı yönünde. Tehlike çanlarının çaldığını gören idareciler, gizli gizli ceplerinde milyonlarca markla Dünya’yı dolaşıp, yeni adamlar arıyorlar. 
     Zira futbolun şakası yok. Gençlik ve dinamizm bitince şöhretler de soluyor ve takım da çöküyor. Hücum yerine müdafa da bocalıyor. Bir spor yazarının dediği gibi maçları filmin sonunda, kötünün ya da katilin kazanması gibi bitiriyor. Takıma sokaktan adam toplar gibi oyuncu almak meseleyi çözmüyor. Takımları kalıplaştırmadan, yavaş yavaş yenilemek geriyor. Bunu başaran ekipler milli ligde, UEFA ve şampiyonlar liginde belli bir yere gelebiliyorlar. Bunu yapamayanlar kuyruklu yıldızlar gibi bir parlayıp, bir sönüyorlar. Bizde misalleri olduğu gibi. 
     



 SPOR 






























</TEXT>
</DOC>
