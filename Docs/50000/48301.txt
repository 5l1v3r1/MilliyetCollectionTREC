<DOC>
<DOCNO> 48301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/magazin/mag02.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Spice Girls artık yoook 
</HEADLINE>
<TEXT>

     DIŞ HABERLER 

     BUNU biz söylemiyoruz İngiliz The Sun gazetesi söylüyor. Hayranları yeniden bir araya gelmelerini bekleye dursun, İngiliz pop grubu Spice Girls’ün üyeleri yollarını ayıracak son adımı attı. Posh Spice lakaplı Victoria Beckham ve Mel B grup menajerine isyan edip kendisiyle daha fazla çalışamayacaklarını açıkladı. 
     BEKLENMEYEN bu gelişme müzik çevrelerinde Spice Girls efsanesinin sonu olarak değerlendirildi. Haberi veren The Sun gazetesi, Mel B, Mel C, Emma B ve Victoria Beckham’ın birbirlerinin yüzünü görmeye tahammül edemediğini, iş konuşması için bile bir araya gelemediklerini yazdı. 
     HABERDE, "Birbiriyle sürekli tartışan dört şarkıcıyı hiçbir menajer bir arada tutamıyor. Spice Girls adı devam ediyor, fakat sadece teknik olarak" denildi. Spice Girls’in beşinci elemanı Geri Halliwel 1998’de grupu terk ederek müzik dünyasında kendi kanatlarıyla uçmaya karar vermişti. 
     
     



 MAGAZİN 













</TEXT>
</DOC>
