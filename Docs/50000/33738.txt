<DOC>
<DOCNO> 33738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/spor/spo03.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Vllaznia maçında Ali Sami Yen’e koruma alınırsa G.Saray’ın başı yine derde girecek, UEFA tarafından hükmen yenik sayılacak 
</HEADLINE>
<TEXT>
BÜYÜK TEHDİT 
Geçtiğimiz yıl Real Madrid maçında yaşanan silah skandalından sonra Sarı-Kırmızılı kulübün sahasını kapatan UEFA, şartlı izin verdiği Cim-Bom’a ağır koşullar getirdi 
     Hakeme tam yetki 
     UEFA yıllardır Türkiye’de stadlara giren ve büyük kargaşa yaratan korumalara en sonunda "dur" dedi. Galatasaray’ın bugün Arnavutluk’un Vllaznia takımı ile yapacağı karşılaşmada Ali Sami Yen Stadı’na tek bir koruma bile alınırsa hakem maçı tatil edecek ve Sarı - Kırmızılı takım hükmen mağlup olacak. Gözünü bugünkü maça çeviren UEFA’nın ortaya koyduğu şartlar yerine getirilmezse Galatasaray’ın başı büyük derde girecek. 
     
     Geniş önlemler 
     GALATASATARAY’ın geçtiğimiz yıl Real Madrid ile oynadığı maçta yaşanan silah skandalından sonra Ali Sami Yen kapatılmıştı. Sarı - Kırmızılı kulübe şartlı izin veren UEFA ayrıca bugünkü karşılaşmada seyircilerin oturduğu merdivenlerin boş kalmasını, maçın bitiminde basın mensuplarına röportaj kolaylığı sağlanmasını da istedi. Bu yüzden Galatasaray Kulübü federasyon ile işbirliği yaparak geniş önlemler alacak. 
     
Ümit Karan’a cep harçlığı      TRİLYONLUK bonservis ücreti Gençlerbirliği ile Galatasaray arasında sorun yaratan Ümit Karan, üç yıl boyunca Sarı - Kırmızılı ekipte 125 milyar liraya talim edecek. Bir milyon dolara başkent ekibinden Galatasaray’a geçen golcü futbolcunun futbol federasyonuna bildirilen resmi ücretinin çok düşük olduğu ortaya çıktı. 
     YILLIK alacağı yaklaşık 40.2 milyar liraya gelen golcü futbolcunun ayrıca, aylık asgari ücret kadar maaş alacağı bildirildi. Galatasaray ile 31 Mayıs 2004 yılına kadar sözleşme imzalayan Ümit, yüksek bonservis ücretine rağmen böylece transferin en flaş ve aynı zamanda en az ücret alan futbolcuları arasına girdi. l CEMAL ERSEN 
     
     Mario Jardel’in intikamı 
     TRANSFERİ yüzünden Galatasaray’a adeta kök söktüren Brezilyalı golcünün üç gün önce Kolombiya’da Marsilyalı yöneticilerle masaya oturduğu ve imza atmaktan sonra anda vazgeçtiği ortaya çıktı. Galatasaray’ın sekiz milyon dolarlık çeki almak için gönderdiği Brezilyalı menajer Frank Henuda’nın da bulunduğu imza sırasında Jardel’in kalemi eline alıp son anda vazgeçerek fırlattığı öğrenildi. 
     
     Yönetimden para dopingi 
     GALATASARAY yönetimi Vllaznia maçı öncesi futbolculara adeta para dopingi yaptı. Uzun zamandır alacakları ödenmeyen oyunculara toplam 1 milyon dolar dağıtıldı. Bu arada yöneticiler dün yaptıkları açıklamada Fenerbahçeli yöneticilerin kendilerine büyük ilgi gösterdiğini ve bu yakınlaşmanın yakın bir zamanda tüm toplum üzerinde olumlu etkilere yol açacağını söylediler. 
     
Süren yine devamSportif A.Ş.’den ayrılan G.Saray eski başkanının istifası yönetim tarafından kabul edilmedi 
     HALİL ÖZER 

     SARI - Kırmızılı yönetim Galatasaray Sportif A.Ş.’nin Yönetim Kurulu başkanlığını bırakan Faruk Süren’in istifasını geri çevirdi. Dün toplanan yönetim kurulu Süren’in yazılı olarak yaptığı istifayı gündeme getirdi. Ancak Faruk Süren’in görevde kalmasının kulübe daha yararlı olacağı görüşü ortaya çıktı. 
     BUNUN üzerine Süren’in istifası kabul edilmedi. Faruk Süren bu görevi bir süre daha üstlenecek. Bu arada Sportif A.Ş.’nin yönetim kuruluna Mehmet Cansun’un ekibinden üç yönetici seçildi. İstifa eden yöneticilerin yerine Fatih Altaylı, Yiğit Şardan ve Bikem Ardakoç Sportif A.Ş’nin yeni yönetim kurulu üyeleri oldular. 
     
     Yılmaz’ın isteği 
     BAŞKAN Mehmet Cansun dün yönetim kurulu üyesi Abdülrahim Albayrak ile birlikte Başbakan yardımcısı ve ANAP Genel Başkanı Mesut Yılmaz’ı ziyaret etti. Swiss Otel’de yapılan toplantıda Cansun kulübün dertlerini anlattı. Bu arada toplantıda gündemi Jardel oluşturdu. Mesut Yılmaz, Mehmet Cansun’a Jardel’in büyük bir golcü olduğunu söyledi ve satılmaması gerektiğini belirtti. 
     



 SPOR 






















</TEXT>
</DOC>
