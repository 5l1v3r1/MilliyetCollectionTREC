<DOC>
<DOCNO> 13260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/yasam/yas08.html </URL>
<DATE> 2001/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle çalışmaya can kurban 
</HEADLINE>
<TEXT>
Şimdi Hollanda’da memur olmak vardı 
     Hollanda’da İçişleri Bakanlığı ile sendikalar arasında tarihi bir anlaşmaya varıldı. Anlaşma uyarınca, bu konuda istekli devlet memurları, 1 Haziran’dan itibaren işyerlerine gitmeden, kendi evlerinde görevlerini yürütebilecek. 
     Evde çalışacak devlet memurlarının telefon, bilgisayar ve internet kullanımından kaynaklanan bazı masrafları devlet tarafından karşılanacak. Ayrıca bu memurların maaşlarına da, evlerinin bir bölümünü iş amacıyla kullanacakları için bir miktar zam yapılacak. 
     
     110 bin memur evci 
     İş durumu evde çalışmaya uygun devlet memurlarının, evlerindeki çalışma sistemi ve saatleriyse, işyerleriyle yapılacak görüşmelerle düzenlenecek. 
     Devlet memurlarını evde çalışmaya özendiren anlaşma, karayollarındaki araç kuyruklarının azaltılmasını ve yollarda geçen zamandan tasarruf yapılmasını hedefliyor. Hollanda’da anlaşma kapsamına giren 110 bin kadar memur bulunuyor. 
     


 YAŞAM 





























</TEXT>
</DOC>
