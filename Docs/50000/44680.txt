<DOC>
<DOCNO> 44680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/son/sondun19.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlusconi, "Batı İslam'dan üstündür" dedi, radikal dincilerin hedefi oldu 
</HEADLINE>
<TEXT>

     İtalya'da yayımlanan bir gazete, İtalya Başbakanı Silvio Berlusconi'nin radikal İslamcı terör örgütlerinin ikinci hedefi olduğunu ileri sürdü. 
     Sağ görüşlü Libero Gazetesi, aşırı dinci terör örgütlerinin ABD Başkanı George Bush'tan sonra Berlusconi'yi hedef aldıklarını yazdı. 
     İçişleri Bakanlığı'nın bu olasılığı dikkate alarak, güvenlik önlemlerini artırdığını belirten gazete, ''Başbakan Berlusconi, 'Batı uygarlığı İslam uygarlığından üstündür' dedikten sonra, Usame Bin Ladin'in adamları tarafından dikkat çekti'' iddiasında bulundu. 
     Gazete, İtalyan gizli servislerinin bu konuda alarma geçirildiğini ve önümüzdeki günlerde Avrupa'daki diğer gizli servislerin yetkilileriyle bir toplantı yapacaklarını kaydetti. 
     






</TEXT>
</DOC>
