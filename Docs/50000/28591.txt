<DOC>
<DOCNO> 28591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/son/sonspo03.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Marsilya'nın Bursalı Okan inadı sürüyor 
</HEADLINE>
<TEXT>

     Fransa'nın Marsilya kulübüyle 5 yıllık sözleşme imzalayan Okan Yılmaz'ın sözleşmesinin feshi için yapılan görüşmeler olumsuz sonuçlandı. 
     Fransa'da Marsilya Kulübü yöneticileriyle bir araya gelen Bursaspor Teknik Asbaşkanı Nihat Şengezer ve Amatör Şubeler Sorumlusu Lemi Keskin, sözleşmenin feshi konusunda ortak bir karara varılamadığını bildirdiler. 
     Nihat Şengezer, Okan'ın Bursaspor'da oynama isteğini Fransız kulübünün yetkililerine ilettiklerini belirterek, şunları söyledi 
     ''Biz, Okan bizim oyuncumuz diyoruz, onlar da, Okan bize imza attı, Marsilya'da oynayacak yanıtını veriyorlar. Kontratı görmek istedik, onlarda genç futbolcunun Bursaspor ile yaptığı sözleşmeyi istediler. Karşılıklı alternatif önerilerde bulunduk. Karşı taraftan aldığımız önerileri pazartesi günü görüşüp kararımızı vereceğiz.'' 






</TEXT>
</DOC>
