<DOC>
<DOCNO> 41525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/yasam/yas04.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanalının atası Afrikalı çıktı 
</HEADLINE>
<TEXT>

     İBRAHİM OKUMAMIŞ Antalya DHA 

     Ulusal Talasemi Konseyi’nin 1986’da başlattığı araştırma, Türk insanının genetik yapısı ve Türkiye’nin kan haritasını çıkarıyor. 5 yıl daha sürmesi planlanan araştırmada şimdiye kadar oldukça ilginç sonuçlar alındı. 
     Konsey Başkanı Doç. Dr. Duran Canatan Adana, Antakya, Hatay ve Antalya’nın doğusunda yaşayan insanların Afrika, Batı Akdeniz’deki insanlarınsa Yunanistan ve adalardakilerle benzer hücreye sahip olduğunu açıkladı. 
     TÜBİTAK’ın "Tıp Araştırma ve Geliştirme Projesi" çerçevesinde 16 ilde yaklaşık 500 bin kişiden alınan kan örneği incelendi. Canatan şöyle konuştu "Bazı kişilerde Hemoglobin - D bulundu. Bu özellik Hindistan’ın Pencap eyaletinde yaşayanlarla aynı. Sonuçları ABD’ye gönderdik, orada onaylandı. Aldığımız ilk sonuçlara göre Adana, Antakya, Hatay, Mersin ve Antalya’nın doğusunda yaşayan insanlarda Afrika özelliği taşıyan Hemoglobin - C’ye rastlandı. Bu gösteriyor ki, Çukurova ve Doğu Akdeniz’de Afrika kökenli yaşam bulunuyor." 
     



 YAŞAM 
















</TEXT>
</DOC>
