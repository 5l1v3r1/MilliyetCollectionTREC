<DOC>
<DOCNO> 3954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/ekonomi/eko01.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İş-TİM stressiz arıyor 
</HEADLINE>
<TEXT>

Bugüne kadar 20 bin iş başvurusu yapılan İş - TİM, stres ve hızlı karar alma testlerini geçebilen bin yeni üniversite mezunu genci işe alacak 
     EKONOMİ SERVİSİ 

     İş Bankası ve Telecom ıtalia ortaklığıyla kurulan Türkiye'nin üçüncü cep telefonu operatörü İş - TİM'in Genel Müdürü Giuseppe Farina, yılsonuna kadar üniversiteden yeni mezun bin genci istihdam edeceklerini söyledi. Farina, "İşe alırken, adayların strese girmeme ve hızlı karar verme yeteneklerine bakıyoruz" dedi. 
     İş - TİM'e bugüne kadar 20 bine yakın yapıldığı öğrenildi. Yoğun talep karşısında, başvuru zarfları artık açılmadan doğrudan şirkete insan kaynakları danışmanlığı yapan Arthur Andersen'e gönderiliyor. Arthur Andersen İş - TİM için özel bir birim kurdu. 
     
     2.5 milyar dolarlık yatırım 
     Şebekenin kısa sürede üç katı büyüyeceğini söyleyen Farina, "En az 2.5 milyar dolarlık lisans bedeli kadar yatırım planlıyoruz" dedi. Farina, yatırımlara faaliyete geçildikten sonrasağlanan sonuçlara göre, hissedarların tatmin olup olmadıklarına bakılarak karar verileceğini söyledi. Farina, diğer operatörlerle eşitlik ilkeleri çerçevesinde rekabet ortamının yaratılmasını ve bürokratik işlemlerin basitleştirilmesini istedi. 
     
     Cumhurbaşkanı geliyor 
     Yemeğe katılan İtalya Büyükelçisi Vittorio Surdo, "Bu yıl İtalya Cumhurbaşkanı ve Başbakanı Türkiye'ye gelecek. Bu ilişkilerin en üst düzeyde geliştiğini gösteriyor" dedi. 
     İş - TİM'in hisse dağılımı şöyle TIM yüzde 49, Trakya Yatırım Holding yüzde 25, İş Bankası yüzde 14, Efes Holding yüzde 6.25, Şişe Cam yüzde 5, Anadolu Anonim Türk Sigorta binde 50, ve Anadolu Hayat Sigorta binde 25. 
     
     'Uzaydaki iletişimden' İş - TİM'e 
     İş - TİM'in Genel Müdürü Giuseppe Farina'nın parlar bir iş geçmişi var. 1951 doğumlu Farina Roma Üniversitesi Elektronik Mühendisliği Bölümü'nden takdir derecesiyle mezun oldu. 
     Milano Uzay Telekomünikasyon Merkezi'nde araştırmacı olarak çalışmaya başladı. 1978'de İtalyan telekomünikasyon şirketi SIP'e geçen Farina, 1991'de Telecom Italia'nın Mobil Hizmet Bölümü'ne geldi. Telecom Italia Mobile TİM kurulduğunda Güney ve Orta İtalya Bölge Başkan Yardımcısı olan Farina, sonra TİM'in satış departmanı başkan yardımcısı oldu. Farina geçen yıl, ortak girişimler ve anlaşmalar geliştirmek üzere Yeni Girişimler bölümünün başına getirildi, Eylül 2000'de de İş - TİM'in genel müdürlüğüne atandı. 
     
     Turizm merkezlerine öncelik verecek 
     İtalyan Ticaret Odası'nın düzenlediği öğle yemeğinde bir konuşma yapan Farina, İş - TİM'in İstanbul, Ankara ve İzmir'de şebeke çalışmalarının tamamlandığını söyledi. Üç ilde 800 baz istasyonu ve 21 aktarma merkezi kurduklarını belirten Farina, "Bundan sonraki genişleme çalışmalarımızda Türkiye'deki turizm merkezlerine öncelik vereceğiz" dedi. Bu arada daha önce şubat ayında faaliyete geçeceği belirtilen İş - TİM'in, faaliyete hazır olup olmadığı yönündeki sorular yanıtsız bırakıldı. 


 EKONOMİ 




















</TEXT>
</DOC>
