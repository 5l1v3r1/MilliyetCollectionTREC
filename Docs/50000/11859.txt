<DOC>
<DOCNO> 11859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/18/dunya/tur.html </URL>
<DATE> 2001/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Bulgaristan'da casusluk olayı 
     Bulgaristan, Rusya'dan, casusluk iddiasıyla tutuklanan Savunma Bakanlığı görevlisi ve emekli albayla bağlantısı olmakla suçlanan 3 diplomatını çekmesini istedi. 
     Dışişleri Bakanlığı sözcüsü Radko Vlaikov, adı açıklanmayan Rus diplomatların davranışlarının bulundukları mevkiyle bağdaşmadığını ve ulusal çıkarları tehdit ettiğini belirtti. 
     
     Papandreu Batı Trakya'da 
     Batı Trakya'daki 3 Türk belediyesinden biri olan Susurköy Belediyesi, Yunanistan Dışişleri Bakanı Yorgo Papandreu'ya fahri hemşehrilik ünvanı verdi. 
     Bölgeye yaptığı ziyaret çerçevesinde Susurköy'e giden Papandreu, düzenlenen törende yaptığı konuşmada, bu ünvanın Müslümanlarla Hıristiyanların birlikte yaşadığı bir yerleşim merkezinin belediyesi tarafından kendisine verilmesinden büyük bir mutluluk duyduğunu ve bunun kendisi için bir şeref olduğunu söyledi. 
     
     


 DÜNYA 











</TEXT>
</DOC>
