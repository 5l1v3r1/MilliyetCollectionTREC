<DOC>
<DOCNO> 44714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/son/soneko23.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine nakit dengesi 9 ayda 10 katrilyon 583 trilyon açık verdi 
</HEADLINE>
<TEXT>

     Hazine nakit dengesi, bu yılın 9 ayında 10 katrilyon 583.3 trilyon lira açık verdi. 
     Hazine Müsteşarlığı'ndan yapılan açıklamaya göre, bu yılın Ocak-Eylül döneminde nakit bazda toplam 34.3 katrilyon lira gelir elde edilirken, 23.7 katrilyon lira faiz dışı harcama yapıldı. 
     Söz konusu dönemde 21.2 katrilyon lira faiz vergisi dahil 21.5 trilyon lira faiz ödenirken, 10 katrilyon 578.8 trilyon lira faiz dışı fazla oluştu. 
     Dokuz ayda, 5 katrilyon 489.1 trilyon lira dış borç ve 29 katrilyon 425 trilyon lira iç borç olmak üzere, 34 katrilyon 914.1 trilyon lira ödeme yerine getirildi. Aynı dönemde, 2 katrilyon 418.2 trilyon lira dış ve 44 katrilyon 941.4 trilyon lira da iç borçlanmaya gidildi. 
     Bu yılın 9 ayında verilen açık, ağırlıklı olarak net iç borçlanma yolu ile finanse edilirken, bu dönemde Hazine 3.1 katrilyon lira civarında net dış borç ödeyicisi oldu. Bu dönemde Hazine Kasa Banka durumu 1.9 katrilyon lira artış gösterirken, bu tutar yılın kalan döneminde borç servislerinin kolaylaştırılmasında kullanılacak. 
     Eylül ayında ise nakit bazda toplam 3.5 katrilyon lira gelir elde edilirken, 2.7 katrilyon lira faiz dışı harcama yapıldı. 
     Söz konusu ay toplam 3.3 katrilyon lira tutarında faiz ödenirken, 762.9 trilyon liralık faiz dışı fazla oluştu. 
     Bu çerçevede, Eylül ayında Hazine'nin nakit dengesi 2.6 katrilyon lira açık verdi. 
     Diğer yandan Eylül ayında 627.3 trilyon lirası dış borç, 3 katrilyon 796.8 trilyon lirası da iç borç olmak üzere toplam 4 katrilyon 424.1 trilyon liralık ödeme yerine getirildi. 
     Aynı ay içinde toplam 165.3 trilyon lira dış ve 5 katrilyon 871.9 trilyon lira da iç borçlanmaya gidildi. Eylül ayında verilen açık ağırlık olarak net iç borçlanma ve kasa Banka yolu ile finanse edilirken, aynı dönemde Hazine kasa banka hesaplarında 939.5 trilyon lira azalma gerçekleşti. 
     






</TEXT>
</DOC>
