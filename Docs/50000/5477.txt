<DOC>
<DOCNO> 5477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/son/sonspo07.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor, Ankaragücü'nü 4-0 yendi 
</HEADLINE>
<TEXT>

     Birinci Futbol Ligi'nde Kocaelispor, Ankaragücü'nü 4-0 yendi. 
     49. dakikada Kocaelisporlu Pazin sarı kart gördü. 
     50. dakikadaki Ankaragücü atağında, sağ taraftan serbest atış kullanan Yılmaz'ın şutunda, top yandan auta çıktı. 
     Ankaragücü'nde, 51. dakikada Yılmaz, 55. dakikada da Hakan Kutlu sarı kart gördü. 
     61. dakikada Hakan Keleş, topu Celalettin'e gönderdi. Bu futbolcu topa kötü vurunca, meşin yuvarlak auta çıktı. 
     63. dakikada Ankaragücü'nde Agustine'nin yerine Cafer oyuna dahil oldu. 
     67. dakikada topla buluşan Pazin, meşin yuvarlağı kalecinin üzerinden aşırtmak istedi. Ancak kaleci Da Silva topu son anda kornere çeldi. 
     70. dakikada Ankaragücü'nden Rogerio sarı kart gördü. 72. dakikada Yılmaz'ın Alexsandrov'u düşürmesiyle kazanılan penaltı atışını, Pazin gole çevirdi ve durumu 2-0 yaptı. 
     76. dakikada Kocaelispor'da Serdar'ın yerine Erceg girdi. 77. dakikada Alexsandrov'un pasıyla topla buluşan Erceg, ceza alanına girerken yerden plase bir vuruşla topu filelere gönderdi ve durumu 3-0 yaptı. 
     78. dakikada Ankaragücü'nde, Hakan Keleş'in yerine Niyazi oyuna girdi. 
     79. dakikadaki Ankaragücü atağında, Cafer'in sert şutunda, top üst direkten döndü. Celalettin, meşin yuvarlağı boş kaleye aktardı, ancak Faruk tehlikeyi kafayla çizgi üzerinde önledi. 
     81. dakikada Alexsandrov, rakiplerini çalımlayarak ceza alanına girdi ve topu Erceg'e gönderdi. Bu futbolcu da kaleciyi çalımlayarak topu boş kaleye bıraktı 4-0. 
     83. dakikada Kocaelispor'da, Alexsandrov'un yerine Cem Sinan, 87. dakikada da Cihan'ın yerine Ömer girdi. Aynı dakikada Ankaragücü'nde Cafer sarı kart gördü. Karşılaşma, Kocaelispor'un 4-0'lık galibiyetiyle sona erdi. 




</TEXT>
</DOC>
