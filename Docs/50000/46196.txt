<DOC>
<DOCNO> 46196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/son/sontur14.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller, TBMM'nin hükümete " asker gönderme izni" vermesine karşı 
</HEADLINE>
<TEXT>

     DYP Genel Başkanı Tansu Çiller, Hükümet'in ne yapacağına henüz karar vermemiş bir görüntüyle hem dünya kamuoyunu hem de Türkiye'yi muallakta bıraktığını ifade ederek, ''Böyle bir hükümetin, sınırsız bir yetki isteme hakkı yok'' dedi. 
     Çiller, partisinin TBMM Grup toplantısında yaptığı konuşmada, daha bir gün önce, ''Biz Türkiye'yi maceraya sürüklemeyiz'' diyen Hükümet'in, dün akşam yurtdışına asker gönderilmesine ilişkin tezkereyi TBMM'ye gönderdiğini söyledi. Çiller, bir gün önce ''Aman aman bana asker demeyin, bana savaş demeyin, biz Türkiye'yi maceraya yollamayız. Biz Türkiye'yi maceraya sürüklemeyiz'' denilirken, arkasından TBMM'den yetki istendiğini belirterek, şöyle konuştu 
     ''Bunun üzerine de dünya kamuoyunda şöyle değerlendirmeler yapılıyor Türkiye sıkıştı, IMF'den para alamadı, onun için Türkiye'ye istenilen yaptırılır. Türkiye bir büyük devlet olarak bunu haketmiyor. Türkiye böyle sürüklene, sürüklene, inisiyatifsiz diplomasi ile hiçbir yerde kendini gösteremeyen böyle köşeye sıkıştırılmış biçimde, bu hale düşürülecek bir ülke değildir.'' 
     
     Millet tedirgin 
     Milletin tedirginlik içinde olduğunu savunan Çiller, Hükümet'in, değil dünya kamuoyunu, kendi kamuoyunu bile arkasına alamadığını öne sürdü. Çiller, ''Hükümet neye karşı mücadele ediyor İslama karşı mı 
     Hayır değil. Teröre karşı mı Evet. Öyle de peki kim anlattı bunu, Türk kamuoyunu kim bilgilendirdi Bir mektup yazacak, ha yazdı ha yazacak. Dünya ayağa kalkmış 10 gün geçmiş hala yazacak. Dünyanın uluslararası kurgusu yeniden düzenleniyor, bütün bunların içinde Türkiye yok. Ve bir hafta da acaba tezkereyi yollayalım mı, yollamayalım mı tartışması sürüyor'' diye konuştu. 
     Çiller, Hükümet'in dış politika konusunda bir stratejisinin olmamasını da eleştirerek, şöyle devam etti 
     ''Bir aydır da dış politika konusunda bilgi istiyoruz. Nedir 
     Başbakan çıkacak kamuoyunu, Meclis'i aydınlatacak, ne olup bittiğini, Türkiye'nin pozisyonunu söyleyecek. Elindeki metni 20 dakika okuyacak, ha okudu, ha okuyacak. Böyle bir hükümetin, görüyoruz ki, sınırsız bir yetki isteme hakkı yok. Bu yetkiyi sınırsız olarak isteme hakkı bu Hükümet'te yok. Bu Hükümet ne yapacağına henüz karar vermemiş bir görüntüyle hem dünya kamuoyunu hem Türkiye'yi açıkta, muallakta bırakmıştır. Stratejileri ve ne yapacağı belli değildir. Ancak Türkiye bir büyük devlettir. Böyle bir ortamda dünyanın teröre karşı verdiği mücadelede terör mücadelesi yapmış bir Türkiye herşeye rağmen muhalefeti ve iktidarıyla topyekün olma durumundadır. Gün bu gündür. 
     Eğer onlar bir büyük devletin ne olduğunu bilmiyorlarsa biz biliyoruz.'' 
     
     Gerçek savaş 
     Çiller, Türkiye'de halkın bir geçim savaşı içinde olduğunu da ifade ederek, ''Vatandaş Afganlılar bizden iyi durumda, onlara hiç olmazsa gökten yiyecek atılıyor. Bizse açız aç diyor. İşte gerçek savaş bu...'' diye konuştu. 
     Bir vatandaşın Başbakanlığın önünde kendini yakmak istemesini ''Sosyal patlamanın ta kendisi'' olarak niteleyen Çiller, ''Hükümet 2004 yılına kadar seçim yok diyor. Bunu milletin, demokrasinin kabul etmesi mümkün değildir. O sandığı çeke çeke getirip milletin önüne koymak boynumuzun borcudur'' dedi. 
     Çiller, enflasyonun yıl sonunda yüzde 85'lere ulaşacağını, fiyat artışlarının Hükümet'in beceriksizliğinden kaynaklandığını ileri sürerek, ''Hükümet'in eğitime ihtiyacı bulunduğunu'' söyledi. 
     






</TEXT>
</DOC>
