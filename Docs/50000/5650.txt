<DOC>
<DOCNO> 5650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/son/sontur08.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız Başkonsolosluğu'na bombalı saldırı girişimi 
</HEADLINE>
<TEXT>

     Fransa'nın İstanbul Başkonsolosluğu'na bombalı saldırıda bulunmak isteyen bir kişi, 1 adet tabanca ve 3 el bombasıyla yakalandı. 
     İstiklal Caddesi üzerinde yer alan Fransa'nın İstanbul Başkonsolosluğu çevresinde bir süredir geniş önlemler alan güvenlik kuvvetleri, dün saat 22.30 sıralarında hızla başkonsolosluk binasına yönelen bir kişiyi durdurdular. 
     Teslim olmamak için bir süre polise direnen bu kişi, daha sonra etkisiz hale getirildi. Üzerinde 1 adet ruhsatsız tabanca ve 3 adet el bombası çıkan bu kişi, daha sonra İstanbul Terörle Mücadele Şube Müdürlüğü'ne teslim edildi. ''İrtica Masası'' görevlilerince sorgulanan ve adının Fevzi Özçelik olduğu öğrenilen bu kişinin, ''Fransa'nın İstanbul Başkonsolosluğu'na bombalı saldırı düzenlemek istediği'' kaydedildi. Özçelik'in evinde yapılan aramalarda, ''kapatılan Milli Gençlik Vakfı'nın MGV yayınları ile Fransa'nın İstanbul Başkonsolosluğu ve konutuna ait krokilerin ele geçirildiği'' bildirildi. 




</TEXT>
</DOC>
