<DOC>
<DOCNO> 26407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/yazar/okur.html </URL>
<DATE> 2001/06/12/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Temmuza dikkat 
</HEADLINE>
<TEXT>

     Bu paket başka... Sanki "babalar günü" paketi mübarek Hazine’den "babalara", pardon bankalara hediye... Üç bağcıklı, iki seçenekli... 
     İlki üçte biri TL cinsinden 2 yıl vadeli, geri kalanı 3 - 5 yıl vadeli dövize endeksli. İkinci seçenek 3 - 5 yıl vadeli dövize endeksli, üçte biri TL cinsinden ve vade 1 yıl... 
     Kur ve iskonto ise arkadan gelecek. Amma velakin Hazine, bu değiş tokuş yapılan bono ve tahviller için piyasa fiyatını mı yoksa kendisi ayrı bir fiyat mı belirleyecek. 
     
Bizim siyasetçiler çok ilginç      Sonuçta paket bankaları da Hazine’yi de memnun edecek cinsten 
     Amaç, iç borç yolunda "sen sağ ben selamet yola devam etmek..." Bakmayın siz öyle, bonoda faizler uçtu, dolarda fiyatlar yükseldi diye. Dolarda döviz depo hesaplarına bakmak yeter, "Merkez Bankası borçlarınızı kapatın" diyor. Bonoda takas meselesinin detayıyla ilgili ayrıntı hesapları yapılıyor. Borsacılar, bu iki piyasaya bakıp pozisyon alıyor. 
     Neyse ki IMF heyeti Türkiye Masası Şefi Juha Kahkonen konuştu ve gitti. 
     Bizim siyasetçiler ilginç, önce söz veriyorlar, imza atıyorlar, arkasından diretiyorlar. Sözümüz meclisten dışarı IMF polis, siyasiler kaçak... Biri kovalıyor, diğeri kaçıyor. Oysa piyasa profesyonelleri, siyasilere hiç mi hiç avans verme eğiliminde değil. O yüzden bir anda dengeler bozuluveriyor. Sonuçta herkes haklı profesyoneller, 22 Kasım ve 19 Şubat faturasını unutamıyor. Hazine ve Merkez Bankası dalgada sörf yapmaya piyasayı alıştırmaya çalışıyor. Ancak temmuz dalgası bankacılar için çok önemli. Bakın, Mart 2001’den Mart 2002’ye kadar bir yıllık sürede bankaların sendikasyon ödemelerinin toplamı tam 5 milyar 621 milyon dolar. 
     
Bankaların ödemeleri      Haziranda bankaların ödeyeceği sendikasyon toplamı 855 milyon dolar. Vakıfbank, Finansbank, Dışbank, Alternatif Bank, Akbank, Demir - Halk ve TEB... 
     Bir de Hazine’nin ödemesi var arada. İç borç itfaları bir tarafa, 20 Haziran’da tamı tamına 1 milyar dolarlık sendikasyon ödenecek. 1 Temmuz’da "Kabotaj" bayramını kutlayacak Türkiye... 
     Temmuzda Garanti 460 milyon dolar, Yapı Kredi 450 milyon dolar, Koçbank’ın 220 milyon dolar, Demirbank’ın 110 milyon dolar, Körfezbank’ın 100 milyon dolar sendikasyon ödemesi var. Ve bir yıl içindeki en yüklü sendikasyon ödemesi temmuz ayında... Ağustosta iki banka, İş Bankası 500 milyon dolar, Finansbank 85 milyon dolar ödeme yapacak. 
     Not Dün bu yazı yazıldığında bankalar ve Hazine bir araya gelmişti. 
     
     







Hukukçu... 


Suç sizin .. 


'Atık yüklü gemilere müdahale edebiliriz' 


Yağmurdan kaçarken 


Güneydoğu'ya 'ekonomi ordusu' ne zaman .. 


Dublör zihniyeti 


Okutmasak mı 


Sınav maratonu 


Tehlikeli gidiş 


Temmuza dikkat 


Hizbullah'ın paraları sır oldu 


Şeffaflık korkusu 


Sağlıkta reform, özel sektörde de zor 


İkiniz anlaşacaksınız 


Ayşe Hanım Teyzemin parası "faizöde eriyor 


Ciner, maden buldu Türkiye uyuyor mu 


</TEXT>
</DOC>
