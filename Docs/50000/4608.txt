<DOC>
<DOCNO> 4608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/yasam/yas02.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Nazım MHP’yi üçe böldü 
</HEADLINE>
<TEXT>

2002’nin Nazım Hikmet Yılı’ ilan edilmesi tartışmaları MHP’yi üç eşit parçaya’ böldü OLUR... KESİN OLMAZ... BANA NE 
     SEMRA KARDEŞOĞLU 

     Nazım Hikmet’in 100. doğum yılı olan 2002’nin Nazım Hikmet Yılı’ ilan edilmesi ve vatandaşlığa kabulü tartışmaları, MHP’lilerin eşit parçalar halinde’ üçe bölünmesine neden oldu. 
     MHP’lilerin bir bölümü, beyhude bir çaba’ derken bir bölümü gelişmeyi olumlu karşılayıp alkışlıyor.’ Bir grup ise Memleketin daha önemli sorunları var’cı... 
     
     Nazım ne lazım’ 
     Son olarak MHP Hatay Milletvekili Mehmet Şandır’ın Nazım’a alkış tutan’ açıklaması Kurultay gazetesi yazarı Ahmet Güner tarafından sert bir dille eleştirildi. Güner’in "MHP’ye Nazım Ne Lazım" başlıklı yazısında şu satırlar yer aldı 
     "..Hadi onlar Nazım Hikmet diye debeleniyor. MHP’li milletvekillerine ne oluyor Bazı MHP milletvekilleri nerdeyse günah çıkaracaklar. MHP Hatay Milletvekili Mehmet Şandır’ın sözleri cuk oturdu. Ne diyor hazret "Nazım’ın şairliğine alkış tutuyorum. O Türk soylu büyük bir Anadolu şairidir. Bu denli büyük bir şairin affedilmesi, vatandaşlığa kabul edilmesi konusu Kültür Bakanı’nın takdirleridir. Affedilmesi bir güzellik, hoşluk oluşturacak." 
     İşte tartışmaya katılan MHP milletvekillerinin Nazım’ için düşünceleri... 
     
     İYİ OLUR’CU... 
     MEHMET GÜL "Vatandaşı olduğu Polonya’ya da saygısızlık etmeden onun bize de ait olan taraflarının olduğunu kabul etmek gerekir. Mezarı da getirilebilir. Bu toprakta nasıl ki vatan haini ve aynı fikirde olmayan insanlar yatıyorsa o da yatabilir. Ama Şandır kadar hoşgörülü de değilim." 
     
     KESİN OLMAZ’CI... 
     AHMET ÇAKAR "Türkiye’nin Nazım Hikmet’in vatandaşlığına ihtiyacı yok. Nazım Hikmet’in de Türk vatandaşlığına. Edebi kişiliği ve şahsiyetine kimsenin bir şey dediği yok. Çocuğuma Nazım’ı vatan haini diye anlattım şimdi vatan kahramanı diye mi anlatayım." 
     
     BANA NE’Cİ... 
     MEHMET CEYLAN "Türkiye gündeminin böyle konularla işgal edilmesini doğru bulmuyorum. Gündemde çok önemli problemler var. Yetkililerin vereceği bir karardır. Açıkçası beni de ilgilendirmiyor." 
     
Türkeş de Nazım severdi ..      MHP’nin doğal lideri’ Alparslan Türkeş, Ekim 1994’de yapılan MHP Kurultayı’nda Nazım Hikmet’in Davet’ şiirini okumuştu. Türkeş sonraki bir açıklamasında, "Amacım 12 Eylül’den önceki ideolojik bölünmeleri yumuşatmaktı. Gençliğimde de Nazım’dan okurdum" demişti. İşte şiirden bir bölüm... 
     
"Dört nala gelip Uzak Asya’dan 
Akdeniz’e bir kısrak başı gibi uzanan 
bu memleket bizim. 
Bilekler kan içinde, dişler kenetli, ayaklar çıplak 
ve ipek bir halıya benzeyen toprak, 
bu cehennem, bu cennet bizim. 
Kapansın el kapıları, 
bir daha açılmasın 
yok edin insanın insana kulluğunu 
bu davet bizim 
Yaşamak bir ağaç gibi 
tek ve hür 
ve bir orman gibi kardeşçesine, 
bu hasret bizim..." 
     
     


 YAŞAM 

























</TEXT>
</DOC>
