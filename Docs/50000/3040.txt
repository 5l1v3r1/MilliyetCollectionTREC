<DOC>
<DOCNO> 3040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/magazin/amag.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye sizinle gurur duyuyor 
</HEADLINE>
<TEXT>

Kanal D Haber ve Defne Samyeli, dünyanın en önemli yarışması New York Festivali’nde, Türkiye’ye iki büyük ödül kazandırdı 
     16 bin yayını geçtiler 
     TELEVİZYON haberciliğinin usta ismi Tuncay Özkan yönetiminde hazırlanan Kanal D Haber, dünyanın en büyük televizyon yarışması New York Festivali’nde iki ödül aldı. 50 ülkeden 16 bin yayının katıldığı yarışmada, Kanal D Haber Dokümanter ve Haber’ dalında Özel Finalist Ödülü’ne, Defne Samyeli de En İyi Haber Sunucusu ve Yorumcusu’ dalında Dünya İkinciliği’ne layık görüldü. 
     
     Samyeli’ne hayran kaldılar 
     BÖYLECE Kanal D Haber, bu dalda ödül alan ilk Türk televizyon haber bülteni olarak ülkemizin gurur kaynağı oldu. Defne Samyeli de uluslararası medya dünyasının binlerce ismini geride bırakmayı başardı. Samyeli, bu dalda, dünyada ilk üç arasına giren ilk Türk ve 42 yıllık festival tarihinde, madalyalı ilk yabancı haber yorumcusu olmayı da başardı. Ödül töreni, New York Marquis Oteli’nde gerçekleştirilecek. 
     
     


 MAGAZİN 












</TEXT>
</DOC>
