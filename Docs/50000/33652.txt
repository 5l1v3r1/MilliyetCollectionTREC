<DOC>
<DOCNO> 33652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/son/sonspo07.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Copa America'da Honduras ve Kolombiya da yarı finale yükseldi 
</HEADLINE>
<TEXT>

     ''Copa America'' olarak adlandırılan ve bu yıl 40.sı düzenlenen Amerika Kupası'nda, Uruguay ve Meksika'dan sonra, Honduras ve Kolombiya da yarı finale yükseldi. 
     Kolombiya'da, 12 takımın katılmasıyla düzenlenen şampiyonanın 13. gününde, Manizales ve Pereira kentlerinde çeyrek final mücadelelerinden son 2'si yapıldı. 
     Manizales kentinde 20 bin seyirci önünde yapılan maçta favorilerden Brezilya, Honduras'a 2-0 yenilerek şampiyonaya veda etti. Her 2 takıma da 1'er kırmızı kartın çıktığı maçta, 57. dakikada Belletti'nin kendi kalesine attığı golle 1-0 öne geçen Honduras, maçın uzatma dakikalarında Martinez'i ayağından gelen golle 2-0'lık galibiyete ulaştı. 
     Armenia kentinde 35 bin seyircinin izlediği maçta ise Kolombiya, Peru'yu, 50. ve 69. dakikalarda Aristizabal ve 66. dakikada Hernandez'in attığı gollerle 3-0 yenerek yarı finalist oldu. 
     Şampiyonanın yarı final maçlarında, Uruguay ile Meksika, 26 Temmuz Perşembe günü Pereiara, Honduras ile Kolombiya da 27 Temmuz Cuma günü Manizales kentinde TSİ 03.45'de karşı karşıya gelecekler. 
     Şampiyona, 29 Temmuz Pazar günü 3.lük ve final karşılaşmalarıyla sona erecek. 







</TEXT>
</DOC>
