<DOC>
<DOCNO> 47049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/dunya/dun03.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon bölündü 
</HEADLINE>
<TEXT>

ABD’de üst düzey sivil yetkililer, Afganistan’a kalabalık bir özel birlik göndermek isterken asker ayak sürüyor 
     DIŞ HABERLER SERVİSİ 

     Newsweek dergisi ve The Guardian gazetesine göre, Amerika’da askerler ve sivil yetkililer, savaşın seyri ve yapılan savaş planları konusunda bir türlü ortak noktada buluşamıyor. The Guardian, hafta boyu süren bombardımanda hiçbir ilerleme sağlanamadığına dikkat çeken Pentagon yetkililerinin, askeri yetkililerden, bölgeye çok sayıda özel kuvvet mensubunu göndermesini istediğini öne sürdü. Ancak Amerikalı generaller, henüz çok iyi bir istihbarat çalışması ortaya konulamadığı için, ellerindeki en iyi birlikleri bölgeye göndermek konusunda isteksiz davranıyor. 
     
     Hiç sıcak bakmıyorlar 
     Newsweek de, özel birliklerin bu hafta operasyonlara başlayabileceğine değinirken, söz konusu harekatın yalnızca istihbarat faaliyetiyle sınırlı kalabileceğini dile getirdi. Dergi, askerlerin böyle bir göreve hiç sıcak bakmadıklarını ifade etti. 
     



 DÜNYA 












</TEXT>
</DOC>
