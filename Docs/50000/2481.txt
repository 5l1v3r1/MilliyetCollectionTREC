<DOC>
<DOCNO> 2481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/son/sontur16.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Edirne'de tipi durdu, yollar açıldı 
</HEADLINE>
<TEXT>

     Edirne'de üç gün süren kar yağışı sona ererken, sabah saatlerinde kapanan köy yollarının tamamı ulaşıma açıldı. 
     Edirne Köy Hizmetleri İl Müdürlüğü'nden aldığı bilgiye göre, üç günden bu yana devam eden kar yağışının Edirne ve ilçelerinde sona erdiği, Enez, Uzunköprü ve İpsala ilçelerine bağlı 13 köy yolunun yapılan çalışma sonucu ulaşıma açıldığı belirtildi. 
     Yetkililer, geceleri tipi nedeniyle, tarlalardan sürüklenen karların çukur yerleri doldurması sonucu, yolların kapandığı kaydedildi. Edirne'de köy ve ilçe yollarında buzlanma olmadığı için tuzlama çalışmalarına ara verildi. Kırklareli'de ise merkeze bağlı 9, Demirköy ilçesinde 8 ve Kofçaz ilçesinde 13 olmak üzere, toplam 30 köy yolu üç gündür ulaşıma kapalı bulunuyor. 
     Demirköy'de ulaşım tek şeritten yapılırken, Dereköy Sınır Kapısı'nda ise kontrollü ve zincir takılarak araçların gitmesine izin veriliyor. Kırklareli'nin Demirköy ilçesi ile İğneada beldesi ve 15 köye elektrik enerjisi verilemiyor. Hatlarda meydana gelen arızanan giderilmesine çalışılıyor. Mahya Tepe'deki 1.031 metre yüksekliğindeki radar, televizyon verici istasyonu ile gözetleme kulesindeki 11 görevliye ise 4 günden bu yana ulaşılımıyor. Karayolları ekipleri, Mahya Tepe'ye ulaşmak için yol açma çalışmalarını sürdürüyor. 
     Demirköy, Kofçaz ve Dereköy'de kar yağışı aralıklı olarak devam ediyor. 




</TEXT>
</DOC>
