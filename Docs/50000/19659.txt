<DOC>
<DOCNO> 19659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/spor/spo04.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
TRABZON KASIRGASI 2 - 4 
</HEADLINE>
<TEXT>

Geçtiğimiz hafta Fenerbahçe’yi deviren Bordo - Mavililer, Başkent’te Ankaragücü’nü farklı yendi, ligde üst üste beşinci galibiyetini elde etti 
     NECMİ KEPÇETUTAN 

     TRABZONSPOR, Ankaragücü’nü deplasmanda farklı mağlup ederek, son haftalardaki çıkışını sürdürdü. Özellikle ilk yarıda üstün bir oyun ortaya koyan Bordo - Mavili ekip rakip defans hatalarını çok iyi değerlendirdi, Gökdeniz, Erman ve Hami’nin golleriyle ilk yarıyı 3 - 0 önde kapadı. İkinci yarıda ev sahibi ekip toparlandı. Yılmaz ile bir gol bulan Sarı - Lacivertliler inanılmaz pozisyonları harcarken Trabzonspor kalecisi Metin de muhteşem kurtarışlar yaptı. 67. dakikada Erhan Namlı Karadeniz ekibine 4 - 1 üstünlüğü getirdi, 82. dakikada Cafer maçın skorunu belirledi. 
     
     Maçın karnesi 
     HAKEMLER Musa Eryılmaz , Bülent Bozdoğan , Koray Gençerler 
     ANKARAGÜCÜ Da Silva - Hakan Kutlu , İsmet , Adem - Hakan Keleş , Yılmaz , Agustine , Faruk Namdar , Niyazi Rogerio Dk.46 - Kennedy , Cafer 
     YEDEKLER Zafer, Tayfun, Celalettin, Özgür, Ender, Cengiz 
     TRABZONSPOR Metin - Osman , Nesim , Cem - Tamer , Yanchev Zafer Dk.76 , Gökdeniz , Erhan Namlı , Erman Abdülkadir Dk.61 - Sergen Güngör Dk.65 , Hami 
     YEDEKLER Milosevski, Orhan, Nikolovski, Kenan 
     GOLLER Gökdeniz Dk.18 , Erman Dk.27 , Hami Dk.37 , Yılmaz Dk.50 , Erhan Namlı Dk.67 , Cafer Dk.82 
     
Yılmaz davayı kaybetti      TRABZONSPOR ile eski başkan Mehmet Ali Yılmaz arasındaki hukuk savaşını yöneticiler kazandı. Yargıtay 12. Hukuk Dairesi, Yılmaz’ın Küçükcekmece İcra Tetkik Hakimliği tarafından verilen 19 milyon 552 bin dolarlık haciz kararını Trabzonspor lehine bozdu. Aynı hukuk dairesi, Yılmaz’ın 10 milyon 870 bin dolarlık alacağının olmadığı kararını da onayladı. Eski başkanın karar gereğince 12 trilyon lira inkar tazminatı ödeyeceği bildirildi. 
     
Sergen - Ceyhun pazarlığı      TRABZONSPOR Futbol Şubesi Sorumlusu Serdar Bali ile Siirt Jetpaspor Başkanı Takiddin Yarayan dünkü karşılaşmada Ceyhun ve Sergen’in transferi konusunda görüştü. Yarayan, "Yüzde 80 mutabakata vardık. Önümüzdeki hafta da Özkan Sümer ile bir araya geleceğiz. Ceyhun’u Beşiktaş da istiyor. Kulübün çıkarları doğrultusunda karar vereceğiz" dedi. 
     



 SPOR 






























</TEXT>
</DOC>
