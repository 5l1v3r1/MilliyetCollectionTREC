<DOC>
<DOCNO> 40374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/spor/spo03.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih harek tı 
</HEADLINE>
<TEXT>

Yetiştirme parası isteyen Galatasaray, Mallarco’nun buna yanaşmaması halinde Fatih’i geri isteyecek 
     HALİL ÖZER 

     SARI-KIRMIZILI takımda sezon başı Mallorca’ya transfer olan Fatih Akyel’in yuvaya dönme ihtimali belirdi. Yetiştirme parası yüzünden İspanyol kulübü ile FIFA’lık olan Galatasaray, bir milyon doların bir an önce ödenmesini bekliyor. Ancak Mallorca’nın bu parayı vermeye sıcak bakmadığı, kararında ısrar etmesi halinde Sarı-Kırmızılı kulübün, Fatih’in gönderilmesini isteyeceği kaydedildi. 
     GALATASARAY 2. Başkanı Fatih Altaylı, "Sanıyorum onlar Fatih’i bedava diye aldılar. Eğer FIFA’dan ödenme kararı çıkarsa Fatih’i geri verebilirler. Bizim de ona kapımız açık. Sadece ona değil Okan ve Emre’ye de açık" dedi. Bu futbolcuların FIFA kuralları yüzünden gittiklerini kaydeden Fatih Altaylı, "Eski defterleri kapatmak istiyoruz" diye konuştu. 
     
Ay inanmıyorum... LAİLA indirimi      GALATASARAY’IN yeni transferi Uruguaylı Fleurquin, İstanbul’a gelmeden önce Deportivo’da oynayan yakın arkadaşı Arjantinli Scaloni’yi aradı. Scaloni, Sarı - Kırmızılı takımla kendisinin de görüştüğünü ancak anlaşamadığını söyledi ve "İspanya’dan sonra orası çekilmez" dedi. 
     Fleurquin ise imza sonrası gece Laila’ya gitti. Buradaki ortamı görünce adeta küçük dilini yuttu. Hemen telefona sarıldı ve Scaloni’yi aradı "İndirim yap, hemen gel. Laila diye bir yerdeyim. İnanılmaz." 
     Arjantinli futbolcu bu görüşmeden sonra hemen menajeri aracılığıyla Galatasaray’a haber yolladı, fiyatını yarı yarıya kırdı. Ancak iş işten geçmişti. UEFA’ya isim listesi bildirildiği için transfere yanaşılmadı. 
     
Lucescu, Milli takımla birlikte Florya’da idman yapan eski öğrencisi Okan ile hasret giderdi ve yöneticiler de Şenol Güneş’e başarılar diledi. 

Hakan iyileşti      DİZİNDEKİ sakatlık yüzünden uzun süreden beri sahalardan uzak kalan Hakan Ünsal nihayet iyileşti. Uzun bir tedavi dönemi geçiren Hakan Ünsal’ın bu hafta oynanacak Antalyaspor maçında sahaya çıkması bekleniyor. Ancak Lucescu bu oyuncuyu büyük bir olasılıkla riske girmemek için Lazio maçında sahaya sürecek. 
     
Perez döndü      TEDAVİ için ülkesine giden Galatasaray’ın Fransız futbolcu, raporlarıyla birlikte İstanbul’a döndü. Sarı - Kırmızılı yöneticiler, Perez’in getirdiği raporları inceletecek ve inandırıcı bulmazsa, Fransız oyuncuyla yollarını ayıracak. Galatasaray, Antalyaspor karşılaşmasının hazırlıklarına dün yaptığı çalışmayla başladı. 
     



 SPOR 






















</TEXT>
</DOC>
