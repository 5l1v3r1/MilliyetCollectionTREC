<DOC>
<DOCNO> 38873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/siyaset/siy01.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayındırlık’tan sonra, Tapu’ gerginliği 
</HEADLINE>
<TEXT>

MHP’ye bağlı Tapu ve Kadastro’daki 1 trilyonluk Çekirge Operasyonu’na, Genel Müdür Poyraz, olay yeni değil, niye yeni gibi sunuluyor’ diye itiraz etti 
     ANKARA Milliyet 

     Başbakan Yardımcısı Devlet Bahçeli, Bayındırlık Bakanlığı’ndaki "Vurgun Operasyonu" için, İçişleri Bakanı Rüşdü Kazım Yücelen’i, "arkasında siyasi bir güç varsa affetmem" diye uyarırken, benzer bir tartışmanın sinyali yine MHP’ye bağlı olan Tapu ve Kadastro Genel Müdürlüğü’nde başlatılan "Çekirge Operasyonu" için verildi. 
     MHP’li Devlet Bakanı Şuayip Üşenmez’e bağlı olan Tapu ve Kadastro Genel Müdürü Necdet Poyraz, 1 trilyonluk "Çekirge Operasyonu"na konu olan gelişmelerin 1997’de yaşandığını, defalarca adli makamlara bildirildiğini, buna karşın yeniymiş gibi sürekli ısıtıldığını söyledi. Poyraz, dünkü basın toplantısında "20 Ağustos’ta bugüne ait bir hadiseymiş gibi kamuoyuna takdim edilmesi hususunun anlaşılmasında güçlük çekilmektedir" dedi. 
     
     İhbarcıya ceza 
     Bu arada, Türk Hava Kurumu pullarının tapu müdürlüklerinde kayıt dışı satıldığını Cumhuriyet Başsavcılığı’na ihbar eden Şef Mehmet Dağdelen’e disiplin cezası verildiği ortaya çıktı. Poyraz, gözaltında bulunan 5 bölge müdürünün eskiden görev yaptığını anlatarak kurumunu savundu. 
     
     Yeni değilmiş 
     Iddialarının 1997 ve 1998’de de ortaya atıldığını söyleyen Poyraz, olayın 2000 yılının Aralık ayında Dağdelen’in şikayet üzerine yeniden gündeme geldiğini, ancak, Valiliğin olumsuz yanıt verdiğini, Bölge İdare Mahkemesi’nin de "yargılamaya gerek olmadığı" yönünde karar verdiğini belirtti. 
     Poyraz, "Aldığımız bilgilere göre sadece eskiden görev yapmış 5 tane bölgenin tapu müdürleri tutuklu olarak bulunmaktadır. Yeni getirdiğimiz müdürlerin hepsi serbest bırakıldı" dedi. 
     
Müsteşarına soruşturma izni vermedi      ERSAN ATAR Ankara 

     "Vurgun Operasyonu" için, "Bağlantı nereye sıçrarsa sıçrasın, operasyon oraya kadar gidecek" diyen Bayındırlık ve İskan Bakanı Koray Aydın, Kıbrıs Otoyol İnşaatı’nın yapımı sırasındaki usulsüzlük iddialarına karşı Müsteşarı Ali Helvacı’yı korudu. Yargıtay Cumhuriyet Başsavcısı Sabih Kanadoğlu, Kıbrıs Dörtyol - Geçitkale otoyol ihalesine fesat karıştırarak, devletin 6.5 trilyon lira zarara uğratıldığı iddiaları üzerine Bakanlığıa başvurup, Helvacı’nın yargılanabilmesi için izin istedi. Aydın, bu istemi geri çevirdi ve gerekli izni vermedi. Başsavcı bunun üzerine Danıştay’a başvurdu, ancak buradan da olumsuz yanıt aldı. 
     Danıştay kararı bekleniyor Böylece Dörtyol - Geçitkale otoyol inşaatının, yüzde 45 indirim yapan firmalar olmasına rağmen, yüzde 20 tenzilat öneren Kolin İnşaat’a verilmesinin ardındaki nedenler ortaya çıkarılamadı. Devlet 6.5 trilyon lira zarara uğratıldı. Aydın’ın, usulsüzlük iddialarına karşı yargılama izni vermediği diğer olay, Bolu otoyol inşaatı ihalesinde yaşandı. Kanadoğlu, Danıştay’a başvurdu. Henüz karar çıkmadı. 
     
ANAP siyasi amaçlı operasyon olmaz      SALİHA ÇOLAK Ankara 

     MHP Genel Başkanı Devlet Bahçeli’nin Vurgun Operasyonu sonrasında İçişleri Bakanı Rüştü Kazım Yücelen’e, "MHP’ye karşı siyasi komplo yapıldığı" imasında bulunması ANAP’ta tepkiyle karşılandı. Tepkiler şöyle 
     Beyhan Aslan Grup Başkanvekili İçişleri Bakanı’nın kesinlikle siyasi amaca yönelik bir operasyonu olamaz. Emre Kocaoğlu İstanbul Milletvekili Sayın Bahçeli’nin bunun arkasında bir siyasi motif aradığına ihtimal vermek istemiyorum. Bülent Akarcalı Genel Başkan Yardımcısı Polemikler yapılmasına karşıyım. Ekrem Pakdemirli Manisa Milletvekili MHP, "ANAP’ın başına geldi, İçişleri onlarda, şimdi bize yapılıyor" diye düşünüyor olabilir. 
     



 SİYASET 
















</TEXT>
</DOC>
