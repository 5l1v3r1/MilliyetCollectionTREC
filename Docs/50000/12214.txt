<DOC>
<DOCNO> 12214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/son/sondun02.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yerel seçim yenilgisinin ardından Jospin hükümette revizyona gidiyor 
</HEADLINE>
<TEXT>

     Fransa'da yerel seçimlerde, Paris ve Lyon gibi büyük kentlerde dışında umduğunu bulamayan Başbakan Lionel Jospin'in, hükümette revizyona gidebileceği bildirildi. 
     Le Figaro gazetesi, Jospin'in, 31 Mart'ta tüm bakanlarla birlikte bir seminer düzenleyerek, seçim sonuçlarının ayrıntılı analizini yapmak istediğini belirtti. Merkez sağ eğilimli Fransız gazetesi, Jospin'in seçim sonuçlarından tatmin olmadığını, hükümet içinde bazı değişikliklere gitmesinin muhtemel olduğunu kaydetti. 
     Lionel Jospin, dün akşam yaptığı açıklamayla hükümet içindeki bakanlardan belediye başkanlığı görevini bırakmalarını istemişti. Fransa'da yasalar, milletvekillerine, aynı zamanda belediye başkanı olma hakkı da tanıyor. Jospin'in uyarısından sonra, hükümet içinde 13 bakanın, belediye başkanlığı görevini bırakmaları bekleniyor. Yerel seçimlerde, bakanlar kurulundaki 33 bakandan 27'si, belediye başkanlığı için adaylığını koymuştu. 
     
     



</TEXT>
</DOC>
