<DOC>
<DOCNO> 15228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/yazar/bila.html </URL>
<DATE> 2001/04/08/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Esnafın üç isteği 
</HEADLINE>
<TEXT>

     Sokaklara dökülen esnaf somut olarak ne istiyor 
     Türkiye Esnaf ve Sanatkarlar Konfederasyonu TESK Genel Başkanı Derviş Günday'a dün bu soruyu yönelttik. 
     Günday, esnafın üç somut talebini şöyle sıraladı 
     1- Hayat standardı esasına dayalı verginin kaldırılması, 
     2- Bağ - Kur ve SSK prim borçlarının taksitlendirilmesi, 
     3- Dev süpermarketlerin kent dışına çıkarılması. 
     Günday, esnafın üç temel sorununun bunlar olduğunu vurguladıktan sonra şu değerlendirmeyi yaptı 
     "Hayat standardı esası, esnafın kazansın kazanmasın, zarar etsin veya etmesin gerçek gelir durumuna bakmadan vergi ödemesini gerektiriyor. Bu gerçekten büyük haksızlık. Sürekli zarar eden, hatta iflas eden esnaftan, hayat standardı esasıyla vergi alınıyor. Bu uygulama daha önce kaldırılmıştı, yeniden konuldu. Şimdi kaldırılması konusunda girişimlerimiz var. Ben her Ekonomik Sosyal Konsey toplantısında bunu dile getiriyorum. İki yıldır bu toplantılarda esnafın patlama noktasına geldiğine işaret ediyorum. Keza Bağ -Kur ve SSK primleri konusunda da esnafa kolaylık gösterilmeli. Borçlar silinsin demiyoruz, taksitlendirilsin yeter. Dev süpermarketlerin de kent dışına çıkarılması gerekli. Bu dev kuruluşlarla esnafın rekabet etmesi mümkün değil." 
     Bu isteklerin özellikle kriz ortamında makul olduğu söylenebilir. Vergi, prim kolaylığı ve süpermarket zincirlerinin Avrupa ve ABD'de olduğu gibi kent dışına çıkarılması talebine Başbakan Ecevit ve hükümet, sıcak bakıyordu. Başbakan, bu konuda açıklama da yapmıştı. Ancak uygulamaya bir türlü geçilmedi. 
     Hükümetin bu konuda hızla karar verip uygulamaya koyulması, esnafı bir ölçüde rahatlatabilir. Keza hayat standardı uygulamasının kaldırılması ve verginin gerçek gelir üzerinden alınması da vergide adalet ilkesinin doğal gereğidir. 
     
     





Hesapta yoktu 


Esnafın üç isteği 


CHP bilmecesi 


Ankara'da kritik haftanın kararları... 


Gemi ve kapı 


Az alkollü tarih 


Amerika nasıl bakıyor 


Çifte standart 


Sadece yazarkasa değil atılan... 


Dinlerken dili tutuldu 


Dervişname 


Üniversiteler de TL'ye dönmeli 


Bodrum'da eğlence kadar tarih de var 


</TEXT>
</DOC>
