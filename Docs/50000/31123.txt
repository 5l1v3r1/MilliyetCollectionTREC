<DOC>
<DOCNO> 31123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/son/sondun09.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da Afgan mültecilere saldırı... 
</HEADLINE>
<TEXT>

     İran'ın orta kesimindeki Felavercen kentinde, bir grup gencin Afgan mültecilere saldırıda bulunduğu bildirildi. 
     İRNA'nın bir ''güvenilir kaynağa'' dayanarak verdiği habere göre, iki gün önce motosikletli bir grup gencin saldırısına uğrayan Afganlardan ''onlarcası'' yaralandı. 
     Saldırganları yakalayamayan polisin bazı gençleri aramakta olduğu belirtildi. İran'da bazı çevreler, ülkedeki işsizliğin, ''İranlıların iş olanaklarını çalan'' Afgan mültecilerden kaynaklandığını savunuyor. Yaklaşık 2 milyon Afgan mültecinin yaşadığı İran'da, hükümetin BM Mülteciler Yüksek Komiserliği ile işbirliği içinde yürüttüğü gönüllü dönüş programı çerçevesinde, onbinlerce Afgan ülkelerine gönderilirken, bir taraftan da Afganistan'daki savaştan kaçanlar yasadışı yollardan İran'a girmeye devam ediyor. 







</TEXT>
</DOC>
