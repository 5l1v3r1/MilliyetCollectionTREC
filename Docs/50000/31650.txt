<DOC>
<DOCNO> 31650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/yazar/dundar.html </URL>
<DATE> 2001/07/12/ </DATE>
<TIME>  </TIME>
<AUTHOR> CAN DÜNDAR  </AUTHOR>
<HEADLINE>
Hayatı söndürüş operasyonu 
</HEADLINE>
<TEXT>

     Ekrandaki o görüntüyü hatırlıyor musunuz 
     Hani genç bir kız, vücudunu dağlayan pençe pençe yanıklarla nakliye aracından inerken merhemden bir yüzün ardından haykırıyordu 
     "- Diri diri yaktılar .. Diri diri yaktılar .." 
     Dehşete kapılmıştık ekran başında... 
     Kimdi yakan 
     Görüntüleri yayımlayan kimi televizyonlar bu çığlığı "örgüt arkadaşlarını yaktı" diye tercüme etmişti. Ertesi gün de pek çok gazetede bu yorumla verilmişti haber... 
     İşte o kızın fotoğrafı vardı Radikal'de geçen hafta... Yaşadığı dehşet gecesinin ateşten mührü, çehresinden silinmemişti henüz... İşin aslını şöyle anlatıyordu 24 yaşındaki Ebru Dinçer 
     "- Tavandan üzerimize yakıcı bir madde döküldü. Vücudum alev almadı ama ani bir sıcaklık hissettim. Elimi başıma götürdüğümde derimin sıvı gibi eridiğini gördüm. Kafa derim, yüzüm, kollarım ve sırtım kavruldu." 
     
     
     
     Ebru geçen ay tahliye olmuş. Avrupalı parlamenterler kendisiyle görüşmek istemişler. Bir otelde buluşulmuş. Aynı anda Adalet Bakanı da otelin alt katında Hollandalı bir milletvekili ile görüşüyormuş. 
     "- Bir an Bakan'ın karşısına çıkmak istedim" diyor Ebru... "Onunla göz göze gelmek ve yüzümü gösterip 'işte eseriniz' demek istedim". 
     
     
     
     Cesur bir gazetecilik örneği olarak ilk olarak Milliyet'in yayınladığı ve Radikal'le birlikte sürdürdüğü Adli Tıp'ın bilirkişi raporu ve ölüm orucu haberleri kamuoyuna "Hayata Dönüş" adı verilen operasyonun bilinmeyen yönlerini belgelerle ortaya koydu. 
     Devletin resmi raporunda ortaya çıkan pek çok gerçek var 
     Adalet Bakanı'nın operasyondan sonra yaptığı "Mahkumların çoğu kendisini yakarak öldürdü" açıklamasının tersine ölenlerin çoğunun kurşunlama, zehirlenme ve darp sonucu yaşamını yitirdiği belgeleniyor. 
     Operasyonda içeriden açılan ateşle öldüğü öne sürülen iki jandarma erinin de tutuklularda bulunmayan silahlarla vuruldukları öne sürülüyor. 
     İçişleri Bakanlığı "Silah kullanmadık" demesine rağmen Adli Tıp raporu, operasyonda üzerinde "insansız yere atın" yazılı öldürücü bombaların kullanıldığını ortaya koyuyor. 
     Özeti şu 
     Bilirkişi raporu doğruysa, ortada - belki de bakana da aktarılmayan - bir katliam var. Bu durumda yapılması gereken, operasyonu baştan sona görüntüleyen video bantlarının açıklanıp, olayda sorumlulukları bulunan görevliler hakkında soruşturmaya girişilerek, kamuoyunun aklındaki şüphelerin giderilmesidir. 
     
     
     
     Denilebilir ki, Almanya da Baader Meinhoff örgütünün liderlerini cezaevinde böyle bir katliamla yok etti. 
     Doğrudur. Ancak bu ayıbı temizleyebilmek Almanya'ya yıllara mal olmuştur. 
     Şimdi Türkiye için de öyle olacaktır. 
     Normal bir hukuk devletinde böyle bir resmi rapor, - katledilenlerin siciline bakılmaksızın - en az iki bakanı götürürdü. 
     Ancak bizimkiler "Dosya yargıya intikal etti"yle işi geçiştirdi. Medya da yeterince üstüne gitmeyince konu kapandı. 
     Ölüm orucunda dirhem dirhem eriyip yiten, hafızasını kaybeden, çocukluk zekasına dönen tutukluların yürek parçalayan dramı ise seyircisiz bir salonda inatla sahnelenmeye devam ediyor. 
     Ne yapmalı 
     Vicdanların biraz olsun sızlaması için bakanın ortadaki eseri görmesini mi beklemeli 
     
     







Milliyetçi iktisat 


Çalış ve çal .. 


Bostancı pazarına dair 


Unumu elemedim eleğimi asmadım 


Kriz, Bodrum'u nasıl etkiledi 


Parmak izleri 


Hayatı söndürüş operasyonu 


Pahalı dersler 


Arjantin ve Türkiye 


Derdi Türkiye olanlar için 


Haydi kazlar vergi başına 


Baykal’ın Güneydoğu atağı 


Yorumsuz tablo 


Cumartesi günü çalışılır 


Konsolidasyon olmaz, olamaz 


Son banka operasyonunun adı IMF 


</TEXT>
</DOC>
