<DOC>
<DOCNO> 38572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/yasam/yas07.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Duygusuz koca mutsuz ediyor 
</HEADLINE>
<TEXT>

     NESLİHAN CUYAR İstanbul 

     Evli kadınların mutsuzluğunun arkasındaki en büyük nedenin, erkeklerin yoğun iş temposu ve 'duygusuz' davranışları olduğu ortaya çıktı. 
     İletişim Çocuk ve Gençlik Sorunları ile Aile Danışmanlık Merkezi, kendilerine başvuran 25 - 60 yaş arası 2 bin kadınla, 'evlilik sorunları' üzerine bir araştırma yaptı. 
     Yaklaşık beş yıl süren araştırmada, kadınların yüzde 80'inin 'duygusuzluk' nedeniyle mutsuz olduğu saptanırken, yalnızca yüzde 1 oranında erkeğin sorunlarla mücadele için merkeze başvurduğu kaydedildi. Evli ve diğer çiftlerin sorunlarının genelde kadınların başvurusuyla anlatıldığının belirlendiği araştırmada, erkeklerin ortak kaderi paylaşma durumunda daha az kaygılı olduğu gözlendi. 
     Duygu ve düşüncelerini yansıtamayan ve baskı gören kadınlarda en fazla bedensel belirtilere rastlanıldığı belirlendi. Sıkça görülen rahatsızlıklar baş ağrısı, uyuşma, karıncalanma, halsizlik, dermansızlık, iştahsızlık, sancılanma, çarpıntı, boğazda tıkanıklık ve bulantı olarak sıralandı. 
     



 YAŞAM 
















</TEXT>
</DOC>
