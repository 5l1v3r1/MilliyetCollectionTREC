<DOC>
<DOCNO> 12498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/yasam/yas04.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
AB’den Avrupalılar’a çok acil çağrı 
</HEADLINE>
<TEXT>
Sevişin yoksa sonumuz kötü’ 
Nüfusu hızla yaşlanan Avrupa’da çalışacak kimse kalmayacak korkusu yaşayan yöneticiler, derhal çocuk’ alarmı verdi... 
     GÜVEN ÖZALP Brüksel 

     Avrupa Birliği’nin giderek yaşlanan nüfusu, birlik yöneticilerini kara kara düşündürüyor. Uzun vadede aktif nüfusun 40 milyon kişi azalacağı öngörülen AB’de, bu sorunun aşılması için çıkış yolu aranıyor. 
     AB Komisyonu Başkanı Romano Prodi, birliğin en zayıf noktalarından biri olarak tanımladığı nüfus konusundaki endişesini "Avrupalılar daha uzun yaşıyor, daha az çocuk yapıyor ve daha az çalışıyorlar" şeklinde ifade etti. 
     Birlik yöneticileri, bu nedenle nüfusun gençleştirilmesi’ yolunda genç çiftleri daha çok çocuk yapmaya özendirecek programlar peşindeler. 
     AB nüfusunun yapısına ilişkin olarak hazırlanan bir çalışma, gelecekten endişeli yöneticilerin endişelerinin yersiz olmadığını ortaya koyuyor. 
     
     Umut Nitelikli göçmen 
     Şu an 65 yaşın üstünde bulunan bir kişiye, aktif olarak çalışan dört kişi düşüyor. Ancak nüfustaki yaşlanmanın bu oranı 20 yıl içinde 1’e 3’e, 40 yıl içinde de 1’e 2’ye indireceği öngörülüyor. 
     2000’de sayıları 7 milyon olan 85 yaşın üstündekilerin 50 yıl içinde 20 milyon sınırına dayanması beklenen AB’de aktif nüfusu artırmak için nitelikli göçmen akışına göz kırpılıyor. 
     


 YAŞAM 



















</TEXT>
</DOC>
