<DOC>
<DOCNO> 10802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/guncel/gun02.html </URL>
<DATE> 2001/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün yola çıkacak tatilciler, siz siz olun bu sese kulak verin 
</HEADLINE>
<TEXT>
Dönüşte çok gaza basmayın 
Arka koltukta oturan bir yetişkinin çarpma anında 3.5 ton ağırlığa ulaşıp fırlayacağını ve öndekileri ezecebileceğini biliyor muydunuz 
     Karayolları Genel Müdürlüğü yetkilileri, dönüşe geçen bayram tatilcilerinin zorluk yaşamaması için her türlü önlemin alındığını söylerken dün yola çıkanlar yine yoğun trafikle boğuştu. Topçular - Eskihisar arasında sefer yapan arabalı vapurlarda kuyruklar oluştu. Ankara - İstanbul karayolunun Bolu kesiminde de gişelerdeki kuyruklar zaman zaman 1 kilometreye ulaştı. 
     
Yanınıza eşya almayın      Bugün dönüşe geçecek tatilcileri uyaran yetkililer, "Sadece 50 kilometre hızla yapılacak bir kazada bile araçta bulunan bir çocuk, 400 kiloluk bir hızla savrulur" diyerek şu tavsiyelerde bulundu 
     Saatte 50 km süratle bir kaza yaptığınızda, sadece 0.015 saniye sonra hava yastıklarınız tam şişmiş, emniyet kemeriniz ise aktif gergiyle sizi koltuğunuza sabitlemiş olacaktır yani yaralanmadan aracınızdan çıkabilirsiniz. 
     Ama kaza anından 0.14 saniye sonra eğer arka camın önünde herhangi birşey bırakmışsanız ki bu sadece 1 kg ağırlığında bir ajanda bile olsa, bu ajanda 40 kilodan fazla bir ağırlıkla kafanıza çarpacaktır. 
     Çocuklarınızı otomobilinizin her zaman arka koltuğuna ve emniyet kemerleri takılı bir şekilde oturtun. Çocuklar mutlaka kendileri için özel olarak üretilen araç koltuklarına oturtulmalı ve kemerleri takılmalıdır. 
     
Herkes kemer takmalı      Saatte 50 km hızla gidilirken oluşan bir kazada arka koltukta oturan bir yetişkin 3.5 ton ağırlıkla öne savrulur, bu bir filin ağırlığıdır. 
     Hayati tehlike sadece öne fırlayan yolcuda değil aynı zamanda çarpacağı sürücü veya önde oturan yolcuda da olacaktır. 
     3.5 ton ağırlıkla ön koltuğa çarpan yolcu ön koltuğu kıracak ve öndeki yolcu, koltuğunun üzerindeki bu büyük ağırlığın altında ezilecektir. 
     
Canavar iki aileyi sildiAMASYA DHA 
     Amasya’nın Taşova ilçesi yakınlarında meydana gelen kazada Irmak Ailesi, özel otomobilleriyle Yeşilırmak’a uçtu. Tatil dönüşü meydana gelen kazada, 4 kişi öldü, 3 kişi yaralandı. Adana’dan Hatay yönüne giden Cahit Başbakkal’ın sürdüğü otomobil ise Yahya Özdemir’in kullandığı ZA 900 plakalı kamyonla çarpıştı. Cahit Başbakkal, eşi Zerrin Başbakkal, oğlu Mehmet Başbakkal ve kızı Duygu Başbakkal öldü. Samsun, Karaman, Antalya ve Diyarbakır’daki trafik kazalarında ise 6 kişi öldü, 9 kişi yaralandı. 
     


 GÜNCEL 


















</TEXT>
</DOC>
