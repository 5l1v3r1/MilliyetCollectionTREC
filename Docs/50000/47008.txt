<DOC>
<DOCNO> 47008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/son/sonspo06.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor kabus gibi...Sekiz sezonun en kötü dönemi yaşanıyor 
</HEADLINE>
<TEXT>

     Sezona elindeki yıldız oyuncuları başka kulüplere göndererek yeni bir oyuncu kadrosu ile başlayan Trabzonspor, aldığı başarısız sonuçlarla son yılların en sıkıntılı günlerini geçiriyor. 
     Bu sezon ligde yaptığı 8 maçta 10 puan toplayarak, lig lideri Galatasaray'ın 12 puan gerisinde kalan bordo-mavili takım, son 8 sezonun ilk 8 haftasına bakılarak yapılan araştırmada, en kötü sezonu yaşadığı ortaya çıkıyor. 
     Bordo-mavililer, en son 1993-94 sezonunda 10 puan toplamış ve o sezondan bu sezon başına kadar daha başarılı bir grafik ortaya koymuştu. 
     Trabzonspor'da teknik direktör Şenol Güneş'in çalıştırıcılık yaptığı 1994-95 sezonunda bordo-mavili takım 16 puan elde ederek 4. 
     sırada yer alırken, 1995-96 sezonunda 20, 1996-97 sezonunda 19 puan toplayarak, ligin ilk 8 haftasını lider olarak tamamlamıştı. 1997-98 sezonunda Yılmaz Vural ile birlikte bordo-mavililer, 19 puanla ligin 2. sırasında yer alırken, 1998-99 sezonunda, İngiliz teknik adam Gordon Milne ile 15 puanla 5. sırada, 1999-2000 sezonunda ise Ahmet Suat Özyazıcı ile 13 puan toplayarak 6. sırada yer almıştı. Bordo-mavili takım, geçen sezon Giray Bulak'ın görev yaptığı dönemde ise 19 puanla ligde 2. sırada bulunuyordu. 
     
     Kötü "En"ler... 
     Bu sezon teknik direktör Tekelioğlu ile sözkonusu 8 hafta içinde en az puanı toplayan bordo-mavili ekip, en fazla yenilgiyle en az galibiyeti alırken, kalesinde en fazla golü de bu sezon gördü. 
     Bordo-mavili takım, bu sezon, 4 maçtan yenik ayrılırken en fazla mağlubiyeti, 3 maçı kazanarak da en az galibiyeti yaşadı. Karadeniz ekibi kalesinde de 12 gol gördü. 
     
     Son 9 sezonun ilk sekiz haftası 
     

     
     
Sezon O G B M A Y P 2001-02 8 3 1 4 14 12 10 2000-01 8 6 1 1 16 6 19 1999-00 8 4 1 3 12 8 13 1998-99 8 4 3 1 12 6 15 1997-98 8 6 1 1 18 10 19 1996-97 8 6 1 1 13 6 19 1995-96 8 6 2 0 21 6 20 1994-95 8 5 1 2 16 10 16 1993-94 8 2 4 2 10 6 10 
     






</TEXT>
</DOC>
