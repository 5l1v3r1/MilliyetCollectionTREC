<DOC>
<DOCNO> 3659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/spor/spo13.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
HANGİSİ İYİ 
</HEADLINE>
<TEXT>

İtalyan basını, Fatih Terim ile Zaccheroni’yi kantara koydu 
     İTALYA Kupası yarı finalinde yarın Milano’da karşılaşacak Fiorentina ile Milan’ın, sorun yaşayan teknik direktörleri, İtalyan basını tarafından kantara kondu. La Nazione gazetesinde yayınlanan karnede Fatih Terim, özellikle kişilik ve psikoloji maddelerinde Zaccheroni’ye üstünlük sağlarken, İtalyan hoca da taktik ve deneyimde Terim’i geride bıraktı. Kondisyon, zafer, takım ile kulüp ilişkilerinde ise iki teknik adama da eşit puan verildi. 
     ZACCHERONİ taktikte iki puan fark attığı Terim’i toplamda bir puanla geride bıraktı. Gazete, "Milan, Terim’i sınıfta bırakıyor ve Zaccheroni’ye prim tanıyor. Terim - Gori savaşının ardından Milan antrenör ve yöneticileriyle bütünlük kurmaya karar verdi" diye yazdı. Gazetenin yorum köşesinde Terim’in kondisyon ve savunma zaafları bulunduğu, buna rağmen Fiorentina’ya hücum oynatarak her zaman kazanmaya şartlandırdığı fikri üzerinde duruldu. 
     
Hocaların karnesi  TERİM ZACCHERONI Taktik 7 9 Kişilik 8 7 Kondisyon 7.5 7.5 Psikoloji 8 7 Deneyim 7 8 Zafer 8 8 Takımla ilişki 9 9 Kulüple ilişki 6 6 TOPLAM 6O.5 61.5      
     
"Terim’in kararı değişmez"      FİORENTİNA’NIN tecrübeli defans oyuncusu Moreno Torricelli, "Terim’i az zamandır tanıyorum, ama bana öyle geliyor ki kararı değiştirilemez" dedi. Torricelli, "Eğer teknik direktörümüz ayrılma açıklamasını yaptıysa, kulüple veya başkanla arasında bir şey olmuştur. Terim kararlı, kendinden emin, söylediğine ve yaptığına her zaman ikna olan biri" diye konuştu. Ünlü futbolcu, takım oyununu da "Birlik ve bütünlük içinde bir grup doğdu. Birlikte oynamaktan eğlence duyuyoruz" diye açıkladı. 
     
     


 SPOR 


































</TEXT>
</DOC>
