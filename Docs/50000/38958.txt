<DOC>
<DOCNO> 38958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/son/sonspo12.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy'ün büyüsü bozulacak mı 
</HEADLINE>
<TEXT>

     Birinci Süper Ligi'n 3. haftasında Fenerbahçe ile Ankaragücü, yarın İstanbul'da karşı karşıya gelecek. 
     Fenerbahçe Şükrü Saraçoğlu Stadı'nda yaptığı son 19 lig maçını da kazanarak, rakiplerine tek puan dahi kaptırmayan ve hafta içinde Glasgow Rangers'ı eleyerek Avrupa Şampiyonlar Ligi'ne giren Fenerbahçe ile, sezonun ilk 2 maçında toplam 14 gol atan ligin flaş takımı Ankaragücü, Kadıköy'de puan mücadelesi verecek. 
     Fenerbahçe, bu maçın hazırlıklarını, bu akşam Samandıra Tesisleri'nde basına kapalı olarak yapacağı idmanla tamamlayacak. 
     Sarı-lacivertli ekipte, Rüştü'nün sakatlığı sürüyor. Milli kalecinin akşam yapılacak idmanda kendisini deneyeceği, yarınki maçta oynayıp oynamayacağına teknik heyetle birlikte karar vereceği öğrenildi. 
     İlk 2 hafta sonunda 3 puanı bulunan Fenerbahçe'nin, Ankaragücü karşısına, Rüştü Oğuz , Zoran Mirkoviç, Ümit, Mustafa Doğan, Misko Mirkoviç, Lazetiç, Ogün Yusuf , Johnson, Abdullah, Revivo, Serhat muhtemel 11'iyle çıkması bekleniyor. 
     Fenerbahçe Şükrü Saraçoğlu Stadı'nda saat 19.00'da başlayacak maçı, hakem Serdar Tatlı yönetecek. 






</TEXT>
</DOC>
