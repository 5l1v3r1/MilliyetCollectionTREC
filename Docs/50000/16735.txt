<DOC>
<DOCNO> 16735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/dunya/adun.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Davadan dönene 100 bin mark ödül 
</HEADLINE>
<TEXT>

Almanya neonazilere karşı mücadelede paranın "ikna edici" gücünü de kullanıyor. Federal hükümet dünden itibaren örgütten ayrılanlara 100 bin mark ödül verecek 
     DIŞ HABERLER SERVİSİ 

     Federal Almanya, parti, toplantı ve gösteri yasaklama gibi yöntemlerle bir türlü geri adım attıramadığı Neonazileri nakit parayla vuracak Federal Anayasayı Koruma Dairesi, Neonazilerden ayrılmak isteyenleri teşvik etmek amacıyla "davadan dönenlere" 100 bin mark 55 milyar TL "teşvik ödülü" verecek. 
     Dün yürürlüğe giren program çerçevesinde, davadan dönenlere nakdi yardımın yanı sıra, yeni bir ev, iş ve kimlik bulmak gibi kolaylıklar da sağlanacak. 
     Program "teşviklerden" yararlanmak isteyenler için bazı şartları da öngörüyor. Buna göre teşvik primine hak kazanacakların "aşırı sağcı çevrede önemli bir yere sahip olmaları" ve "bu çevreden ayrılarak işe yaramaları" gerekiyor. 
     İçişleri Bakanı Otto Schily’nin girişimleriyle hazırlanan programdan yararlanmak isteyenlerin hayli fazla olduğu bildirilirken, Anayasayı Koruma Dairesi yetkililerinin programın "sükut - u hayale" yol açmaması için bildikleri aşırı sağcı liderlerle tek tek konuşup ikna etmeye çalıştıkları ve kurdukları telefon hattı ile gençlere ulaşmaya çalıştıkları belirtiliyor. 
     
Alo pişman’ telefon hattı      Anayasayı Koruma Dairesi Başkanı Heinz Fromm, "Aşırı sağcıların arasında bulunan birçok kişinin tereddüt içinde olduğunu biliyoruz. Bazılarını saflarımıza çekebiliriz" dedi. 
     Teşvik programı kapsamında aşırı sağcıların arasından ayrılmak isteyenler 0221 79262 numaralı telefonu arayarak bilgi alabilecek. 
     Bir tür "pişmanlığa teşvik" olarak da adlandırılan programın bir benzeri daha önce bazı sivil toplum kuruluşları tarafından da uygulanmış, ancak "Neonazilerde" umulan sonuç alınamamıştı. Sol kesime angaje olanların bu tür teşviklere daha fazla ilgi gösterdiğini söyleyen bu kuruluşların deneyimli temsilcileri, aşırı sağcı liderleri önlerine yem atarak "tavlamaya" çalışmanın çok daha güç olduğunu öne sürüyorlar. 
     


 DÜNYA 












</TEXT>
</DOC>
