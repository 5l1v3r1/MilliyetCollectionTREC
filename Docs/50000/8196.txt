<DOC>
<DOCNO> 8196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/son/soneko20.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada "Kara Çarşamba" 
</HEADLINE>
<TEXT>

     İMKB Ulusal-100 Endeksi 1. seansa göre 535.26 puan kayıpla, 2. seansı 7,180.60 puandan tamamladı. 
     Hisse senetleri ortalama yüzde 6.94 oranında değer yitirdi. Hisse senetlerinin günlük puan kaybı 1587.92, değer kaybı ise tarihinin en yüksek oranı yüzde 18.11 olarak gerçekleşti. MGK toplantısında patlak veren kriz ve onun dalga dalga yayılan etkileri, Borsa'ya tarihinin en büyük düşüşünü getirdi. İlk seans gerçekleşen 1,052 puanlık şok düşüşün ardından, günün ikinci yarısı da satışlarla açıldı. Seansın hemen başlarında yoğun satışlarla 7,186 puana kadar gerileyen Endeks, tepki alımlarıyla 7,200 seviyelerinde tutundu. 
     Hisselerde alıcılar zayıf kalınca işlem hacminde de büyük bir daralma olduğu gözlendi. İlk bir saat 7,203.99 puanla geçildi. 
     İkinci yarıda da yatay seyrini sürdüren piyasa, birara en düşük 7,165 puanı gördü. Seansın sonlarına doğru hisse senetlerinin yarısından fazlası taban fiyatlarıla gerilerken, borsa endeksi bir günde tarihinin en yüksek oranlı düşüşünü yaşadı. Seans, 7,180.60 puandan tamamlandı. 
     Kapanışta mali endeks 819.74 puanlık kayıpla 10,371.68 puana, sınai endeksi 367.27 puanlık kayıpla 5,288.63 puana, hizmetler endeksi de 288.48 puanlık kayıpla 4,295.46 puana geriledi. 




</TEXT>
</DOC>
