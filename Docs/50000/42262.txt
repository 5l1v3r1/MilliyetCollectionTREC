<DOC>
<DOCNO> 42262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/spor/spo02.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce iş sonra para 
</HEADLINE>
<TEXT>

Fenerbahçe’nin Yugoslav yıldızı Lazetic, evlenmek için apar-topar Belgrad’a gitti. Teknik Direktör Denizli’den izin alan genç futbolcu, bugünkü karşılaşmada oynamayacak 
     Pazartesi dönecek 
     AŞK engel tanımıyor. Fenerbahçe, Şampiyonlar Ligi’nde zorlu bir mücadeleye hazırlanırken, ligde de iddiasını korumaya çalışırken, Lazetiç evlenmek için Yozgat maçını feda etti. Kuşadası’nda tatilini geçirdiği nişanlısı Sandra ile bugün Belgrad’taki Hyatt Regency Oteli’ndeki düğünle dünyaevine girecek olan Lazetiç, pazartesi günü Barcelona maçının kampına katılacak. 
     
     Denizli savundu 
     TEKNİK Direktör Mustafa Denizli evlilik kararını milli maçların oynandığı hafta Lazetiç’in kendisine bildirdiğini söyledi. Düğünün maç gününe gelmesinin, takımın performansını etkilemeyeceğini savunan tecrübeli teknik adam, "Her şey bilgimiz dahilinde gelişti. Lazetiç’in evlenmesi kendi kararıdır. Takım olarak onun arkasında olmalıyız" sözleriyle verdiği iznin gerekçesini açıkladı. 
     
YAZAR GÖRÜŞLERİ      Profesyonel bir futbolcunun liglerin ısınmaya başladığı, puanların hayati değer taşıdığı bir devrede evlenmesi, yarışma anlayışının doğasına aykırı. Herhalde fevkalede bir durumu var ki Denizli buna izin verdi. Dilerim, bu kararı ve bazı futbolculara gösterdiği toleranslar, ligin sonunda başına büyük dertler açmaz. 
ERDOĞAN ŞENAY 

     Bu kararı yorumlarken 23 yaşındaki bir gencin kafasıyla düşünmek gerekir. Lazetiç’in duygu dünyası onun evlenmesiyle dengeye oturacaksa, Yozgat maçını belki kaybedebilirsiniz ama diğerlerini kazanırsınız. Ancak Fenerbahçe büyük bir takımsa futbolcularının da bu büyüklüğe ve profesyonelliğe göre hareket etmeleri gerekir. 
GÜRCAN BİLGİÇ 

Sızlanmayı bırakın’Mustafa Denizli sürekli şikayet eden oyuncularına sert çıktı 
     FENERBAHÇE Teknik Direktörü Mustafa Denizli futbolcularıyla bir toplantı yaparak sert uyarılarda bulundu. Bütün oyuncularından hazır olmalarını isteyen Denizli, "Son günlerde bakıyorum da birileri ishal, birileri hasta, herkesin bir yeri ağrıyor. Bunları artık istemiyorum. Herkes elini taşın altına soksun" dedi. 
     TECRÜBELİ Teknik adam oyuncularına çok zorlu maçlar oynayacaklarını hatırlatarak, "Ben size inanıyorum. Sizler de biraz fedakarlık yapın. Bu zor dönemi elbirliği ile atlatalım. Önce Yozgat engelini geçeceğiz. Sıra sonra Barcelona’ya gelecek. Gözüm üstünüzde, bana mazeretle gelmeyin" diye konuştu. 
     
Johnson 50. kez      GANALI oyuncu bugün Y.Yozgatspor maçında oynaması halinde Sarı - Lacivertli formayı 50. kez giyecek. İlk geldiği sezon 25 lig maçında 4 gol atan Johnson, geçen sene de 21 maçta 5 gole imza atmıştı. Bu sezon 3 maçta forma giyen Ganalı futbolcu sakatlığı nedeniyle Kocaelispor’a karşı oynamadı. 
     
Oktay beklemede      FENERBAHÇE, Yimpaş Yozgatspor maçının hazırlıklarını dün akşam yaptığı antrenmanla tamamlayarak, Samandıra Tesisleri’nde kampa girdi. Bileğinden sakatlanan Mirkoviç’in durumu maç saatinde belli olacak. Mustafa Denizli’nin bugün Oktay’a şans vermesi bekleniyor. 
     
Rekora bir’ kaldı      KENDİ sahasında oynadığı son 20 lig maçını kazanan Fenerbahçe, Yimpaş Yozgat karşılaşmasından galip ayrıldığı takdirde kendi rekoruna ulaşacak. Sarı - Lacivertliler 1988 89 sezonunda Kadıköy’de üst üste oynadığı 21 maçı da kazanmıştı. 
     



 SPOR 

























</TEXT>
</DOC>
