<DOC>
<DOCNO> 38320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/ekonomi/eko07.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Siz bilgisayarları havyar mı sandınız 
</HEADLINE>
<TEXT>

Bilgisayardaki KDV’nin kürk ve havyardaki gibi yüzde 26 olmasının, sektörün gelişimini olumsuz etkilediği belirtildi 
     NEDİM ŞENER 

     Türkiye’de elektronik ve telekomünikasyon sektörünün gelişmesinin önündeki en büyük engelin bürokrasiden kaynaklandığı bildirildi. 
     İstanbul Sanayi Odası İSO tarafından dün açıklanan Elektronik ve Telekomünikasyon Sektörü’ raporunun tanıtımını yapan Beko Elektronik’ten Uran Tiryakioğlu, bu duruma örnek verirken, Devlet havyar ile kürkten de yüzde 26 KDV alıyor, bilgisayar ve internet malzemelerinden de. Bu durum Türk insanının bilgi çağını yakalamasının önünde engel oluşturuyor. Oysa İskandinav ülkelerinde bu tür ürünlerdeki vergi yüzde 1’dir. Bilgisayara havyar ya da kürk muamelesi yapılmaması lazım’ dedi. 
     
     Globalleşme tehdidi 
     Elektronik sanayii ihracatının 2000 yılında bir önceki seneye oranla yüzde 17 arttığını vurgulayan Tiryakioğlu, 1.4 milyar dolarlık ihracatın 873 milyon dolarının ise televizyon satışlarından kaynaklandığını bildirdi. Elektronik sanayinde ileri gitmiş Hindistan, Brezilya, Güney Kore ve Doğu Asya ülke örneklerinin de incelendiği raporda, devletin yerli malı elektronik malzeme kullanmaması eleştirildi. Elektronik sanayicileri, globalleşme, yabancı şirketlerle rekabet, Uzakdoğu’dan ithalat ve Türk Telekom’un özelleşmesini sektör açısından tehdit olarak görürken, üretim maliyetleri, yayıncılık sektörünün dinamiği ve coğrafi özellikler de Türkiye’nin avantajları olarak sıralandılar. 
     
     Bir yılda özelleşsin’ 
     KDV’nin düşürülmesi, ihracatın Eximbank kaynaklarından desteklenmesi, bürokrasinin azaltılması, teknoloji ile ilgili yasaların çıkarılması, AR - GE teşviklerinin artırılması gibi taleplerin yer aldığı İSO raporunda, Telekomünikasyon Kurumu’nun Yönetim Kurulu’nda yüzde 50 özel sektör ağırlığının bulunması istendi. 
     Raporda ayrıca Türk Telekom’un bir yıl içinde özelleştirilmesi gerektiği vurgulandı. 
     



 EKONOMİ 


















</TEXT>
</DOC>
