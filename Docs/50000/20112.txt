<DOC>
<DOCNO> 20112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/spor/spo09.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

     Terim'e onay 
     MİLAN 2. Başkanı Adriano Galliani, "Terim'e alternatif başka biri yok" dedi. Tutto Sport'un verdiği habere göre açıklama yapan Galliani, "Maldini - Tassotti ikilisi iyi giderlerse, onlarla devam etmeye ikna oluruz. Son alternatif ise Terim" diye konuştu. 
     
     Finale ilk bilet 
     ŞAMPİYONLAR Ligi'nde ilk finalist bu akşam belli olacak. İngiltere'de Leeds United ile golsüz kalan Valencia, saha ve seyirci avantajıyla üst üste ikinci kez finale adını yazdırmaya çalışacak. TSİ 21.45'te başlayacak karşılaşma, Star'dan naklen yayınlanacak. 
     
     Ünlüler açılışta 
     FUTBOLUN ünlü simaları dün Yeşilköy'de bir sigorta temsilciliğinin açılışına katıldı. Fatih Terim, UEFA Asbaşkanı Şenes Erzik, Trabzonspor Başkanı Özkan Sümer, Galatasaraylı Suat, Arif, Bülent ve Hakan uzun süre derbi maçını değerlendirdi. Terim, şampiyonluğun averaja kalmayacağını söylerken, Suat sonuna kadar mücadeleyi bırakmayacaklarını belirtti. Özkan Sümer ise Sergen'in bonservisini almak için uğraş vereceklerini ifade etti. 
     
     Aykut eleştirdi 
CENGİZ MALGIR 
     İSTANBULSPOR Antrenörü Aykut Kocaman, Işık Lisesi'nde gazetemiz yazarı Ömer Üründül'ün yönettiği, Fenerbahçe'nin genç kalecisi Oğuz ve İstanbulspor Menajeri Sinan Dinler ile Bushi'nin katıldığı panelde ilginç açıklamalar yaptı. Kocaman "Beşiktaş gibi yüz yıllık bir kulübün başına tescilli bir kokainmanın getirilmesi değerleri alt üst eder" dedi. 
     
     Ucuz atlatıldı 
     ÜÇÜNCÜ Lig 4. Grup ekiplerinden Saran Keskinspor kafilesi, Kastamonu deplasmanına giderken, şoförün kalp krizi geçirmesi sonucu büyük tehlike atlattı. Seyir halindeki otobüsün direksiyonunda kalp krizi geçirmesine rağmen aracı güçlükle durduran şoför Nihat Baran, hayatını kaybetti. 
     



 SPOR 
























</TEXT>
</DOC>
