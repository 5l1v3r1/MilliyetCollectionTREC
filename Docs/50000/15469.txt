<DOC>
<DOCNO> 15469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/guncel/gun08.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sismik gemi şart mı 
</HEADLINE>
<TEXT>

ÇAPRAZ ATEŞ 
     İSTANBUL Milliyet 

     17 Ağustos depreminden bu yana "Alınsın mı, alınmasın mı " tartışması süren Sismik - 2 gemisinin alımı, ekonomik kriz nedeniyle donduruldu. Kimi bilim adamı, eldeki mevcut gemilerin onarılıp, gerekli donanım sağlanarak yenilenmesini savunurken, diğerleri de yeni bir geminin gerekli olduğunu ileri sürüyor. İşte tartışmalar 
     
     Prof. Dr. Ahmet Mete Işıkara 
Eldeki donatılmalı      Boğaziçi Üniversitesi Kandilli Rasathanesi ve Deprem Araştırma Enstitüsü Müdürü Prof. Dr. Ahmet Mete Işıkara Seyir Hidrografi Dairesi’nin elinde bir gemi var. Bu mevcut gemiye, gerekli aletler konulursa, aynı işlevler görülebilir. Mevcut gemi, çok az bir kaynakla donatılabilir. Bence bu ekonomik koşullarda da işin doğrusunun bu olduğuna inanıyorum 
     
     Ali Kemal Işıklar MTA Genel Müdürü 
Mevcutlar yetersiz      Türkiye için yeni gemi gerekli. Biz çok uğraştık. Her türlü şartları hazırlamıştık. Mevcut gemiler yeterli değil. Bunlar, değişik amaçlı gemilerin dönüştürülmüş şekilleri ve araştırma gemisi değil. 
     Sismik 1 de, bir araştırma gemisi değil. Bunlar çok eski olduğu için verim alamıyoruz. Yeni donanım alıp, üzerine koysanız bile olmaz, hatta daha pahalıya mal olur. Bizim ısmarlayacağımız gemi ise tam anlamıyla bir uluslararası araştırma gemisi olacaktı. 
     
     Prof. Dr. Aral Okay 
Şimdilik gereksiz      İstanbul Teknik Üniversitesi Avrasya Yer Bilimleri Enstitüsü Müdürü Prof. Dr. Aral Okay Bugünkü ekonomik ortamda yeni gemi alınması bence uygun değil. Fakat ekonomik ortam iyi olsaydı, bence yeni gemi alınmalıydı. Herşey biraz da ekonomiye bağlı tabii. Ekonomik ortam o kadar kötü ki, her türlü kısıtlamanın yapılması lazım. Ama gemiye orta dönemde ihtiyaç var. 
     
     Prof. Dr. Ömer Alptekin 
İhtiyaca cevap vermiyor      Mevcut durum ihtiyaçlara cevap verecek durumda değil. Gemi almak şeklinde mi, yoksa mevcut imkanları güncel hale getirecek başka yollar aranarak mı olabilir, bu konu tartışılabilir. 
     Teknoloji gelişiyor ve bazı teknolojileri yakalayabilmek, o kadar kolay değil. Elimizdekiler, bunları yakalayabilecek şekilde değil. Eğer mevcutlara eklemek daha ekonomik olursa, bu yapılabilir. Ama yapamayacaksak, bu konuda ülkemizin ihtiyaçlarına cevap verecek çalışmalar içine girmemiz gerekir. Bu tabii satın alma da olabilir. 
     


 GÜNCEL 















</TEXT>
</DOC>
