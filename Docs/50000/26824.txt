<DOC>
<DOCNO> 26824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/son/sondun17.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkan Bush'a İsveç'ten hediye "Bir çift şamdan" 
</HEADLINE>
<TEXT>

     İsveç Cumhurbaşkanlığı, Göteburg'daki AB zirvesine katılmak üzere ülkeye gelen ABD Başkanı George Bush'a bir çift camdan şamdan, AB liderlerine de paslanmaz çelikten birer tepsi hediye edecek. 
     AB dönem başkanlığını yürüten İsveç'in zirveye katılmak üzere ülkele gelen her AB liderine aynı hediyeyi sunmayı planladığı kaydedilirken, AB zirvelerine katılan liderlere hediye verilmesinin bir Avrupa geleneği olduğu, ancak ''şeffaflık'' ilkelerine sıkı sıkıya bağlı İsveçlilerin ucuz hediyeler sunacağına dikkat çekildi. Bush'a hediye edilecek camdan şamdanların 994 Kuron yaklaşık 100 milyon TL ve paslanmaz çelikten tepsilerin tanesinin de 650 Kuron yaklaşık 60 milyon TL olduğu belirtildi. İsveç'in, Birlik'e resmen aday 13 ülke yöneticilerine de Bush için öngörüler camdan şamdanlardan hediye etmeyi planladığı belirtiliyor. AB'li dışişleri bakanlarının zirveden 4'er adet camdan şampanya bardağı, gazetecilerin ise birer adet mutfak önlüğü hatıralarıyla Göteburg'dan ayrılmaları bekleniyor. 







</TEXT>
</DOC>
