<DOC>
<DOCNO> 5064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/guncel/gun04.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tansiyonumuz çıktı 
</HEADLINE>
<TEXT>

25 yıl önce Türk insanının yüzde 14'ü tansiyon hastasıyken 2000'de bu oran yüzde 25'e çıktı. Yani 4 kişiden biri yüksek tansiyon hastası 
     Türkiye’de her 4 kişiden biri yüksek tansiyon hastası... Bu sözler çeşitli üniversitelerin yüksek tansiyon üzerine yaptığı araştırmaların sonucunu açıklayan Prof. Dr. Hüseyin Sipahioğlu’na ait... Sipahioğlu, 25 yıl önce Türkiye'de yaşayan insanların yüzde 14'ünün tansiyonunun yüksek olduğunu, 2000'de ise bu oranın yüzde 25'e çıktığını bildirdi. Bu orana göre sokaktaki her dört kişiden birinin yüksek tansiyon hastası olduğunu ifade eden Sipahioğlu, "Türk insanının tansiyonu giderek yükseliyor" dedi. 
     
Ekonomik sıkıntı      Yüksek tansiyona en büyük neden olarak ekonomik sıkıntı ve onun getirdiği stresi gösteren Sipahioğlu, yaşamdaki koşuşturma ve yarış duygusunun da insanları strese soktuğuna dikkat çekti. Çare olarak da insanların biraz daha sakin davranarak, maddesel değerlerin her şey olmadığını anlamaları gerektiğini anlattı. 
     Sipahioğlu, 1970 - 80'li yıllarda ortalama olarak 45 ve üstü yaşlarda yakalanılan yüksek tansiyonun son yıllarda 35 ve üstü yaşlarda görülmeye başladığına dikkat çekti. 
     


 GÜNCEL 






















</TEXT>
</DOC>
