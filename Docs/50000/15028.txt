<DOC>
<DOCNO> 15028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/ekonomi/eko04.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Halkın 30’u işsizlikten korkuyor 
</HEADLINE>
<TEXT>

Kemal Derviş’in başarılı olacağına inananların oranı yüzde 51 ama gelecek endişesi de giderek artıyor 
     Türkiye’de 11 ilde bin 200 kişiyle yapılan bir araştırma, kamuoyunun Devlet Bakanı Kemal Derviş’i destekleğini ortaya koydu. Derviş ve ekibinin başarılı olacaklarını düşünenlerin oranı ortalama yüzde 51 olurken, bu oran üst gelir grubunda yüzde 65’e ulaşıyor. Yöntem Araştırma Danışmanlık şirketinin geçen ay gerçekleştirdiği araştırmanın sonuçlarına göre kamuoyunun yüzde 59’u gelecekten endişeli. Bu oran düşük gelirli gruplarda yüzde 63’e çıkıyor. Yurt ve dünyanın daha kötüye gideceğini ifade edenlerin oranı ise yüzde 41. 
     
Yeni bir iş umudu da yok      Çalışanların yüzde 29’u işsizlik endişesi taşıyor. Oran, düşük gelir gruplarında yüzde 46’ya kadar çıkıyor. Çalışıp da işsizlik endişesi taşıyanların yüzde 32’si bir, iki ay, yüzde 37’si üç, altı ay ve yüzde 31’i ise yedi - 12 ay içinde işsiz kalacağını düşünüyor. 
     
Hükümet beceriksiz’      Görüşlerini açıklayanlardan yüzde 47’sine göre kriz, ’hükümetin beceriksizliği’’ yüzünden ortaya çıktı. Krize neden olarak bürokratların beceriksizliğini öne sürenler yüzde 6, IMF politikalarını sorumlu tutanlar ise yüzde 7 oldu. Krizi cumhurbaşkanı ile başbakan anlaşmazlığına bağlayanlar yüzde 3. 
     
Kriz uzun sürecek’      Krizin üç - altı ay içinde aşılacağını’ düşünenlerin oranı yüzde 15, bir - bir buçuk yılda aşılır’ diyenlerin oranı yüzde 25, iki - iki buçuk yılda çözülür diyenlerin oranı yüzde 15, üç ve daha uzun sürede aşılacağını öne sürenlerin oranı yüzde 43 oldu. 
     
Tüketim azaldı      Araştırma sonuçlarına göre, tüketicilerin yüzde 54’ü tüketim harcamalarını ’çok’’, yüzde 40’ı ’biraz’’ azalttı. 
     En çok azaltılan harcamaların başında, giyim, haberleşme, gıda - lokanta, seyahat ve kişisel bakım harcamaları yer aldı. 
     


 EKONOMİ 




















</TEXT>
</DOC>
