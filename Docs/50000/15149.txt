<DOC>
<DOCNO> 15149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/son/sontur15.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Polise silah satmaya kalkışan Cinci Hoca cezaevi'nde 
</HEADLINE>
<TEXT>

     Pendik'te ''Cinci Hoca'' adıyla tanınan bir kişi, polise ruhsatsız uzun namlulu silah satmaya çalışırken 2 arkadaşıyla birlikte yakalandı. 
     Organize Suçlar Şube Müdürlüğü'nden yapılan açıklamaya göre, bir istihbaratı değerlendiren ekipler, alıcı gibi davranarak irtibata geçtikleri Ahmet Doğan'ı, uzun namlulu silah satmaya çalışırken yakaladı. 
     2 arkadaşıyla beraber gözlem altına alınan Doğan'ın, çevresinde ''Cinci Hoca'' olarak tanındığı, para karşılığında fal baktığı, büyü yaptığı ve muska yazdığı belirlendi. 
     Şube ekiplerince yapılan bir başka operasyonda da halen Samsun Cezaevi'nde uyuşturucu kaçakçılığı suçundan tutuklu bulunan Selahattin Alemdar'ın adamları olduğu bildirilen 23 kişi gözlem altına alındı. 
     Bu kişilerden, biri kurusıkı 4 tabanca, 2 otomatik av tüfeği, birer adet çelik yelek, bıçak ve tüfek dürbünü ele geçirildi. 
     Çeşitli semtlerde kurulan pazarlarda esnaftan zorla para toplayarak, bu paraları kendi çıkarları doğrultusunda kullanan İstanbul Umum Pazarcılar Odası Başkanı Ceyhun Akkaş da yakalandı. Akkaş, sorgusunun ardından çıkarıldığı İstanbul DGM'de tutuklanarak Bayrampaşa Cezaevi'ne konuldu. 




</TEXT>
</DOC>
