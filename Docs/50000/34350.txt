<DOC>
<DOCNO> 34350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/ekonomi/eko11.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Dalgalı kur mu, sabit kur mu tartışması 
</HEADLINE>
<TEXT>

Doların olması gereken yer 1 milyon 200 bin lira. Bunun üzerindeki fark güvensizlikten kaynaklanıyor 
     Portföy YAŞAR ERDİNÇ 

     Bir arazi üzerinde iki kişi hak iddia ediyor. Mahkemeye düşüyorlar. Birinci tarafın avukatı öyle bir savunma yapıyor ki izleyenler "Arazi bu adamınmış" diyorlar. Avukat yerine otururken, karşı tarafın avukatına elini yumruk yapıp sallayarak bir selam veriyor. Karşı tarafın avukatı da öyle bir savunma yapıyor ki izleyenler, "Haksızlık etmişiz arazi meğer bu adamınmış" diyorlar. Bu sefer, O da yerine otururken kendinden emin bir şekilde ilk savunmayı yapan avukata elini yumruk yaparak sallıyor. Hakimler karar için konuşuyorlar ve baş hakim her iki elini çapraz bir şekilde ve yumruk yaparak her iki tarafın avukatına doğru sallarken kararı açıklıyor "Bu arazi Hazine’ye kaldı." 
     Dalgalı kur, kurun yarın ne olacağını bilmediğimiz durumdur. Savunanlara göre hata yapıldığı zaman döviz kurları siyasilere tokatı yapıştırıveriyor. Döviz kurunu piyasa belirliyor. Karşı çıkanlar şöyle diyor Siyasileri terbiye etmek güzel de, malına fiyat koyamayan müteşebbis nasıl üretim ve ihracat yapacak Üç beş spekülatör, dalgalı kurda üretime en büyük darbeyi vurmaz mı 
     Derviş büyüme, büyüme diyor. Dalgalı kur uygulanırken, başbakanın sağlığına ilişkin bir dedikodu doları yüzde 10 oynatıyorsa, hergün "çok şükür bugün bakanlardan biri abuk bir laf etmedi" diye seviniyorsak, bu ülkede dolar bir - iki kere daha 1,5 milyonu bir görsün bakalım, kapasite kullanım oranları ve üretim endeksleri yüzde kaç düşüyor Önce sistemi adam edin. 
     Diğer taraftan sabit ya da öngörülebilir kuru savunanlar da var. Eğer döviziniz cebinizden dışarı taşıyorsa Dış ticaret fazlanız sorun olmaya başlamış, enflasyon düşüş trendine girmişse sabit kurda sakınca yok. Ama şimdi kuru sabitlerseniz, en fazla 1 ay sonra devalüasyon yapmak zorunda kalırsınız. 
     Karar Kur işini Fischer noktaladı. Dalgalı kura devam, fakat büyük dalgalanma olursa müdahele yapılabilir. Fischer bize olumlu bakıyor, iç borçların ödenebilirliğini piyasa görünce kur kararlı seyre girecektir diyor. Haklı, sorun kur politikası değil, iç borçların ödenebilirliğini piyasanın görmesi sorunudur. 
     Vatandaşa mesaj Kur yeniden 1,5 milyonu aşarsa dolarları satın, sonra 150-200 bin lira alttan yerine koyarsınız. Çünkü satın alma gücü paritesine göre kurun şu an olması gereken fiyatı 1 milyon 200 bin lira civarıdır. Bunun üzerindeki 100-150 bin liralık fark ise risk primidir. 
     



 EKONOMİ 















</TEXT>
</DOC>
