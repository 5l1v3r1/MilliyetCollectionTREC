<DOC>
<DOCNO> 37744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/yasam/yas05.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gladyatörler okullu oldu 
</HEADLINE>
<TEXT>

     DIŞ HABERLER SERVİSİ 

     Gözlerinde öfke ve nefret kıvılcımları, alnındaysa boncuk boncuk ter damlaları... Sımsıkı kavradığı kılıcıyla rakibinin çevresinde dönerek saldırı anını kolluyor. Gerilimin sessizliğini, koşarak gelen zırhlı ve kılıçlı birinin "Nero telefonun çalıyor " uyarısı bozuyor. Bu sahneler Roma’da açılan Scuola Gladiatori Roma yani Roma Gladyatör Okulu’nda gerçekleşiyor... 
     Okulda 2 ay boyunca, haftada 2 gün, 100 dolar karşılığında verilen uygulamalı derslerle lejyoner ya da bir amazon olmak için gerekli her şey öğretiliyor. Bu atmosferi Gladyatör filminin müziği tamamlıyor. 
     Gladyatör adayları önce 5.8 kilogram ağırlığındaki kalkanları ve tahta kılıçlarla temel bir eğitime tabi tutuluyor zaferin ve savaşın formülünü öğreniyor. Başarılı olanlar daha profesyonel zırh ve silahlara geçerek kıran kırana dövüşler sergiliyor. 
     



 YAŞAM 




















</TEXT>
</DOC>
