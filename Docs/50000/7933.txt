<DOC>
<DOCNO> 7933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/siyaset/asiy.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Köprüleri attılar 
</HEADLINE>
<TEXT>

Cumhurbaşkanı, Başbakan'a "Çamurun üzerinde oturuyorsunuz" dedi. Ecevit toplantıyı terk etti. Özkan, Sezer'e çıkıştı Kendini ne sanıyorsun Nankörsün ..’ 
     SERPİL ÇEVİKCAN Ankara 

     Devletin zirvesi, Cumhuriyet tarihinde eşi görülmemiş ve yaşanmamış bir kavgaya sahne oldu. Cumhurbaşkanı Ahmet Necdet Sezer, Milli Güvenlik Kurulu MGK toplantısının başında Başbakan Bülent Ecevit’i çok sert bir üslupla eleştirerek, "kendisini küçük düşürmekle" suçladı. Sezer’in kurul üyelerini şoke eden sözlerine yanıt vermeyen Ecevit, toplantıyı terk etti. Başbakan Yardımcısı Hüsamettin Özkan, Sezer’e, "Kendini ne sanıyorsun Nankörlük ediyorsunuz" dedi. 
     Çankaya Köşkü’nde dün saat 09.45’te toplanan MGK’da "zirve krizi" şöyle başladı MGK’nın şubat ayı olağan toplantısına Ecevit, 10 dakikalık bir gecikmeyle saat 09.40’ta geldi. Ecevit’in gecikmesi nedeniyle MGK toplantıları öncesi Cumhurbaşkanı’nın makamında yapılan görüşme çok kısa sürdü. Makam odasının kapısında başlayan ve Milli Savunma Bakanı Sabahattin Çakmakoğlu’nun da bulunduğu ayaküstü görüşmede Sezer, Devlet Denetleme Kurulu’na DDK ilişkin tartışmalar konusundaki serzenişini, soğuk bir üslupla Ecevit’e ileterek ilk sinyali verdi. 
     
Gündem okunmamıştı      Kurul üyelerinin yerlerini almasının ardından toplantı resmen başladı. Ancak kapılar henüz kapatılmışken ve gündemin sunulmasına geçilmeden, Sezer, "daha önce hazırladığı" anlaşılan notlarına bakarak konuşmaya başladı ve sağ tarafındaki Ecevit’e dönerek, kurul üyelerini şoke eden bir konuşma yaptı. 
     Toplantıya katılan kaynaklar, Sezer’in "çok sinirli ve yüksek bir ses tonuyla" yaptığı konuşmayı, özellikle sivil üyelerin adeta "donarak" izlediklerini dile getirdi. 
     Bu sözler üzerine Ecevit’le birlikte yardımcıları Özkan ve Yılmaz ile İçişleri Bakanı Sadettin Tantan ve Milli Savunma Bakanı MHP’li Sabahattin Çakmakoğlu da salondan ayrıldı. 
     Ecevit ve hükümet üyelerinin ayrılmasının ardından salonda Sezer, askeri kanat ve bürokratlar kaldı. Hükümetin toplantıdan çekilmesi ve yaşanan gerginlik nedeniyle toplantının sürdürülmemesi gerektiğinde karar kılınarak, MGK saat 10.30’da sona erdirildi. 
     
Yılmaz kolundan tuttu      Salondan ayrılan Ecevit, Köşk’ün 1 No’lu nizamiyesinden çıkarken açıklama yapmak istedi. Ancak Yılmaz, Ecevit’i kolundan tutarak, "Başbakanlık’ta görüşüp öyle açıklama yapalım" uyarısında bulundu. Bunun üzerine Ecevit ve bakanlar, Başbakanlığa geçti. 
     Sezer’in toplantıda Başbakan’a ayrıca "Sayın Başbakan, çamurun üzerinde oturuyorsunuz. Böyle devlet yönetimi olmaz. Yolsuzlukların üzerini örtmeyin" dediği de iddia edildi. Ecevit’in Köşk’ten ayrılırken sinirinden gözyaşlarına h kim olamadığı da iddialar arasında yer aldı. 
     
Zirvede dört ilk yaşandı      MGK dün, Cumhuriyet tarihine ilk kez yaşanan olaylara sahne oldu. Bir Cumhurbaşkanı’nın Başbakan ve hükümet üyelerine bu kadar sert ifadelerle hitap etmesi ve bir Başbakan’ın MGK toplantısını terk etmesi, dün yaşanan "ilkler" oldu. MGK toplantısı da, ilk kez dün yarım saati bile bulmadan sona erdi. Bir MGK toplantısından sonra MGK Genel Sekreterliği’nce resmi açıklama yapılmaması da diğer "ilk" oldu. 
     
     Türkiye nefesini tuttu 
SAAT SAAT ZİRVE KRİZİANKARA Milliyet 
     09.30 MGK Çankaya Köşkü'nde toplandı. 
     
     10.00 Ecevit toplantıyı terk etti. 
     
     10.10 Ecevit, Çankaya Köşkü'nün 1 No'lu kapısında açıklama yapmak için arabasından indi. Ancak Yılmaz'ın uyarısı üzerine Başbakanlığa gitti. 
     
     10.20 Başbakanlığa gelen Ecevit, krizden sonra ilk değerlendirme toplantısını MGK üyesi bakanlarla yaptı. Ecevit, gelişmeleri Bahçeli'ye telefonla aktardı. 
     
     10.21 Genelkurmay Başkanı Orgeneral Hüseyin Kıvrıkoğlu ve komutanlar Çankaya Köşkü'nden ayrıldı. 
     
     10.25 Sezer, Cumhurbaşkanlığı Genel Sekreteri Kemal Nehrozoğlu ve danışmanları ile Çankaya Köşkü'nde biraraya geldi. 
     
     10.30 Genelkurmay Başkanı ve kuvvet komutanları Genelkurmay karargahında toplandı. 
     
     11.00 Ecevit, ilk basın açıklamasını yaptı. 
     
     11.05 MGK Genel Sekreteri Orgeneral Cumhur Asparuk Başbakanlığa geldi. 
     
     11.10 Milli Savunma Bakanı Sabahattin Çakmakoğlu ile İçişleri Bakanı Sadettin Tantan Başbakanlık'tan ayrıldı. 
     
     12.00 Koalisyonu oluşturan DSP, MHP ve ANAP'ın bakanlarıyla bazı parti yöneticileri art arda toplantılar düzenledi. 
     
     12.20 BDDK Başkanı Zekeriya Temizel, Başbakanlık'ta Hüsamettin Özkan ile görüştü. 
     
     13.00 Bakanlar Kurulu olağanüstü toplandı. 
     
     14.00 Yılmaz toplantıdan 10 dakika süreyle ayrıldıktan salona döndü. 
     
     14.15 Reuters Yılmaz'ın ağzından "İstifa yok" sözlerini flaş haber olarak duyurdu. 
     
     14.25 Ecevit, hükümetin istifa etmeyeceğine, ekonomik programa sahip çıkılacağına ilişkin açıklamasını yaptıktan sonra Bakanlar Kurulu'na devam edildi. 
     
     16.30 Türkmenistan'da bulunan Bahçeli, Sezer'in, görüşlerini dile getirmek için Başbakan'la haftalık olağan görüşmesini beklemesinin daha doğru olacağını söyledi. 
     
Ecevit şimdi bin pişman      Sezer'i bizzat kendisi seçtirdi 
     SEZER, Cumhurbaşkanlığı'na Başbakan Bülent Ecevit'in önerisiyle aday gösterildi. Ecevit, Süleyman Demirel'in bir dönem daha seçilmesini de sağlayacak Anayasa değişikliği Meclis'ten geçmeyince, Sezer'in hukuk uzmanlığı yanıyla iyi bir cumhurbaşkanı olacağını vurgulayarak, onun seçilmesine çalıştı. Meclis'te iktidar oylarıyla seçildiği gün Sezer'i öven Ecevit, "Sayın Sezer'in, devlete ve ulusa değerli hizmetlerde bulunacağına inanıyorum" dedi. 
     
İŞTE KRİZİ YARATAN DİYALOG      'Yolsuzluk yapanı kayırıyorsunuz ' 
     Sezer Ben yolsuzlukları ortaya çıkarmaya çalışıyorum, siz beni engellemeye çalışıyorsunuz. Beni küçük düşürüyorsunuz. Kamuoyu önünde beni yıpratmaya çalışıyorsunuz. Ben Cumhurbaşkanıyım, her türlü yetkim var. Anayasa'yı bilmiyorsunuz. Bilene de sormuyorsunuz. Sürekli Anayasa'ya aykırı kararnameler gönderiyorsunuz. Elindeki Anayasa'yı Ecevit'e doğru iterek Yolsuzluklarla mücadeleye devam edeceğim." 
     Ecevit Bitti mi 
     Sezer Hayır, bitmedi. Yargıyı emrinize almışsınız, yasamayı baskı altına aldınız. Yolsuzluk yapanları kayırıyorsunuz. Yolsuzluk yaptığı söylenenler hala kabinede. 
     Hüsamettin Özkan Sezer'in cümlesi bitmeden ayağa kalkarak Nankörlük ediyorsunuz. Bu üç lider sizi Cumhurbaşkanı seçti. Kendinizi ne sanıyorsunuz Esas hükümetin mücadelesini engelleyen sizsiniz. 
     Ecevit Özkan'ın çıkışının ardından ayağa kalkarak Bu şartlar altında daha fazla çalışamam. Ve salonu terk etti. 
     
Zirvede dört ilk yaşandı      1 - İlk defa bir Cumhurbaşkanı, Başbakan ve hükümet üyelerine bu kadar sert çıktı. 
     2 - İlk defa bir Başbakan MGK toplantısını terk etti. 
     3 - İlk defa MGK toplantısı yarım saati bile bulmadan sona erdi. 
     4 - İlk defa bir MGK toplantısından sonra MGK Genel Sekreterliği resmi açıklama yapmadı. 
     
Kulislerde bu konuşuluyor Asıl sorun Sezer ve Özkan arasındaANKARA Milliyet 
     Türkiye MGK toplantısında yaşananların şaşkınlığını yaşarken kulislerde krizin asıl nedeninin Ahmet Necdet Sezer ile Hüsamettin Özkan arasındaki gerginlik olduğu konuşuluyor. Esad Coşan'ın Süleymaniye Camii haziresine gömülmesine ilişkin kararnamenin geri çevrilmesinden sonra Sezer'in bu konuda "çelişkili kararlar" verdiğini gösteren kararname örneklerini Özkan'ın basına verdiği söyleniyor. 
     
Villa haberleri kızdırdı      Çankaya'nın bu tutumdan rahatsız olduğu bir dönemde DDK'nın Özkan'a bağlı Halk Bankası'nı denetlemek üzere görevlendirdiğine, bunun ardından da Sezer'in satışa çıkardığı villalarına ilişkin haberlerin basında yer almaya başladığına da dikkat çekiliyor. İddialara göre Sezer de, bu haberlerden Özkan'ı sorumlu tutarak, kamuoyundaki imajının sarsılmaya çalışıldığı sonucuna vardı ve dünkü kriz patlak verdi. 
     


 SİYASET 


















</TEXT>
</DOC>
