<DOC>
<DOCNO> 13259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/yasam/yas07a.html </URL>
<DATE> 2001/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Kırca ve ekibi Star’da 
</HEADLINE>
<TEXT>

Uğur Dündar’dan boşalan Star Haber Merkezi’nin başına geçen Ali Kırca’nın 2 milyon dolar aldığı söyleniyor 
     TV SERVİSİ 

     MEDYA dünyası, yaklaşık 3 ay önce, yetiştiği kurum olan TRT’den de teklif alan Ali Kırca’nın çekirdek kadrosuyla Star TV’ye geçişini konuşuyor. Daha önce de görüştüğü Star ile ilkeler üzerinde anlaşmaya varamayan Kırca’nın son kararında, atv’nin yaşadığı ekonomik kriz belirleyici oldu. Kırca’nın Star’dan iki milyon dolar aldığı yolundaki iddialar güvenilir kaynaklarca doğrulanmadı. 
     
     Pazartesi çıkacak 
     STAR’DAKİ odasını pazar günü belirleyen ve görevi, bunalım sırasında haber akışını yürütmek için devreye sokulan Ümit Aslanbay’dan devralan Kırca’nın, bu televizyonun ekranlarına ilk kez pazartesi günü çıkacağı bildirildi. Kırca’nın en yakınında olan isimlerden Ankara Temsilcisi Baki Şehirlioğlu ile atv Haber Koordinatörü Ayşenur Arslan da Star’a geçti. 
     


 YAŞAM 





























</TEXT>
</DOC>
