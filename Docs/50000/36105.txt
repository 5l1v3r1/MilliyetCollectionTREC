<DOC>
<DOCNO> 36105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/son/sontur11.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Pendik'te otomobilde infaz 
</HEADLINE>
<TEXT>

     Pendik'te, 2 kişinin bulunduğu otomobile düzenlenen silahlı saldırıda 1 kişi öldü. 
     Esenyalı Cumhuriyet Caddesi Turgut Reis İlköğretim Okulu önünde meydana gelen olayda, amcasının oğlu Okan Arduç 29 ile Haydarpaşa Gümrüğü'ndeki işyerine gitmekte Murat Arduç'un kullandığı 34 AY 081 plakalı otomobile, kimliği henüz belirlenemeyen 25-30 yaşlarındaki bir kişi tarafından tabancayla 5 el ateş edildi. 
     Saldırı sırasında aracın ön koltuğunda oturan Okan Arduç, kafasına isabet eden kurşunla olay yerinde hayatını kaybetti. 
     Sürücü Murat Arduç'un yara almadan kurtulduğu olayda, saldırgan ise yaya olarak kaçtı. 
     Cinayetin ardından olay yerine gelen Pendik Cumhuriyet Savcısı Çetin Kezer, Murat Arduç'un ifadesini aldı ve Okan Arduç'un cesedinde inceleme yaptı. 
     Okan Arduç'un cesedi daha sonra ambulansla morga götürüldü. Yetkililer, Okan ve Murat Arduç'un, Haydarpaşa Gümrüğü'nde gümrük işlemlerini yürüten bir işyerinde çalıştığını belirterek, olayla ilgili soruşturmaya başlandığını bildirdiler. 
     Bu arada, saldırıya öğrenerek olay yerine gelen Okan Arduç'un yakınları sinir krizi geçirdi. 
     







</TEXT>
</DOC>
