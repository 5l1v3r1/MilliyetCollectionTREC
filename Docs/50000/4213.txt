<DOC>
<DOCNO> 4213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/yazar/devrim.html </URL>
<DATE> 2001/01/27/ </DATE>
<TIME>  </TIME>
<AUTHOR> Serdar DEVRİM  </AUTHOR>
<HEADLINE>
Şansınızı zorlayın 
</HEADLINE>
<TEXT>

     Makro-ekonomi pek iyiye gidiyormuş, maşallah. Mikro - ekonomimiz için ayrıca tanımlamaya gerek yok, gün be gün yaşıyoruz. 
     Genç mesai arkadaşlarımın çoğu işsiz ya da bıçak kemiğe dayanmamış olsa "eyvallah" demeyecekleri ücretlere talim ediyorlar. 
     Beni aramaya sıkılıyorlar, "İş sormak için arıyorum zanneder şimdi..." diye düşünüyorlar. Ben onları arayamıyorum. Elim ermiyor, gücüm yetmiyor ki çocuklara. Çalıştığım bir işim olduğu için utanır hale geldim. 
     Ama bunlar önemsiz detaylar. Makro adı üstünde. 
     Neyse, keyfinizi kaçırmayayım şimdi. Sabırla iş başvurusu yapan gençlere ve genç kalanlara ümit verecek bir örnek verelim bugün. 
     Fransa McDonalds’ın personel danışmanlığını yapan DHR firmasına yapılan "gerçek" bir iş başvurusu. 
     
     1. Adınız, Soyadınız Herve Jancqueur 
     2. Yaşınız 28 
     3. Şirketimizdeki hangi pozisyon için başvuruyorsunuz Mümkünse yatay bir pozisyon için. Eğer daha ciddi bir cevap istiyorsanız, ne iş olsa yaparım. Şart öne sürebilecek durumda olsaydım, burada olmazdım. 
     4. Düşündüğünüz ücret Yıllık 800 bin Frank maaş artı şirketin yüzde 3 hissesi. Eğer bu mümkün değilse, siz bir ücret önerin, ben size evet yahut hayır diyeyim. 
     5. Eğitiminiz Var. 
     6. Son işiniz Sadist bir şefin hedef tahtası olmak. 
     7. Son ücretiniz Hak ettiğimin çok altında. 
     8. Önemli başarılarınız Arakladığım kalemlerden muhteşem bir koleksiyonum var evde sergiliyorum. 
     9. İşten ayrılma sebebiniz Bak soru 6. 
     10. Size ulaşabileceğimiz saatler Fark etmez. 
     11. Çalışmak istediğiniz saatler Pazartesi, salı ve perşembe 13.00-15.00 arası. 
     12. Öne çıkan özellikleriniz var mı Olduğunu söyleyenler var. Ama bunu bir fast-food’da değil de, daha romantik bir yerde konuşsak... 
     13. Şimdiki işvereninizle görüşebilir miyiz İşverenim olsa burada olmazdım dedim ya... 
     14. Fizik durumunuz 20 kilogramdan fazla taşımanıza engel mi Belli olmaz, ne taşıdığıma bağlı. 
     15. Otomobiliniz var mı Evet, ama soru yanlış sorulmuş. "Çalışır durumda bir otomobiliniz var mı " diye sorsaydınız, cevabım farklı olurdu. 
     16. Daha önce bir yarışma veya bir madalya kazandınız mı Madalyam yok ama lotoda iki kere 3 tutturdum. 
     17. Sigara içiyor musunuz Otlanacak bir enayi bulabilirsem. 
     18. Beş yıl sonra ne yapmayı hayal ediyorsunuz Bana tapan, zengin bir top modelle Bahama Adaları’nda yaşamayı. Bir yolunu biliyorsanız, bunu beş yıl beklemeden de yapabilirim. 
     19. Yukarıdaki bilgilerin doğruluğunu taahhüt ediyor musunuz Hayır, ama sıkıyorsa aksini ispat edin. 
     20. Sizi bu başvuruyu yapmaya iten gerçek sebep nedir Birbiriyle tutarsız iki cevabım var 1 İnsan sevgisi, hümanizm ve tüketicilerin iyi beslenmesine katkıda bulunma arzum. 2 Gırtlağıma kadar borca batmış olmam... 
     
     Sonuç Herve Jancqueur işe alındı. 
     
     Çalışmak bir risktir 

</TEXT>
</DOC>
