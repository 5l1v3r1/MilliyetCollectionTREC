<DOC>
<DOCNO> 7766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/guncel/gun05.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Günde 6 ayrı ilaç içen Dilek, su görünce fenalaşıyor 
</HEADLINE>
<TEXT>
Dilek’e artık gülmek yasak 
Su diye içtiği asitli sıvıdan midesi parçalanan Dilek Işık, ağrıları artmasın diye gülemiyor.. 
     EMİNE GÖZEN İzmir 

     Ege Üniversitesi Tıp Fakültesi 2. sınıf öğrencisi Işık'ın hayatı, geçen eylül ayında, kampusteki Teos Kafe'den aldığı 0.5 litrelik pet şişedeki suyu içince değişti. Hastaneye kaldırılan Işık'a, 20 gün boyunca sadece serum verildi. "Kanama olsaydı, kurtulamazdım. Parça parça olan midemdeki yara yüzünden gülmem bile yasaklandı. Gülünce, ağrılarım artıyor" diyen 21 yaşındaki Işık, şunları söyledi "Yemek yemeyi çok severdim. Şimdi patates kızartmasının adını duyunca bile 'ah' çekiyorum. Aylardır derslere devam edemiyorum. Van'daki annem babam, bu olayın üzüntüsüyle çöktü." 
     
Açtığı davadan umutsuz      Günde 6 çeşit ilaçla yaşamaya çalıştığını ifade eden Işık, Pınar Su Şaşal'ın iki görevlisi ile Teos Kafe'nin 4 çalışanı hakkında açılan davadan da umutsuz olduğunu belirterek "Dünyanın en şanssız insanı olduğuma inanıyorum. Bu ülkede her an, herkesin başına her şey gelebilir. Olaydan sonra uzun süre su görmek istemedim" diye konuştu. 
     


 GÜNCEL 





















</TEXT>
</DOC>
