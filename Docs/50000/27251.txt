<DOC>
<DOCNO> 27251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/guncel/gun02.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
TAM İSABET 
</HEADLINE>
<TEXT>

Dört gün süren Denizkurdu 2001 tatbikatında gemiler ve helikopterler hedefleri 12’den vurdu 
     CESUR SERT Marmaris DHA 

     Deniz Kuvvetleri Komutanlığı’nın Doğu Akdeniz’in uluslararası sularındaki planlı tatbikatlarından "Denizkurdu 2001" önceki gün sona erdi. Tatbikatta gemi ve helikopterlerden yapılan tüm atışlar hedefleri başarıyla vurdu. Donanma Komutanı Oramiral Bülent Alpkaya tarafından idare edilen tatbikat kapsamında çeşitli su üstü, deniz, hava savunma harbi ve deniz, hava işbirliği eğitimleriyle ilgili fiili atışlar icra edildi. 
     Önceki yıllara göre dört gün kısaltılan tatbikata Deniz Kuvvetleri Komutanlığı’ndan 16 firkateyn, bir refakat muhribi, 11 hücumbot, dokuz denizaltı, üç mayın gemisi, 12 yardımcı sınıf gemi, sekiz helikopter, dört seyyar radar, altı sahil radar tesisi, SAS ve SAT timleri, Hava Kuvvetleri’nden savaş uçakları ve sahil güvenlik botları katıldı. 
     
     NATO daha büyüğünü yapıyor’ 
     GENELKURMAY Genel Sekreterliği, 18 - 19 Haziran’da Konya’da gerçekleştirilecek Üçlü Hava Tatkibatı ile ilgili bir açıklama yaptı. Açıklamada şöyle denildi "Çok daha büyük çaplı tatbikatlar, NATO tatbikatları kapsamında da yıl boyunca icra edilmektedir. Tatbikat kapsamında iddia edildiği gibi İsrail ve ABD’nin yeni geliştirdiği silahların denenmesi, indirgenmiş uranyum u238 ihtiva eden bombaların kullanılması, 90 - 100 metreden alçak uçuş icra edilmesi gibi hususlar kesinlikle yer almamaktadır." 
     



 GÜNCEL 























</TEXT>
</DOC>
