<DOC>
<DOCNO> 34245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/spor/spo04.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümer savunması 
</HEADLINE>
<TEXT>

Sadi Tekelioğlu, başkanın kesinlikle kendisine karışmadığını söyledi 
     İSMAİL FANDAKLI 

     TRABZONSPOR Teknik Direktörü Sadi Tekelioğlu, tek adamlıkla suçlanan Başkan Özkan Sümer’in kendi çalışmalarına kesinlikle müdahale etmediğini söyledi. Tekelioğlu, "Yönetimsel anlamda tek adamlığı tartışmak bana düşmez. Ama takımdaki işlere başkanımız hiçbir şekilde karışmıyor. Aksine bana inisiyatif tanıyor" dedi. 
     TEKELİOĞLU, iyi bir fikstür çektiklerini belirtti ve "Eğer bu avantajı kullanabilirsek, çok başarılı olacağız. Ligde hedefimize ulaşmamız kolaylaşacak" dedi. Bu arada sağ kanat problemini çözmek için Galatasaraylı Emrah, Denizlisporlu Ali Tandoğan ve Ankaragücü’nden de Niyazi’nin isimleri gündeme geldi. 
     
     Salazar geliyor 
     BORDO-MAVİLİ takımın yabancı transferlerinden Perulu Santiago Salazar ile Ganalı Patrick Willars bu akşam İstanbul’a gelecekler. Pazar günü Trabzon’da olacak olan ikiliden Salazar sezon açılışına katılacak, Patrick ise Ümit takımla birlikte çalışmalara çıkacak. Bu arada eski başkan Mehmet Ali Yılmaz, Sultanahmet 1. Sulh Hukuk Hakimliğine, "Alacağı ispat davası" açtı. 
     



 SPOR 




















</TEXT>
</DOC>
