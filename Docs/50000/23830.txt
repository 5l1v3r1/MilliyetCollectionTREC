<DOC>
<DOCNO> 23830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/yasam/yas08.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadının kalçalısı uzun ömürlü... 
</HEADLINE>
<TEXT>

İsveçli bilim adamları açıkladı Vücudu kum saati’ şeklinde olan geniş kalçalı kadınlar daha uzun ve sağlıklı yaşıyorlar 
     NEVSAL ELEVLİ Londra 

     İsveç’teki Gutenberg Üniversitesi’nde gerçekleştirilen araştırma geniş kalçalı ve iri baldırlı kadınların kalp krizi, kalp, damar ve şeker hastalıklarına karşı daha dayanıklı olduğunu gösterdi. Aynı araştırma bu tip’ kadınların daha uzun yaşadıklarını da ortaya koydu. 
     1968’de başlayan ve 38-60 yaş arasında binlerce kadın arasında yapılan araştırma, bu özelliklere sahip kadınların osteoperoz olma riskinin az olduğunu da ortaya koydu. 
     
     Elma tipli’ler yandı 
     Bilim adamlarına göre bunun nedeni, vücudun değişik yerlerindeki yağların farklı biçimlerde reaksiyon göstermesi... Yağ birikimleri karın çevresinde olan elma tipi’ kadınlar daha az yaşıyor. Çünkü bu tip vücutlarda yağlar daha küçük parçalara ayrıldığı için kanda daha rahat dolaşıyor, kalp ve damar hastalıkları riskinin artıyor. 
     Kum saati’ tiplilerde ise yağ parçacıkları vücutta fazla dolaşmadığı için kadınlar pek çok hastalığa karşı daha korunaklı. Uzmanlar kalçamı eriteceğim’ diye garip diyetler yapan kadınları uyarıyor. 
     
     



 YAŞAM 






















</TEXT>
</DOC>
