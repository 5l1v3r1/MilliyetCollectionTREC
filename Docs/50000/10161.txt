<DOC>
<DOCNO> 10161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/siyaset/asiy.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Böylesi de varmış 
</HEADLINE>
<TEXT>

DSP Antalya Milletvekili Ahmet Sancar Sayın'ın eşi Figen Sayın, TBMM kliniğine tayini çıktığı halde, bunu kabul etmeyen ilk doktor oldu 
     GÜNSELİ ÖNAL Ankara 

     Personelinin tamamına yakını milletvekili yakınlarından oluşması nedeniyle adı "torpil hastanesi"ne çıkan TBMM kliniğindeki rahat çalışma koşullarını reddeden bir isim nihayet çıktı. Burada çalışmayı reddeden DSP Antalya Milletvekili Ahmet Sancar Sayın'ın eşi Figen Sayın'a, "Buraya tayini çıkıp da çalışmayı kabul etmeyen ilk doktor sensin" denildi. 
     Odacıların yaklaşık 600 milyon lira maaş aldığı Meclis hastanesi yerine, milletvekili lojmanlarının bulunduğu Oran'daki, Sağlık Bakanlığı'na bağlı "75. Yıl Sağlık Ocağı"nda çalışmayı tercih eden Figen Sayın, 420 milyon lira maaş alıyor. 
     
Bayrama nöbette girdi      Sayın, burada çoğu gecekondu bölgesinden günde 50 - 100 hastanın geldiği sağlık ocağında 3 - 4 günde bir 24 saat nöbet tutuyor. Zaman zaman bırakacak kimsesi olmadığından oğlunu da yanına alıyor. 
     Sayın, Ankara'ya geldiklerinde başhekimin atamasını Meclis Hastenesi'ne yaptırması üzerine, birkaç kez Meclis Hastanesi'ne gitmiş. Sayın, Ulus'tan Oran'a gitmek için bindiği belediye otobüsünde, yanında oturan kadının TBMM'nin önünden geçerken, kucağındaki çocuğuna, "Bak kızım, burası Meclis, bizi soyanların yeri" dediğini duyunca "torpil hastanesi"nde çalışmama kararı vermiş. 
     
Nasıl karar verdi      Meclis Hastanesi'nde çalışanların çok büyük bölümünün milletvekili yakını olmasının kendisini rahatsız ettiğini belirten Sayın kararını şöyle anlatıyor 
     "Arkadaşlarımın fikrini sordum. Hemen hepsi, sanki bir statü farklılığı varmış gibi bakıyorlardı. Orada çalışmanın şık olmayacağını görüp, milletvekillerine yönelik tepkilere malzeme olmamaya karar verdim." 
     


 SİYASET 











</TEXT>
</DOC>
