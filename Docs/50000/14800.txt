<DOC>
<DOCNO> 14800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/son/sontur01.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İnanılmaz kaza...Konsolos Yardımsısı oğlu ile birlikte balkondan düştü... 
</HEADLINE>
<TEXT>

     Ukrayna'nın İstanbul Konsolos Yardımcısı, kucağına aldığı oğluyla birlikte balkondan düşerek ağır yaralandı. 
     Ataköy 7-8. Kısım Cumhuriyet Sitesi'nde oturan, Ukrayna'nın İstanbul Konsolos Yardımcısı Viladislav Kramarenko, bir arkadaşının doğum gününe katıldıktan sonra gece geç saatlerde geldiği evinde kendisini karşılayan 6 yaşındaki oğlu Vitali ile birlikte balkona çıktı. 
     Burada oğlunu kucağına alan Kramarenko, bir anda dengesini kaybederek, 3. katta bulunan evinin balkonundan oğlu Vitali ile birlikte düştü. Beton zemine düşerek ağır yaralanan baba ile oğul, anne Sivetlana'nın haber vermesiyle İnternational Hospital'a kaldırılarak tedavi altına alındı. 
     Yoğun bakım ünitesinde tedavisi süren baba Kramarenko ile oğlu Vitali'nin sağlık durumlarının ciddi olduğu öğrenildi. Polis yetkilileri, henüz ifadesi alınamayan baba Kramarenko'nun, aldığı aşırı alkol nedeniyle düşmüş olabileceğini belirterek, olayla ilgili soruşturmanın sürdürüldüğünü bildirdiler. 
     




</TEXT>
</DOC>
