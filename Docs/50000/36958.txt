<DOC>
<DOCNO> 36958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/guncel/gun04.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ACILI ANNE EMİNE CEBECİ, BU SORUYLA YATIP KALKIYOR 
</HEADLINE>
<TEXT>
Yavrum ya yaşıyorsa 
17 Ağustos'ta enkazdan sağ çıkarılan oğlunun kayboluşunu kaleme alan Emine Cebeci, toprağa verilen kimsesiz depremzedelere DNA testi yaptıracak 
     GÜLAY FIRAT İstanbul 

     Depremde 19 yaşındaki oğlu Serkan'ı kaybeden Emine Cebeci bir süre önce Gölcük'teki "kimsesiz mezarların" açılması için resmen başvuruda bulundu. Mahkeme kararını bekleyen anne, yaşadığı k bus dolu günleri de "Sizi asla unutmayacağız" adlı kitapta topladı. Yaralı kurtulduğu depremin ardından koltuk değneklerine mahk m olan anne, oğlunu 17 Ağustos gecesindeki haliyle beynine kazımış. Acılı anne, deprem anını şöyle anlatıyor 
     
     '10 saniyede yıkıldık' 
     Saat 02.30 sıralarında köpeğimiz hırlamaya başladı, tuvaleti geldi sandım, kalktım. Dışarı çıkaracaktım ama hiç halim yoktu. Ellerimi tırmalayınca bir tokat vurdum. Oğlumun odasına koştu. Ev sallanmaya başladı, çocuğumun odasına yetişemedim. Deniyor ya 45 saniyede yerle bir olduk, biz ilk 10 saniyede yerle bir olduk." Cebeci, enkaz altındaki anlarını da şu satırlarla aktarıyor "Ne kadar bağırdıysam da ses alamadım. Ağlamaya başladım, öldüler diye. Bir saat sonra oğlumun sesini duydum. Ağlıyordu 'Yavrum neyin var' dedim. 'Ayaklarım betonun altında' dedi. 
     
     'Kayıplarımızı istiyoruz' 
     Anne Cebeci oğlunun Askeri Deniz Hastanesi'ne götürüldüğünü öğreniyor. Yüreğine su serpiliyor, oğlunun yaşadığını düşünüyor hep. Ancak Serkan o gün bugündür kayıp. Cebeci, "18 tane kaybımız var. Onlar için mücadele ediyorum" diyor. 
     
     Hakkını helal et anne’ 
     Cebeci, o gün yaşadıklarını anlatmaya şöyle devam ediyor "Oğlum 'Dayanamayacağım hakkını helal et' diyor, ben çıldırıyordum. Bir saat sonra Necla'nın kocası Levent’in sesini duyduk. Gece çalıştığı için evde yoktu. Oğlum, onu duyunca bağırmaya başladı. 'Levent Abi yardım et' diye. Levent bir şey yapamadı, koşarak uzaklaştı. 12.00 gibi oğlumu kurtardılar. Oğlum 'Annem yaşıyor onu alın' diyordu. Beni de üç saat sonra çıkarttılar... 
     



 GÜNCEL 





















</TEXT>
</DOC>
