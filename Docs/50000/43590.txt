<DOC>
<DOCNO> 43590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/23/ekonomi/eko06.html </URL>
<DATE> 2001/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüşvete 414 milyon dolar ödedik 
</HEADLINE>
<TEXT>

Türkiye Sosyal Etüdler Vakfı'nın TESEV anketine göre, Türk halkı 1999 - 2000 yılında, devlet hastaneleri, mahkemeler, belediyeler, gümrükler, trafik, okul yönetimleri ve vergi daireleri gibi kamu kurumlarına toplam 414 milyon dolar rüşvet ödedi 
     NEDİM ŞENER 

     Türk halkı 1999 ve 2000 yılında toplam 414 milyon dolar tutarında rüşvet ödedi. En fazla sayıda rüşvet trafik polislerine, en yüksek tarifeden rüşvet gümrükçülere, parasal olarak en fazla miktarda rüşvet ise devlet hastanelerinde ödendi. 
     Türkiye Sosyal ve Ekonomik Etüdler Vakfı TESEV tarafından yapılan yolsuzluk anketinin sonuçlarına göre, Türk halkı rüşvet vermeden işini yapamıyor. Boğaziçi Üniversitesi'nden Prof. Dr. Fikret Adaman, Doç. Dr. Ali Çakıroğlu ve Bilgi Üniversitesi'nden Burhan Şenatalar tarafından hazırlanan ve hangi kurumda ne kadar rüşvet ödendiğini belirleyen ankete göre, Türk halkı bu iki yılda toplam 198.5 trilyon lira 1999 kasım ayı dolar kuruna göre 414 milyon dolar rüşvet ödedi. Bugünkü kurlara çevrildiğinde ödenen rüşvet miktarı, 621 trilyona liraya ulaşıyor. 
     Türkiye'nin 17 ilde, 18 yaş ve üzeri 3 bin 21 kişi ile görüşülerek yapılan ankete göre en rüşvetçi kurum, yüzde 23 oranı ile trafik polisleri. Rüşvet tarifesi en yüksek kurum, 168 milyon lira ile gümrükler. Ancak, toplam rüşvet ödemeleri içinde en büyük miktarı devlet hasteneleri alıyor. 
     Devlet hastanelerine giden her 100 kişiden 7.2'si, ortalama 58 milyon lira kural dışı ödeme yapıyor. Bu rakam hane halkı sayısı ile çarpıldığında iki yılda toplam 35.4 trilyon liralık rüşvet ödendiği ortaya çıkıyor. Kasım 1999 dolar kuru ile çarpıldığında ise devlet hastanelerinde ödenen toplam rüşvet 73 milyon doları buluyor. Yani 413 milyon doların yüzde 17.8'i devlet hastanelerinde rüşvet olarak veriliyor. Bu da rüşvet pastasından en büyük payı devlet hastanelerinin aldığını gösteriyor. Hastaneleri 25.5 trilyon lira ile mahkemeler, 25.3 trilyon lira ile belediye ve bağlı kurumlar izliyor. Ödenen toplam 414 milyon dolar rüşvetin yüzde 25'ini bu iki kurumda çalışanlar alıyor. 
     Ortalama rüşvet miktarı 168 milyon lira ile en yüksek tarifeden rüşvet alınan gümrüklere giden her 100 kişiden yüzde 19.5'i, toplam 22 trilyon lira 45 milyon dolar rüşvet veriyor. Gümrüklerin toplam rüşvet pastasından aldıkları pay ise yüzde 11'e ulaşıyor. Anketi gerçekleştiren uzmanlar, ortaya çıkan bu rakamların, birçok kişi rüşvet verdiğini inkar ettiği için, ortaya çıkması gerekenden düşük göründüğünü belirtiyorlar. 
     
Son iki yıl içerisindeki toplam rüşvet ve hediye miktarı  İşi düşüp rüşvet veren Ortalama miktar TL Toplam miktar TL Toplam miktar ABD Doları Oran Devlet hastaneleri 7.2 58.071.823 35.404.711.664.938 73.759.816 17.8 Mahkemeler hukuk sistemi 7.1 156.025.025 25.536.629.900.261 53.201.312 12.9 Belediye ve bağlı kurumları 6.1 67.851.674 25.264.534.046.152 52.634.446 12.7 Tapu daireleri 10.6 59.091.846 23.695.340.974.168 49.365.294 11.9 Gümrük 19.5 167.906.265 21.984.986.917.414 45.802.056 11.1 Trafik dışı polis 12.7 77.567.170 21.264.838.106.420 44.301.746 10.7 İlk - ortaöğretim 12.0 29.839.077 19.535.057.940.251 40.698.037 9.8 Trafik polisi 23.5 15.475.009 15.196.777.205.789 31.659.953 7.7 Vergi daireleri maliyeciler 6.1 37.869.581 10.691.753.102.637 22.274.486 5.4 Toplam - - 198.574.629.858.030 TL. 413.697.146 100.0      
     Kaynak TESEV - Hanehalkı Gözüyle Türkiye'de Yolsuzluğun Nedenleri ve Önlenmesine İlişkin Öneriler - İstanbul 2001. 
     
     



 EKONOMİ 


















</TEXT>
</DOC>
