<DOC>
<DOCNO> 43517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/22/guncel/gun05.html </URL>
<DATE> 2001/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş kararı, asker yakınlarını perişan etti 
</HEADLINE>
<TEXT>
Bu manzaraya yürek mi dayanır 
Savaş kararı, binlerce yuvanın ortasına ateş gibi düştü. Askerler, arkalarında ailelerini bırakıp bilinmeze doğru gidiyor 
     DIŞ HABERLER SERVİSİ 

     Başkan George Bush, Kongre’deki konuşmasında orduyu savaşa hazır olmaya çağırırken binlerce aile ayrılık acısını yüreklerinde hissetti. Savunma Bakanlığı Pentagon tarafından göreve çağrılan 5 bin 131 yedek askerin eşleri ve bebekleriyle kucaklaşıp vedalaştığı anların fotoğrafları, savaş taraftarlarının bile içini burktu. Tüm dünya medyasında yer alan bu dramatik görüntüler, eylemle ilgili fotoğrafları bir anda gölgede bıraktı. 
     
     İlk grup havacılar 
     Savunma Bakanı Donald Rumsfeld, göreve çağrılan Hava Kuvvetleri askerlerinin, District of Columbia ile birlikte 25 eyaletteki 29 birimden olduklarını söyledi. Başkan Bush geçen hafta, Pentagon’un istediği 50 bin civarındaki silahlı muhafızlar, özel kuvvetler ve yedek birlikleri göreve çağırma yetkisini onaylamış ve ardından Rumsfeld’in 35 bin yedek Amerikan askerini göreve çağırmak üzere harekete geçtiği açıklanmıştı. 
     



 GÜNCEL 





















</TEXT>
</DOC>
