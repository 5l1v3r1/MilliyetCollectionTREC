<DOC>
<DOCNO> 15089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/yasam/yas07.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yetkililere sesleniyoruz .. 
</HEADLINE>
<TEXT>
Edremit Körfezi’ni KATLEDİYORLAR 
Körfez'deki zeytinyağı fabrikalarının atıkları, güzelim dereleri, denizi ve balıkları öldürüyor 
     SEFER TALAY Balıkesir DHA 

     Edremit Körfezi bölgesindeki birçok zeytinyağı fabrikasının atıklarını bıraktığı derelerde kirlilik tehlikeli boyutlara ulaştı. 
     Bu çevre katliamı, son olarak Üvecik Çayı'nı zehirledi ve yüzlerce kefal balığını öldürdü. Sonunda denizi de vuran bu çevre katliamı tepkilere yol açınca, Burhaniye'den Çevre Sağlığı teknisyenleri bölgeye gönderildi. Deredeki incelemelerini tamamlayan Dağıstan Ertekin ve Hayrullah Çiftçi adlı iki teknisyen, İl Sağlık Müdürlüğü ve Valilik'e iletmek üzere rapor hazırladı. 
     Özellikle Havran'daki zeytinyağı fabrikalarının, bütün atıklarını arıtmadan Üvecik'e bıraktığını iddia eden çevre sakinleri, yetkilileri göreve çağırdı. 
     


 YAŞAM 



















</TEXT>
</DOC>
