<DOC>
<DOCNO> 20592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/ekonomi/eko04.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom rahatlattı 
</HEADLINE>
<TEXT>

Telekom’da uzlaşmaya varılmasıyla faizler yaklaşık 2 puan gerilerken dolar da gevşedi. Piyasalar oluşan iyimserliği k r realizasyonu için kullandı 
     SONGÜL HATISARU 

     Türk Telekom’un özelleştirmesini öngören yasada liderler zirvesinde varılan uzlaşmanın etkisiyle bono piyasasında bileşik faizler yüzde 87’li rakamlara geriledi. 89.90 bileşik faizle ihraç edilen ve bono piyasasında en aktif işlem gören 6 Mart 2002 vadeli bonoda bileşikler Telekom’da yaşanan gerginlik üzerine önceki gün yüzde 90’ın üzerine yükselmişti. 
     
     Dolar 10 bin lira düştü 
     Telekom’da uzlaşma haberi bileşiklerin yüzde 88’in altına gerilemesini sağladı. Ancak bu seviyeden k r realizasyonu yapılması sonucu bugün valörlü işlemlerde 6 Mart 2002 vadeli bonoda bileşik faiz tekrar yüzde 89 bileşiğe yaklaştı. Bono ve tahvil piyasasında bugün yapılan 183 trilyon liralık işlemin yaklaşık 100.6 trilyonu bu k ğıtta gerçekleşti. Telekom ve Bankacılık Yasası’nın Meclis’te kabul edilmesi ve akabinde yurtdışından beklenen 14.3 trilyon liranın gelmesiyle faizlerde kademeli bir düşüş bekleniyor. Haziran sonuna kadar gelmesi beklenen 6 milyar doların mayıs ve haziran aylarında yapılacak toplam 13.5 katrilyonluk itfalarda Hazine’yi rahatlatacağı öngörülüyor. 
     Döviz piyasasında ise Merkez Bankası dün 50 milyon dolarlık döviz satım ihalesi gerçekleştirdi. İhalede doların fiyatı 1 milyon 140 bin lira civarında oluştu. Önceki gün 1 milyon 146 bin 400 olan Merkez Bankası döviz alış kuru dün itibariyle, 1 milyon 134 bin 964 bin liraya düştü. Dolar yaklaşık 10 bin lira değer kaybederken işlem hacmi düşük gerçekleşti. 
     
     Borsada satış fırsatı 
     Telekom beklentisini önceden satın alan borsada ise gün içi satışlar yoğunluk kazandı. Beklentiyi önceden düşük fiyatlardan satın alanların satışa geçmesiyle güne 12.800 civarında bir açılışla başlayan İMKB 100 Endeksi gün sonunda yüzde 1.08 gerileyerek 12.143 seviyesinden kapandı. Yani borsada birkez daha borsanın altın kuralı olan "Beklentiyi satın al, gerçeği sat" geçerli oldu. 
     



 EKONOMİ 




















</TEXT>
</DOC>
