<DOC>
<DOCNO> 15700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/yazar/yilmaz.html </URL>
<DATE> 2001/04/11/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Meslekten men edilen bilirkişi 
</HEADLINE>
<TEXT>

     Ekonomik ve siyasi krizin derinleşmesiyle ortaya çıkan karamsar tabloda sığınılacak tek liman hukuk. İşte size bir hukuk manzarası. 
     Pazar günkü yazımda Emlakbank ile Bahçeşehir müteahhitleri Mesa, Nurol arasındaki uyuşmazlığın giderilmesi için tahkime gidildiğine ve Devlet Denetleme Kurulu raporuna dikkat çekmiştim. 
     Belirlenen hakemlerin Emlakbank’tan sorumlu Devlet Bakanı Faruk Bal ile yakınlıkları bir yana bilirkişinin durumu çok daha ilginçti. Çünkü bankanın hakemi Hakkı Hasgül’ün atadığı bilirkişi İlhan Ayar’ın, DDK raporlarına göre meslekten men cezası bulunuyordu. 
     Bu yazım üzerine Bursa Belediyesi’nden arayıp "Yazdığınız İlhan Ayar, bizimle ilgili tahkime giden Güriş’in de bilirkişisi" dediler. Bursa’nın olayı da şöyle 
     
     Bursa’da da Ayar 
     Belediye 550 milyon mark tutarında bir yatırımla metro inşaatı sürdürüyor. Yüklenici firmalar Güriş, Siemens, Simko ve Türkiye Vagon Sanayi. Belediye ile müteahhit firmalar arasındaki sözleşmeye göre mark üzerinden ödeme yapılıyor. Ne var ki bundan 3 ay önce Güriş, Bursa Belediyesi’nden ödemelerin mark değil dolar olarak yapılmasını talep ediyor. Belediye de öneriyi geri çevirince firam tahkime gidiyor. Belediye yazımdan öğreniyor ki, Güriş’in atadığı bilirkişi meslekten men cezacı alan mimarı İlhan Ayar. 
     Ayar ile ikinci ihbar yine bir Ankara firması ile Güriş arasındaki davaya ilişkin. Ayar burada da Güriş’in bilirkişisi. 
     Ayar, Mimarlar Odası ve Türkiye Mimar ve Mühendisler Odası Onur Kurulları tarafından Ocak 2001’de, 3 ay meslekten men cezası aldı. Açılan davaların görüldüğü tarihte Ayar yasaklı. Ayar ile ilgili ceza konusu, Didim’deki SS Yenipınar Turizm Geliştirme Kooperatifi ile yüklenici firma Sarıgül arasındaki uyuşmazlıkta ortaya çıkıyor. Ayar ve aynı davadaki diğer bilirkişi Mehmet Erdoğan hakkında ilgili Odalar tarafından, kooperatif üyelerini 2 trilyon lira zarara uğrattan yanıltıcı rapor düzenlemekten dolayı meslekten men cezası veriliyor. Mahkemeler kendilerine gelen bu "meslekten men" cezalarını takip etmezler mi Bilirkişi Ayar nasıl büyük bir yüzsüzlükle yasağını saklayıp, dava almayı sürdürür 
     Bilirkişi çetesi de mi var 
     
Kesin hesap özürlüler      Tahkim konusu Emlakbank’ın Bahçeşehir müteahhitleri Mesa ve Nurol’a 40 trilyon lira fazla ödeme yapması iddiasıydı. Nurol’un yaptığı açıklamaya göre, iki etap halinde tamamlanan 3577 konutun, bitim tarihi 1997’de kesin hesapları bankaya teslim ettiler. Ancak banka 1999’da, müteahhitin kesin hesap bildirimini, 2 yıl geciktirdiği iddiasıyla 2.5 trilyon fazla ödeme çıkarıyor. Müteahhitin itirazları üzerine bu bedeli Aralık 2000’de de 4.7 milyar liraya düşürüyor. Mayıs 2000’de Kaplan Yıldız tüm hesaplara itiraz edip kurduğu 25 kişilik bir ekiple yaptığı değerlendirmeye dayanarak, müteahhite 9.4 trilyon lira fazla ödeme yapıldığını rapor ediyor. Ayrıca Nurol’un iki yılda geri ödediğini söylediği 45 milyar liralık avans, kredilendirilerek kesin hesap tarihine 9.6 trilyon lira olarak yansıtılıyor. 
     
TL sırası üniversitede...      Bilişim Vakfı ile birlikte gittiğim Mardin’de bile ev kiralarının Alman Markı ile ödenmesi karşısındaki şaşkınlığımı yazmıştım. Mardin’de evine 350 mark kira ödeyen bir polisti. Bu sürede doların dizginlenemeyen yükselişi üzerine çeşitlemeler arttı. İlk somut adım, Koleksiyon Mobilya’nın sahibi Faruk Malhan’dan geldi. Koleksiyon Mobilya, dünden itibaren tüm satışlarını TL üzerinden yapmaya başladı. Malhan, bundan 6 ay önce kur makasının açılmasını sinyal kabul edip, mobilya ithalatını durdurmuş, üretimde yerli oranını arttırmak için 2 milyon dolarlık yatırım yapmıştı. Müşterileriyle yeniden kontratları gözden geçireceğini söyleyen Malhan, ilk revizyonu bir vakıf üniversitesi ile yapıyor. 
     Dolar üzerinden belirlediği ödeme planını sözkonusu müşterisi ile oturup, TL’ye çevirecek. Hesabı yaparken dolar kuru üzerinden gitmeyecek, girdi maliyetlerden yola çıkacak. Temennim ikinci TL’ye dönme uygulamasının Malhan’ın kontratlarını yenilediği üniversiteden gelmesi. Vakıf üniversiteleri de anne - babaları dolarla maaş alanların okulu olmadıklarını düşünüyorlardır umarım. 
     
     





Hükümet istifa 


Bu ne tesadüf Gazi Bey 


Miras siyaset yapıyor’ 


Hopdediks Serdar 


Çözüm yine Meclis çatısı altında... 


Eşref saati 


Kabahat kimin 


Eski düşman’, yeni dost’... 


Amerika’dan Derviş geldi İpsala’dan Hasan Mezarcı ... 


Genelkurmay, Fuat Miras’a ne demedi 


Faturalar... 


Kamuda resmi para birimi dolar 


Sözleşme yürürlükte 


Türkiye’nin Yeri 


Aşağısı sakal yukarısı bıyık 


Meslekten men edilen bilirkişi 


</TEXT>
</DOC>
