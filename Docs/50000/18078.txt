<DOC>
<DOCNO> 18078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/ekonomi/eko06.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris, Berlin, Bern olumlu Londra ayak diriyor 
</HEADLINE>
<TEXT>

Tony Blair’in başında olduğu İngiliz Hükümeti, Türkiye’ye mali yardıma karşı çıkıyor 
     BARÇIN YİNANÇ Ankara 

     IMF’deki en belirleyici grup olan G - 7’ler arasında Türkiye’ye destek konusunda görüş ayrılığı olduğu belirtildi. Almanya ve Fransa, Türkiye’ye yardıma sıcak bakarken, İngiltere’nin olumsuz yaklaştığı bildirildi. 
     IMF Başkanı Horst Köhler’in, geçen hafta Başbakan Bülent Ecevit’le yaptığı telelefon görüşmesinde bu görüş ayrılığına dikkat çektiği ögrenildi. Köhler’in, Berlin ve Paris’in mali yardım konusunda istekli olduğunu, Londra’nın ise karşı çıktığını aktardağı belirtildi. 
     
     Kıbrıs gerekçesi 
     Diplomatik kaynaklar, Almanya ve Fransa’nın, Türkiye’nin yardım talebinin karşılanması için özellikle IMF’de yoğun çaba harcadığını vurgularken, İngiltere’nin tavrının, Ankara’nın Kıbrıs politikası ile de bağlantılı olabileceğine dikkat çektiler. Bu arada Ecevit’in ay başında mali yardım talebiyle İsviçre ile G - 7 ülkelerinin hükümet başkanlarına yazdığı mektuplara, şimdiye kadar İsviçre ile Fransa’nın yanıt verdi. İtalya’nın Ankara Büyükelçisi’nin, ülkesinin olumlu bir tutum içinde olduğunu ancak IMF ile anlaşmayı beklediği öğrenildi. 
     



 EKONOMİ 























</TEXT>
</DOC>
