<DOC>
<DOCNO> 45895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/yasam/yas07.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İki kadın öğretmen saç saça kapıştı 
</HEADLINE>
<TEXT>

Geçtiğimiz haftalarda Antalya’dan iki ayrı okuldan, öğretmenlerin kavga haberleri gelmişti. Bu kez Alanya’da iki kadın öğretmen, yardım paraları yüzünden kavga etti 
     İBRAHİM OKUMAMIŞ Antalya DHA 

     ANTALYA’DAKİ öğretmenlere bir şeyler oluyor. Önce Antalya Anadolu Otelcilik ve Turizm Meslek Lisesi’nde görevli iki Almanca öğretmeni, kredi kartı yüzünden yumruk yumruğa dövüştü. Ardından yine Antalya’da Dr. Cahit Ünver İlköğretim Okulu’ndan iki öğretmen, öğrencilerin tezahüratları altında kavga etti. Hem de çöp kovası yüzünden. 
     
     İkisi de 23 yıllık eğitimci 
     DÜN de Alanya’dan, Çıplaklı İlköğretim Okulu’ndan bir kavga haberi geldi. Bu kez kavga edenler kadın öğretmenlerdi. 23 yıllık eğitimci Müdür Vekili Hayriye Uysal 44 ile 23 yıllık öğretmen Müdür Yardımcısı Ayşe Bülbül 42 velilerden toplanan yardım paraları nedeniyle tartıştı. 
     
     "Makbuz kes" dedi diye 
     BÜLBÜL, Uysal’ı yardım paraları için makbuz kesmesi konusunda uyardı. Uysal da Bülbül’e tokat attı. Tekme tokat birbirine giren öğretmenler zor ayrılırken, İlçe Milli Eğitim Müdürlüğü de soruşturma başlattı. 
     



 YAŞAM 

















</TEXT>
</DOC>
