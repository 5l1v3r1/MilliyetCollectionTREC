<DOC>
<DOCNO> 16693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/yasam/yas01.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisi resmen uyutmuş’ 
</HEADLINE>
<TEXT>
Kurye kız sanal çıktı 
Uyuşturucu kuryesi Melek Dadairsa’nın foyasını babası ortaya çıkardı Kızımın adı Elif, soyadı Daday. Yaşı da 20 değil, 16.. 
     SERHAT ÜNAL İstanbul 

     Narkotik Şube’nin uyuşturucu kullandığı ve sattığı iddiasıyla suçüstü yakaladığı, DGM’ye çıkarılırken kriz geçirerek kamuoyunda tanınan Melek Dadairsa’nın hemen herşeyinin’ uydurma olduğu anlaşıldı. 
     Narkotik Şube ekipleri, uyuşturucu satıcısı Nijerya uyruklu Arthur Enaruna ile uyuşturucu bağımlısı kız arkadaşını 26 Mart’ta yakaladı. Yakalanan genç kız, sorgusunda adının Melek Dadairsa, ölen babasının adının Stıvın ’, doğum tarihinin de 1981 olduğunu söyledi. 
     Yanında kimliği olmadığı için polis genç kıza inandı ’ ve kayıtları bu uydurma’ bilgilerle tuttu. 
     
     Stivın’ Mustafa 
     Daha sonra bu bilgilerle DGM’ye gönderilen genç kız, burada uyuşturucu krizi geçirdi, ardından da Bakırköy Kadın ve Çocuk Tutukevi’ne gönderildi. 
     Gerçekler ise, uyuşturucu krizi geçiren kızının görüntülerini televizyonda izleyen baba Mustafa Daday sayesinde anlaşıldı. Baba Daday, kızı hakkında bilgi almak için Narkotik Şube Müdürlüğü’ne gelince, müthiş açıklamalarda bulundu. Melek Dadairsa’nın gerçek adının Elif Daday, yaşının 20 değil henüz 16, babasının adının da Stivın ’ değil Mustafa Daday olduğu ortaya çıktı. Üstelik emniyete gelen bizzat öz babasıydı ve genç kızırı ifadesinde iddia ettiği gibi ölmemiş ’, son derece sağlıklıydı. 
     
     Ablasını da yaktı 
     Genç kızın polisleri ve DGM’yi inandırdığı yalanlar bununla da bitmiyordu.. 
     İfadesinde ilk kez yakalandığını söyleyen genç kız, son 5 yıldır sürekli evden kaçıyor, her defasında da ablası Melek Daday’ın kimliğini yanına alıyordu. Çok sayıda suçtan defalarca yakalanan Elif Daday, kendisi yerine sürekli ablasını polis arşivlerine geçirmişti. 
     Baba Daday’ın verdiği bilgileri DGM’ye bildiren Narkotik Şube Müdürlüğü, genç kızın gerçek kimliğiyle yargılanmasını istedi. 
     


 YAŞAM 
























</TEXT>
</DOC>
