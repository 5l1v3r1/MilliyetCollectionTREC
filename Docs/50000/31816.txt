<DOC>
<DOCNO> 31816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/spor/ygok.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul ve Olimpiyatlar 
</HEADLINE>
<TEXT>

     Köyün Delisi BİLGİN GÖKBERK 

     Önce İstanbul’u anlatalım. İçinde bir Roma, bir Paris, bir Londra, iki Milano, bir Monaco, hatta yarım New York var. Dünya’da 24 saati yaşayan iki - üç şehirden biri. Tarihi, geçmişi, geçirmişi, eskisi yenisi, Asya - Avrupa bağlantısı, İslam’a olan köprüsü, yaşanan imparatorlukların izleri, alış verişi, gece hayatı, mutfağı sıkılmayan devam ediyorum Ada’sı, Moda’sı, Boğazı, vs. ile olağanüstü bir şehir. Dünya’dan bihaber olanlar İstanbul’da yaşanmaz diyor. Dünya’yı gören de İstanbul’dan başka bir yerde yaşanmayacağını biliyor. 
     Evet, İstanbul, olimpiyata hazır. Olimpiyat İstanbul’u görse bir daha belki de bırakmayacak, aşık olacak. Ama İstanbullu hazır değil. Tabii onu yöneten, daha doğrusu yönetemeyen kafalar da... Türkiye hazır değil. Onu yöneten, pardon, onu yönetemeyen kafalar da. İstanbullu derken, yedi göbek İstanbullu olması gerekmiyor. Dün gelsin, bugün içine mıçmasın yeter. İstanbul’u benimsesin, kurallarına uysun. Sevsin, saysın. Her gelen örfüyle, adetiyle gelmiş. Ve kanunuyla da... Bir Mardin, bir Rize, bir Trabzon, bir Urfa, Kayseri, Konya, Malatya ve Manisa, daha doğrusu her şehrin bir kopyası yaratılmış İstanbul’un içinde. Herkes kadar milliyetçiyim. Herkesten fazla da demokratik. Ama bir şeyi biliyorum bu şehirde Fransızlar, Amerikalılar, Almanlar, Japonlar yaşasaydı ve tabii onlar yönetseydi, belki de her olimpiyat İstanbul’da yapılırdı. 
     
Anne - babalara      Olimpiyatları vermeyince niye kızıyorsunuz Senelerce el bebek, gül bebek yetiştirdiğiniz kızınızın karşısına terso bir damat adayı çıksa, "Şu anda bir b.... yok. Ama dört sene sonra her şeyi ayarlarım. Kat, yat, para pul, araba maraba, hatta iyi bir işe de girerim" dese. Ne yaparsınız, verir misiniz Ya da başka bir aday işi gücü, evi mevi, doları markı, hazır ve nazır beklese. Hangisine verirsiniz Uluslararası Olimpiyat Komitesi de sizin yaptığınızı yapıyor zaten. 
     
Bir soru      Kadınsız, parasız, işsiz, üniversitesiz, sosyal haksız, hatta umutsuz bir gençlik. Kırk bini bir araya gelip, bağırıyorlar "Ölmeye, ölmeye, ölmeye geldik"... Siz hala tezahüratı yok etmeye çalışıyorsunuz, yukardaki olmayanları var etmeye çalışsanız daha kolay olmaz mı Zaten ortada böyle saçma sapan tezahüratlar da kalmaz. Bağıran, yalan bağırıyor zaten. Denemesi de bedava. Maç oynanırken koyun kapıya bin tane etli butlu kadın, sonra anons edin, "Dışarda bin kadın sizleri bekliyor". Veya başka bir anons, "Devlet malzeme ofisine 500 kişi alınacaktır. Haberiniz olsun. Kayıtlar maç oynanırken yapılacaktır". Bakın bakalım maçta kaç kişi kalıyor 
     
SERİ İLANLAR      Pazartesi - Çarşamba 09.30 - 10.00 
     Radyo D’de, Cuma’ları ise Milliyet’teyiz Başka şubemiz yoktur . 
İmza Köyün Delisi 

Beşiktaş’ın Fransızlar’ı      Beşiktaş basketbola yabancı almayacakmış. Onlar basketbola yabancı Fransızlar’la kontenjanı doldurdular zaten. 
     
Yalandan kim ölmüş      Abi Fener’in hastasıyım. Bu gece Sharone Stone bile gelse, ben maça giderim. Kimse buna mani olamaz. Maç oldu mu akan sular durur. Açalım, hadi diyelim Sharone Stone geldi, senle olmak istedi, sen de bırakıp, maça gittin. Senin gibi bir aptaldan Fenerbahçe’ye ne fayda gelir. Hiç düşündün mü 
     
Turizmi nezaman patlatırız      Romeo - Juliet’in evi. Kim bunlar, birbirini seven iki kişi. Kız ölmüş takliti yapar, Romeo öldü zannedip, intihar eder. Jüliet bakar ki Romeo yok, bu acıya dayanamayıp, o da mort. Bu hikayeyi Shakespeare yazınca, iyi de pazarlanınca hem ev, hem Verona şehri turist akınına uğruyor. Alın size başka bir hikaye Anadolu’da adam camdan bakıyor. Karşıda platonik olarak aşık olduğu, ama hiç yan yana gelmediği ve konuşmadığı kız fırından ekmek alıyor. Kız fırından çıkarken, yoldan geçen biri kıza saati soruyor. Penceredeki, kızın saati soran adamla arasında ilişki olduğunu zannedip, ikisini birden vuruyor. Ne ölen kız, ne adam niye öldüklerini bilmiyor. Vuran da niye vurduğunu. Aşkın da, hikayenin de Allah’ı bu. Üstelik Anadolu’da böyle binlerce hikaye yaşanıyor. Shakespeare yoksa da başka birine yazdırabiliriz. İşte o vuran adamın evini, işte o kızla adamın vurulduğu caddeyi, hatta kızın ekmek aldığı fırını pazarlayabilirsek turizmi patlatırız. Tabii anlayana. 
     
Futbolculara      Aklıma takılan iki cümle var. Maçtan önce "puan veya puanlar almaya geldik". Karşılaşmadan sonra, "yolumuza devam ediyoruz". Allah aşkına her hafta değişik bir cümle kurmak zor geliyorsa, hiç olmazsa her sezon değişik bir cümle kurmayı deneyin. Ya da menajer tutacağınıza, basın sözcüsü tutun, bırakın onlar konuşsun. Çünkü konuşamıyorsunuz. Veya daha kolayı aklınıza bir şey gelmiyorsa, "pas" deyin. 
     
Asım Pars      Asım üç yıl önce Ülker’de oynarken falcıya gitseydi. Falcı da ona, "Üç vakte kadar 3 milyon dolara Tofaş’a satılacaksın. Üç sene sonra da 30 bin dolara Ülker’e geri döneceksin" deseydi, buna ne Asım inanırdı, ne başkaları, hatta söyleyen falcı bile. 3 milyon dolara Ülker O’nu Tofaş’a sattı. İki sene sonra Tofaş kapanınca Fener kaptı 30 bin dolar . Bir sene sonra da 30 bin dolara Ülker geri aldı. Unutmadan Tofaş kapanınca dedim ya, sakın aklınız fesatlığa çalışmasın. İki senede Asım’dan 2 milyon 970 bin dolar zarar eden Tofaş’ın kapanmasıyla tabii Asım’ın ilgisi yok. Hem de hiç. Masımın ilgisi var. Kargaları güldürmeyelim. Asım 26 yaşında. Üstelik iyi oyuncu. Ve milli. Ülker, Asım’la iki tur daha atar. İki kere satıp, iki kere geri alır. Vallahi 30 bin dolara ben alıyordum son gün. Zevk için alacaktım. Eve koyacaktım. 4 numaramı mı, 5 numara mı olduğu tartışılan, 4.5’ta karar kılınan Asım, Ülker’de ne yapar bilmem ama, benim evimde perde ve korniş monte ederken, değiştirirken işe yarardı. Hatta ancak tabureye çıkıp da uzanabildiğim sigortaları o daha rahat değiştirirdi. Tabureye de gerek kalmazdı. Yani benim işime yarardı. Yazık oldu, kaçırdık 
     
Galatasaray      Galatasaray, İsviçre’den iyi sinyallar vermiş. Lambaları sönen Cim - Bom’un bir sinyalleri kaldı zaten çalışan. Sağda Perez, Ümit, solda K.Hakan, Ergün, Hasan Şaş. Koca Galatasaray sinyalde mi vermesin Dün iyi bir Dünya takımıydı Milan, Real Madrid, Manchester United gibi. Bugün iyi bir Türk takımı Fenerbahçe, Beşiktaş gibi. 
     
A.Ü.Erzen      Başkan olursa Ali Sami Yen’i 50 bin kişilik hale getirecekmiş. İnanıyorum, yaparsınız. Ama bu Galatasaray’ı seyredecek 50 bin kişiyi nasıl bulacaksınız. Yoksa Fenerbahçe’yi mi Ali Sami Yen’de oynatacaksınız. 
     
Soru-cevap      Fenerbahçe, bu milli takım oyuncusunu niye satışa koydu, üstelik 30 bin dolara 
     Efes, İbo’ya 2 milyon dolar verirken, niye 2 milyon 500 bin dolar diye tutturarak, bedava AEK’ya kaptırıp, 2 milyon dolar zarar ettiyse, ondan. Mahmut Uslu’nun kulakları çınlasın. 
     
M.Uslu’ya      Ona bir özür borcum var. "Senin Fenerbahçe’de basketbol şubesinde yaptıklarını Faruk Süren yapmazdı, ayıp olur diye düşünürdü" diye yazmıştım ve takılmıştım Mahmut Süren diye. Yanılmışım. Yaparmış. Keşke Mahmut Yalman, Mahmut Uraz veya Mahmut Beyazıt deseydim. 
     



 SPOR 






















</TEXT>
</DOC>
