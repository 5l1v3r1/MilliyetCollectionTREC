<DOC>
<DOCNO> 18521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/son/sondun01.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Guyana'da arılar bir kadını sokarak öldürdü 
</HEADLINE>
<TEXT>

     Güney Amerika ülkelerinden Guyana'da Afrika arılarının saldırısına uğrayan yaşlı bir kadının fecişekilde can verdiği bildirildi. 
     Iris Lynch adlı 65 yaşındaki kadının, başkent Georgetown'ın doğusunda bulunan Golden Grove köyündeki evinin avlusunu temizlerken arıların saldırısına uğradığı belirtildi. Lynch'i kurtarmak isteyen 25 yaşındaki bir kişinin de Afrika'nın güneyinden geldikleri bilinen bal arıları tarafından sokulduğu ve hastanede tedavi altına alındığı kaydedildi. 
     Guyana'da yine bu ay içinde Parbudyal Harrypaul adlı 47 yaşındaki bir çiftçinin arılar tarafından sokularak öldüğü bildirildi. 
     Brezilya'ya bal üretimini artırmak amacıyla 1950'lerde getirilen Afrika arılarının bütün Güney ve Orta Amerika'ya yayıldıkları ve Guyana sahilinde son 20 yıldır sürekli olarak insan ve hayvanlara saldırdıkları belirtildi. 
     







</TEXT>
</DOC>
