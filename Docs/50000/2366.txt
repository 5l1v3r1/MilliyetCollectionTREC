<DOC>
<DOCNO> 2366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/guncel/gun01.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Paravan şirketlerle 60 trilyon vurdular 
</HEADLINE>
<TEXT>

Cankurtaran şirketleri üzerinde yoğunlaşan Safari-1 operasyonunda, 7 şirketin 60 trilyonluk ihracat açığını paravan şirketler aracılığıyla kapattıkları anlaşıldı 
     NİHAT ALTINTAŞ İstanbul 

     İstanbul’da, bir fidye olayının ardından ortaya çıkarılan ve "Safari - 1" adı verilen hayali ihracat operasyonu, Cankurtaran Şirketler Topluluğu üzerinde yoğunlaştırıldı. Topluluğa ait yedi şirketin 60 trilyon liralık ihracat açığının paravan şirketler aracılığıyla kapatıldığı, bunun da bir şebeke tarafından yüzde 17 komisyon karşılığında yapıldığı öne sürüldü. 
     Paravan şirketlerle hayali ihracat işine karıştıkları belirtilen İlhan Duruk, Emine Karadayı, Ekrem Altunay ve Suat Müfit Arıkan, elebaşılığını Adil Afacan’ın yaptığı şebeke tarafından, bir süre önce kaçırıldı ve tehditle 80 milyar liralık çek imzaladılar. Olayın bildirilmesi üzerine harekete geçen Organize Suçlar Şubesi ekipleri, önce Afacan ile üç adamını, ardından da kaçırılan Duruk, Karadayı, Altunay ve Arıkan’ı gözaltına aldı. 
     
26 kişi sorguda      Sorgulama sonucu, bu kişilerin büyük miktarda hayali ihracatla ilişkileri bulunduğunun belirlenmesi üzerine Safari - 1 adı verilen operasyon başlatıldı. Operasyonda gözaltına alınan işadamı Emin Cankurtaran’ın damadı ve Cankurtaran Şirketler Topluluğu Yönetim Kurulu Başkan Yardımcısı İlhan Arslan ile şirketin mali işler sorumlusu Sacit Basmacı ve gümrük komisyoncularının da aralarında bulunduğu, biri kadın toplam 26 kişinin sorgusu sürüyor. 
     Cankurtaran Şirketler Topluluğu’nun 1996’dan bu yana, 60 trilyon lirayı bulan ihracat açığının, Duruk ve adamları tarafından kurulan paravan şirketler aracılığıyla kapatıldığı belirlendi. 
     İhraç mallarının Atatürk Havalimanı, Halkalı ve Haydarpaşa gümrüklerinden çıkış yapmış gibi gösterildiği, her yıl hayali ihracatta kullanılmak üzere ikişer paravan şirket kurulduğu da tespit edildi. 
     Kullanılan yöntemin Şişli eski Belediye Başkanı Gülay Aslıtürk’ün eşi işadamı Orhan Aslıtürk’ün adının karıştığı hayali ihracat soruşturmasında belirlenen yöntemin aynısı olduğunu bildirildi. 
     
Ersümer beklemedeÜmit BEKTAŞ 
     Son günlerde Beyaz Enerji Operasyonu nedeniyle sıkıntılı günler yaşayan Enerji ve Tabii Kaynaklar Bakanı Cumhur Ersümer dün Suriye Petrol ve Madenler Bakanı Mahar Hüsni Jammal için Devlet Konukevi’nde bir yemek verdi. Ersümer, konuk bakanı Devlet Konuevi’nin bahçesinde beklerken hayli sıkılmışa benziyordu. 
     


 GÜNCEL 














</TEXT>
</DOC>
