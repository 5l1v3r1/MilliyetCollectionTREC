<DOC>
<DOCNO> 40749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/spor/ykologlu.html </URL>
<DATE> 2001/09/06/ </DATE>
<TIME>  </TIME>
<AUTHOR> DOĞAN KOLOĞLU  </AUTHOR>
<HEADLINE>
Ders aldık 
</HEADLINE>
<TEXT>

     Maç öncesi "Biz saldıracağız, İsveç kontratak oynayacak. Beraberlik onlara yetiyor" havası estirildi. Ama İsveç’in herkesin koştuğu, topun geleceği yönde fiziğini öne sürdüğü, aktif randıman üreten oyun anlayışı, daha ilk yarı bizi ambele etti. İsveçliler ilk topa sahanın her yerinde başarılı pres yaptı. Oyunu kontrol etme ilkesini, oyunu çabuklaştırarak sürdürüyorlar. Bizim sahada adam arayan kontrollü futbol anlayışımız ilk yarı rakip kaleye bir tek şut atmadı. Rakip onsekiz içinde bir kez bile verkaç yapamadık. Teknik adam dediğimiz orta alan yani oyun kurucularımız Emre, Hasan ve Yıldıray o kadar çok topla oyalandılar ki, kademeli preste ezildiler, hatta ayakta bile kalamadılar. Hakem de bu İsveç futbolundan zevk aldığını belli etti. Hatta bir kez Fatih, o kadar çok rakibe izin verdi ki, bacak arasından bile top kaçırdılar. Biz kendi sahamızda yabancılaşıp altı pas içinde adam ararken onlar kendilerine markaj yapanlarla top arasına girip hep k rlı çıktılar. 
     Hasan ve Emre ilk yarı bir kez presle sol kanadı çökertemedi. Ama Abdullah ikinci yarı sahanın yıldızıydı. İsveç aslında oynadığı oyuna göre çok kısır bir futbol sergiledi. Ama ilk yarı sadece iki pozisyon buldular. Bize bir tek fırsat vermediler. Zaten onların başarı reçetesi buydu. İkinci yarı ilk yarı hiçbir şey yapmadığımız için golü de atınca rakibin üstümüze gelmesiyle biz de fırsatlar yakalar olduk. Buna rağmen Rüştü üç kez rakip ile karşı karşıya kaldı. Oyuna giren Arif yılların alışkanlığı ile Hakan’ı iki kez gol pozisyonuna soktu. Hakan’ın golü şahaneydi. Ama mağlubiyet üzerine İsveç çılgınca bir hücum futboluna soyundu. Karşılıklı fırsatlara dönüşen oyunu tercih ettiler. Top kaleden kaleye taşınıyordu. Hakem de tutma ve çarpma gibi pozisyonlarda düdük çalmayarak oyunu zenginleştirdi. Abdullah, Hakan, Alpay, Tayfur ve Fatih bu sürece ayak uydurdular. Ama Rüştü bir başka futbol oynadı. İlk yarıda pısırık futbolu unuttuk, tribünler de coştu. Ama daha iyi oynayan isveç haklı olarak beraberliği yakaladı. Arkasından da defansın çakılı kalışı sonucu maçı da kaybettik. İsveçliler bize iyi bir ders verdi. 
     



 SPOR 
























</TEXT>
</DOC>
