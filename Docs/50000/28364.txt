<DOC>
<DOCNO> 28364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/guncel/agun.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet yeni vizyonunu tanıttı 
</HEADLINE>
<TEXT>

Gazetemiz yönetici ve yazarları, reklam ajansı yöneticilerini mangal partisinde ağırladı... 
     Dün gazetemizin bahçesi Milliyet’in yeni vizyonu ve gelecek hedeflerinin konuşulduğu bir barbekü partisine sahne oldu. Partide Milliyet Gazetesi yönetici ve yazarlarıyla, reklam ajansı yöneticileri bir araya geldi. Milliyet gazetesinin yeni bir dönem başlatarak fiyatını 150 bin liraya indirmesinden sonra gelecek vizyonunun ve hedeflerinin konuşulduğu barbekü partisinde, gazete ve ajans yöneticileri karşılıklı görüşme imk nı buldular. Milliyet Gazetesi Genel Yayın Yönetmeni Mehmet Y. Yılmaz, yaptığı konuşmada Milliyet gazetesinin içeriğini geliştirecek ileriye dönük vizyonu hakkında bilgiler verdi. Ayrıca yemeğe katılan gazete ve ajans yöneticileri, sektörün sorunları ve beklentileriyle ilgili konuşma fırsatı buldular. 
     
     Yeni bir başlangıç 
     Milliyet Gazetesi Reklam Grup Başkanı Viki Habif bu buluşmanın Milliyet’in gelecek vizyonunu paylaşmak için reklam ajansı yöneticileriyle birlikte düzenlediği ilk öğle yemeği olduğunu söyledi. Milliyet’in yeni bir başlangıç yaptığına dikkat çeken Habif, "Biz vizyonumuzu ve içeriğimizi tanıtmak için bu partinin ikinci ve üçüncüsünü 28 Haziran Perşembe ve 29 Haziran Cuma gerçekleştireceğiz. Bu toplantılarda gazete ve reklam ajansı yöneticilerinin buluşarak görüşlerini paylaşacaklarına inanıyorum" dedi. 
     Düzenlenen barbekü partisine katılanlar arasında Milliyet Gazetesi Genel Yayın Yönetmeni Mehmet Y. Yılmaz, Yayın Koordinatörü Emre Oral, gazete yazarları Güneri Cıvaoğlu, Güngör Uras, Serpil Yılmaz reklam ajanslarından İzmir Tolga LINK MC CANN , Ahmet Kip ADR COM TR , Nazlı Keçili CEN AJANS , Faruk Atasoy BİRİKİM gibi isimler vardı. 
     



 GÜNCEL 












</TEXT>
</DOC>
