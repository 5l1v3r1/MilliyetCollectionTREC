<DOC>
<DOCNO> 34866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/yasam/yas05.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Karısını bile sattı 
</HEADLINE>
<TEXT>

İstanbul'da yakalanan Ermenistan uyruklu 'kadın tacirinin', karısı da dahil altı kadını pazarladığı anlaşıldı 
     ELVAN EZBER İstanbul 

     Beyoğlu'nda düzenlenen bir operasyon, polisleri bile şaşkına çevirdi. 
     Operasyon, Asayiş Şube Ahlak Büro Amirliği'ne gelen bir ihbarla başladı. Bunun üzerine ekipler, Beyoğlu'nda erkeklere kadın pazarladığı ihbar edilen Ermenistan vatandaşı Artur Varukyan ile telefondan temasa geçti. Artur Varukyan'a kendilerini müşteri olarak tanıtan dedektifler, pazarlık sonucu, iki kadın için 70'er milyon liraya anlaşıp, buluşma yeri için randevulaştılar. 
     Buluşma yerine gelen Varukyan, suçüstü yakalandı. Varukyan'ın yardımcısı olduğu öne sürülen Dimitri Jitchevici de gözaltına alındı.Varukyan'ın pazarladığı kadınların da, Kasımpaşa'da bir evde kaldığı belirlendi. 
     Eve düzenlenen baskında, kadın tacirinin Ukrayna asıllı eşi Svetlana Varukyan ile Marina Sokolova, Larissa Monyoson, Tatiana Shugayeva, Olga Tasybe ve Elena Gaviuseva da yakalandı. Güzellikleriyle dikkat çeken altı kadın, Asayiş Şube Müdürlüğü'ne götürülürken, Varukyan'ın ülkesinde polislik yapan Ukrayna uyruklu eşi Svetlana’yı bile pazarladığı öğrenildi. 
     



 YAŞAM 

























</TEXT>
</DOC>
