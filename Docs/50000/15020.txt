<DOC>
<DOCNO> 15020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/dunya/dun02.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Boeing’in kulağını çektiler 
</HEADLINE>
<TEXT>

     YASEMİN ÇONGAR Washington 

     ABD Dışişleri, askeri ve sivil havacılık alanında dünyanın en büyük üreticilerinden Boeing şirketini, "askeri teknoloji ihracatında çizmeyi aştığı" gerekçesiyle cezaya çarptırdı. 
     Boeing’in Amerikan devletine 3 milyon 800 bin dolar para ceza ödemesini gerektiren "ihracat ihlallerinin" başında, aralarında Türkiye’nin de bulunduğu altı ülkeye, "ileri teknolojili erken uyarı sistemleriyle donanmış casus uçakları" pazarlanması geliyor. 
     Amerikan diplomatlarına göre, geçen yıl Avustralya’da "Wedgetail" erken uyarı sistemleri ihalesini kazanan Boeing, bu sistemlerle donanmış dört casus uçağının ihracatı için 1,5 milyar dolarlık ön anlaşma imzaladı. Ancak ABD Dışişleri’nin ihracat lisansı için yaptığı inceleme, Boeing’in Avustralya’ya önerdiği "erken uyarı" teknolojisinin, Amerikan yönetiminin izin verdiği "düzeyi aştığını" ortaya koydu. 
     ABD Dışişleri, Boeing’in Türkiye, İtalya, İspanya, Malezya ve Singapur’a da aynı teknolojiyi pazarlamak için tanıtım ve teklifte bulunduğunu saptadı. 
     Boeing’in bu altı ülkeye önerdiği teknolojinin ihraç edilmesinde, "ABD ulusal güvenlik çıkarları açısından sakınca görülmesi" üzerine, cezai işlem kararı alındı. 
     


 DÜNYA 













</TEXT>
</DOC>
