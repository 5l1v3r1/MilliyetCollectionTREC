<DOC>
<DOCNO> 18136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/yasam/yas03.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hava Harp Okulu ucuz atlattı 
</HEADLINE>
<TEXT>

Hava Harp Okulu'nun çatısında çıkan yangın, sekiz koldan müdahale ile 1.5 saatte söndürülebildi 
     HALUK ATALAY İstanbul 

     Yeşilyurt'taki Hava Harp Okulu'nun hizmet binalarından birinin çatı katında çıkan yangın büyük korku yarattı. 
     Henüz belirlenemeyen bir nedenle çıkan yangın, Hava Harp Okulu binasının çatısında, dün saat 12.40'da çıktı. Yükselen alevler üzerine okuldaki görevli yangın söndürme ekipleri derhal harekete geçirildi ve itfaiyeye haber verildi. Yeşilköy, Bakırköy, Zeytinburnu, Kocasinan ve Fatih itfaiye gruplarının 67 personel ve 27 araçla müdahale ettiği yangın, askerlerin de çabasıyla 1.5 saatte kontrol altına alınabildi. 
     Alt katlara yayılmadan söndürülen binanın çatı kısmında büyük maddi hasara yol açtığını belirten İstanbul Büyükşehir Belediyesi İtfaiye Daire Başkanı Sabri Yalın, can kaybı yaşanmayan yangının çıkış nedeninin yapılacak incelemeler sonucu anlaşılacağını kaydetti. 
     
     



 YAŞAM 























</TEXT>
</DOC>
