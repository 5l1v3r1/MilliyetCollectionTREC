<DOC>
<DOCNO> 30048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/spor/spo02.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Pastalı kutlama 
</HEADLINE>
<TEXT>

     FENERBAHÇE’NİN yeni yönetimi, ilk toplantısını dün akşam yaptı. Kulüp binasında bir araya gelen yöneticiler, pasta keserek göreve gelişlerini kutladılar. Toplantı sonrası açıklama yapan Atilla Kıyat, bunun bir tanışma toplantısı olduğunu, kulüp idarecileri ile yeni yöneticileri tanıştırdıklarını söyledi. Kıyat, görev dağılımı için hafta içinde çalışmalar yapacaklarını, gelecek pazartesi günkü toplantıda dağılımının karara bağlanacağını bildirdi. 
     
Yabancılar yarın geliyor      FENERBAHÇE’NİN ilk antrenmanına yabancı futbolcuları Mirkoviç, Lazetiç, Rapajiç ve Revivo katılmadı. Mirkoviz, Lazetiç ve Rapajiç’in yarın, Revivo’nun ise hafta sonunda geleceği açıklandı. Bu arada yönetici Hamdi Akın’ın babasının yaşamını kaybetmesi Sarı - Lacivertli camiada büyük üzüntü yarattı. Yönetim kurulunun tam kadro halinde bugün Ankara’ya giderek cenaze törenine katılacağı belirtildi. 
     
Program belli oldu      Almanya’da yoğun tempo 
     SARI-LACİVERTLİ takımın Almanya kampının programı belli oldu. Yoğun bir tempoda hazırlanacak olan Fenerbahçe, 17 Temmuz’da Teknik Direktör Mustafa Denizli’nin eski takımı Aachen ile oynayacak. 21 Temmuz’da Uerdingen önüne çıkacak olan Sarı - Lacivertli takım, 25 Temmuz’da da Göztepe ile karşılaşacak. Fenerbahçe, İstanbul’a döndükten sonra 29 Temmuz’da Real Sociedad önüne çıkacak. 
     
Samsun’a teklif      Ver Ali’yi al Celil’i 
     FENERBAHÇE Kulübü Başkanı Aziz Yıldırım, dün yapılan Kulüpler Birliği toplantısında Samsunspor Kulübü Başkanı Yusuf Ziya Yılmaz’dan Ali Akdeniz’i istedi. Yıldırım, bu futbolcuya karşılık Celil’i önerdi. Yılmaz ise takasın dışında ayrıca para da talep etti. Başkanlar, bunun üzerine anlaşamadan ayrıldılar. 
     
Hakan planı      FENERBAHÇE, Gaziantepli Hakan Bayraktar’ı dün İstanbul’a getirerek masaya oturdu. Bu futbolcuya İtalya’nın İnter ya da Lecce takımına gönderecek olan Sarı-Lacivertli kulüp, 15 Temmuz’dan sonra da resmen transfer edecek. Tatilini yaptığı Belçika’dan dün akşam saatlerinde İstanbul’a gelen Hakan daha önce babası Hasan Bayraktar’ın kendisi adına imzaladığı ön sözleşmeyi yeniden imzaladı. Fenerbahçe böylece Hakan ile kesin anlaşmaya vardı. 
     



 SPOR 
























</TEXT>
</DOC>
