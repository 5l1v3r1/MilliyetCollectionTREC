<DOC>
<DOCNO> 46690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/son/sonspo02.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaptan Bülent tribünde yerinde duramadı 
</HEADLINE>
<TEXT>

     Sakatlığı nedeniyle karşılaşmayı tribünden izleyen Galatasaray takım kaptanı Bülent Korkmaz, muhteşem bir karşılaşma oynandığını belirterek, ''Çok iyi oynadık. Vedat'ın golü de son derece güzeldi. 
     Ama artık Şampiyonlar Ligi'ne bakıyoruz. FC Nantes karşısında alacağımız galibiyet, bizi ikinci tura taşıyacaktır'' dedi. 
     Bülent ile birlikte maçı tribünden izleyen yeni transfer Erhan Namlı da farklı duygular içinde maçı izlediğini, tribünlerdeki muhteşem taraftarlarla Nantes maçını da kazanacaklarını söyledi. 
     Golcü futbolcu Serkan ise erken gelen gollerin kendilerini rahatlattığını, zor bir maçı kolay kazandıklarını ifade etti. 
     






</TEXT>
</DOC>
