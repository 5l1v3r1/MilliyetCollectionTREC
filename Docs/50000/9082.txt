<DOC>
<DOCNO> 9082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/son/sontur11.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Özürlü sporcu kendisini soyunma odasının borusuna astı 
</HEADLINE>
<TEXT>

     İzmir Büyükşehir Belediyesi Tekerlekli Sandalye Basketbol Takımı oyuncusu özürlü Ahmet Efetürk 27 , kendini iple asarak intihar etti. 
     Alınan bilgiye göre, Fuar Kültürpark'ta bulunan İzmir Büyükşehir Belediyesi'ne bağlı Halısaha Sosyal Tesisleri'nde çalışan özürlü sporcu Efetürk'ün cesedi, sabah saatlerinde soyunma odalarında bulundu. 
     Tesis sorumlusu Mehmet Solmaz tarafından asılı bulunan Efetürk'ün, dün gece eylemi gerçekleştirdiği, boruya geçirdiği ipi boynuna taktıktan sonra kendisini yukarı doğru çekerek intihar ettiği anlaşıldı. 
     Özürlü sporcunun, ''Telefonumu Varol'a bırakın. Çevreyi temiz bırakacağım, bana kızmayacaksın. Kalbini kırdığım herkesten özür diliyorum'' yazılı bir not bıraktığı öğrenildi. 
     Efetürk'ün, 2-3 yıl önce rehabilitasyon programı çerçevesinde İzmir Büyükşehir Belediyesi Eleman Hizmetleri Şirketi İZELMAN kadrosuna alındığı, Ayvalık'ta tanıştığı ve Ankara'da okuyan bir kız arkadaşı bulunduğu öğrenildi. 




</TEXT>
</DOC>
