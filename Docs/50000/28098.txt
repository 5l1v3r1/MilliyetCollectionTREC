<DOC>
<DOCNO> 28098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/son/sonspo18.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor, Löbe ve Milosevki'de ısrarlı... 
</HEADLINE>
<TEXT>

     Süper Birinci Futbol Ligi'nde mücadele edecek Malatyaspor, transferde talip olduğu Trabzonspor'un 2 yabancı oyuncusu Petar Milosevski ile Alexander Löbe konusunda, bordo-mavili kulüple görüşmelerini sürdürüyor. 
     Malatyaspor'un İkinci Başkanı Ahmet Yalınkılıç ile Teknik Direktör Yücel İldiz, bordo-mavili kulübün başkan yardımcısı Ahmet Kul ile bir görüşme yaptı. 
     Kul, görüşmenin karşılıklı fikir alışverişi biçiminde geçtiğini belirterek, ''Onlar bize Milosevski ile anlaşmak üzere olduklarını, Löbe ile de görüştüklerini bildirdiler. Biz de siz ilk önce futbolcular ile anlaşın, biz gerekli yardımı yaparız dedik. Birkaç gün içinde bu konu netleşebilir'' diye konuştu. 
     Bordo-mavili takım, Milosevski'yi 600 milyar liraya satış listesine koyarken, Löbe'nin ise kulüp ile sözleşmesi sürüyor. 






</TEXT>
</DOC>
