<DOC>
<DOCNO> 35058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/yazar/pulur.html </URL>
<DATE> 2001/08/02/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Avrupa dağlarına, ağustos karı... 
</HEADLINE>
<TEXT>

     KİM ki, Recep Tayyip Erdoğan'a "değişmedi" der "takiyye, yapıyor der " "hata- kar" olur... 
     Adamcağızı, değiştin mi değişmedin mi, diye sıkıştırıp duruyoruz. 
     Mal meydanda, sorulacak soru mu bu 
     
     TARİH 10 Ocak 1995. 
     Mekan Ataköy, Yunus Emre Kültür Merkezi... 
     Türkiye Gazeteciler Cemiyeti'nin başarı ödülleri veriliyor. 
     Bu gibi törenlerde ödüller, gelen bakana, valiye, emniyet müdürüne, kıdemli gazetecilere ve tabii belediye başkanına verdirilir. 
     O gün de öyle oluyor... 
     Ödül verenler, ödül alanları kutluyor, kucaklayıp, sarılıp öpüyor... 
     Doğru yanlış, gelenek bu 
     
     ÖDÜL verme sırası, o tarihte İstanbul Belediye Başkanı olan Recep Tayyip'e geliyor, sahneye çıkıyor, ödül alacak olan da, genç bir kadın gazeteci. 
     Tam o sırada, birkaç münafık , başlarında bir kadın gazeteci, arkadan bağırıyorlar 
     "Öp, öp, öp " 
     Maksatları, kadın eli bile sıkmadığı söylenen, Recep Tayyip'i zorlamak... 
     Recep Tayyip, oyuna gelmiyor, kadın gazeteciyi sarılıp öpmüyor, ödülünü veriyor, bozuk bir ifadeyle gelip Cemiyet Başkanı Nail Güreli'nin yanına oturuyor, biraz sonra da kalkıp gidiyor. 
     
     RECEP Tayyip, ertesi gün, Nail Güreli'yi telefonla arıyor, çok üzgün olduğunu söylüyor 
     "Bana yapılan davranış yanlıştı, ben inancım gereği, ancak eşime sarılırım, başka bir kadına değil Size de kırgınım " 
     Nail Güreli anlamıyor 
     "Niçin bana kırgınsınız " 
     "Öp, öp, diye bağıranlara müdahale etmediniz " 
     
     ARADAN yıllar geçiyor "Ben artık değiştim " diyen Recep Tayyip, kendisini karşılayan, sevgi gösterisi yapan genç kızları, - hem de başları açık kızları - kucaklıyor, sarılıyor, onları bağrına basıyor. 
     
     RECEP Tayyip'in değiştiğini hala anlamayacak mıyız 
     Hele hele şuna bakın 
     "Yarın bir gün, türbanlı eşini, sırtı açık elbiselerle sosyete düğünlerine götürüp tango yaparken görürsek hiç şaşırmayacağız " 
     Kim söylüyor bunları 
     Erbakan'la hükümet kuran Tansu Çiller söylüyor. 
     Vallahi bu kadarı da fazla 
     Adamcağız değiştiğini ispatlamak için eşinden başka kadınlara sarılıyor, biz hala "o değişmez, takiyye yapıyor" diye kendisine güvenemiyoruz. 
     Ey siyaset sen nelere kadirsin 
     
     HEPSİ iyi, hoş da "Türkiye'nin şartları, şeriat devleti kurulmasına uygun değildir" demek, ne demek 
     Yani "şartlar uygun düşerse, şeriat devleti kurulur" demek mi 
     Onlara göre "maalesef", bize göre "çok şükür" siz o fırsatı "28 Şubat"ta kaçırdınız... 
     Pek güvendiğiniz "Avrupa dağları"na da "ağustos karı" yağdı. 
     
     







İslam nereye 


Hacının harcı... 


Refah kararı 


ANAP çaresiz’ değişecek 


Çeşmenin suyu bitince 


Sınır anlaşması 


İşte benim müthiş servetim 


Avrupa dağlarına, ağustos karı... 


Siyasal İslama Batı freni 


Hangi banka, kiminle, ne zaman 


Sigortadan para alamayacaksınız 


Ekmek şimdi "aslanın ağzında" 


Arı Hareketi ve Tantan 


</TEXT>
</DOC>
