<DOC>
<DOCNO> 37446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/son/sonspo09.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor'un 'bağırsakları' bozuldu 
</HEADLINE>
<TEXT>

     Birinci Süper Lig ekiplerinden Kocaelispor'da, futbolcularda bağırsak bozukluğu paniği yaşanıyor. 
     Dün yapılan antrenmanda halsiz oldukları görülen futbolculardan Serdar, Nuri, Engin, Murat Şahin, Kaan Dobra ve Erceg, Kocaeli Üniversitesi Tıp Fakültesi Araştırma ve Uygulama Hastanesi'ne götürülerek muayene olmaları sağlandı. 
     Futbolculardan alınan kan ve idrar örneklerinin tahlil sonuçları bugün belli olacak. 
     Bu arada dün antrenmana çıkamayan Faruk'un, serumla tedavisi de sürüyor. Bu futbolcunun, Antalyaspor maçında forma giymesinin zor olduğu öğrenildi. 
     Öte yandan Sporting Lizbon'un Belçika asıllı oyuncusu Ayew'in transfer çalışmaları da sürüyor. Bonservisiyle birlikte toplam fiyatı 500 bin dolar olan Ayew ile prensipte anlaşmaya varıldığı ve bu futbolcunun önümüzdeki günlerde İzmit'e gelerek sözleşme imzalamasının beklendiği bildirildi. 
     Ön görüşmeleri yapılan ve prensip anlaşmasına varılan Ankaragücü'nden Kennedy'in transferinden de, bonservis bedelinin 2.5 milyon dolar olarak açıklanması üzerine vazgeçildi. 






</TEXT>
</DOC>
