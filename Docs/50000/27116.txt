<DOC>
<DOCNO> 27116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/ekonomi/eko06.html </URL>
<DATE> 2001/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB’da ibre Hisarcıklıoğlu’nda 
</HEADLINE>
<TEXT>

Başkanlık için Rifat Hisarcıklıoğlu’nun yanı sıra Ali Osman Ulusoy ve Yavuz Zeytinoğlu’nun adı geçiyor 
     EKONOMİ SERVİSİ 

     Türkiye Odalar ve Borsalar Birliği TOBB Başkanvekili Rıfat Hisarcıklıoğlu, Yönetim Kurulu’nu başkan seçimi için toplantıya çağırdı. Yönetimin bugün başkan seçimi gündemiyle toplanması bekleniyor. 
     Bu gelişme ile birlikte, başkan adayi isimleri de ortaya atılmaya başladı. Miras’ın istifasında direnen muhalif kanat, Hisarcıklıoğlu ismi üzerinde duruyor. Miras taraftarlarının adayı ise Ali Osman Ulusoy. Başkanlık için geçen üçüncü isim Yavuz Zeytinoğlu. En güçlü adayın Hisarcıklıoğlu olduğu belirtiliyor. 
     TOBB yönetim kurulu üyesi ve İzmir Ticaret Borsası Başkanı Hasan Özmen de "5 konsey önümüzdeki çarşamba gününe kadar toplantılarını tamamlayacak. Seçimli genel kurul kararı çıkar" dedi. Özmen, sadece borsa delegelerinin TOBB’u seçime götürmeye yeteceğini belirtti. 
     
     Seçim kanun değişince’ 
     Rifat Hisarcıklıoğlu, bu gelişme üzerine bir açıklama yaparak, "Böyle birşey, bizim kanun ve yönetmeliğimizde yok. 5590 sayılı kanunu çıktıktan sonra seçime gideceğiz. Konsey kararı bağlayıcı olmaz" dedi. 
     TOBB Ticaret Odaları Konsey Başkanı Ekrem Demirtaş da, 200 delegenin imzasının genel kurula gidilmesi için yeterli olduğunu belirtti. 
     Fuat Miras, Sanayi Bakanlığı’nın kararını mahkemeye götürüp götürmeyeceği konusunda "Bilemiyorum. Arkadaşlar Ankara’dalar onlara sorun. Ben bu konuda önümüzdeki haftanın sonuna kadar konuşmamayı ve herhangi bir şekilde kimseye beyanat vermemeyi kendime prensip edindim" dedi. 
     



 EKONOMİ 






















</TEXT>
</DOC>
