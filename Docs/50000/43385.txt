<DOC>
<DOCNO> 43385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/yazar/okur.html </URL>
<DATE> 2001/09/21/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Gözümüz aydın 
</HEADLINE>
<TEXT>

     Bankacılık Düzenleme ve Denetleme Kurulu BDDK yetkilileri, nihayet rahat bir nefes aldı. Sonunda bir bankayı sattılar. Demirbank’ın yeni patronu dünyanın 7’nci büyük bankası, HSBC oldu. BDDK Başkanı Engin Akçakoca, dün sabah erken saatlerde Demirbank’ın HSBC Bank’a satış sözleşmesini imzaladıktan sonra gazetecilerin sorularına 
     "Dünyanın bir numaralı devi imza atıyor. Ve bu ortamda imza atıyor. Biz bile şüphedeyiz. Ne olacak dünyada Savaş çıkacak mı derken, bu fevkalade önemli bir olay..." yanıtını vermiş. Ne diyelim, BDDK Başkanı Engin Akçakoca bile şaşırmışsa herhalde bizim inanmakta zorluk çekmemiz gerekiyor. Ancak, bizim inanmakta zorluk çektiğimiz konu, satış değil, fiyat... Türkiye’nin en büyük 10 bankasından biri olan Demirbank’ı 350 milyon dolara sattık nihayet. Gözümüz aydın 
     
Unutulanlar      Oysa, geçen yıl ağustos ayında Demirbank’a 4 milyar dolar değer biçen HSBC Bank değil miydi sanki Geçin bunları geçin Kriz oldu. 14 günde banka gitti, bundan iyisi can sağlığı diyebilirsiniz. Üstelik BDDK Başkanı Demirbank’ın satışı için yazılan çizilen rakamları "manipülasyon yapılıyor" biçiminde yanıtlıyor. Biz, Demirbank’ı bugün değil, aşağı yukarı 20 yıldan bu yana izlediğimiz için manipülasyon biçiminde yapılan açıklamaları anlamada güçlük çekiyoruz. 
     Fakat Demirbank satışında bizce bir sorun var. Kimse sahiplenmiyor. Onları görmek bile istemiyor ama biz, onları hiç ama hiç unutmuyoruz. Demirbank hisse senedi alan yerli ve yabancı yatırımcılar Onlara kim yanıt verecek, bekliyoruz. Çünkü borsayı "oyun salonu" olarak görüp ciddiyetle bu piyasaya yaklaşmayanlar piyasanın can suyu olan yatırımcıyı "hakir" görme anlayışını ısrarla sürdürmeye devam ediyorlar. 
     
Açığa satış meselesi...      Borsa, "oyun içinde oyun" demektir. Spekülatörler borsaya böyle bakar. Ama yatırımcı için borsa, inandığınız şirkete yatırım demektir. Oyun içinde oyunun geçerli olduğu piyasada kurallar, düzenlemeler vardır. Biz borsada spekülatöre değil, manipülatörlere karşıyız. Borsada "keriz silkelemesine" karşı yatırımcıyı uyarmak durumundayız. Uyanık "açıkçıların" uyanıklığını göz ardı edemeyiz. 
     Açığa satış dedik. Ve 13 Eylül günü bazı hisselerdeki alım ve satımlarla ilgili hareketin nedenini anlamak için dikkatimizi çeken bazı verileri size aktarmak istedik. Ve Takasbank’a, "12 Eylül günü bu hisselerin karşılığı var mı, yok mu Depo için kim ne kadar bildirimde bulundu, açıklayın" dedik. 
     Kıyamet koptu. Kimseyi suçlama derdinde değiliz. Fiyat hareketlerinin ilginç olduğu bu işlemleri aktarmak bizim görevimiz. Akla karayı karıştırmak bizim işimiz olamaz. Benim Takasbank’ta şu hissede şu kadar depom var, şu kadarı müşterimin, şu kadarı benim diyen aracı kuruma da şapka çıkarmaya açığız. Derdimiz, açığa satışı gün içi fırsat haline dönüştürüp, yatırımcıyı silkeleyenlere karşı artık sessiz kalınmaması. Fırsatçılık yapılmaması. 
     
     







Taliban ve İslam 


Bir Meclis ki... 


Başbakanlık'ta durum 


Saddam Hüseyin'i vurmak da gündeme gelirse... 


Sandık takvimi 


Gülen insanlar kenti 


Ne cengaverlik ne de pısırıklık 


Adres değişiyor mu .. 


Aynadan şiddet görüntüleri yansıyordu 


Gözümüz aydın 


Hırsızlar, işkence ve işkenceciler üzerine 


Timsahın kuyruğunu tutmak... 


Doğu'da organize sanayi 2 


On üçüncü ulus temizlenecek 


Tekirdağ üretmiyor 


</TEXT>
</DOC>
