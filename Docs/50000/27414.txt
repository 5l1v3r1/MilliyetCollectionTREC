<DOC>
<DOCNO> 27414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/spor/spo02.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Efsane buluştu 
</HEADLINE>
<TEXT>

     SARI - Lacivertli futbolcular, Teknik Direktör Mustafa Denizli ile Çeşme’de buluştular. Bodrum’da tatilde olan Mustafa Doğan ve Rüştü, yanlarına gelen Yusuf ve Serkan’la birlikte Denizli’nin otelinin bulunduğu Çeşme’ye geçerek, hocalarıyla hasret giderdiler. Mustafa Doğan ve Rüştü, Çeşme’de kalırken, diğer futbolcular Bodrum’a döndüler. 
     
Biletler 1 Temmuz’da      FENERBAHÇE Şükrü Saraçoğlu Stadı’nın yeni yapılacak olan maraton tribününün inşaatı ile birlikte kombine biletlerinin satışları 1 Temmuz’da başlıyor. Sarı - Lacivertli yönetim Mart ayında bitirmeyi planladığı maraton tribününün kombine biletlerini satarak hem tribün inşaatını tamamlamayı, hem de kulübe gelir sağlayamayı amaçlıyor. Fenerbahçe yeni maraton’da oluşturacağı lüks localar ve normal kombineler için "Mart’ta koltuklarına kurulacaksınız." sloganını kullanacak. 
     
Johnson’a son süre      FENERBAHÇE, iç transferde anlaşamadığı Johnson’a iki gün süre verdi. Yılda 1 milyon dolar isteyen Ganalı futbolcuya 500 bin dolar öneren Sarı - Lacivertli yöneticiler, "Evet" dememesi halinde yeni bir oyuncu için arayışa geçeceklerini söylediler. Johnson’la Başkan Aziz Yıldırım’ın da bir görüşme yaptığı öğrenildi. "Kalmak istiyorum" diyen Johnson, buna rağmen 500 bin doları kabul etmedi. 
     



 SPOR 
























</TEXT>
</DOC>
