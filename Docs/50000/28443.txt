<DOC>
<DOCNO> 28443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/son/sonspo05.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Pele konuştu "Futbol olmasa Brezilya'da iç savaş çıkardı" 
</HEADLINE>
<TEXT>

     Futbol dünyasının unutulmaz ismi Pele, ''Brezilya'da futbol olmasaydı iç savaş çıkardı'' dedi. 
     Bir ara Spor Bakanlığı da yapan Pele, bir Senato komisyonunda dün gece konuşurken, Brezilyalıların futbolu çok sevdiğini belirterek, ''Futbol, Brezilya halkının biricik eğlencesi. O olmasaydı iç savaş çıkardı'' ifadesini kullandı. 
     ''Futbol bizim için çok önemli'' diyen Pele, ''Brezilya ilk dünya kupasını 1958'de İsveç'te kazandığında bizi kimsecikler tanımıyordu. Biz futbolcular, ülkemizin tanınmasında önemli rol oynadık'' diye konuştu. 
     Brezilya liglerindeki şike ve yolsuzları soruşturan Senato komisyonunda ifadesine başvurulan Pele, kulüp yöneticilerini ''cahil, yeteneksiz ve yetersiz'' olmakla eleştirdi. 







</TEXT>
</DOC>
