<DOC>
<DOCNO> 2867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/magazin/amag.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hatun’un fayı kırıldı 
</HEADLINE>
<TEXT>

Uludağ’da Mustafa Çağlar’la bir kadının samimiyetiyle artan stres bir anda boşalınca, bardaklar havada uçuştu 
     MAGAZİN SERVİSİ 

     Herkesin dilinde 
     MAGAZİN dünyası, seksi manken Ayşe Hatun Önal’ın Uludağ’da çıkardığı kavgayı konuşuyor. Manken camiasında dile düşen skandal, şöyle gelişti Kadir inanır’la ilişkisine son veren Ayşe Hatun Önal, geçen hafta sonu, eski sevgilisi Mustafa Çağlar ve yakın arkadaşlarıyla birlikte stres atmak üzere Uludağ’a gitti. 
     
     Davet stres yarattı 
     ANCAK stres atma amaçlı gezi, büyük stres yarattı. Önal ve Çağlar’lı grup Kartal Yuvası’ isimli kafede otururken, yan masaya iki genç kadın geldi. Grup erkekleri, bu iki kadını masaya davet etti. Kadınların kabul etmesiyle, ortam gerildi. Yüksel isimli kadının Çağlar’la fazla samimiyeti de, zaten gergin olan ortamı kopardı’. 
     
     Çağlar’dan azar geldi 
     DELİYE dönen Önal, önce sözlü hakarette bulundu. Hırsını alamayınca da önündeki bardak ve tabakları genç kadının başına fırlattı. Saldırıya karşılık gelmesiyle kavga büyüdü. İlk şaşkınlığını atan Çağlar ise Önal’ı önce azarladı sonra apar topar kaldıkları Şale Otel’e götürdü. 
     


 MAGAZİN 












</TEXT>
</DOC>
