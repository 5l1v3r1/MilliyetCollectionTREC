<DOC>
<DOCNO> 13006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/25/yazar/sazak.html </URL>
<DATE> 2001/03/25/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Hayalet santral 
</HEADLINE>
<TEXT>

     Akdeniz dostlarını sevindiren haber Finike Belediye Başkanı Nail Dülgeroğlu'ndan geldi 
     Finike Ovası'na kabus gibi çöken enerji santralı yapımından vazgeçilmiş. Daha doğrusu proje Dalaman'a kaydırılmış 
     Hafta içinde Cumhuriyet'te Göcek koylarına fuel - oil santralı kurulacağından söz ediliyordu. 
     Korsan filmi gibi, Akdeniz kıyılarında dolaşan bir "hayalet santral" var, proje sahipleriyle Enerji Bakanlığı yetkilileri karaya çıkmak için uygun yer arıyorlar. 
     Finike neresi, Dalaman neresi 
     Arada kilometrelerce uzaklık var karayoluyla 3 - 4 saatte gidilebilecek iki ilçe arasındaki tercih, yerel enerji ihtiyacından kaynaklanıyor olsaydı, santralın yeni adresi herhalde daha yakın tutulurdu. Finikeliler karşı çıkınca santral Dalaman'a atıldı. 
     Enerji Bakanlığı'nın doğayı koruma gibi kaygısı yok, elektrik kısıntısı gerekçesiyle kim proje getirirse, yer gösteriyorlar. 
     "Yap işlet, kirlet..." 
     Özal dönemindeki Kemerköy Santralı de aynı mantıkla G"okova'ya çekilmedi mi İstenseydi, Yeniköy'ün gücü artırılarak, sorun çözülebilirdi, ancak ANAP'lı müteahhitlere para kazandırma uğruna Akdeniz'e ihanet edildi. Yatağan'ın bölgeye yağacağı asit yağmurları uyarısını o tarihte dikkate almayanlar Muğla yöresinin zehirlenmesine bilerek gözyumdular. 
     Finikeliler aylardır, santral yapımına karşı çıkıyorlar. Çünkü kalan son portakal bahçelerini, seraları ve eşsiz sahili korumaya kararlılar. 
     Nail Dülgeroğlu, gönderdiği yazıda Enerji Bakanlığı'yla görüştüğünü ve santralın Dalaman'a kaydırıldığı haberini aldığını söylüyor. 
     Dalaman Belediye Başkanı Şevket Durmuş da gelişmeyi doğruluyor. Kapıkargın köyü Kayacık mevkiinde yapılacak santral için nisanda ihaleye çıkılacakmış. Belediye Başkanı, "Dalaman'da santral kurulması ilk bakışta yanlış görülebilir ama bu termik santral değil. Fuel - oil ile çalışacak. Ayrıca her türlü çevre önlemi de alınacak" savunmasında. 
     Göcekliler ise aynı görüşte değil. 
     Santral için bulunacak en son yer Göcek'in bitişiğindeki Dalaman olmalı .. Sarıgerme'deki turistik tesis sahipleri de fuel - oil santralına karşılar. Göcek koylarını geçen yılda, orman yolu adıyla başlatılan karayolu girişimi ve askeri tesisler tehdit etmişti. Neyseki iki proje de durduruldu. 
     Çevrecilere sesleniyoruz Uyanın. 
     Hayalet santral, Akdeniz'de dolaşıyor. 
     Enerji korsanlarına geçit vermeyin. 
     
     





Sabiha Gökçen 


Temizel "Gönlüm DSP'de" 


Çankaya Daha iyi olabilir 


Siyasette mıntıka temizliği’ çare mi 


Felaket senaryosu 


Saddam sonrası 


Çankaya'da eğitim 


Olimpistanbul 


Bayram polise tosladı 


Soğan soyulurken hazine soyulurken 


Hayalet santral 


Aksoy ne bekliyor 


Naum Tiyatrosu 


</TEXT>
</DOC>
