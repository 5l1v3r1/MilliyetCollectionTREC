<DOC>
<DOCNO> 46880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/ekonomi/eko02.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilişimde yükselen değersiniz 
</HEADLINE>
<TEXT>

Fujitsu Siemens CEO’su Paul A. Stodden, "Türkiye pazarı yükselen bir değer. Krize rağmen Türkiye’ye bakışımız değişmedi ve yatırıma devam edeceğiz" dedi 
     RIFAT DEMİR Augsburg 

     Fujitsu Siemens, Almanya’nın Augsburg kasabasında her yıl geleneksel olarak düzenlenen bira festivalı October Fest 2001’ etkinlikleri kapsamında yeni ürün ve hizmetlerini tanıttı. Fujitsu Siemens CEO’su Paul A. Stodden, Türkiye pazarına önem verdiklerini ve yaşanan ekonomik krizi yakından takip ettiklerini belirtti. 
     Stodden, kriz öncesinde Türkiye’nin yükselen değer olduğunu ve tüm dünyaca ilgi çektiğini belirterek, Türkiye’nin bu krizi çabuk atlatacağını ve tekrar ilgi çekici bir pazar olacağını söyledi. 
     
     İşçi çıkartmayacağız’ 
     Ayrıca firma olarak Türkiye’ye güvendiklerini belirten Stodden şöyle devam etti 
     "Her şeye rağmen Türkiye’ye bakışımız değişmedi. Bu nedenle de Türkiye’nin içinde bulunduğu kriz ortamına rağmen ülkenizdeki yatırımlara devam edeceğiz." 
     Tüm dünyada yaşanan ekonomik krizden dolayı bilişim firmalarının ya kapandıklarını ya da birleştiklerini belirten Stodden, "Biz yeni çözümlerimizle pazardaki yerimizi koruduk. Fujitsu Siemens Computers’da herhangi bir küçülme ya da işçi çıkarma yaşanmayacak" dedi. 
     
     Krize rağmen büyüdük’ 
     Dünyada yaşanan ekonomik krizin geçici olacağını ve kriz sonrası bilişim sektör değerinin daha da artacağını söyleyen Stodden, Fujitsu Siemens’in geliştirmiş olduğu yeni çözüm ve sistemlerden dolayı pazarın küçülmesine rağmen büyümesini sürdürdüğünü ve k r ettiklerini açıkladı. 
     



 EKONOMİ 



















</TEXT>
</DOC>
