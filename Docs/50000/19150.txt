<DOC>
<DOCNO> 19150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/son/sondun03.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da devlet başkanlığına ilk kez bir kadın aday oldu 
</HEADLINE>
<TEXT>

     İran'da, 1979'daki İslam devriminden bu yana, ilk kez bir kadının devlet başkanlığına aday olduğu bildirildi. 
     İran'da 8 Haziran'da düzenlenecek devlet başkanlığı seçimleri için adaylık başvurularının bugün yapılmaya başlamasının ardından, Fahrad Hosravi 42 adlı muhafazakarlara yakın olduğu belirtilen bir kadın, adaylık başvurusunda bulundu. 
     Hosravi'nin adaylığının, adaylıkların geçerli olup olmadığını belirleyen, seçimleri düzenleme ve denetleme konusundaki en üst organ olan Denetleme Konseyi tarafından da onaylanması gerekiyor. 
     Adaylığının kabul edilme şansıyla ilgili AFP muhabirinin sorularını yanıtlayan Hosravi, ''Yasalar açık değil. Ancak Konsey'in adaylığımı kabul edeceğini umuyorum'' dedi. 






</TEXT>
</DOC>
