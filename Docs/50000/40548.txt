<DOC>
<DOCNO> 40548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/spor/aspo.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Final yolcusu kalmasın 
</HEADLINE>
<TEXT>

Futbolda 47 yıl sonra, basketbolda ilk kez Dünya Şampiyonası’na kalmak istiyoruz, haydi çocuklar size güveniyoruz. Türkiye’ye bayram yaşatın 
Türkiye’nin kalbi bu akşam İstanbul’da atacak, 65 milyonun çifte zafer beklentisi olacak 
     Hedef liderlik 
     A Milli Futbol Takımımız, Dünya Kupası Avrupa 4. Eleme Grubu’ndaki 9. maçında, İsveç ile karşı karşıya elecek. Ali Sami Yen Stadı’nda saat 20.30’da başlayacak maçı İtalyan Braschi yönetecek. Ekibimiz, rakibini yenerse İsveç’in bir puan önüne geçecek ve 47 yıl sonra Dünya Kupası finallerine katılma yolunda çok büyük avantaj yakalayacak. Grupta 7 Ekim’de yapılacak son maçlarda İsveç, Azerbaycan’ı konuk ederken, takımımız deplasmanda Moldova’nın karşısına çıkacak. Takımımız ikinci olursa İsrail veya Avusturya ile baraj maçı yapacak. 
     
Tek ihtimalli maç’Milli Takım Teknik Direktörü Şenol Güneş, "Kazanmak için saldıracağız. Futbol üç sonuçlu bir oyundur. Ama bu maçın tek ihtimali var, o da galibiyet" dedi 
     Denk güçler’ 
     A MİLLİ Futbol Takımı Teknik Direktörü Şenol Güneş, düzenlediği basın toplantısında iddialı mesajlar verdi. İsveçli gazetecilerin taktikle ilgili sorularını yanıtsız bırakan Güneş, "Futbol üç ihtimalli bir oyundur. İki takımın da gücü denk. Ancak bu maçın bizim açımızdan tek ihtimali var, o da galibiyet. Kazanmak için saldıracağız. Saldırırken de savunma güvenliğini elden bırakmayacağız" ifadelerini kullandı. 
     
     Dostluk kazansın’ 
     GALİBİYET için yüreklerini ortaya koyacaklarını belirten Güneş, "Bizler futbolu sevgi ve dostluk anlamında kullanıyoruz. Karşılaşma iki ülkenin dostluğunu pekiştirecek. Sonuçta dostluk kazansın. Ekibime ve seyircimize güveniyorum. Golün, ya da gollerin ne zaman geleceği belli değil. bize ve bu ekibe güvenin" dedi. Teknik Direktör Güneş, Basketbol Milli Takımı’na da başarılar diledi, "Türkiye’ye çifte zafer yaşatacağız" diye konuştu. 
     
Puan durumu TAKIMLAR O G B M A Y P İsveç 8 6 2 - 15 2 20 Türkiye 8 5 3 - 14 6 18 Slovakya 8 3 2 3 7 7 11 Makedonya 8 1 3 4 10 12 6 Moldova 8 1 3 4 4 13 6 Azerbaycan 8 1 1 6 3 13 4      
     
Dersimiz İsveç      MİLLİ Takım oyuncuları, dün İsveç’in maç kasetlerini izlediler. Teknik Direktör Şenol Güneş, oyuncularını Larsson ve Allback konusunda uyardı ve "Onlara savunmada boş alan bırakmayın. Sakın riske girmeyin" uyarısını yaptı. Güneş, forvete de orta sahadan Yıldıray’ın destek vermesini istedi. Ay - Yıldızlılar, maçın son hazırlığını dün akşam Ali Sami Yen Stadı’nda yaptı. 
     
Avrupa’da 22 maç      DÜNYA Kupası Avrupa Elemeleri’nde bu akşam toplam 22 maç oynanacak. Milli Takımımız’ın da bulunduğu 4. grupta ayrıca Slovakya - Moldova ve Azerbaycan - Makedonya karşılaşmaları da yapılacak. 
     

</TEXT>
</DOC>
