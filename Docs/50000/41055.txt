<DOC>
<DOCNO> 41055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/guncel/gun04.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük Hüseyin, eşini zinadan boşamış 
</HEADLINE>
<TEXT>

Dört kez evlenen ve ikinci eşini talak - ı selase ile boşayan Küçük Hüseyin, şöyle tarif ediliyor Zayıf, seyrek sakallı, bir gözü ameliyatlı 
     ESRA KURT İstanbul 

     Üzeyir Garih’in ziyaretine gittiği Mevlana Küçük Hüseyin Efendi’nin, dört eşinden ikincisini, zinaya kalkıştığı için boşadığı belirtildi. Abdülkadir Akçiçek’in yazdığı, "Mevlana Küçük Hüseyin Efendi" isimli kitapta, Küçük Hüseyin Efendi’nin hayatı şöyle anlatılıyor 
     
     Davut orucu tutardı 
     Bir ara, karnı şişmeye başlayan Küçük Hüseyin, Hacı Feyzullah Efendi’ye götürülür. Feyzullah Efendi ona, "Bahçede otur, bekle" der. O da içinden "Okuyacaksan, oku" deyince, Feyzullah Efendi içinden geçirdiklerini anlar ve "Oğlum, biz üfürükçü takımından değiliz. Bize intisab edersen, karnındaki şiş geçer" der. Küçük Hüseyin, böylece Feyzullah Efendi’ye bağlanır. Küçük Hüseyin’in, Hacı Feyzullah zamanında, Savm - i Davut tabir edilen Davut orucu bir gün yemek yiyip bir gün oruç tuttuğu belirtiliyor. 
     Küçük Hüseyin, bir süre sonra da Edirneli Mehmed Nuri Efendi’ye bağlanır. Mehmed Nuri Efendi zamanında, Hekimoğlu Ali Paşa Camii’nde, gece vakti camiinin müezzini ile Küçük Hüseyin’in ikinci eşi, gayrı meşru ilişkide bulunmayı kararlaştırır. Durumu sezen Mehmed Nuri Efendi, Küçük Hüseyin’e "Ailenin nik h bedeli ne kadar " diye sorar. Gereken yanıtı aldıktan sonra, Küçük Hüseyin’e 500 kuruş nik h bedeli, ayrıca üç aylık nafaka verir, şöyle emreder 
     "Bu kadını götür, talak - ı selase ile boşa." 
     Küçük Hüseyin bu emri yerine getirir. 
     
     Elleri, ayakları ufaktı 
     Küçük Hüseyin, 120 santimetre boyunda, zayıf cüsseliydi. Sol yanağında beni vardı. Sağ gözü ameliyatlı, sakalı seyrek, siyah beyaz karışımıydı. Elleri, ayakları da ufaktı. Bir başkasını kendi yerine bedel olarak hacca gönderdi. Bu nedenle, hacı sayıldı. Evi, Kocamustafapaşa Sancaktar Hayreddin Mahallesi Tekke Sokağı 36 numaradaydı. 
     
     Kabre parmaklık yapılmış 
     Küçük Hüseyin 1930 yılında 14 Mart Cuma günü saat 12.05’te öldü. Kabri, Eyüp Sultan’da Karlıktepe’de, ikinci şeyhi Muhmed Nuri Efendi’nin kabri civarına yapıldı. Kitapta, "Küçük Hüseyin Efendi’nin kabri, parmaklık ve duvar ile düzeltilmiştir" deniliyor. 
     



 GÜNCEL 






















</TEXT>
</DOC>
