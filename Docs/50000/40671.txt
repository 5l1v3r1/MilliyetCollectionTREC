<DOC>
<DOCNO> 40671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/son/sontur08.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Koray Aydın'ın istifası Meclis Genel Kurulu'nda oylanacak 
</HEADLINE>
<TEXT>

     Bayındırlık ve İskan Bakanı Koray Aydın'ın milletvekilliğinden istifası, Anayasa ve TBMM İçtüzüğü hükümlerine göre Meclis Genel Kurulu'nda oylanacak. 
     Aydın'ın milletvekilliğinden istifası TBMM'ye ulaşınca, Meclis Başkanlık Divanı toplanarak istifanın geçerli olduğunu tespitini yapacak. Daha sonra da istifa Genel Kurul'da oylanacak. 
     TBMM İçtüzük hükümlerine göre, Aydın'ın istifa dilekçesinin ''gerçekliği'' 7 gün içinde Başkanlık Divanı tarafından incelenip ''tespit'' edildikten sonra, üyeliğin düşmesine Genel Kurul'da görüşmesiz karar verilecek. 
     Genel Kurul'da milletvekilliğinin düşürülebilmesi için karar yetersayısının 138 bulunması şartıyla ''kabul'' oylarının ''ret'' oylarından fazla olması gerekiyor. 
     
     
     







</TEXT>
</DOC>
