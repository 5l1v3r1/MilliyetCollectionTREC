<DOC>
<DOCNO> 19052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/dunya/dun01.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzay rüyadan da öte’ 
</HEADLINE>
<TEXT>

     CENK BAŞLAMIŞ Moskova 

     Uzaya giden ilk turist olabilmek için 20 milyon doları gözden çıkaran ABD’li Dennis Tito, tahmin ettiğinin de ötesinde eşsiz bir deneyim yaşadığını söyledi. 
     Tito, Moskova yakınlarındaki Uçuş Kontrol Merkezi ile kurulan bağlantıda, uzayda geçirdiği ilk 48 saatin izlenimlerini şöyle aktardı 
     "İstasyonda geçirdiğim ilk saatlerde biraz hastalandım ama hemen iyileştim. Şu anda çok iyiyim. Sadece, yerçekimsiz ortama alışma sürecinde vücuttaki kan baş bölgesine hücum ettiği için biraz yüzüm şişmiş durumda. 
     Uzayda olmak rüyalarımı bile aşan bir deneyim. Başka bir dünyada yaşamak gibi... Sıfır yerçekiminde yaşamak, dünyaya tepeden bakmak... Çok görkemli." 
     Tito, Amerikan Uzay ve Havacılık Dairesi’nin NASA istasyonda kendisine yasaklamasına karşın, daha UUI’ye gelir gelmez Amerikan modülünü ziyaret ettiğini açıkladı. 
     



 DÜNYA 











</TEXT>
</DOC>
