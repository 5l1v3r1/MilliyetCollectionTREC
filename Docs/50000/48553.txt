<DOC>
<DOCNO> 48553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/son/sondun03.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Şarbonlu mektuplardan ürkütücü mesajlar 
</HEADLINE>
<TEXT>

     ABD'de Senatör Tom Daschle, NBC televizyonunun sunucusu Tom Brokaw ve New York Post gazetesine gönderilen şarbonlu mektupların, 11 Eylül günü postalandığı ve içinde, ''Amerika ve İsrail'e ölüm'' gibi ifadelerin bulunduğu ortaya çıktı. 
     Basına yansıyan mektup örneklerinde, el yazılarının aynı olduğu görülürken, hepsinin üzerinde 11 Eylül tarihi bulunuyor. El yazısının hepsinin büyük harfle yazıldığı ve benzer ifadeler taşıdığı görülüyor. 
     Senatör Daschle'a gönderilen şarbonlu mektupta, ''Bizi durduramazsınız. Şimdi şarbonunuz var. Korkuyor musunuz Öleceksiniz. 
     ABD'ye ölüm. İsrail'e ölüm. Allah büyüktür'' ifadeleri bulunuyor. 
     Yine NBC televizyonunun ünlü sunucusu Brokaw'a gönderilen şarbonlu mektupta da aynı el yazısı ve büyük harflerle ''bu sonraki, şimdi penisilin alın. ABD'ye ölüm. İsrail'e ölüm. Allah büyüktür'' yazıları göze çarpıyor. 
     New York Post'a gelen mesaj da Brokaw'a gönderilen mesajla aynı ifadeleri taşıyor. Brokaw ve New York Post'a gönderilen mektuplarda yer alan, penisilin kelimesinin ise, ''penacilin'' olarak yanlış yazıldığı görüldü. 
     Mektuplardaki tehdit mesajları daha önce açıklanmamıştı. ABD yönetimi yetkilileri, açıkça, 11 Eylül terörist saldırılarıyla şarbonlu mektuplar arasında bağlantı olduğunu resmi söylemlerinde kabul etmiyorlar. Ancak mektupların 11 Eylül tarihini taşıması, bu yöndeki kanıyı daha da güçlendirdi. 
     






</TEXT>
</DOC>
