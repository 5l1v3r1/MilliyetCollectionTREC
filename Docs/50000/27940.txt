<DOC>
<DOCNO> 27940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/ekonomi/eko02.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İSO Yılın ilk üç ayında 200 bin kişi işsiz kaldı 
</HEADLINE>
<TEXT>

İşsizliğin sosyal ve psikolojik değerleri altüst ettiğini belirten İSO Meclis Başkanı Ömer Dinçkök, sanayideki kan kaybının da göz ardı edildiğini söyledi 
     EKONOMİ SERVİSİ 

     İstanbul Sanayi Odası İSO Meclis Başkanı Ömer Dinçkök, krizin sosyal ve psikolojik değerleri altüst ettiğini söyledi. Dinçkök, İSO Meslek Komiteleri Toplantısı’nda yaptığı konuşmada İSO’nun yaptığı hesaplamalara göre, yılın ilk üç ayında 200 bin kişinin işsiz kaldığını söyledi. 
     İşsizlikteki artışın sosyal yaşamda ve insanların ruhsal durumunda sorunlar ortaya çıkardığını belirten Dinçkök, "Bu konuda çalışma yapılması gerekiyor" dedi. 
     
     Maçı kaybettik 
     Kriz yönetiminin şeffaf olmadığını da vurgulayan, Dinçkök, "Kamu savurganlığı ve popülist harcamalar devam ediyor" diye konuştu. Kriz öncesi sanayiciyi hücuma geçmiş futbol takımına benzeten Dinçkök, şöyle konuştu 
     "Biz rakip kalede gol ararken, maçı kaybedip küme düştük. Şubattan bu yana yaraları sarıp, zararı sıfırlamaya çalışıyoruz. Ekonominin radarında sanayi sektörü gözükmüyor ya da gözüküyor ama gören yok." 
     Dinçkök, dışarıda liborun Londra gecelik borçlanma piyasasındaki faiz oranı 3.9 olduğu bir ortamda yüzde 15’ten takas işlemi yapılmasının da aşırı bir riskin ve ekonominin kaypak bir zeminde olduğunun göstergesi olduğunu savundu. 
     
Japon karpuzunu örnek alın’      Dünya Bankası eski Başkan Yardımcısı ve İSO Başdanışmanı Atilla Karaosmanoğlu, işadamlarının eski geleneklerle iş yapmayı bırakmaları gerektiğini söyledi. 
     Küreselleşmeyle beraber gelen yeniliklerin bilgiyi de bir üretim faktörü haline getirdiğini belirten Karaosmanoğlu, "Japonya’da cam kavanozda küp şeklinde karpuz ürettiler. Bunun için çok büyük araştırmalar da yapılmadı. Bunlar örnek alınmalı" dedi. İSO üyelerine, programda reel sektöre kaynak ayrılması taleplerinin yersiz olduğunu söyleyen Karaosmanoğlu, bunun dünyada örneği olmadığını söyledi. Karaosmanoğlu, "Mart ayında Washington’daydım. Ben Dünya Bankası’nda çalışırken böyle bir örnek var mı diye araştırdım. Diğer kuruluşlara da baktım. Diğer ekonomik programlarda makroekonomik düzenlemeler ve mali düzenlemeler var ama reel sektöre doğrudan doğruya bir destek yok" diye konuştu. 
     
     Teşviği unutun’ 
     Karaosmanoğlu yeni program çerçevesinde değişen yapı nedeniyle reel sektör temsilcilerine yapabileceklerini dört başlık altında anlattı 
     1- Bugün teşvik diye bir şey dünyada yok. Sanayici kendini teşvik bağımlılığından kurtarmalı. Eskiyi canlandıracak yeni kaynak bulma hayali ortadan kalkmalı. 
     2- Yolsuzluğa göz yumulmamalı. İşleri hızlandırmak için yolsuzluğu rahatlıkla kabul etme alışkanlığından vazgeçilmeli. 
     3- Programı uygulayanlar işlerliği olan hukuk sistemi içinde hareket etmeli. 
     4- Eski geleneklerle iş yapma bırakılmalı. Küreselleşmenin getirdiği yenilikler kullanılmalı. 
     
Bankalar kapatılırsa şirketler kurur’      İSO Başkanı Hüsamettin Kavi, şubat krizinden sonra geçen dört ay sonunda yüksek faizleri ödeyecek ne kaynak ne de iş potansiyeli kalmadığı söyledi. 
     Krizden sonra kaynaklarının önemli bir bölümünün eridiğini belirten Kavi, "O tarihten beri reel sektörün ne yaptığını anlatacak ve çözüm fırsatlarını sunacak imkan bulamadık" dedi. 
     Ekonomik programın satır aralarında bile geçen reel sektöre verilen sözlerin uygulanmadığını söyleyen Kavi, "Çalışanlar işini kaybetti. İnsanlar maaşlarını ya alamadı, ya eksik aldı, ya da geç aldı. Piyasalar döküldü. Faiz yükleri inanılmaz şekilde arttı. Faizleri ödeyecek ne kaynak, ne de iş potansiyeli kaldı" diye konuştu. Kamu bankalarının kapatılması konusunda da konuşan Kavi, "Kamu bankalarının kapatılmasını bir an evvel sonuçlandırmaya çalışırsanız 2002 yılında vergi toplayacağınız kesimi kurutmuş olursunuz" dedi. Kavi, "Kötü kredilerin üstüne gidin. Ama, siyasi baskılardan kaçmak adına bunların üzerine gidemeyip, hepsinin üstüne giderseniz bu yanlıştır" dedi. 
     



 EKONOMİ 























</TEXT>
</DOC>
