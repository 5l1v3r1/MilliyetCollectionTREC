<DOC>
<DOCNO> 11735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/dunya/adun.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İç savaş rüzg rı 
</HEADLINE>
<TEXT>

Ülkenin ikinci büyük kenti Kalkandelen’de ayrılıkçı Arnavut gerillalarla güvenlik güçleri arasında ağır silahların kullanıldığı şiddetli çatışmalar yaşanıyor 
     DIŞ Haberler ServİSİ 

     Üç hafta önce Kosova’dan sınırı geçerek bir Makedon köyünü işgal eden Arnavut Kurtuluş Ordusu militanlarıyla Makedonya güvenlik güçleri arasındaki çatışmalar ülkenin ikinci büyük kenti Kalkandelen’e Tetovo sıçradı. 
     200 binlik nüfusunun ezici çoğunluğunu Arnavutların oluşturduğu Kalkandelen’e hakim Şar Dağı’na mevzilenen Arnavut gerillalar Makedon polisini makineli tüfek ateşine tutuyor. 
     Çok şiddetli geçtiği belirtilen çarpışmalarda havan topu, bombalar ve ağır silahlar da kullanılıyor. Makedonya hükümeti bir sivilin ölümü, 15’i polis 20 kişinin yaralanmasına yol açan çatışmaları sona erdirmek için bölgeye zırhlı askeri birlik sevk etti. 
     
Gerçek savaştan farksız      Devlet radyosu, Kalkandelen’de gerçek bir savaş yaşandığı yolunda yayın yapıyor. Görgü tanıklarına göre, önceki gece ve dün sabah iyice şiddetlenen çarpışmalar sonucu Kalkandelen televizyonuna ait vericilerin bulunduğu ormanlık arazi geniş ölçüde yandı. Yükselen dumanlar kentin üzerini kapladı. 
     
Halk korku içinde      Kalkandelen sokaklarındaki halk ise patlamalar nedeniyle büyük bir korku ve panik yaşıyor. Petrol ve yiyecek stoklayan Kalkandelenlilerin bir bölümü Üsküp’e kaçarken kimileri de savaşın daha da şiddetlenmesi halinde güvende olacakları yerler arıyor. 
     Arnavut militanlar bir de tehdit savurarak tüm Makedonya’yı ateşe verebileceklerini bildirdiler. 
     Militanların komutanı, AFP’ye yaptığı açıklamada, Kalkandelen’deki çatışmaların Üsküp yönetimine yalnızca "uyarı" olduğunu, "Makedonya’nın, Arnavut isteklerini kabul etmemesi durumunda çatışmaların başka yerlere de yayılacağını" söyledi. Arnavut gerillaların Kalkandelen’den sonra Kumanova’da saldırıya geçebileceği belirtildi. 
     Bu arada, başkent Üsküp’ün 120 km güneybatısındaki Kiçevo kenti ile Arnavutluk sınırındaki Zajas köyünde de çatışmalar çıktığı haber veriliyor. Makedonya’da nüfusun üçte biri Arnavut. 
     
Olağanüstü hal ilanı gündemde      Silahlı Arnavut militanların Kalkandelen’deki Tetovo saldırıları üzerine acil olarak toplanan Makedonya parlamentosunda, olayları kontrol altına almak için başvurulacak önlemler kapsamında, ülke çapında olağanüstü hal ilan edilmesi gündeme getirildi. Bu çerçevede, genel seferberlik ilanı, seyahat özgürlüğünün sınırlanması ve sokağa çıkma yasağı gibi önlemler üzerinde duruldu. Ancak iktidardaki koalisyon hükümetinin ortağı Demokratik Arnavutlar Partsi’nin DPA olağanüstü hale karşı olduğu belirtiliyor. 
     Makedonya’daki gelişmeler başta Yunanistan ve Bulgaristan olmak üzere, BM ve uluslararası topluluğu endişelendiriyor. Yeni bir Balkan Savaşı patlak verebileceği yolunda uyarılar yapılırken NATO’nun bölgede daha aktif rol üstlenmesinin yolları aranıyor. 
     


 DÜNYA 










</TEXT>
</DOC>
