<DOC>
<DOCNO> 16036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/yasam/yas02.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
2 depremden kurtuldu trafik canavarına yenildi 
</HEADLINE>
<TEXT>
Minik bedeni 4 CAN VERECEK 
Düzce'de geçirdiği trafik kazasında beyni ölen’ Şemsettin'in organları yeni hayatlar’ dağıtacak 
     ŞAKİR AYDIN İstanbul 

     9 yaşındaki Şemsettin Doğan'ın minik bedeni daha önce pek çok badire atlattı 17 Ağustos ve 12 Kasım depremlerinden sağ kurtuldu. Ailesiyle memleketi Gümüşhane'ye giden Doğan, 1 yıl sonra Düzce'ye döndü. Ancak kötü kader onu burada yakaladı. 
     Atatürk İlköğretim Okulu 4'üncü sınıf öğrencisi Şemsettin, pazartesi günü okuldan eve dönerken, bir otomobilin çarpmasıyla ağır yaralandı. 
     Beyin kanaması geçiren Şemsettin, tam üç SSK hastanesinin ardından Düzce, İzmit ve Göztepe , yoğun bakımda yer olmadığı için Ümraniye Özel Erdem Hastanesi'ne taşındı. 
     Ve tüm çabalara rağmen, beyin ölümü engellenemedi. 
     
     Böbrekleri beklemede 
     Oğullarının acısıyla kahrolan Doğan ailesi, Başhekim Dr. Murat Kaya'nın çabaları sonucu, çocuklarının organlarını bağışlamayı kabul etti. 
     Şemsettin Doğan'ın organları, şimdi 4 kişiye hayat verecek. Küçük kalbi Ankara’da bir yaşıtına, karaciğeri ise yine Ankara’da, Başkent Üniversitesi Hastanesi'ndeki bir hastaya nakledilecek. Şemsettin’in böbrekleri ise İstanbul'da 2 kişiye nakledilecek. Ancak uygun kişilerin bulunabilmesi için doku testleri sürüyor. 
     
     Dedesi gözyaşlarını tutamadı 
     Torunun organları taşınırken görevlilere yardımcı olan Mehmet Doğan, gözyaşlarına boğuldu. Doğan şöyle konuştu "Torunum okulunda çok başarılı bir çocuktu, ama artık yok. Şimdi onun organları sayesinde 4 kişi hayat bulacak. Bir Şemsettinimiz öldü ama, şimdi dört Şemsettinimiz olacak" 
     


 YAŞAM 


















</TEXT>
</DOC>
