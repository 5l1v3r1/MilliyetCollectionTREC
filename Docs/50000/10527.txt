<DOC>
<DOCNO> 10527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/son/sontur15.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayseri'de Dağıstanlı ve Ukraynalı öğrenciler kavga etti 162 gözaltı 
</HEADLINE>
<TEXT>

     Kayseri'ye üniversite eğitimi ve dil öğrenmek için gelen Dağıstan ve Ukrayna uyruklu öğrenciler kavga etti,161 kişi gözaltına alındı. 
     Alınan bilgiye göre, Erciyes Üniversitesi'nde okuyan bir grup Dağıstanlı öğrenci ile bir grup Ukraynalı öğrenci arasında önceki gün yerleşke alanında selamlaşma nedeniyle tartışma çıktı. 
     Tartışma, diğer öğrenciler tarafından fazla büyümeden yatıştırıldı. Tartışmadan sonra öğrenciler, Kocasinan ilçesine bağlı Cırgalan köyü yakınlarındaki çayırlık alanda bayramın 4. günü kozlarını paylaşabileceklerini birbirlerine duyurdular. 
     Cırgalan köyü yakınlarındaki çayırlık alanda bugün karşı karşıya gelen Dağıstan ve Ukraynalı öğrenciler, yanlarında getirdikleri taş, sopa, bıçak, zincir, şişe ve odunlarla birbirlerine saldırdı. Olay yerinde devriye gezen Jandarma ekiplerinin müdahalesi sonucu kavga yatıştırıldı. Yaralanan 2 kişi Kayseri Devlet Hastnesi'nde tedavi altına alındı. 
     Olaya karışan 67 Dağıstanlı ve 94 Ukraynalı öğrenci jandarma tarafından gözaltına alındı. Gözaltına alınan öğrenciler daha sonra Kocasinan İlçe Jandarma Komutanlığı'na getirildiler. 
     Yetkililer, öğrencilerin ifadelerinin alındığını, soruşturmanın sürdürüldüğünü bildirdiler. 
     Kavgaya karışan öğrencilerin bir bölümünün Erciyes Üniversitesi'nde eğitim gördüğü, bir bölümünün de TÖMER Kayseri Şubesi'nde Türkçe kursu gördüğü kaydedildi. 




</TEXT>
</DOC>
