<DOC>
<DOCNO> 26334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/ekonomi/eko10.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer’den BDDK atamalarına inceleme 
</HEADLINE>
<TEXT>

     HARUN GÜREK Ankara 

     Cumhurbaşkanı Ahmet Necdet Sezer, Bankacılık Düzenleme ve Denetleme Kurulu’nun yeni üye listesini mercek altına aldı. Sezer, üye adaylarının özgeçmişlerini istedi. 
     TBMM’de kabul edilen Bankalar Yasası değişikliğiyle görevden alınan BDDK üyelerinin yerine yapılan atamalar Köşk’e sunuldu. 
     Devlet Bakanı Kemal Derviş, kurumlardan bildirilen adaylar arasından BDDK için Merkez Bankası Bankacılık eski Genel Müdürü Vefa Çelik, BDDK Başkan Yardımcısı Teoman Kerman, Ankara Üniversitesi SBF Öğretim Üyesi Prof. Dr. Güven Sak, Bankalar Yeminli Murakıplar Kurulu Başkanı Abdulhaluk Berber, Egebank Yönetim Kurulu Başkanı Yusuf Ziya Önder ve Gazi Üniversitesi Öğretim Üyesi Prof. Dr. Kemal Çevik’i önerdi. Başbakanlık’ta yapılan değişiklikle Kerman, Sak, Berber çıkarılarak yerlerine İş Bankası kökenli Etibank Yönetim Kurulu Başkanı Atilla Taşdemir, Koçbank eski Murahhas Üyesi Nuri Doğulu, Hesap Uzmanları Kurulu İstanbul Grup Başkanı Akın Tarı konuldu. 
     



 EKONOMİ 





















</TEXT>
</DOC>
