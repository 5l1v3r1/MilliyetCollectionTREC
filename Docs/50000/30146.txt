<DOC>
<DOCNO> 30146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/son/sonspo16.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum futbolculara istasyon çalışması yaptırdı 
</HEADLINE>
<TEXT>

     Beşiktaş, yeni sezon hazırlıklarını bugün öğleden sonra yaptığı çalışmayla sürdürdü. 
     Teknik Direktör Christoph Daum, sabah çalışmasını iptal ederken, Fulya Tesisleri'nde gerçekleştirilen öğleden sonraki idmanda, futbolcular bir saat boyunca istasyon çalışması yaptı. Siyah-beyazlılar daha sonra tesislere girerek, çalışmayı salonda sürdürdüler. Antrenmana, Afrika Kupası maçları nedeniyle ülkesinin milli takım kampında bulunan kaleci İke İbrahim Shorunmu ile yine ülkesinde bulunan yeni transferlerden Arild Stavrum dışındaki tüm oyuncular katıldı. Diğer yandan, İranlı Ahmet Müminzade'nin, 5 Temmuz Perşembe günü, idmanlarda denenmek üzere İstanbul'a geleceği öğrenildi. Beşiktaş, yeni sezon hazırlıklarını bu akşam yapacağı çalışmayla sürdürecek. 







</TEXT>
</DOC>
