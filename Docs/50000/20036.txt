<DOC>
<DOCNO> 20036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/son/sontur10.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm oruçlarında 2 kişi daha yaşamını yitirdi 
</HEADLINE>
<TEXT>

     F tipi cezaevlerine karşı sürdürülen ölüm oruçlarının 201. gününe girilirken, dün iki kişi daha yaşamını yitirdi. Cafer Tayyar Bektaş ve Hüseyin Kayacı isimli mahkumların ölümüyle, hayatını kaybedenlerin sayısı 22'ye yükseldi. 
     Hayata Dönüş Operasyonu'ndan önce Bartın Cezaevi'nde bulunan ve 197 gündür eylemini sürdüren Bektaş'ın bundan bir süre önce bilincini kaybettiği ve Hacettepe'de yoğun bakıma alındığı öğrenildi. TİKKO davasından idamla yargılanan Bektaş, daha önce de Ulucanlar ve Burdur cezaevleri operasyonlarında ağır yaralanmıştı. 
     1997'den bu yana değişik cezaevlerinde tutulan Bektaş'ın kardeşi Ali Rıza Bektaş da halen Sincan F tipi cezaevinde bulunuyor. 
     İzmir Buca Cezaevi'nde fenalaşarak Yeşilyurt Devlet Hastanesi'ne kaldırılan Hüseyin Kayacı da tüm müdahalelere rağmen kurtarılamadı. 







</TEXT>
</DOC>
