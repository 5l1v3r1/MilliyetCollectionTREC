<DOC>
<DOCNO> 34619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/dunya/tur.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Midesinde 1.6 kg'lık uyuşturucu taşıdı 
     İran'da midesinde 1.6 kilogram afyonla yakalanan Davud S. adlı kaçakçı bir rekora imza attı. Kayhan gazetesinin haberine göre, midesinde en yüksek miktarda uyuşturucu taşıyan kişi olarak tarihe geçen Davud S. önceki gün Sistan Belucistan eyaletinin Kenarak havaalanında yakalandı. Önceki rekor da 900 gram uyuşturucu yutan bir Kolombiyalı’ya aitti. 
     
     Uçak bahçeye çakıldı 4 ölü 
     ABD'nin Washington eyaletinde, çevre turu atan bir uçağın evin avlusuna düşmesi sonucu 4 kişi öldü. Tacoma'nın yaklaşık 8 kilometre güneybatısındaki Thun Field'den kalkış yaptıktan kısa bir süre sonra düşen uçakta yaralananlardan 2'sinin durumunun ağır olduğu bildiriliyor. Uçağın düştüğü yerde ise ölen ya da yaralanan olmadı. 
     
     Otomobiliyle lokantaya daldı 
     ABD'nin Michigan eyaletine bağlı Johannesburg kentinde virajı alamayan bir otomobil bir restoranın içine daldı. 11 kişinin yaralandığı kazada aralarında 6 aylık bebeğin de bulunduğu 3'ü çocuk 4 kişinin durumunun ağır olduğu belirtildi. Bir bayan sürücünün yaptığı kaza sonucu binanın çatısının bir bölümünün çöktüğü açıklandı. 
     



 DÜNYA 












</TEXT>
</DOC>
