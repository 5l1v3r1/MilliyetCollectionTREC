<DOC>
<DOCNO> 30368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/ekonomi/eko08a.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkbank’ta ikinci tedbir kararı 
</HEADLINE>
<TEXT>

Türkbank Munzam Sandığı, Danıştay’daki yürütmeyi durdurmadan sonra, olağanüstü genel kurul gündemine ilişkin tedbir kararı aldırdı 
     ZÜLFİKAR DOĞAN Ankara 

     Bankacılık Düzenleme ve Denetleme Kurulu’nun BDDK Türkbank’la ilgili aldığı kapatma kararına Danıştay’ın yürütmeyi durdurma kararı vermesinden sonra, İstanbul 1’inci Asliye Ticaret Mahkemesi de olağanüstü genel kurul toplantısı gündemine ilişkin "tedbir" kararı verdi. 
     BDDK’nın Danıştay’ın kararını aşabilmek için, Türkbank Yönetim Kurulu’ndan "olağanüstü genel kurul" kararı çıkarma ve gündeme "tasfiye" maddesi koydurma hazırlıklarına karşı, mahkemeye başvuran Türkbank Munzam Sandığı, 19 Temmuz’da murafaa karşılıklı duruşma , tedbir ve tarafların dinlenmesi kararı çıkardı. 
     
     Beyanlardan anladık’ 
     Sandığın avukatı Selim Sarıibrahimoğlu, olağanüstü kurul toplanması ve gündeme tasfiye maddesi konulması hazırlıklarının gazetelerdeki beyanlardan anlaşıldığını belirterek bunu engellendiklerini söyledi. 
     BDDK’nın, Fon’un yüzde 84’üne sahip olduğu Türkbank’ın yönetim kurulundan olağanüstü genel kurul kararı çıkarması halinde, kararın en geç bir gün sonra ilan edilmesi ve en geç 15 gün içinde de, olağanüstü genel kurulun yapılması gerekiyordu. 
     
     



 EKONOMİ 


































</TEXT>
</DOC>
