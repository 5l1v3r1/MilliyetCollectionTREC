<DOC>
<DOCNO> 20764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/son/sontur37.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük kızın ikinci büyük acısı 
</HEADLINE>
<TEXT>

     Kadıköy'de, 3 yıl önce 13 kişinin ölümüyle sonuçlanan Mavi Çarşı yangınında annesi Fevziye Şahinöz'ü kaybeden Lara Şahinöz'ün babası Ertuğrul Şahinöz öldü. 
     Molotofkokteylli saldırı sonucu çıkan yangında annesini kaybeden 13 yaşındaki Lara Şahinöz, ikinci defa büyük bir acı yaşadı. Akciğer yetmezliği ve yüksek tansiyon hastası olan Lara Şahinöz'ün babası Ertuğrul Şahinöz, Göztepe'deki evinde vefat etti. 
     İSTEK Vakfı Özel Belde İlköğretim Okulu 6. sınıf öğrencisi olan Lara Şahinöz'ün okula gitmesinden birkaç saat sonra eve gelen yakınları, Ertuğrul Şahinöz'ü koltukta yığılmış olarak buldular. 
     Ertuğrul Şahinöz'ün öldüğünün anlaşılması üzerine cesedi Karacaahmet Mezarlığı'ndaki morga kaldırıldı. 
     
     







</TEXT>
</DOC>
