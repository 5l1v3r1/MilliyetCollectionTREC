<DOC>
<DOCNO> 22251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/son/sondun01.html </URL>
<DATE> 2001/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Günü Yürüyüşü bu yıl da renkli geçti 
</HEADLINE>
<TEXT>

     Türk Amerikan Dernekleri Federasyonu TADF tarafından düzenlenen ve 20'ncisi yapılan geleneksel Türk Günü Yürüyüşünü bu yıl, Türkiye'den getirtilen 10 bin ay-yıldızlı balon şenlendirdi. 
     Yürüyüş süresince New York semalarında 4 saat boyunca uçan 5 uçak,arkalarından bıraktıkları dumanla gökyüzüne ay-yıldızlı bayrağımızı çizdiler ve ''Türkiye'yi ziyaret edin'', ''Türk Amerikan Gününü Kutluyoruz'' yazısını yazdılar. 
     Kültür Bakanlığı Gençlik Halk Oyunları ekibi, Marmara halk dansları topluluğu, Kırıkkale belediye bandosu ve mehter takımı ile Malatya belediyesi folklor ekibinin yürüyüş sonunda düzenlenen şenliklerde yaptıkları gösteriler büyük ilgiyle karşılandı. Şenliğe bu yıl Aşkın Nur Yengi, İzzet Altınmeşe, Armağan Elçi ve Taner Can gibi sanatçılar iştirak etti. 







</TEXT>
</DOC>
