<DOC>
<DOCNO> 38973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/son/sontur02.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSS sonuçları yarın açıklanıyor... 
</HEADLINE>
<TEXT>

     Öğrenci Seçme Sınavı ÖSS ve Yabancı Dil Sınavı YDS yerleştirme sonuçları yarın açıklanacak. 
     Öğrenci Seçme ve Yerleştirme Merkezi ÖSYM Başkanı Dr. Fethi Toker, 2001-ÖSS yerleştirme sonuçlarına ilişkin bilgileri kamuoyuna açıklamak için yarın saat 10.00'da basın toplantısı düzenleyecek. 
     Adaylar basın toplantısının başladığı saatten itibaren, Y-ÖSS puanlarına göre hangi yükseköğretim programlarına yerleştirildiklerini internetten, 900'lü telefon hatlarından ve WAP uyumlu cep telefonlarından öğrenebilecekler. Söz konusu iletişim araçlarının adresleri ve numaraları şöyle 
     
     İNTERNET ADRESLERİ 
     http www.milliyet.com.tr 
     http www.milliyet.com 
     http osys.osym.gov.tr 
     http osys2001.osym.gov.tr 
     
     900'LÜ TELEFON HATLARI 
     0 900 309 1900 
     0 900 309 1920 
     0 900 310 1401 
     0 900 310 1402 
     
     WAP UYUMLU CEP TELEFONLARI 
     http wap.osym.gov.tr 
     
     ÖSYM, adayların, söz konusu adreslere ve numaralara yoğun talep nedeniyle ilk birkaç saat içinde ulaşmakta zorluk çekebileceklerini, ancak daha sonra kolaylıkla erişebileceklerini bildirdi. 
     
     Pazartesi'nden itibaren postalanacak 
     2001-ÖSS yerleştirme sonuçları, Türkiye Gazeteciler Cemiyeti tarafından bastırılarak dağıtılacak olan Sınav Sonuç Gazetesi'yle de adaylara duyurulacak. Bu gazete, yükseköğretim programlarının en küçük puanlarını da verecek. Adaylar, Sınav Sonuç Gazetesi'ni örgün öğretim için 27 Ağustos Pazartesi ve açıköğretim için 28 Ağustos Salı günleri gazete bayilerinden alabilecekler. 
     2001-ÖSYS sınav sonuç belgeleri, adayların adreslerine 27 Ağustos Pazartesi gününden itibaren postalanmaya başlanacak. 







</TEXT>
</DOC>
