<DOC>
<DOCNO> 11169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/son/sondun09.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da mafyayla işbirliği yapan milletvekiline 5 yıl hapis cezası 
</HEADLINE>
<TEXT>

     İtalya'da sağcı Forza İtalia partisinin Calabria milletvekili, mafyayla işbirliği yaptığı gerekçesiyle 5 yıl 4 ay ağır hapis cezasına çarptırıldı. 
     Adli kaynaklar, Reggio Calabria Ağır Ceza Mahkemesi'nde görülen davada, Calabria bölgesi milletvekili 37 yaşındaki Amedeo Matacena'nın, ayrıca ömür boyu tüm kamu haklarından mahrum edildiğini, cezası bittikten sonra da bir yıl süreyle gözlem altında tutulacağını belirttiler. 
     Mafyayla işbirliği yapan milletvekilinin, ayrıca milletvekili seçilerek görüntüsüne zarar verdiği Reggio Calabria bölgesinin zararını tazmin için 400 milyon liret 206 bin euro para cezasına çarptırıldığı kaydedildi. 
     İtalyan parlamentosunda 1994 yılından bu yana milletvekili olan Matacena, parlamento savunma komisyonu ve kısa bir süre önce lağv edilen parlamento Schengen anlaşmalarını kontrol komitesinin üyesi olarak görev yapıyordu. 
     Matacena, çıkarıldığı mahkemenin ilk duruşmasında cezaya çarıptırıldı. 
     
     




</TEXT>
</DOC>
