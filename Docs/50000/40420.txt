<DOC>
<DOCNO> 40420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/son/sondun09.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kudüs'te patlamanın meydana geldiği yerde Solana'ya yuhalama 
</HEADLINE>
<TEXT>

     Ortadoğu ziyareti çerçevesinde İsrail'de bulunan Avrupa Birliği AB Ortak Savunma ve Dış Politika Yüksek Temsilcisi Javier Solana, Kudüs'te bu sabahki intihar saldırısının meydana geldiği yerde incelemelerde bulunduğu sırada, onlarca öfkeli İsrailli tarafından yuhalandı. 
     Güney Afrika'nın Durban kentindeki ırkçılıkla mücedele konferansında Yahudi karşıtı saldırılara atıfta bulunan onlarca İsrailli, olay yerinde incelemelerde bulunan Solana'ya, ''Yahudi karşıtı Durban'a geri dön'' şeklinde bağırdı. İsrailliler ''Araplara ölüm, Araplar derimizi yüzmek istiyor'' şeklinde bağırdıkları sırada Solana'nın korumaların çemberine alındığı belirtildi. İntihar saldırısının meydana geldiği yerde birkaç dakika kalan Solana'nın olayı kınadığı kaydedildi. Pazar gecesi bölgeye gelen Solana'nın dün İsrail Dışişleri Bakanı Şimon Peres ile görüştüğü, bugün de Filistin Devlet Başkanı Yaser Arafat ile biraraya gelmesinin beklendiği belirtiliyor. 







</TEXT>
</DOC>
