<DOC>
<DOCNO> 25930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/son/sondun04.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkan Bush'un kızına 8 saat kamu yararına çalışma cezası 
</HEADLINE>
<TEXT>

     ABD Başkanı George Bush'un içkiyle başları dertte olan ve yaşı tutmadığı halde bir başkasına ait kimlikle lokantada içki ısmarlayan ikiz kızlarından Barbara, 21 yaşını doldurmadan alkol kullanmaktan 8 saat kamu yararına çalışma cezasına çarptırıldı. 
     Yale Üniversitesi öğrencisi olan 19 yaşındaki Barbara, 8 saat kamu yararına çalışma cezasının yanı sıra alkolün zararlarının anlatıldığı bir derse katılma ve 100 dolarlık mahkeme masraflarını ödeme cezasına çaprtılırdı. Lokantada bir başkasına ait kimlikle içki ısmarlayan Texas Üniversitesi öğrencisi Jenna ise suçsuz olduğunu söyledi. 
     Austin'de öğrencilerin gittiği bir barda yaşı tutmadığı halde alkol alan ve birkaç hafta önce 8 saat kamu yararına çalışma ve 51.25 dolarlık mahkeme masraflarını ödeme cezasına çarptırılan Jenna'nın dosyasının 31 Temmuz'da ele alınması bekleniyor. 
     Başkan Bush'un Texas Valisi iken çıkardığı yasaya göre, alkolden üçüncü kez ceza aldığı takdirde Bush'un kızları 6 ay hapis cezasına çarptırılabilecek. Bugüne kadar Jenna 2, Barbara ise 1 kez alkol cezası almıştı. Buna göre Jenna, üçüncü kez ceza alması halinde babasının koyduğu yasa çerçevesinde 6 ay Texas'ta hapis yatacak. 
     







</TEXT>
</DOC>
