<DOC>
<DOCNO> 9356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/son/sondun07.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban "Buda heykelleri kırılacak" 
</HEADLINE>
<TEXT>

     Afganistan’daki Taliban iktidarı, İslam öncesi dönemden kalma tarihsel heykellerin yıkılması kararından dönüş olmayacağını bildirdi. 
     Taliban yönetiminin Dışişleri Bakanı Vekil Ahmet Mütevekkil, AFP muhabirinin Taliban lideri Molla Ömer’in heykel yıkma emrinin değiştirilme şansı bulunup bulunmadığını sorması üzerine, "Siz hiç Afganistan İslam Emirliği’nin verdiği karardan döndüğünü gördünüz mü " diye konuştu. 
     Mütevekkil, "Emir her ne olursa olsun ona uymak, gereğini yerine getirmek zorundayız" dedi, ancak heykellerin kırılmaya başlayıp başlamadığını belirtmedi. 
     Molla Ömer’in Afganistan’da İslamiyet’ten önceki dönemden kalma heykellerin kırılmasını emretmesi, uluslararası toplum tarafından tepkiyle karşılanmıştı. 
     BM Genel Sekreteri Kofi Annan da dün akşam Taliban yönetimine seslenerek "heykellerin, insanlığın ortak mirası olduğunu" belirtmiş ve "bu yapıtların korunmasını" istemişti. 
     
     




</TEXT>
</DOC>
