<DOC>
<DOCNO> 3172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/siyaset/siy06.html </URL>
<DATE> 2001/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Santral yine Ersümer’in gözdesine gitti 
</HEADLINE>
<TEXT>

Aksa, Esenboğa Gezer Santralı ihalesini kazandı, sözleşme imzaladı ancak sonra işi Park Holding’e devretti 
     ZÜLFİKAR DOĞAN Ankara 

     Enerji Bakanı Cumhur Ersümer’in Park Holding’e verilmesi için baskı yaptığı iddia edilen Esenboğa Gezer Santralı’nın sonunda yine Turgay Ciner’e ait Park Holding’e devredildiği ortaya çıktı. Santral ihalesini kazanan Aksa Enerji, TEAŞ ile sözleşme imzalamasına karşın santralı Park Holding’e devretti. 
     TEAŞ’ın 40 Megawattlık Esenboğa Gezer Santralı için mayısta açtığı ihale ekimde sonuçlandı. İhalede Aksa Enerji ilk sırada yer alırken, Park Holding’e bağlı Ankara Enerji A.Ş. önerdiği fiyatla üçüncü sırada yer alabildi. TEAŞ yönetiminin Aksa Enerji’yi sözleşme görüşmelerine çağırması ve müzakereler ardından ekimde sözleşmeyi imzalamasından sonra, Park Holding tekrar devreye girerek, bu kez Aksa Enerji’den Esenboğa Gezer Santralı işini devraldı. Selvi’nin ifadesini teyit eden "devretme işlemi"nin ihale sonuçlandıktan sonra gerçekleşmesi dikkat çekti. Aksa’nın kazandığı ihaleyi ve imzaladığı sözleşmeyi tüm hak ve yükümlülükleriyle birlikte kasım sonunda Park Holding’e bağlı Ankara Enerji’ye, "kendisi ve TEAŞ yönetimi üzerindeki baskıların sürmesi" üzerine devrettiği iddia edildi. 
     
Sürekli devralıyor      Park Holding’in son dönemde yine TEAŞ’la işletme hakkı devri ve elektrik satış anlaşmaları Korona Mühendislik - Üçel Haddecilik konsorsiyumuna verilen Çatalağzı B termik santralının konsorsiyuma ait yüzde 90 hissesini, ayrıca Yeniköy - Kemerköy ve Yatağan Termik santrallarında da Bayındır Holding’in hisselerini devraldığı belirtildi. 
     


 SİYASET 













</TEXT>
</DOC>
