<DOC>
<DOCNO> 40504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/astro/index.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Güç savaşına hazır olun 
</HEADLINE>
<TEXT>

Bugün gökyüzü yine karışık sinyaller gönderiyor. Güneş ve Pluto arasındaki kare açı kolay olmayan enerjiler sunmakta. Gün içinde güç savaşları, çatışmalar ve iddialaşmalar mümkün. Ay’ın da Koç burcunda olduğu düşünülürse, daha kolay reaksiyon verebileceğimiz bir günde olduğumuz anlaşılıyor. Koç’lar yine sabırsızlar, bu yüzden hareketi başlatan taraf olabilirler. Boğa’lar sakinliklerini korumaya çalışsalar bile, ellerinde olmayan nedenlerden ötürü sıkıntı yaşayabilirler. Duygusal konularda hassaslık gösterebilirler. İkizler her zamanki gibi hareketli. Bugün verimli bir gün olabilir. Yengeç’ler için kritik bir gün. İş hayatlarında ortaya çıkabilecek gelişmeleri birer tehdit olarak algılayabilirler. Aslan’lar da yerinde duramıyorlar. Gün genelde onlar için daha olumlu titreşimler içermekte ama görüşlerinin tek doğru olduğu konusunda aşırılık göstermemeliler. Başak’ların yönlendirilmeye ihtiyacı olabilir. Ortaklaşa konularda güvene önem vermeleri ve üstündeki tedirginliği atmaları gerekiyor. Bugün aynı zamanda Merkür’ün de dikkat çekici açılar yaptığını görüyoruz. Bu yaratıcı açılar düşünce dünyasının hareketli olacağını ve özellikle öğle saatlerinde sezgilerimize daha fazla güvenebileceğimizi göstermekte. Örneğin Terazi’ler bugün yeni önerilere açıklar ve duygusal konularda daha aktifler. İçinde bulundukları ortamlarda barışı ve sakinliği sağlamaya çalışabilirler. Akrep’lerin yanına yaklaşmak pek kolay olmayabilir. İş yoğunlukları çok fazla ve en ince ayrıntılarla dahi uğraşabilirler. İyimser Yay’lar yine dağınık bir görünüm sergilemekteler ama bugün onlar çok daha şanslı. Aşk hayatlarında hareketlilik söz konusu. Oğlak’ların da dikkatli olması gerekir. Yapıcı davranarak, evle ilgili sürtüşmeleri engelleyebilirler. Kova yeni düşünceler öne sürüyor ama daha pratik olması gerekir. Balık’lar ise harcamalarını bir türlü dengeleyememekten şikayetçi olabilirler. 

            Faks 287 74 37 
      







</TEXT>
</DOC>
