<DOC>
<DOCNO> 5012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/son/sontur01.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de gaspçı dehşeti 
</HEADLINE>
<TEXT>

     İzmir’in Karşıyaka ilçesinde, bıçaklı gaspçı, market sahibini tehdit ederek yere yatırdı ve kasadaki 60 milyon lirayı alarak kaçtı. Gözü dönmüş gaspçı, bıçak zoruyla durdurduğu özel aracı götürmek istedi. Kendisine engel olmak isteyen bayan sürücüyü de bıçakla yaralayarak kaçtı. 
     Bostanlı 1787 sokakta "Yıllar Market"e gelen Halil Başmaya 21 , elindeki bıçakla markette bulunan Faik Sivril’i 31 tehdit ederek, yere yatırdı. Marketten sigara, viski ve kasada bulunan 60 milyon lirayı alan Başmaya, daha sonra kaçmaya başladı. 
     Markette soygun yaparak kaçan Halil Başmaya, bu sırada sokaktan geçmekte olan Aylin İncetoprak’ın 18 kullandığı 35 PA 777 plakalı özel aracı durdurdu ve araca bindi. Aracı kaçırmaya çalışan Başmaya, bayan sürücünün karşı koyması üzerine, İncetoprak’ı ayağından bıçaklayarak araçtan inip kaçtı. Yaralanan İncetoprak’ın tedavisi götürüldüğü hastanede ayakta yapıldı. Hırsızlık ve yaralama olayını haber alan emniyet güçleri, çevrede araştırma yapmaya başladılar. Ekipler, eli bıçaklı gaspçı genci kısa zamanda yakaladılar. Market sahibini bıçakla tehdit ederek para, sigara ve içki alan, daha sonra da Aylin İncetoprak’ı bıçaklayan Halil Başmaya gözaltına alındı. 
     Yapılan soruşturmalarda Halil Başmaya’nın eski sabıkalılardan olduğu ortaya çıktı. Gaziantep’te de gasp olayına karışan Başmaya’nın bu nedenle bir süre cezaevinde yattığı belirlendi. Olayla ilgili soruşturma başlatıldığı bildirildi. 
     




</TEXT>
</DOC>
