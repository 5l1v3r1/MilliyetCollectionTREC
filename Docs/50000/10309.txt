<DOC>
<DOCNO> 10309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/yasam/yas02.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Spor yapanlar BUNAMIYOR 
</HEADLINE>
<TEXT>

Genç yaşlarda bedenini ve zihnini bol bol çalıştıranlarda, Alzheimer riski yok gibi... 
     DIŞ HABERLER SERVİSİ 

     ABD’nin Ohio eyaleti Cleveland Üniversite Hastanesi’nde yapılan bir araştırma, gençlikte ve orta yaşlarda yapılan spor ve sosyal aktivetelerin, beyin ve sinir hücrelerini sağlıklı tuttuğunu ortaya koydu. 
     Robert Friedman başkanlığındaki ekip, 193 Alzheimer hastasıyla, bunlarla aynı yaşta, benzer koşullarda yaşayan ancak hasta olmayan 358 komşu veya akrabalarını inceledi. 
     
Aktif yaşayın      Denekler, spor yapıp yapmadıkları, sinema veya tiyatroya gidip gitmedikleri, televizyon karşısında ne kadar zaman geçirdikleri, bahçe işleriyle uğraşıp uğraşmadıkları gibi soruları yanıtladı. 
     Sağlıklı grupta bulunanlar 26 sorudan 16’sına olumlu yanıt verdi. Alzheimer hastaları bunlardan ancak 13’ünde faaliyet gösterdiklerini belirtti. 
     Bu araştırma sonucu bilim adamları, pasif hayat sürenlerde Alzheimer ve benzeri hastalıklara yakalanma riskinin daha fazla olduğu sonucuna vardı. 
     


 YAŞAM 























</TEXT>
</DOC>
