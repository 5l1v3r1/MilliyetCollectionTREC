<DOC>
<DOCNO> 22880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/siyaset/siy02.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk’ü kızdıran HOLLANDALI 
</HEADLINE>
<TEXT>

Parlamenter Jurgens Türkiye herkesi terörist görüyor. Adalet Bakanı Türk Açlık grevlerini siz yönetiyorsunuz 
     SERHAT OĞUZ İstanbul 

     Adalet Bakanı Hikmet Sami Türk, Avrupa Konseyi Parlamenterler Meclisi Daimi Komite Toplantısı’na katılan Hollandalı Parlamenter Eric Jurgens’le tartıştı. Türk, Türkiye’nin herkesi terörist olarak gördüğünü söyleyen Jurgens’e yanıt verirken "Ülkeniz ölüm oruçlarını yönetiyor. "Hollanda’yı ikiye, üçe bölmek serbest midir Bu Türkiye’de serbest değildir" dedi. 
     Türk, F Tipi Cezaevi’nde tutukluların sosyal sportif ve kültürel etkinliklere katılabileceğini, ancak terör örgütlerinin okul olarak kullandıkları koğuş sistemine geri dönmek istediklerini söyledi. Türk, parlamenterlerin sorularını yanıtlarken Jurgens’in Türkiye’yi suçlayan ithamları karşısında sinirlendi. Jurgens’in ithamlarına "Türkiye’de anayasayı değiştirmek istemek serbest, ama şiddet kullanarak değiştirmeye kalkıştığınız zaman terörist eylem yapmış oluyorsunuz" yanıtını veren Türk şunları söyledi 
     "Devletin birliğini ve laikliğini değiştirmek mümkün değildir. Her devletin ulusal birliğini ve toprak bütünlüğünü koruma hakkı vardır. Türkiye’nin mücadele ettiği ayrılıkçı hareket her türlü terörist eylemi kullanmıştır, bunu biliyor musunuz, açlık grevleri bugün bazı Avrupa ülkelerinden yönetilmektedir buna sizin ülkeniz de dahildir, bunun farkında mısınız Her gün bize birçok mail geliyor, Amsterdam ve Brüksel’den bu maillerle eylemleri yöneten talimat geliyor, ölüm merkezleri burada, sizin ülkeniz de bu merkezlere ev sahipliği yapan ülkelerden biridir. " 
     
Kınayıcı sözler      Türk, toplantı çıkışında Jurgens’e kınayıcı sözler söylediğini belirtirken Jurgens ölüm oruçları eylemlerini Hollanda’dan yönetildiği iddiasının idiotik bir itham olduğunu söyledi. 
     
ŞAŞKIN parlamenter      Jurgens’in, Türk’ü kızdıran sözleri şöyle "Terörist sözünü Avrupa Konseyi’ne ve standartlarına uymayan bir şekilde söylüyorsunuz, başka ülkelerde vatan hainliği sayılmayan suçları vatan hainliği olarak görüyorsunuz. Bölgesel özerkçilik anayasal değişiklik isteyen herkesi terörist olarak görmek ve terörle mücadelede bizden yardım istemek hakikaten değişik bir yaklaşım oluyor. Tutuklanmış insanların sıkı bir rejim altında cezaevlerine konulması veya açlık grevine girmesi ve bunu Avrupa Konseyi’ne bu şekilde ifade etmek gerçekten şaşırtıcı, Silopi’de 25 Ocakta HADEP üyesi, kolluk kuvvetlerince tutuklandı, DEP Parlementerleri halen tutuklu acaba bunlar Avrupa Konseyi Standartları’yla nasıl bağdaşıyor ". 
     



 SİYASET 


















</TEXT>
</DOC>
