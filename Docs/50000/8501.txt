<DOC>
<DOCNO> 8501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/spor/spo04.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’u seviyoruz’ 
</HEADLINE>
<TEXT>

Oktay ile Sergen, Beşiktaş’a gitmeyeceklerini söylediler, "Önce kulübümüz gelir" dediler 
     TRABZONSPOR camiası, Oktay ve Sergen’in Beşiktaş’la prensip anlaşmasına vardığı haberleri üzerine ayağa kalktı. İki futbolcuyla birlikte basın toplantısı düzenleyen Futbol Şube Sorumlusu Serdar Bali, "Beşiktaş menajeri Sinan Ergin’le görüştüm. Böyle bir şey yokmuş. Beşiktaş, her halde yaşadıkları sıkıntıları, transfer haberleri yayarak, örtmeye çalışıyor" diye konuştu. 
     OKTAY ve Sergen de, haberleri yalanladılar. Oktay, "Bana en zor günlerimde destek olan kulübüme ihanet etmem. İki yıllık sözleşmem daha var. Kulübüm istemedikçe bir yere gitmem" dedi. Sergen ise, "Trabzonspor taraftarını çok seviyorum. Onları üzmem. Beşiktaş beni isteyebilir. Ama şu anda böyle bir şey yok. Öncelik kulübümde" açıklamasını yaptı. 
     


 SPOR 
























</TEXT>
</DOC>
