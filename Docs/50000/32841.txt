<DOC>
<DOCNO> 32841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/son/sondun05.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya'daki polis grevi futbol turnuvasını da erteletti 
</HEADLINE>
<TEXT>

     Brezilya'nın kuzeydoğusundaki Alagoas eyaletinde polislerin grev yapmaları yüzünden dükkanlar ve bankalar açılmadı, eyalette düzenlenen futbol turnuvası ertelendi. 
     Bölgedeki kaynaklar, eyaletteki polislerin dün akşamdan itibaren işe çıkmamaları yüzünden ayaklanma ve yağma olasılığından korkan dükkan ve banka yöneticilerinin, daha önceki örnekleri de gözönüne alarak işyerlerini açmadıklarını söylediler. 
     Yetkililer, Alagoas eyaleti polisi adına Vali Ronaldo Lessa ile yapılan görüşmelerde polis temsilcilerinin, Vali'nin teklif ettiği ücret artışını kabul etmediğini belirttiler. Alagoas polisi halen 152 dolara denk gelen işe başlangıç ücretlerinin 480 dolara yükseltilmesini istiyor, ancak hükümet polislere yüzde 5 ila 20 arasında değişen oranlarda zam teklif ediyor. Bu arada grev nedeniyle Maceio'un CSA takımı ile Arapiraca'ın ASA takımları arasında oynanması gereken, eyalet futbol şampiyonunu belirleyecek maçların ilk ayağı da yapılamadı. Yetkililer, maçların tarihinin henüz belli olmadığını söylediler. Bahia eyaletinde daha önce 12 gün süren polis grevinde çok sayıda şehirde isyan ve yağma olayları meydana gelmiş, düzeni sağlamak için eyalete çok sayıda askeri birlik gönderilmişti. Bahia polisi, önerilen yüzde 21'lik zammı kabul ettikten sonra göreve başlamıştı. 







</TEXT>
</DOC>
