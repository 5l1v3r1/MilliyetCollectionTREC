<DOC>
<DOCNO> 41513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/spor/spo06.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
AKDENİZ’DE GERGİNLİK 
</HEADLINE>
<TEXT>

Voleybol Erkek Milli Takımımız’ın, Kıbrıs Rum Kesimi ile oynadığı maçta kafilemizin, "KKTC’ye uygulanan sportif ambargoyu protesto ediyoruz" yazan bir pankart açması, ortalığı karıştırdı 
     Polis müdahale etti 
     TUNUS’TA devam eden 14. Akdeniz Oyunları’nda Kıbrıs gerginliği yaşandı. Voleybol Erkek Milli Takımımız’ın, Kıbrıs Rum Kesimi ile yaptığı maç sırasında Türk kafilesinin tercümanı Osman Atasoy, tribünde "KKTC’ye uygulanan sportif ambargoyu protesto ediyoruz" yazılı Fransızca bir pankart açtı. Bu durum ortalığı karıştırdı, polis müdahale etti. 
     
     Talimatı Mutlu verdi 
     GENÇLİK ve Spor Genel Müdürü Kemal Mutlu’nun talimatıyla yapıldığı öğrenilen protesto, tribünde bayrak açan Rum taraftarlar ile sporcuların tepkisine neden oldu. Polis, müdahale ederek, pankartı elinden aldığı Atasoy’u salonun dışına çıkardı. Gergin maçta Rumlar’ı 25 - 18, 25 - 11 ve 25 - 14’lük setlerle 3 - 0 yenen Millilerimiz yarı finale yükseldi. 
     
Aras’tan altın      AKDENİZ Oyunları’nda bir altın madalya da karate bayanlar açık sıklette mücadele eden Yıldız Aras’dan geldi. İlk maçında İtalya’nı, ikinci turda Fransız’ı yenen Aras, daha sonra Mısırlı rakibini devirdi ve finale adını yazdırdı. Finalde, Yunanlı Doğugeni karşısında 4 - 0 üstünlük yakalayan Yıldız Aras, altın madalyaya ulaştı. Bayan Voleybol Milli Takımımız ise Fransa’yı 3 - 0 mağlup etti ve finale kaldı. Bayan basketbol takımımız, İspanya’ya 72 - 71 yenildi ve dördüncü oldu. 
     



 SPOR 


























</TEXT>
</DOC>
