<DOC>
<DOCNO> 13620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/yazar/pulur.html </URL>
<DATE> 2001/03/29/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Yanlış şurada... 
</HEADLINE>
<TEXT>

     CUMHURBAŞKANI Özal'ın danışmanlarından Can Pulak, Yener Süsoy'la yaptığı söyleşide, işadamlarının Özal'a yanaşarak "aşırı yakınlık" gösterdiklerini sonra da bundan yararlanmak istediklerini belirtmiş, örnek olarak da Simena Tatil Köyü'ndeki ağırlanmayı göstermişti. 
     Biz de Pulak'ın bu anlattıkların "Devlet Bu Hale Neden Düştü " başlığıyla yorumlamıştık. 
     Merhum Ağa Ceylan ailesi adına Mahmut Ceylan, gönderdiği açıklamada Pulak'ın Özal ve Ağa Ceylan'a atfen söylediklerinin, etik değerlere ve basın ahlak yasasına uygun olmadığını belirterek "Tamamen yanlış, dedikodu mahiyetinde, tek taraflı iddia" olarak değerlendiriyor. 
     
     MAHMUT Ceylan açıklamasında şöyle özetliyor 
     "Simena Tatil Köyü arsası Can Pulak'ın iddia ettiğinin aksine Karayolları'na ait değil Turizm Bakanlığı'na ait olup, ..... 49 yıllık süre için tahsisi yapılmıştır. Karayolları'nın mezkur arazisiyle ilgili, tahsisten önce geçici olarak asfalt şantiyesi olarak kullanıyor olmasından ibarettir. 
     Bu arsa 808 yataklı 1. sınıf tatil köyü yapılmak üzere tahsis edilmiş plan ve projeleri ilgili bakanlıklarca onaylanmış, bakanlıkların ve ilgili diğer resmi dairelerin denetimi altında yapılmış, hizmete açılmış, ruhsatlı bir tatil köyü olarak 12 senedir Türk turizminin hizmetinden olup, Can Pulak tarafından söylendiği gibi milletvekilleri de tatil yapmış ise, bunun yanlışlığı nerededir 
     Simena Tatil Köyü'nde Türk örf ve adetlerine göre, gururla misafir edilmiş yerli ve yabancı zevatı, devlet ve hükümet başkanlarını burada tekrar etmeyi doğru bulmuyoruz. Ancak, bunların tatil köyünde kaldığı dönemlerde, basında yer almış haberleri, bilginiz için ekte gönderiyoruz. 
     Simena Tatil Köyü, devletindir. Tapusu kamuya aittir. Ceylan Grubu sadece kiracıdır. Tatil Köyü'nün diğer komşu tatil köyleri ile birlikte, daha kullanışlı, daha hizmete dönük olması için arkasından geçen dar yolun yerinin değiştirilmesinin ve geniş bir yol yapmak istenmesinin yanlışlığı nerededir 
     Görüldüğü üzere Can Pulak'ın söylediklerinin yanlışlığı ortadadır." 
     
     SAYIN Mahmut Ceylan açıklamasının bir yerinde "Simena'da milletvekilleri de tatil yapmışsa bunun yanlışlığı nerededir " diye soruyor... 
     Hemen söyleyelim, milletvekilleri ve diğer zevat, ücretlerini ödeyerek, bu tatil köyünde kalmışlarsa, bunun hiçbir yanlışlığı yoktur. 
     Ama milletvekilleri, devlet adamları, yüksek memurlar, bu tatil köyünde misafir edilmiş ve bedava kalmışlarsa bu yanlıştır. 
     Tabii bize göre... 
     Hem bizim yanlış dediğimiz nice şey "yükselen değerler" sayesinde o kadar doğru oldu ki 
     Ama sonuçta da, gemi kayaya çarptı, yan yattı, batmak üzere... 
     
     





Hükümet .. 


Mucize formül 


Enis Öksüz'ün gerekçeleri 


Kim kimin bahçesine edecek .. 


Hazine Bakanı da siyasal reform dedi 


Derviş, külahını alıp giderse 


Mesajı okumak 


Reenkarnasyon nedir hocam .. 


Arjantin örneği... 


Yasak çözüm değil 


Liderlerden mektup var 


Yanlış şurada... 


Meclis'in hızı 


Bu tüzük’ ve bu liderler’ ile 15 kanun zor’ çıkar 


</TEXT>
</DOC>
