<DOC>
<DOCNO> 45311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/son/sontur16.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürbüz Çapan'ın kardeşi tabanca ve el bombasıyla yakalandı.. 
</HEADLINE>
<TEXT>

     Asayiş Şube ekiplerinin Kartal Özel Tip Kapalı Cezaevi'nin bulunduğu Kartal Yakacık'ta yaptıkları aramalar sırasında durdurdukları otomobilde, Resul Çapan adlı kişinin üzerinde tabanca, bulunduğu araçta ise el bombası ele geçirildi. 
     Alınan bilgiye göre, Asayiş Şube Müdürlüğü Yıldırım Ekipleri'nin Kartal Yakacık'da yaptığı uygulama sırasında durdurulan bir araçta arama yapıldı. Arama sırasında araçta bulunan Resul Çapan'ın üzerinde bir adet tabanca, araçta da bir adet savunma tipi el bombası ele geçirildi. 
     Gözaltına alınarak Asayiş Şubesi Gasp Bürosu'na getirilen Çapan'ın sorgusunun sürdüğü bildirildi. Çapan ile birlikte iki kişinin daha gözaltına alındığı belirtildi. 
     Resul Çapan'ın, İstanbul DGM'de tutuklu olarak yargılanan ve Kartal Özel Tip Kapalı Cezaevi'nde tutuklu olan Esenyurt eski Belediye Başkanı Gürbüz Çapan'ın kardeşi olduğu öne sürüldü. 
     






</TEXT>
</DOC>
