<DOC>
<DOCNO> 41311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/son/sonspo19.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Maçtan notlar... 
</HEADLINE>
<TEXT>

     Türkiye'de yapılan 32. Avrupa Erkekler Basketbol Şampiyonası'nda finalde Yugoslavya'ya 78-69 yenilen A Milli Takım, tarihinde ilk kez Avrupa ikincisi olurken, Yugoslavya şampiyonluğa ulaştı. 
     İki takımın da adam adama savunmayla başladığı maçın ilk dakikaları karşılıklı basketlerle geçti. Milli takımda Hüseyin'in sayılarına Yugoslavya, Guroviç ile yanıt verdi. 3. dakikada skor 6-6 oldu. Bu dakikadan sonra savunmayı daha agresif yapan ve rakibi top kaybına zorlayan milliler, hücumda da İbrahim'in üst üste bulduğu basketlerle 7. dakikada farkı 7 sayıya 17-10 çıkardı ve ilk periyodu da 22-15 önde tamamladı. 
     Hakemlerin verdiği ters kararlar nedeniyle milli takım 2. periyotta sıkıntılar yaşadı. 3 faulle ulaşan Hüseyin, kenara alınırken, milli takım bu nedenle savunmada zor anlar yaşadı. Alan savunmasına dönen milli takım, Bodiroga'nın arka arkaya attığı sayılara engel olamazken, hücumda da çok top kaybedince, 16. dakika içinde Yugoslavya 31-30'luk skorla üstünlük sağladı. Ancak salonu dolduran binlerce taraftarın desteğini de arkasına alan milliler, 34-30 yenik duruma düşmelerine rağmen, toparlanıp iyi savunma yaparak, rakibini yeniden yakaladı. Bu dakikalarda Harun ve Mirsad ile etkili olan ay-yıldızlı ekip, devreyi de 40-38 önde bitirdi. 
     Milliler, ikinci yarıya da alan savunması yaparak başladı. Oldukça büyük bir çekişmeye sahne olan 3. periyotta Hüseyin ve Mehmet'in sayılarına Yugoslavya, Guroviç ve Bodiroga ile karşılık verdi. Ancak periyodun sonlarına doğru Hüseyin ve İbrahim'in 4'er faulle ulaşıp, kenara alınmaları millilerin hızını kesti. Alan savunması karşısında konuk ekip dış şutlarda başarılı olunca, son 1 dakikaya Yugoslavya 5 sayı farkla 58-53 önde girdi. Ancak son saniyelerde toparlanan ve üst üste iki basket bulan milli takım, 3. periyodu 1 sayı farkla 58-57 yenik kapadı. 
     Son periyodun başlarında özellikle İspanyol hakem Sancha'nın ters kararlarıyla Yugoslavya farkı açmaya başladı. Milliler, bu periyotta Scepanoviç'i durdurmakta zorluk çekerken, konuk ekip bu oyuncunun 3 sayılık basketiyle 34. dakika içinde farkı 10 sayıya kadar 59-69 çıkardı. Maçın son bölümünde savunma ribaundlarında başarılı olamayan Türkiye, farkı kapatmakta zorlandı. Bu dakikalarda seyircisinin büyük desteğini alan A Milliler, Hidayet ile arka arkaya bulduğu sayılarla bitime 1 dakika 33 saniye kala farkı 6 sayıya indirdi 67-73 
     Ancak milliler, tüm çabalarına rağmen aradaki farkı kapatamadı ve sahadan 78-69 yenik ayrıldı. 
     Bu sonuçla Yugoslavya tarihinde 8. kez şampiyon olurken, Türkiye ise tarihinde ilk kez ikinci sırada yer aldı. 
     
149   Salon Abdi İpekçi 
149   Hakemler Eduardo Sancha x İspanya , Carl Jungebrand x Finlandiya 
149   Türkiye Kerem x, İbrahim xx 16, Hidayet xxx 13, Mirsad xx 8, Hüseyin xx 10, Harun xx 13, Haluk x, Asım xx 3, Mehmet xx 6 
149   Yugoslavya Jaric x, Guroviç xx 11, Stojakoviç xx 15, Tomaseviç xx 10, Drobnjak x, Bodiroga xxx 18, Obradoviç xx 3, Scepanoviç xxx 19, Tarlac xx 2 
149   1. periyod 22-15 
149   Devre 40-38 Türkiye lehine 
149   3. periyod 57-58 
149   5 faulle çıkan 39.29 Hidayet Türkiye 
     







</TEXT>
</DOC>
