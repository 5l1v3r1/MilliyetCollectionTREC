<DOC>
<DOCNO> 47668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/yasam/yas07.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana’da 4.9 korkuttu 
</HEADLINE>
<TEXT>

Öğle ve akşam iki depremle sarsılan kentte, panik nedeniyle 25 kişi yaralandı 
     DHA 

     ADANA ve çevresi dün beşik gibi sallandı. Öğleden sonra Richter ölçeğine göre 3 büyüklüğündeki hafif şiddetli depremi, akşam 4.9 büyüklüğündeki şiddetli sarsıntı izledi. Sarsıntı sırasında paniğe kapılan halk, evlerini ve işyerlerini terk ederek sokaklara, açık alanlara kaçıştı. 
     SAAT 13.58’de meydana gelen ilk depremin şiddeti Kandilli Rasathanesi ve Deprem Araştırma Enstitüsü’nce 3 olarak saptandı. Merkez üssü Adana’nın kuzeydoğusu olarak belirlenen bu depremde panik yaşanmadı. Saat 18.50’deki ikinci depremde ise kent ve çevresi şiddetle sallandı. 
     MERKEZ üssü Adana’nın 24 kilometre güneyindeki Karataş ilçesi yakınında bulunan Gömülü Fay’ olarak saptanan 4.9 büyüklüğündeki deprem, 15 saniye sürdü. Halk panikle dışarı fırlarken, balkondan atlayan ve kırılan camlardan yararlananların sayısının 25 olduğu bildirildi. 
     



 YAŞAM 



















</TEXT>
</DOC>
