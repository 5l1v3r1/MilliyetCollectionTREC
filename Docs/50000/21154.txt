<DOC>
<DOCNO> 21154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/son/sondun22.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kirli ticaret...Yaklaşık 10 bin Vietnamlı kadın Çin'e satıldı 
</HEADLINE>
<TEXT>

     Yaklaşık 10 bin Vietnamlı kadın, Çinli erkeklerle evlenmesi veya hizmetçi ya da hayat kadını olarak çalışması amacıyla Çin'e satıldı. 
     Devlete ait Nong Thon Ngay Nay gazetesinin Kamu Güvenliği Bakanlığı'na dayanarak verdiği habere göre, son zamanlarda Çin'e Vietnamlı çocuklar da satılıyor. Yetkililerin bu olayın nedenini araştırdığını yazan gazete, insan kaçakçılarının bu işte normalde turist belgeleri kullandığını ya da kadın ve çocukları yaya olarak Çin'e geçirdiklerini belirtti. 
     Gazete, insan kaçakçılığının ne zaman yapıldığına ilişkin belli bir zaman süreci vermezken, bu kaçakçılığın 1991 yılında iki ülke ilişkilerinin düzelmeye başlamasından itibaren artmaya başladığına dikkat çekildi. 
     İki ülke ilişkilerinin düzelmesinin ardından sınır köylerinde ticaretin yanı sıra karşılıklı ziyaretlerin arttığı belirtildi. Çin'in güneyinde kendi bölgesinde evlenmesi zor olan Çinli erkekler eş olarak Vietnamlı kadınları seçerken, Vietnamlı eşler Tayvanlı erkekler ve Vietnam kökenli Amerikalılar arasında da cazip durumda bulunuyor. 
     Yetkililere göre, yalnızca Ho Şi Minh kentinde son birkaç yılda 10 binden fazla Vietnamlı kadın yabancılarla evlenirken, yabancı damatların çoğu Tayvanlı ya da Vietnam kökenli Amerikalılardan oluşuyor. 







</TEXT>
</DOC>
