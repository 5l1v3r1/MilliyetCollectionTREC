<DOC>
<DOCNO> 9946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/yasam/ayas.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Zenginlerin havalı oyuncağı 
</HEADLINE>
<TEXT>

Pilot olma hayallerini model uçak’ kullanarak tatmin edenler yaşadı Artık bu işin bir okulu, ikinci el piyasası, hatta bir de özel havaalanı var... 
     ÖMER ERBİL İstanbul 

     Her zaman pilot olmak isterdiniz ama çeşitli nedenlerle bu amacınıza ulaşamadınız... İçinizde kalmasın... Daha minik’ ölçülerde de olsa bir uçağı yerden kaldırmanın, gökyüzünde dolaştırmanın, sonunda başarılı bir iniş yapmanın da yolu var... Nasıl mı Model uçaklarla... Şimdi bu pahalı sporun hem okulu hem de özel bir havaalanı var. Hatta ikinci el piyasası bile oluşmuş durumda. 
     
     Mustafa Koç da üye 
     Mesut Sübakan’ın işlettiği model uçak otomobil pisti ve uçak okulu’, Gebze Şekerpınar’da 70 dönüm arazi üzerine kurulu... Bugüne kadar 250 mezun veren okulda, ders ücretleri 650 dolardan başlıyor. 20 ders sonrası öğrencilere uçuş sertifikası veriliyor. 
     Sertifikası olmayanlara pistte uçuş izni verilmiyor. İşadamı Mustafa Koç, Mazhar Fuat Özkan Grubu’ndan Fuat Güner, Cuhardaroğlu Şirketler Grubu Genel Koordinatörü Yenal Oktu, Anadolu Grubu Genel Koordinatörü Metin Ecevit gibi birçok tanınmış isim de kulüp üyesi. 
     
     Çok zevkli ama tehlikeli 
     Model uçak ya da otomobile sahip olmak oldukça pahalı. Uçak fiyatları 400 milyondan başlayıp 1 milyara kadar ulaşıyor. Model uçağını yenilemek isteyenler ise eski uçaklarını satışa çıkarıyor. İkinci el, yenisine göre yüzde 40-50 daha ucuz olduğu için rağbet görüyor... 
     Maket uçak ve otomobil tutkusunun hobi olduğunu vurgulayan Sübakan ise şöyle diyor "Oyuncak değil, çünkü tehlike var. 11 bin devirle dönen pervaneye elinizi kaptırabilirsiniz. 150 kilometre süratle giden uçak her zaman tehlikedir. Bu keyifli hobiyi Amerika’da 2 milyon insan yapıyor." 
     
İşte uçak modelleri ve fiyatları Modeller Yenisi İkinci eli milyon lira Uzaktan kumanda Graupner MC10 Uçak 180 110 Uzaktan kumanda Graupner C4 otomobil 100 60 Uçak Kyosho Trainer 40 185 110 Uçak Kyosho Aurum 60 Webra 689 360 Motor Thunder Tiger 42 85 50 Helikopter Hırobo Shuttle 420 250 Otomobil Serpent İmpact 950 570 Otomobil Serpent İmpulse 650 390      
     


 YAŞAM 



















</TEXT>
</DOC>
