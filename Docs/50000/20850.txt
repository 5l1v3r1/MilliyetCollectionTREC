<DOC>
<DOCNO> 20850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/yazar/okur.html </URL>
<DATE> 2001/05/12/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Bu nasıl şeffaflık 
</HEADLINE>
<TEXT>

     Son noktayı Meclis koydu... 
     Buna saygılıyız... 
     Ama yanlışlığı gördüğümüz noktada asla durmayacağımızı da bir kez daha yineleyelim. 
     Bankacılık Yasa tasarısı bize çok şey öğretti. 
     Milletvekilleri telefon üzerine telefon açtı. 
     Hepsinin birleştiği ortak nokta 
     "Bürokrat karar veriyor. Siyasetçi bunu uyguluyor." 
     Ne diyelim 
     Devlet Bakanı Kemal Derviş'le başlayan sürecin Türk siyaset tarihinde geri dönülmez bir yol olduğunu görüyoruz. 
     "Siyasette değişim kaçınılmaz." 
     Önce Seçim Yasası, sonra Siyasi Partiler Kanunu... 
     Türkiye'de yaşayan çoğunluk değişim istiyor. Ama neyi nasıl yapacağını bilmiyor. 
     
Sermaye savaşı yaşanıyor      Sıkıntı buradan kaynaklanıyor. 
     Son iki krize bakarsak 
     Sorunun özünde ciddi bir "sermaye savaşı" yaşanıyor. 
     Servet el değiştiriyor. Sermaye kendini yeniden yapılandırıyor. Globalleşmeyi tercih edenlerle buna karşı duranlar, cephede bibirini gözlüyor. 
     Kısacası Türkiye'nin yeni kadrolarla açılan yeni ufuklara ihtiyacı var. 
     Fakat size küçük bir anekdot aktaralım. Bankacılık Yasa tasarısı, Bütçe Plan'da görüşülüyor. 
     Devlet Bakanı Kemal Derviş komisyonda. Sağında Bankacılık Düzenleme ve Denetleme Kurulu BDDK Başkanı Engin Akçakoca, solunda Hazine Müsteşarı Faik Öztrak, arkasında ise Merkez Bankası, BDDK ve Hazine Müsteşarlığı'ndan katılan ekip oturuyor. 
     Komisyon üyeleri, Esbank, Demirbank ve Yaşarbank borsazedeleri için yapılan yanlışlığın düzeltilmesi talebinde bulunuyorlar. 4389 sayılı Bankalar Kanunu'nun 14'üncü maddesinden kaynaklanan sıkıntının düzetilmesini istiyorlar. Sadece küçük bir değişiklik "bankanın yönetim ve denetiminin elinde hisse senedi bulunan küçük ortaklar haricinde..." 
     
Yapılacak çok şey var      İşte bu değişiklik için bir geçici madde ve kanuna bu cümlenin eklenmesi konusunu Derviş dönüp bürokratlarına soruyor. Ve yanıt 
     "Böyle bir değişikliğe gerek yok efendim " 
     BDDK ve Hazine böyle görüş verince Derviş de "yapılacak bir şey yok" diyor. 
     Yapılacak çok şey var. 
     Bu uygulama Anayasa'nın 46'ncı ve 47'nci maddesine aykırı. 
     Türkiye, hukuk devleti. 
     Herkes gereğinin ne olduğunu biliyor. 
     Ama yaklaşım ve bilgi önemli. 
     Bu noktada ilgili bakanlığa soruyoruz, bürokratlara soruyoruz. 
     "Mevduata getirilen güvencenin kapsamını da tartışmaya açar mısınız " 
     Mevduatlar güvence altında diyorsunuz ya, detayını öğrenmek neden bizim hakkımız olmuyor 
     Şeffaflık önemli 
     Ama çifte standartlı davranmak kötü. 
     
     







Bürokrasi ve yargı 


Atış serbest 


Bence kusur değil 


Meclis TV’de asker sesi 


Ne zaman adam oluruz 


Yol kazası olmasın 


ABD'de surname 


Kriz, zam ve kolejler 


AB şartı WC 


İyi gitmiyor... 


Bu nasıl şeffaflık 


Sigorta güvencesi 


Hesap verme 


300 personelli üst kurula 350 lojman 


Yanlışlık yapılıyor 


Söyleneni yap... Yeter 


</TEXT>
</DOC>
