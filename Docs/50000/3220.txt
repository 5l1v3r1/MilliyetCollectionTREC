<DOC>
<DOCNO> 3220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/yazar/guclu.html </URL>
<DATE> 2001/01/21/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Kütüphane kültürü 
</HEADLINE>
<TEXT>

     İki gün arayla biri Ankara'dan, diğeri İstanbul'dan sitem dolu iki elektronik mesaj geldi. Konu aynı. Ankara'daki Bilkent, İstanbul'daki de İTÜ kütüphanesine alınmadığından yakınıyor. Her ikisi de yüksek lisans öğrencisi. Bilime gönül vermişler. Araştırmak, daha çok araştırmak istiyorlar. Ama kapılar bir bir yüzlerine kapanıyor. Hayal kırıklıkları bu yüzden... 
     Batılı üniversitersitelerin kapıları, sadece kendi öğrencilerine değil, bütün öğrencilere açık. Işıkları da gece yarılarına kadar yanıyor. Bizimkiler ise sanki gelen sayısı artsın diye değil, azalsın diye kural üzerine kural getiriyorlar. Bir dönem de Boğaziçi ile ilgili aynı şikayetler söz konusu idi. 
     Anlaşılan yabancı öğrenciye üç - beş kitap kaptıran her üniversite, geri dönüşü asgariye indirecek tedbirler alma yerine işin kolayına kaçıp hemen yasak getiriyor... 
     Sadece üniversite kütüphaneleri değil, diğer kütüphanelerde de durum farklı değil. Onbinlerce öğrencisi olan üniversitelerin, binlerce öğrencisi olan kolejlerin, milyonlarca nüfusu olan kentlerin kütüphanelerinin ziyaretçi sayısına bakın yeter. Bilimin, araştırmanın, aktif okurluğun neresindeyiz anında görürsünüz... 
     Kabahat gelmeyenlerin mi, yoksa kütüphanecilik zihniyetinde mi Bana kalırsa kabahatin büyüğü, öğretmen ve kütüphanecilerde. Ne hocalar öğrenciyi kütüphaneye yönlendiriyor, ne de kütüphaneciler gelmeyi özendiriyor. Aksine ürkütüyorlar. Ya da üsteki örneklerde olduğu gibi kapıdan çeviriyorlar... 
     Ama hep kötü örnekler yok. İşte ODTÜ'den alkışlanacak bir işbirliği. 
     Projenin adı Bilimsel bilgiye elektronik erişim. Diğer adıyla Türk üniversite kütüphaneleri konsorsiyumu. 
     Daha fazla bilimsel yayına, daha az maliyetle ulaşabilmek amacıyla ODTÜ'nün öncülüğünde oluşturulan üniversitelerarası eletronik konsorsiyum, bugün 36 üniversiteye hizmet veriyor. Öğretim elemanları ve öğrenciler, bu elektronik ağ sayesinde Türkiye'nin neresinde olursa olsunlar, dünyaca ünlü 9 yayınevinin tüm elektronik dergi koleksiyonlarına ve çeşitli veri tabanlarına rahatlıkla erişebiliyorlar. Tabi eğer engellemeleri aşıp kütüphanelere girebilirlerse... 
     Öğretim üyeleri ve öğrenciler, Anadolu Üniversite Kütüphaneleri Konsorsiyumu ANKOS olarak adlandırılan bu oluşumdan, herhangi bir bilgisayardan da sınırsız olarak yararlanabiliyorlar. İşte adresi 
     www.library.metu.edu.tr.ankos 
     Bu arada kütüphanecilere de bir önerim olacak Neden gelmiyorlar diye öğrenciye kızacağınıza, neden getiremiyoruz, nasıl ayaklarını alıştırırız diye bir arayış içine girseniz çok daha mutlu olursunuz. Matematikçiler gibi neden sizler de özendirici kampanyalar düzenlemiyorsunuz Medya sayesinde herkes promosyoncu oldu. Etkili de oluyor. Bir de siz deneseniz .. 
     
     





Bir Çin öyküsü... 


Beyaz memur... 


Sıra İsmet Abi’nin damadına geldi mi 


Hoyratlık, acı ve sevgi üzerine... 


Kramponlu Jön Türk 


Hepimizin romanı 


Kütüphane kültürü 


Bilimsel korku 


Gazeteci-yazar Deniz Alkaya Tibet’in başşehri Hakkari’den bildiriyor 


"İnsan gibi insan"... 


Çöpler köyünden salma... 


Thilda'nın adası 


Sünnetçinin saati 


Vakıfbank'ın gücü emeklilere yetti 


Orman ve Ağaçlar 


Dersaadet hamal bölükleri 


Mesut Bey yetim gibi mi dolaşsın ’ 


</TEXT>
</DOC>
