<DOC>
<DOCNO> 38136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/astro/index.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün size ne getirecek 
</HEADLINE>
<TEXT>

Ay bugün 11.19’a kadar boşlukta kalıyor ve bu saatte Terazi’ye geçecek. Sabah kolay sonuçlanmayan enerjiler var. Eldeki işleri bitirmek çok daha yararlı olacak. Önemli başlangıçlar yapmakta zorlanabiliriz. Bugün ayrıca Merkür’ün zorlayıcı açılar altında olması düşüncelerimizi ortaya koyarken daha fazla mücadele, sertlik ve hatta çatışma olarak yansıyabilir. Terazi burcuna geçecek olan Ay aradığımız huzuru verebilecek gibi gözükmemekte. Kuşkusuz bu durumda Koç’lar ikili ilişkilerinde ortaya çıkabilecek çatışmalara ve ortaklıklara dikkat etmeli, Boğa’lar ellerindeki işlere özen göstererek detaylarda başarılı olabilirler. İkizler bugün daha rahat edecek ve son günlerin gerginliğini üzerinden atabilecek. Yengeç’lerin daha sabırlı olması gerekiyor. Aslan’lara gelince onlar iletişim, hareket getiren konularda çok daha dikkatli olmalılar. Gerginlik yaşayabilirler. Başak’lar kazançlarını korumaya çalışmalı ve harcamalardan uzakta kalmaya bakmalı. Ay bugün Terazi burcunda ve bu burçta ilişkilerde uyumu ve estetik arayışı vurgulamaya çalışıyor. Akşam 22.17 Ay - Neptün rahat açısı sanatsal dürtüleri ortaya çıkarıcı olabilir. Özellikle Terazi Ay’ın enerjisi ile ön plana geliyor. Yeni kişisel atılımlar yapabilir. Akrep için bekleme zamanı. Akrep’ler acele etmemeli. Yay’lar bazı huzursuzluklar yaşasalar bile, iyimserliklerini koruyacaklar. Oğlak’lar duygusal tepkilerinde yanlış anlamalarla karşılaşabilirler. Kova’lar kendilerini yeniliklere açabilir, yabancılarla bir araya gelebilirler. Balık’lar yeterli dikkati göstermezlerse parasal konularda hayal kırıklığı olabilir. Kısaca bugün Merkür’ün huzursuz açıları iletişim, hareket ve düşüncenin ortaya konduğu tüm alanlara yüksek enerjilerle birlikte çatışmaya yatkınlık da getiriyor. 

            Faks 287 74 37 
      







</TEXT>
</DOC>
