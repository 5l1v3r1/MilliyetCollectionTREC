<DOC>
<DOCNO> 28004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/yasam/ayas.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanal dünyanın çocuk’ efendileri 
</HEADLINE>
<TEXT>

Sokaklarda misket oynamak tarihe karıştı... Birbirinden vahşi, kanlı, vurdulu kırdılı, teröristli, askerli bilgisayar oyunları, çocukların yeni tutkusu... 
     GÜLAY FIRAT İstanbul 

     15 yaşındaki Halit Özen ve arkadaşı Tolga, Şirinevler’de bir internet kafede keyifle bağrışıyor Hey En büyük Freeman, yaktım seni Turbo .’ 
     Bilgisayar ekranından klavye ile yönettikleri makineli tüfekleriyle, amansız bir var olma’ çabası veriyorlar... Ne mi yapıyorlar Son dönemin en popüler bilgisayar oyununu, yani Counter Strike Karşı Darbe ’ oynuyorlar. Yaşadıkları mahalle dışına çıkmayan bu gençler, bilgisayar animasyon oyunuyla bilinmez labirentlere dalıyor, önlerine çıkan düşmanları birer birer yok ediyorlar. 
     Counter Strike’, Half Life’, Quake II’ gibi oyunlar, 15 yaş ve üstü çocukların yükselen değerleri halini almış... Bilgisayar animasyon oyunlarını kimi rahatlamak için oynuyor, kimi sıkıcı yaşamını biraz renklendirmek için. 
     
     Terörist ve askerler 
     Oyun öncesi herkes eşini buluyor, rumuzlarıyla çocuklar burada sanal dünyanın bir anlamda efendisi’ oluyor. 
     Counter Strike’, en az iki, en fazla 20 kişiyle oynanıyor. Çocuklar iki ayrı grup oluşturuyor. 
     Eşleşen çocukların, ikisi terörist’, diğer ikisi de asker’ oluyor ve ardından her biri kendi bilgisayarının başına geçip oyuna başlıyor. 
     Ardından, terörist ve askerler karışık bir labirente dolaşmaya başlıyorlar. Karşılaşınca da birbirlerini öldürmeye çalışıyorlar. Teröristler oyunda gizli yerlere bombalar hazırlıyor, oyunun içinde bulunan rehineleri askerlere vermemek için çatışmaya giriyorlar. Askerler ise oyun süresince teröristleri yok etmeye, gizli bombaları etkisiz hale getirmeye ve teröristlerin elindeki rehineleri kurtarmaya çalışıyor. Her düşman öldürüldüğünde para kazanılıyor ve bununla yeni silahlar alınabiliyor. 
     Ve tabii, vurulan oyundan çıkıyor. 
     
     Chat’ten daha zevkli 
     Bu tür oyunların müdavimi olan küçük Halit’e göre, Dövüşmek, kızlarla chat bilgisayar başında internet aracılığı ile sohbet için uğraşmaktan çok daha zevkli’ bir uğraş. 
     Tarcan ise okullar kapandıktan sonra internet kafeye daha fazla zaman ayırdığını söylüyor. 
     Çocuklar ayrıca sanal dünyada dövüşlerini farklı sitelerde de sürdürüyor. www.lagaluga.com’a girenler Dövüş Oyunu’nda karşılarına çıkan boksörü, mouse’a iki tıklayıp fena halde benzetebiliyor ya da www.destroycartoon.com’a girdiklerinde karşılarına çıkan küfürbaz imamın hakkından geliyorlar. 
     



 YAŞAM 

















</TEXT>
</DOC>
