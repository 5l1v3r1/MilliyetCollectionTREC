<DOC>
<DOCNO> 15601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/son/sontur12.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İki kez intihar etti, olmadı 
</HEADLINE>
<TEXT>

     Balıkesir'in Burhaniye İlçesi'nde boğazını keserek intihara teşebbüs eden bir kişi, kaldırıldığı hastanenin 3'ncü katından atlayarak yaşamına son vermek istedi. 
     Alınan bilgiye göre, yakınlarını görmek için bir süre önce İzmir'den Burhaniye'ye geldiği öğrenilen Engin İlhan 24 , ilçe merkezinden geçen E-87 karayolu üzerinde, bıçakla boğazını kesti. 
     Vatandaşların ihbarı üzerine olay yerine gelen 112 Acil Servis ekibince Burhaniye Devlet Hastanesi'ne kaldırılan İlhan, ilk müdahalenin ardından Hariciye Kliniği'ne yatırıldı. 
     Kliniğin penceresini açan ve görevlilerin şaşkın bakışları arasında önce hastanenin, 3 katlı ek binasının çatısına atlayan İlhan, buradan da aşağıya atladı. 
     Acil Servis görevlilerince müdahale yapıldıktan sonra yeniden hastaneye yatırılan Engin İlhan'ın, ayak bileklerinin kırıldığı, durumunun iyi olduğu bildirildi. 
     Bu arada, yakınları, İlhan'ın bir ay önce geçirdiği trafik kazasından sonra bunalıma girdiğini, daha önce de iki kez otomobilin altına atlayarak intihar girişiminde bulunduğunu söylediler. 




</TEXT>
</DOC>
