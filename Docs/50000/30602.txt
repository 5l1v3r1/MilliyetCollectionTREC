<DOC>
<DOCNO> 30602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/siyaset/siy04.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yok mu alan, satıyoruz 
</HEADLINE>
<TEXT>

Türkiye’deki 44 milyon dönüm Hazine arazisi görücüye hazırlanıyor. Yeni yasa kabul edildiği takdirde arazi satışından 120 katrilyon TL. elde edilecek 
     ÖNAY YILMAZ, MEHMET DEMİRKAYA İstanbul 

     Türkiye’de Hazine arazilerinin satışını kolaylaştıracak yasadan herkes bir şeyler bekliyor. Araziler sahiplerini, Hazine gelirini, belediyeler paylarını kaçak yapı sahibini, gecekonducu da tapu alarak büyük bir ranta kavuşmayı... Ancak Cumhurbaşkanı Ahmet Necdet Sezer’e gönderilen yasanın veto edilmesi ya da Anayasa Mahkemesi’ne gönderilerek iptal edilme korkusu tarafları beklentiye itiyor. 
     Türkiye’deki 44 milyon 359 bin 666 dönüm hazine arazisinin satışından toplam 120 katrilyon liralık gelir bekleniyor. Bu paranın, Türkiye’nin iç ve dış borç toplamına yakın bir kaynak olduğu vurgulanıyor. 
     
     Pastanın büyüğü İstanbul’da 
     İstanbul’da yaklaşık 1.5 milyar metrekare Hazine arazisi bulunuyor. Hükümet, İstanbul’daki satışlardan yaklaşık 15 katrilyon lira gelir hedefliyor. 
     Daha yasa çıkmadan geçen ay İstanbul’da yaklaşık 4.5 trilyon liralık 130 bin metrekarelik Hazine arazisi satışı gerçekleştirildi. Kartal’da Taş Ocağı olarak bilinen arazinin satışından yaklaşık 300 trilyon, Etiler Akmerkez’in arkasındaki arazinin satışından da 100 trilyon lira gelir bekleniyor. Tuzla Aydınlı’da ise geniş Hazine arazileri bulunuyor. 
     İstanbul’daki Hazine arazileri 56 bin 373 parselden oluşuyor. Maltepe, yaklaşık 700 milyon metrekareyle en çok Hazine arazisine sahip ilçe olarak birinci sırada bulunurken, Gaziosmanpaşa 162 milyon metrekareyle ikinci, Ümraniye 155 milyon metrekareyle üçüncü, Beykoz da 154 milyon metrekareyle dördüncü sırada. 
     
Yasa için ne dediler      Ali Müfit Gürtuna İstanbul Büyükşehir Belediye Başkanı Bu satışlarla şehirler yeşil alansız bırakılmasın. K ğıt üzerinde boş gözüken pek çok Hazine arazisi işgal edilmiş. Biz, Elde ne varsa satalım’ı desteklemiyoruz. 
     Sinan Gedik Maltepe Belediye Başkanı Yasayla Hazine arazilerinin mülkiyet sorunu çözülecek. Bölgelerin planları yapılarak, maksadına uygun şekilde kullanıma açılacak. 
     Oktay Ekinci TMMOB Mimarlar Odası Başkanı Bu, plansız, yasadışı kentleşmenin, üretime değil, arazi rantına dönük ekonominin teşvikidir spekülatif kazanç sağlamaktır ulusun ortak malvarlığını korumayan ve işgalcilere hediye eden yönetimin emanete ihanetidir. 
     Ahmet Turgut Şehir Plancıları Odası İstanbul Şube Başkanı Kaçak yapılmış binayı aklamadan kimse bu arazileri almaz. Bunu akladığınızda da şehirler kaosa dönüşür. Devlet paraya ihtiyaç duyduğu için değil, kamburdan kurtulmak için satmak gerekir. Ancak bu haliyle satış hırsıza ödüldür. İşgalci olmayana haksızlıktır. 
     



 SİYASET 



cihattan ibaretti 










</TEXT>
</DOC>
