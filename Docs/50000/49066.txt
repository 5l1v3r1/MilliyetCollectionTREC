<DOC>
<DOCNO> 49066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/yasam/yas04.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Havaya takıldı 
</HEADLINE>
<TEXT>

Türk Boğazları’ndan tarihi önlemlerle geçecek Varyag, hava şartlarının düzelmesini bekliyor 
     MUSTAFA BAKACAK İstanbul 

     Türk Boğazları'ndan geçişi için tüm teknik şartların yerine getirildiği yüzer kütle Varyag, şimdi de hava muhalefetine takıldı. 
     Geçiş organizasyonundan sorumlu Denizcilik Müsteşarlığı İstanbul Bölge Müdürlüğü, Meteoroloji Genel Müdürlüğü'nden Boğazlardaki akıntı, rüzg r ve görüş mesafesine ilişkin günlük ve üç günlük tahmin raporları alarak Varyag için uygun günü belirlemeye çalışıyor. Havanın uygun olması durumunda, geçen hafta fırtına nedeniyle yarım kalan son prova tamamlanacak ve ardından tarihi geçiş gerçekleşecek. 
     Uçak gemisi olarak tasarlanan ancak üzerinde hiçbir donanımı olmadığı için yüzer kütle olarak adlandırılan Varyag'ın geçişinde riskin en aza indirilmesi amacıyla Türk Boğazları'nda görülmemiş güvenlik önlemleri alınacak. 
     
Varyag’ı ordu geçirecek      Geçiş operasyonunda, altısı aktif, beşi refakatçi 11 römorkör, üç cankurtaran, üç acil müdahale ve iki zodyak botuyla 80 kişilik acil müdahale ve kurtarma ekibi hazır bulunacak. Operasyonda, kılavuz kaptanlar dahil 250 kişi görev alacak. Yetkililer geçiş sırasında en çok, değişken akıntı ve girdapların bulunduğu, Kandilli açıklarında boğazın en dar noktası olan 700 metrelik dönüş ile Yeniköy'de yapılması gereken 80 derecelik rota değişikliğinden korkuyor. 
     



 YAŞAM 





















</TEXT>
</DOC>
