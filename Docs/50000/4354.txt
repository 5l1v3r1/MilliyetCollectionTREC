<DOC>
<DOCNO> 4354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/son/sondun14.html </URL>
<DATE> 2001/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan'dan uluslararası yardım çağrısı 
</HEADLINE>
<TEXT>

     Son 50 yılın en büyük depremiyle sarsılan Hindistan'da Gucarat eyaleti, acil gıda, ilaç ile göçük altındakilerin çıkarılması için uzman ve teçhizat isteyen uluslararası yardım çağrısında bulundu. 
     Gucarat eyalet hükümetinin açıklamasında, acilen uydu telefonu, el feneri, mum, fener, çadır, yatak, battaniye ve ambulans gibi araçlara ihtiyaç olduğu duyuruldu. 
     Gucarat'taki kurtarma çalışmalarına katılmak üzere şu ana kadar Türkiye, İsviçre, İngiltere ve Rusya'dan 400 civarında uzmanın geldiği belirtildi. 
     Bu arada, ayalet İçişleri Bakanı Haren Pandya, yardım çalışmalarında önceliğin çöken binalar altında sıkıştığı sanılan insanların kurtarılmasında olduğunu açıkladı. Pandya, depremden 40 saat sonra bu sabah enkaz altından 2 kişinin sağ kurtarıldığını hatırlattı. Hindistan'ın batısındaki Gucarat eyaletinde Cuma sabahı, yerel makamlara göre 6.9, Amerikan Jeolojik İnceleme Merkezi'ne göre 7.9 büyüklüğünde meydana gelen depremde ölenlerin sayısının 20 bini aşmasından korkuluyor. 




</TEXT>
</DOC>
