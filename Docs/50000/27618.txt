<DOC>
<DOCNO> 27618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/spor/spo01.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fazlı’dan tehdit 
</HEADLINE>
<TEXT>

Beşiktaşlı futbolcu menajer Sinan Engin’den 400 bin dolar olan alacağının 10 gün içinde verilmesini istedi, aksi takdirde federasyona başvuracağını söyledi 
     KARTAL YİĞİT 

     BEŞİKTAŞ Teknik Direktörü Christoph Daum’un yeni sezonda takımda görmek istemediği Fazlı, dün sabah menajeri Serdar Berkin ile tesislere giderek Menajer Sinan Engin ile bir görüşme yaptı. Yaklaşık 1,5 saat süren görüşmede Fazlı, "Alacağım olan 400 bin doların verilmesini istiyorum. Verilmezse sizin istediğiniz kulübe gitmeyeceğim. Çünkü sözleşmem sürüyor" ifadelerini kullandı. 
     SİNAN Engin de Fazlı’ya kendisini, Trabzonsporlu Tamer’in takasında kullanmayı planladıklarını söyledi. Fazlı’nın menajeri Serdar Berkin ise yaptığı açıklamada "Şartlarımız belli. Alacaklarımızın verilmesi için on gün süre tanıdık. Fazlı’yı birçok kulüp istiyor. Paramız verilmezse Futbol Federasyonu’na şikayet edeceğiz. Bu durumda bonservisi bedelsiz alabiliriz" dedi. 
     
Mijatoviç ısrarı      BEŞİKTAŞ Teknik Direktörü Christoph Daum’un, Nouma’nın yönetim tarafından satılma isteğine karşılık, daha önce görüştüğü Mijatoviç ve Akboprie konusundaki ısrarını sürdürdüğü öğrenildi. Alman hocanın yöneticilere "Forvete bu iki futbolcudan birini almalıyız. Bize çok yararlı olacaklar. Şartları zorlamalıyız" dediği belirtildi. 
     
BAYA 7 numara      BEŞİKTAŞ, daha önce prensip anlaşması yaptığı Zoubair Baya ile resmi sözleşme imzaladı. Eşi ile birlikte Tunus’tan dün öğle saatlerinde İstanbul’a gelen Baya, iki yıllık sözleşmeye 1 milyon 400 bin mark karşılığı imza attı. Baya, "Türkiye’nin müslüman bir ülke olması benim bu transfere sıcak bakmama neden oldu. Beşiktaş’ta güzel günler geçirmeyi bekliyorum" dedi. Yönetici İbrahim Altınsay da Baya’nın 7 numaralı formayı giyeceğini belirterek, "Ahmet Dursun da Mehmet’in 10 numaralı formasını giymeyi istedi. Biz de kabul ettik"" dedi. 
     



 SPOR 


























</TEXT>
</DOC>
