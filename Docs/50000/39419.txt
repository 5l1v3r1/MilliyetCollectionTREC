<DOC>
<DOCNO> 39419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/son/sontur04.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Komşusuyla tartışırken kazayla öz kızını vurdu... 
</HEADLINE>
<TEXT>

     Güngören'de bir kişi komşusuyla tartışırken silahının ateş alması sonucu, tartışmayı engellemeye çalışan kızının yaralanmasına neden oldu. 
     Akıncılar Mahallesi Bayatlı Sokak 57 numarada meydana gelen olayda, daha önce aralarında tartışma yaşandığı bildirilen Şükran Tokdemir ile komşusu Mehmet Akçakoca, gece geç saatlerde henüz belirlenemeyen bir nedenle tekrar tartıştı. 
     Tartışma sırasında tabancasını çeken Akçakoca, Tokdemir'in üzerine yürüdü. Bu sırada Akçakoca'nın silahının ateş alması sonucu, tartışmayı engellemeye çalışan ve araya giren Akçakoca'nın kızı Neşe Akçakoca yaralandı. 
     Ensesine isabet eden kurşunla ağır yaralanan Akçakoca, kaldırıldığı İÜ İstanbul Tıp Fakültesi Hastanesi'nde tedavi altına alındı. 
     Akçakoca'nın sağlık durumunun ciddiyetini koruduğu belirtildi. 
     
     







</TEXT>
</DOC>
