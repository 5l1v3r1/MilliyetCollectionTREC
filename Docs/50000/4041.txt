<DOC>
<DOCNO> 4041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/yazar/heper.html </URL>
<DATE> 2001/01/26/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Terör ve idam 
</HEADLINE>
<TEXT>

     Terör ülkenin kıymetli evlatlarını vurdu, vuruyor. 
     Türk halkı acıyı yıllar boyu yüreğinde hissetti. 
     Son kurban Diyarbakır Emniyet Müdürü Gaffar Okkan ve beş çalışma arkadaşı oldu. 
     Bu cinayet iki soruyu gündeme getiriyor. 
     Terörün hedefindekileri devlet neden koruyamıyor 
     İdam cezası kaldırılacaksa, suikastlar için bu ceza kalmalı mı 
     
     Bizde halkla bütünleşmiş kamu görevlisi sayısı pek fazla değildir. 
     Genellikle vatandaş resmi dairelerden ve resmi makamlardan, o makamın sahiplerinden çekinir, ürker. Diyarbakır gibi bir ilimizde, bir polis şefinin bu derece sevilmesi tüm resmi makamlara örnek olacak bir başarının göstergesidir. 
     Buna rağmen sonuç acıdır Türkiye, nefret yerine sevgiyi hakim kılan bu başarılı yöneticisini terörden koruyamamıştır. 
     Ama bu katliam halkın sulh ve sükun istediğini de ortaya koymuş, terörün bu kaynaşmadan, halkın huzurundan rahatsızlık duyduğunu da göstermiştir. 
     
     İnsan hayatı kutsaldır. 
     Avrupa idam cezasını kaldırdı. 
     Ölüm cezası, telafisi imkansız sonucu nedeniyle de savunulamaz. 
     Oysa ABD'de önceki gün de bir ölüm cezası infaz edildi. 
     Türkiye'de idam cezası var ama uzun süredir uygulanmıyor. 
     AB'nin de bu konuda baskısı var 
     Ankara'da da en azından kafalarda idam cezasını kaldırma hazırlığı olduğu görülüyor. 
     Kişisel olarak biz de idamın kaldırılmasından yanayız. 
     Ama gelin Diyarbakır'daki katliam karşısında vatandaşa "bu katillere de idam yok" görüşünü açıklayın, izah edin, ikna edin. Kolay mı Mümkün mü 
     Genç yaşta hayatlarını kaybeden, halkın sevgisini kazanmış şehitlerimize rahmet diliyorum. 
     
Dış politika bir öyle bir böyle      Türkiye'nin dış politikasının bir görünen yüzü var, bir de görünmeyen. 
     En sıcak işbirliği ABD ile yürütülüyor. 
     AB'ye karşı avukatlığımızı bile Washington yapıyor. Ama yeni Başkan'ın Saddam'ı yok etmeye yönelik politikasının aleniyete döküldüğü bugünlerde Ankara Bağdat'a büyükelçi yollanacağını açıklıyor. 
     AB ile buzları eritmek istiyoruz ama Avrupa gücüne giden yolda karar mekanizmalarında yer alma isteğimizi müzakerelerle kabul ettirme gücünü gösteremiyoruz, veto tehdidinde bulunuyoruz. Bu hareket bir bakıma Avrupa'nın, Washington'dan kopma amacını ortaya koyduğu halde ABD bile vetoyu yanlış buluyor. 
     Dışişlerimiz "İlişkilerimiz çok iyi gidiyor" derken dost Papandreu Ermeni soykırımı iddiaları gibi, Kıbrıs Rumlarının da Türklerin soykırımına uğradığını ileri sürüp, aleyhimize harekete geçiyor. 
     Kardeşlik politikası uyguladığımız Azerbaycan'ın Başkan'ı Aliyev'in Paris'te lehimize iki cümle bile sarf etmediğini izliyoruz. 
     Çeçenistan'ın Ruslar tarafından öldürülen lideri Cahar Dudayev'in 14 yaşındaki oğlu Begi önceki gün bir uçakla Esenboğa'ya geliyor. Türkiye'ye sokmuyoruz ve onu geldiği uçakla Bakü'ye geri yolluyoruz. 
     Anlayan beri gelsin. 
     
     





Hizbul - vahşet 


Akdeniz'de gemi 


İhmal ve istihbarat 


Allah Alican’ı korudu 


Davos 2001'in gündemi Zenginle yoksul... 


"Dağ"a kıydılar 


Bir, iki, üç pusu... 


Kıbrıs'ta çıkmazdan kurtulmak 


Tatilde ödev 


Postmodern 


Terör ve idam 


Tepkilere dikkat... 


Kim bu uyanık 


Komik olmayalım 


Suikast timi 


Saat neden şimdi çaldı 


Davos'ta sıkıyönetim 


Acaba şaka mı 


Rami esnafı "parayla mal alamıyor" 


Biliyor musunuz Alcatel Başkanı, Türk 


</TEXT>
</DOC>
