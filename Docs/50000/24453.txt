<DOC>
<DOCNO> 24453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/yazar/cankat.html </URL>
<DATE> 2001/06/01/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
İki kadeh içince... 
</HEADLINE>
<TEXT>

     Kurt, bakmış ağacın altında bir tavşan kaçmadan yakalayayım diye fırlamış, ama tavşan oralı bile değil. Sırtını ağaca yaslamış, peynir, domates, rakı... demleniyor. 
     Hayrola, sen eskiden kurt gördü mü kaçardın... 
     Ne korkacağım ya ne yaparsın yani 
     Ooo, böyle kabadayılık yaptığına göre işler iyi herhalde... 
     İyi Öğlene kadar çalışıyorum. Ondan sonra -bu ağacın altını buldum- demleniyorum. İki tek atıp rahatlıyorum. Daha sonra da gidip aslana iki tane çakıyorum. Rahatlamış halde vurup kafayı uyuyorum. 
     Nee Aslana mı dedin Delirdin mi sen 
     Ne delirmesi yahu, aslan dediğin de kim 
     Kurt, afallamış bir vaziyette, tilkinin yanına koşmuş. Durum böyle böyle, demiş. Tavşan "Aslan’a iki tane çakmadan yatağa girmem" diyor. 
     İnanmamış tilki tabii. O da tavşanın yanına koşmuş. Tavşan tilkiyi de hiç sallamamış 
     Kafam iyi, demiş. Şimdi gidip aslana bir sağ bir sol çakarım, vurur kafayı yatarım. 
     Yağcılık fırsatı doğdu ya, tilki soluğu aslanın yanında almış. 
     Aslan Hazretleri, demiş, tavşan sizin için neler diyor neler 
     İnanamamış aslan. Bir de kendi kulağımla işiteyim diye davranmış. 
     Bakmış tavşan hakikaten ağacın altına tezg hını kurmuş, içkisini içiyor. 
     Evet tavşan, demiş ormanlar kralı anlat bakalım 
     Aman efendim, sayenizde karnımız tok, sırtımız pek. Öğlene kadar işimi bitiriyorum. Sonra bu ağacın dibine oturup karnımı doyuruyorum. Bir iki kadeh de atıyorum, sayenizde... 
     Eee, ondan sonra 
     Vallahi ondan sonra ne dediğimi bilmiyorum, abuk sabuk konuşuyorum... 
     Hayır, La Fontaine masalı değil bu. Ankara’da "Sivil-Jandarma çekişmesinde son durum nedir " diye sorunca, size anlatılan fıkra. 
     
İstanbul-İzdenbol      İstanbul adının Yunanca "şehire" manasına "Eis ten polisöten geldiği söylenir. Gözlüklü Martı soruyor Eski İstanbul gitti, sadece izi kaldı. Adına "İzdenbol" diyebiliriz artık. Türk Dil Kurumu’ndan kırk kişi oturmuş, "En güzel Türkçe, İstanbul Türkçesi’dir" buyurmuş. İzdenbol Türkçesi nasıl olur acaba 
     
Gına geldi artık      Laila’nın açılışı muhteşem oldu... Efsane geri döndü... 
     Aman Allah bağışlasın Gazetelerde yine mankenler neyle geçindiği belirsiz sosyete gülleri üç günlük sakallı, siyah ceket, beyaz gömlekli zengin çocukları yine derin göğüs dekoltesiyle bütün bakışları üstünde toplayanlar yine Cherokee cipler yine kameralardan kaçmalar yine kim kiminle çıkmalar... Ööğ geldi artık 
     Paris-Match’ın arka sayfasında bile daha bir şıklık, bir orijinallik vardır ne bileyim ben... Ne kadar azıyla yetinir olduk. Her şeyi ne kadar seviyesizleştiriyoruz... İstanbul sosyetesi, nereye saklandınız Niye meydanı bunlara bıraktınız 
     
Diplomasi Muhabirleri      Gazeteciler, haber kaynaklarıyla ara sıra bir araya gelir, sohbet edip eğlenir ve "yazılmamak kaydıyla" üç satır laf ederler. Böylece karşılıklı güven oluştuğunu söylerler. 
     Diplomasi Muhabirleri Derneği Ankara’da görev yapan büyükelçiler ve elçilik görevlileriyle bir araya gelmek için böyle bir piknik düzenledi. Davet büyük ilgi gördü. Gel gör ki, küçük çaplı bir "diplomatik skandal" keyiflerini kaçıracaktı. 
     Arap ülkelerinin büyükelçileri, karşılarında İsrail elçisini görünce mosmor oldular. Dernek yöneticilerine "Ya o ya biz" diye rest çektiler. Bizim İsrail’le diplomatik ilişkimiz yok. "Olur mu, dedi gazeteciler, bir misafire Sen git’ denilir mi İdare edin " Zinhar, n’hayır. Filistinli diplomat bile, ırktaşlarını ikna edemedi. 
     Sonunda İsrail elçisi kaldı, Araplar gitti. 
     Diplomasi muhabirleri "Arap elçileri diplomatik ilişkiyle insan ilişkinin farkını bilmiyor" dediler. 
     İnsan açıdan evet, ama o diplomatlar da ülkelerini temsil ediyorlar. Ben de içinden çıkamadım bu işin 
     
     







Üniversite... 


Sessiz piyano 


Ders olsun diye... 


İki kadeh içince... 


Siyasetçiler hiç mi ders almayacak .. 


Konuştukça batmak 


Ecevit sözü 


Bir güvenlik konusu daha... 


Bu uyarı önemli 


Haydi Daum saç testine 


50 yıllık kalem 


Efsane döndü 


Derviş'i kaçırtmak, Derviş'e mi yarar 


Bu geçiş dönemidir 


Eski Gümüşhane, yenisinden güzel 


Yeni belgeler aynı hikayeler 


</TEXT>
</DOC>
