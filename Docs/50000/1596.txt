<DOC>
<DOCNO> 1596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/guncel/gun02.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bana da saldıracaklardı’ 
</HEADLINE>
<TEXT>

Diyanet İşleri Başkanı Yılmaz "IBDA - C 2 - 3 yıl önce bana da saldırı planlamıştı ama yapamadan yakalandılar" dedi 
     EZELHAN ÜSTÜNKAYA Ankara 

     Diyanet İşleri Başkanı Mehmet Nuri Yılmaz, Marmara Üniversitesi İlahiyat Fakültesi Dekanı Prof. Dr. Zekeriya Beyaz'a yönelik saldırıya "Terörün Müslümanı gavuru olmaz, terör terördür" diye tepki gösterdi. 
     Saldırının ardından Beyaz'ı telefonla aradığını, yoğun bakımda olduğu için konuşamadığını belirten Yılmaz, "geçmiş olsun" telgrafı çektiğini söyledi. Yılmaz, saldırıyı gerçekleştiren öğrencinin IBDA - C işareti yapmasıyla ilgili olarak da "IBDA - C, iki üç yıl önce bana da saldırı planlamıştı ama yapamadan yakalandılar" dedi. 
     Saldırının üniversitede gerçekleşmesinin "üzüntü verici" olduğunu vurgulayan Yılmaz, "İslami terör" diye bir kavram olamayacağını da ifade ederek, "İslami terör olmaz. İslam barış dini, teröre, saldırganlığa şidette karşı olan din. Birbiriyle bağdaştırmak mümkün değil. Adamın hayatına din adına kastedeceksiniz. Bu nerede var " diye konuştu. 
     


 GÜNCEL 
















</TEXT>
</DOC>
