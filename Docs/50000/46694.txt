<DOC>
<DOCNO> 46694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/son/sonspo06.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Albayrak "Taraftarlarımız bizi Nantes maçında yalnız bırakmasın" 
</HEADLINE>
<TEXT>

     Galatasaray Kulübü Futbol Şubesi Üyesi Abdurrahim Albayrak, Göztepe'nin güçlü bir ekip olduğunu bildiklerini ve maça hızlı başlayarak galip geldiklerini söyledi. 
     Lige verilen arayı son derece iyi değerlendirdiklerini belirten Abdurrahim Albayrak, teknik direktör Mircea Lucescu'nun Göztepe takımının yaptığı son maçları saatlerce izlediğini ve son derece iyi bir taktikle karşılarına çıktığını belirterek, ''Hocamız çok not tuttu. Son akşam da futbolculara bu maçın önemli olduğunu ve hızlı başlamaları gerektiğini söyledi. İstediğimiz gibi de oldu ve 4-1 kazandık'' diye konuştu. 
     Albayrak, Avrupa Şampiyonlar Ligi D Grubu'nda Fransız FC Nantes takımıyla yapacakları maçta taraftarların kendilerini yalnız bırakmamasını istedi. 
     Yarından itibaren FC Nantes maçı için kampa gireceklerini ifade eden Albayrak, ''Bize gerekli olan 3 puan ve onu da alacağımızdan eminiz. İyi futbol oynuyoruz. Takımın havası iyi. Ama ne olur taraftarımız bizi Nantes karşısında yalnız bırakmasın'' dedi. 
     Albayrak ayrıca, Göztepe maçında Ersen Martin ile Emre arasında maç içinde ve sonrasında yaşanan gerginlikle ilgili olarak da, ''Bu tip olayların olmaması gerekiyor. Bir Galatasaraylı'ya hiç bir zaman yakışmaz. Kendisiyle de konuşacağım. Emre de son derece efendi biri. 
     Bu olanları anlamış değilim'' diye konuştu. 
     






</TEXT>
</DOC>
