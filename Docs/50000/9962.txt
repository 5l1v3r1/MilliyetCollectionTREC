<DOC>
<DOCNO> 9962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/yazar/elekdag.html </URL>
<DATE> 2001/03/04/ </DATE>
<TIME>  </TIME>
<AUTHOR> Şükrü ELEKDAĞ  </AUTHOR>
<HEADLINE>
AB treni kaçıyor mu 
</HEADLINE>
<TEXT>

     Devletin zirvesindeki kavga ve ağır ekonomik bunalım, Türkiye'nin AB'ye katılım sürecinde kilit belge niteliğini taşıyacak olan Ulusal Program'la UP ilgili gelişmelerin gözden kaçmasına neden oldu. 
     Oysa, geçen hafta Milli Güvenlik Kurulu'nda MGK bu konuda cereyan eden görüşmelerde, asker kanadı ile MHP'nin görüşleri ağır bastı ve Kopenhag Kriterleri'ne uyum hususunda ortak bir siyasi irade oluşturulamadı. Bu nedenle, Kurul'dan, Türkiye'nin kriterlere ilişkin taahhütlerini yerine getirmeyecek olmasını, muğlak ve diplomatik ifadelerle kamufle etmeye çalışan bir UP metninin çıktığı anlaşılıyor. 
     Bu gelişme, muhakkak ki, Avrupa'daki Türkiye karşıtı çevrelerin eline yeni bir koz verecek ve ülkemizi AB'den dışlama kampanyasının kuvvetlenmesine yol açacak. Bir başka sakınca da, 2002'de AB ülkelerinde yapılacak seçimler sonucunda ülkemizin AB'ye katılmasına karşı çıkan Hıristiyan Demokrat partilerin iktidara gelmesi olasılığından kaynaklanıyor. 
     Dışişleri Bakanı İsmail cem, bu olumsuz etkileri önlemek amacıyla, AB'nin genişlemeden sorumlu yetkilisi Verheugen ile görüşmesinde, Türkiye'nin UP'sinin hükümet içindeki çelişkili görüşleri bağdaştıran bir uzlaşı ürünü olduğunu, bu nedenle bazı eksiklerinin olmasının önlenemediğini, ancak bunun ülkemizin 2002'de AB ile tam üyelik müzakerelerine oturmasını engellememesi gerektiğini, zira müzakerelerin 2003 veya 2004'e sarkması halinde Türkiye'nin Avrupa'daki seçimler dolayısıyla çok ciddi sorunlarla karşılaşacağını belirtmiş. 
     Esasında, üstünde ateşli tartışmalar cereyan eden bu kriterler, Katılım Ortaklığı Belgesi'nde yer alan şekliyle Türkiye'nin üniter devlet yapısı ve yurttaşlık kavramı açısından tehlikeli durumlar yaratmadığı gibi, "Kürtçe" veya "Kürt kimliği" gibi bazı çevreleri rahatsız edici kavramlara da yer vermiyor. 
     Bu bağlamda, AB'nin Türkiye'den kısa bir yıl ve orta vadede üç yıl bekledikleri şunlar 
     İfade özgürlüğünün sağlanması, adalet sisteminin uluslararası stardartlara uygun hale getirilmesi, ölüm cezasının kaldırılması, MGK'nın danışma organı haline dönüştürülmesi, farklı kökenden Türk vatandaşlarının kendi anadillerini TV ve radyo yayınlarında kullanmalarını engelleyen yasaların iptali, kültürel farklılık ve anadilde eğitim hakkının tanınması ve Güneydoğu'da olağanüstü halin kaldırılması. 
     Görüleceği üzere, bunlar, esasen Türkiye'nin bir demokrasi ve hukuk devleti olarak vatandaşlarına sağlaması gereken temel hak ve özgürlükler... 
     Bu bakımdan, Cem'in AB'ye vermesi gereken mesaj şu 
     Bugünün iç politik ortamı elimizi ayağımızı bağlıyor. Ama, gün ola harman ola... Yarın Türkiye'nin başına Kopenhag Kriterleri'ni uygulayacak bir hükümet gelebilir. Bu nedenle ilişkileri "rölantiye" almayın ve özellikle Avrupa'da olumsuz siyasi koşullar oluşmadan Türkiye ile tam üyelik müzakerelerini başlatın... Bakalım, AB Türkiye'ye karşı iyi niyet ve sağduyu ile hareket edebilecek mi 
     
     





Temizel şoku 


Derviş ve Temizel 


Bizim gözümüz de Derviş’in üzerinde 


Temizel'in istifası ve bindiği dalı kesmek... 


Simülasyon 


AB treni kaçıyor mu 


Dervişmen 


Temizel'i beklerken... 


Vefa ve nankör 


Temizel'i kaçırdılar 


Derviş'in bayramı 


Bayram hazırlığı 


</TEXT>
</DOC>
