<DOC>
<DOCNO> 37558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/yasam/yas06a.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tıkalı kalp damarı tek hapla açılacak 
</HEADLINE>
<TEXT>

Aspirin ile birlikte her gün alınacak yeni bir ilaç, kalp krizi riskini yüzde 80 azaltırken, tıkalı damarları bile açacak maharette 
     DIŞ HABERLER SERVİSİ 

     İngiliz ve Kanadalı bilim adamlarının ortaklaşa çalışması sonucu kanın pıhtılaşmasını önleyecek Clopidogrel’ adı verilen yeni bir ilaç geliştirildi. 
     Ünlü tıp dergileri Lancet’ ve England Journal of Medicine’da aynı anda yayınlanan bildiriye göre, aspirin ile birlikte alınan ilaç damarları tıkanan hastalarda bile kalp krizi riskini yüzde 75 ila 80 oranında azaltıyor. Yeni ilaç aspirinden sonra, kalp krizini önlemede ikinci bir devrim olarak niteleniyor. 
     28 ülkede 12 bin 500 kişi üzerinde yapılan denemeler sonucu Plavix’ ticari adıyla piyasaya sürülen ilacın günlük dozu 1 sterline yaklaşık 2 milyon lira mal olacak ve aspirin ile birlikte her gün kullanılacak. 
     Kanada’daki McMaster Üniversitesi ile İngiliz Royal Brompton Hastanesi bilim adamlarının çalışmaları, ilacın yaklaşık bir ayda maksimum etki seviyesine çıktığını ortaya koydu. Bu noktadan sonra ilaç damarlarda pıhtılaşmayı önleyerek, hem daha önce kriz geçirmiş hem de kalp damarları ileri derecede tıkalı hastalarda pıhtı ile tamamen tıkanma riskini büyük ölçüde azaltıyor. 
     Doktorlar yeni ilaç sayesinde ölümden kurtarılan hastanın daha sonra gereğine göre diğer ilaçlarla tedavi edilebileceği gibi, balon anjiyoplastisi veya by - pass ile cerrahi müdahalede bulunulabileceğini belirtiyor. 
     



 YAŞAM 






















</TEXT>
</DOC>
