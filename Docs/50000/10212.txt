<DOC>
<DOCNO> 10212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/yazar/theper.html </URL>
<DATE> 2001/03/06/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
TL’ye geçemezsiniz 
</HEADLINE>
<TEXT>

Benim kira bedelim döviz kuru üzerinden, ancak biliyorsunuz şimdi döviz yükseldi yani benim kira bedelim gücümün üstüne çıktı, bunu TL ölçüsüne çevirebilir miyim 
R. T. - İstanbul 

     Önce bir kural. Kira sözleşmesinde kira bedeli hangi değer üzerinden yapıldı ise o hali ile devam eder. Ancak iki taraf anlaşır da bu şartı değiştirirse bir diyecek yok veya kiralayan kira tespiti davası açarsa mahkeme bunu TL olarak tespit eder. Bunun dışında döviz değer kazandı diye kira bedeli bir başka değer üzerinde ödenmez. 
     İkinci kural, biliyorsunuz toplumun gerçeklerine hiç ama hiç uymayan bir Kira Yasası değişikliği yapıldı ve kira artırımları bu yıl 10 ile sınırlandırıldı. Bu yasada bir hüküm var, döviz ile kiralanan yerler için artırım yapılmaz, sabit kalır. Dolayısı ile kira bedeli bu yıl sizin için sabit. 
     Üçüncü kural. Kira bedeli ihtilaflarında dövizin TL’ye çevrilmesi gerekiyorsa, hesaplama Merkez Bankası efektif satış kuru üzerinden hesaplanır. 
     Size son kuralı yazayım. Döviz değer kazandığı için kendiliğinizden kirada indirim yapmayın. Böyle bir indirim ancak mahkeme kararı ile olursa tatbik edilebilir, aksi halde kendiliğinizden yapacağınız bir indirim tahliyenize neden olur. 
     Siz kira ilişkisi nedeni ile mağdur oldunuz bu tamam peki ya bu nedenle iflasın eşiğine gelenler, ama şimdilik sesi duyulmayanlar. Onlar da yarın. 
     
     





Kişi ve sistem 


Oya Ünlü'nün yaklaşımı 


Sahte imza 


Cimbom'dan Türkiye'ye bayram hediyesi 


Dam Dersleri 


Kurban eziyeti 1 


Ekonomide 12 Mart beklentisi 


İstanbul prizması 


Son kurbanımız 


TL’ye geçemezsiniz 


Borda "kuru gürültü" 


</TEXT>
</DOC>
