<DOC>
<DOCNO> 39518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/yazar/guclu.html </URL>
<DATE> 2001/08/29/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Paran yoksa hemşire varsa doktorsun 
</HEADLINE>
<TEXT>

     ÖSS sonuçları eğitimde fırsat eşitliğinin tamamen ortadan kalktığını gözler önüne serdi. Eğer paran yoksa ancak Adalet Yüksek Okulu'na girip mübaşir olabilirsin ama 5 - 6 bin doları bastırdın mı avukat, hakim olman işten bile değil. Yine aynı şekilde aynı puanı alan iki kişiden biri ancak hemşire ya da teknikerlikle yetinirken, diğeri rahatlıkla doktor ya da genetik mühendisi olabiliyor... 
     Dolara endeksli eğitimde ısrar eden özel üniversitelerin kontenjanlarının önemli bir bölümü bu yıl boş kaldı. Bu yüzden puanlara bakılmaksızın başvuranların hemen hepsini aldılar. Durum böyle olunca da devlet üniversitesinde hemşireliğe giremeyen bir öğrenci özel üniversitelerde tıp fakültesini rahatlıkla kazandı. İşte örnekleri 
     Marmara Üniversitesi Ebelik Bölümü puanı 157. 
     Maltepe Üniversitesi Tıp Fakültesi onun da puanı 157. 
     Marmara Ünivesitesi Tıp Fakültesi'nin puanı ise 214. 
     Cebinizde dolarlarınız var ve doktor değil mühendis olmak istiyorsunuz. Hem de şöyle en çok tercih edilenlerden biri. Onun da kolayı var. İşte size çok çarpıcı iki örnek daha. Öyle KKTC ya da Türk cumhuriyetleri gibi uzağa gitmenize de gerek yok. Örneğin Bilgisayar Mühendisliği'ni ele alalım. İşte puanlar 
     Boğaziçi Üniversitesi 224 
     İTÜ 221 
     Marmara 218 
     Şimdi bir de özellere bakalım 
     Kültür Üniversitesi Kontenjanını dolduramamış, 120 puanlı öğrenci de yazsa girebilecekti. Bahçeşehir, Doğuş ve Atılım üniversiteleri için de durum aynı. 
     Haliç Üniversitesi 134 
     Tıp ve mühendislik size ağır geliyor ve sosyal ağırlıklı fiyakalı bir mesleğim olsun diyorsanız Uluslararası İlişkiler bölümü tam size göre. İşte puanlar 
     Ankara 189 
     Ege 183 
     Özel üniversitelere gelince çoğu bu bölümde kontenjanını dolduramadı, yani 120 puanı olan herkes girebilirdi. 
     Mühendislik, doktorluk, öğretmenlik gibi kamuyu ilgilendiren önemli bölümlerden biri de hukuk fakültesi. Çok iyi öğrencilerin alınması gerekiyor. Devletlerde çıta bir hayli yüksek 
     Galatasaray Hukuk 196 
     Ankara Hukuk 186 
     İstanbul Hukuk 181 
     Marmara Hukuk 179 
     İzmir Hukuk 182 
     Eskişehir Hukuk 180 
     Diyarbakır Hukuk 175 
     Şimdi bir de özel üniversitelere bakalım 
     Bahçeşehir kontenjanını dolduramadı yani 120 üzeri. 
     Çağ Mersin 143 
     Çankaya 156 
     Bilgi Hukuk 151 
     Kültür Hukuk 130 
     Maltepe 134 
     Yeditepe 158 
     Aslında örnekleri artırmak mümkün. Bir yanda puanı 200'e yakın on binlerce öğrenci parası olmadığı için açıkta kalırken, öte yanda cebinde parası olan tıptan mühendisliğe, hukuktan uluslararası ilişkilere kadar istediği bölüme rahatlıkla girebiliyor. İşte en büyük sosyal adaletsizlik .. 
     Eğitimde kaliteden taviz vermeyeceklerini sık sık dile getiren Milli Eğitim Bakanı ve YÖK Başkanı acaba bu duruma ne diyecekler 120 puan barajını zor aşanların yani sınavdaki soruların ancak dörtte birini yapabilenlerin doktor, mühendis, avukat olmalarına gönülleri razı geliyor mu .. 
     Özel üniversiteler mutlaka olmalıdır. Ama kalitelerini korudukları sürece. Söz konusu üniversitelerin ve yarın kamuda görev yapacak doktorların, hukukçuların, mühendislerin kalitesi açısından şu önlemler acilen alınmalıdır 
     1 Puan barajı getirilmelidir. 2 Özel üniverseteleri düşünen fakir fukara çocuklarına da, ileri de geri ödemeleri koşuluyla YURTKUR tarafından burs olanağı sağlanmalıdır. 3 Doktorluk, mühendislik, avukatlık, öğretmenlik gibi kamu için çok önemli olan meslekleri icra edecekler için hiç vakit geçirilmeden yeterlilik sınavı konmalıdır... 
     
     







Havra'da bir tören 


Kitabına uydurma 


Yine Tayyip Erdoğan değişti mi, değişmedi mi 


Avuçlarında yürekler 


Paran yoksa hemşire varsa doktorsun 


Cari işlemlerdeki gelişmeler 


Ankara duy bu sesi 


Barış uğruna... 


Üç boyutlu ayna’ 


Erkek belli, peki kadın kim 


Kriz öğretmenleri garson yapmış 


Depremzedelerin yakınmalarına bakandan onay 


Evlatlıktan reddetme mümkün değil 


Para Kurulu’ Arjantin’de olmadı, bizde de olmaz 


</TEXT>
</DOC>
