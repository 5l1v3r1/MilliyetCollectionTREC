<DOC>
<DOCNO> 14146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/dunya/dun01.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi ne olacak 
</HEADLINE>
<TEXT>
Yargılamak için herkes kuyrukta 
     DIŞ HABERLER SERVİSİ 

     Slobodan Miloşeviç, Belgrad Savcılığı tarafından görevini kötüye kullanmak ve devleti 100 milyon dolarlık zarara sokan yolsuzluk yapmakla suçlanıyor. Bu suçların cezası ise en fazla 5 yıl hapis. Ancak Sırp Kasabı ayrıca LaHey Uluslararası Savaş Suçları Mahkemesi’nce USSM de aranıyor. 
     USSM, Miloşeviç’i özellikle Kosova’da Arnavut halkını hedef alan, insanlık dışı suçlardan dolayı yargılamak istiyor. Şimdiki Devlet Başkanı Voyislav Koştunitsa yönetimi ise, Miloşeviç’in öncelikle kendi halkına karşı işlediği suçların hesabını vermesi gerektiğini savunuyor. Miloşeviç’in USSM’ye verilmesi için Yugoslav ceza hukukunda düzenlemeler yapılması gerekiyor. 
     
Baskı şiddetlendi      USSM savcıları, Miloşeviç’in yakalanmasının hemen ardından, insanlığa karşı işlediği suçların daha ciddi olduğunu savunarak eski diktatörün hemen kendilerine teslim edilmesini talep ettiler. Bu talep uluslararası topluluktan da destek buldu. Almanya Dışişleri Bakanı Joschka Fischer, Miloşeviç’in hakkındaki savaş suçları iddiaları nedeniyle bir an önce USSM’de yargılanması gerektiğini söyledi. Yugoslav hükümetinin Miloşeviç’i tutuklamakla kanunları uygulayacağını gösterdiğini belirten Fischer, hükümetin bundan sonraki görevinin eski liderin Lahey’deki mahkemede uluslararası kanunlar çerçevesinde yargılanmasına olanak sağlamak olduğunu ifade etti. 
     
     


 DÜNYA 










</TEXT>
</DOC>
