<DOC>
<DOCNO> 15742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/son/sonspo06.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'da Murat takımdan dışlandı 
</HEADLINE>
<TEXT>

     Trabzonspor, hafta sonunda kendi sahasında Çaykur Rizespor ile yapacağı lig maçının hazırlıklarını sürdürdü. 
     Bordo-mavili takımın dünkü çalışmasında yardımcı antröner İhsan Derelioğlu ile tartışan Murat'ın, sezon sonuna kadar takımdan ayrı olarak çalışacağı öğrenildi. Bu futbolcu bugünkü çalışmasını altyapı oyuncularının çalıştığı sahada gerçekleştirdi. 
     Teknik direktör Sadi Tekelioğlu yönetiminde, Mehmet Ali Yılmaz Tesisleri'nde yapılan ve yaklaşık 1,5 saat süren çalışmaya, Murat haricinde tüm futbolcular katıldı. 
     Antrenmanda sakatlığı süren Güngör doktor kontrolünde çalışırken, hafif sakatlığı bulunan Yanchev ise bir süre koşu yaptı. Futbolcular, antrenmanda ısınma hareketlerin ardından gruplar halinde yarım alanda taktik ağırlıklı çift kale maç oynadılar. 
     Trabzonspor, yarın yapacağı çalışma ile Çaykur Rizespor maçının hazırlıklarını sürdürecek. 



</TEXT>
</DOC>
