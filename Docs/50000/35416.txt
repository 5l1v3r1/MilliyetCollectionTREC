<DOC>
<DOCNO> 35416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/yazar/zbirand.html </URL>
<DATE> 2001/08/04/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
Erdoğan’ı, yenilenmiş Yılmaz durdurabilir 
</HEADLINE>
<TEXT>

     Türk siyaseti inanılmaz bir değişim sürecine girmiş durumda. Hemen her köşede bir arayış var. Yeni liderler, yeni partiler hazırlanıyor. 
     Eskilere duyulan güvensizlik, yeni lider adayları ve yeni oluşumlar için büyük bir fırsat yaratıyor. 
     En büyük değişimin sağ yelpazede görüleceği anlaşılıyor. 
     Tayyip Erdoğan ile Yenilikçiler daha şimdiden toplumda elektrik yarattılar. Yelkenlerini rüzgarla dolduruyorlar. 
     Hele Avrupa İnsan Hakları Mahkemesi’nin son kararı, Saadet Partisi’ni marjinal bir duruma sokarken, Yenilikçiler’i ön plana çıkarttı. 
     Ülkedeki sağ oylar nereye gideceklerini hesaplıyorlar. Şu anda sağ, tam anlamıyla karma karışık. Eğer bu kargaşa devam ederse, Yenilikçiler’in şansı biraz daha artacaktır. 
     Her ne kadar kamuoyu tarafından bilinen isimler olsalar dahi, yine de lider ve parti katagorisinde "yeni" olarak nitelendiriliyorlar. 
     Önümüzdeki seçimlerde de kararsız oylar "yeni" unsurunu arayacağı için Tayyip Erdoğan’ın şansı artacaktır. 
     
     ANAP’ın h l şansı var 
     Yenilikçiler’in bu ilerlemesini dengeleyebilecek tek parti olarak, h l ANAP görülüyor. 
     Nasıl yaparlar, neleri değiştirebilirler bilemiyorum, ancak Mesut Yılmaz hem kendini, hem de partisini yenileştirebilirse, Tayyip Erdoğan’ın büyümesini belirli ölçülerde yavaşlatabilir. 
     Kamuoyunun Yılmaz’a tekrar güven duyabilmesi için, sadece güzel sözler de yetmez. Somut adımlar, politikalar görülmelidir. 
     ANAP’ın liberal ve dünyayı daha iyi kucaklayan bir temel felsefesi vardır. 
     Kadroları, diğer partilere özellikle de yenilikçi hareketlere oranla daha iyidir. Türkiye’yi yönetebilecek nitelikte insanlara sahip oldukları bilinmektedir. 
     Yani, güzel bir yemek yapılabilmesi için her türlü malzeme var, ancak ağız tadıyla yenilecek bir yemek çıkmamaktadır. 
     İşte Mesut Yılmaz, bunca yıldır başaramadığını bu defa gerçekleştirebilirse, merkez sağın lideri konumuna oturabilir. 
     İster doğru, ister yanlış, ANAP ve Mesut Yılmaz’ın tepesinde yolsuzluk gölgesi vardır. 
     Bu, kamuoyunda yer etmiş bir izlenimdir. 
     Bu gölgeden kendini sıyıracak, Türkiye’yi Avrupa’ya taşıyacak bir ANAP eski günlerine geri dönebilir. 
     Üstelik, Türkiye’nin de böyle bir ANAP’a ihtiyacı vardır. 
     
Kriz okuma hakkını yok etmemeli      Bilkent Üniversite’si okul ücretlerini iki katına çıkardı. Ekonomik kriz nedeniyle Türkiye’de birçok üniversite okul ücretlerini dondurdu. Dolar kurunu sabitledi. Çocuklarının iyi bir geleceğe sahip olmasını isteyen ailelere kolaylık sağladı. Ancak Ankara’nın önde gelen özel üniversitelerinden Bilkent, bu yılki fiyatlarına 50 zam yaptı. Öğrencilerin durumu kritik. Okuldan ayrılmakla karşı karşıyalar. Aileler okul taksitlerini ödemekte zorlanıyor, çocuklarını okuldan almayı düşünüyor. Özge Bayatlı, Kamuran Yüksel, Defne Sarlıoğlu ve daha nice genç beyin "Üniversiteye girmek için yıllarca didindik durduk, şimdi ekonomik kriz okuma hakkımızı elimizden alıyor" diye yakınıyor. 
     
     Ermeni Midnight Express’in yapımına başlandı 
     Yeni "Midnight Express" yolda. Bu filmi hatırlayacaksınız. Amerika’nın bir numaralı yönetmenlerinden Oliver Stone yazmış, Alan Parker da çekmişti. Filmde Türkiye’de uyuşturucu ile yakalanan genç bir Amerikalı turistin Türk hapishanelerinde uğradığı işkenceler anlatılıyordu. Gösterime girdiğinde ayağa kalkmıştık. Şimdi onun benzeri bir film yoldaymış. Bora Hinçer adında Kanada’da yaşayan bir Türk vatandaşından mail aldım. Bora, dünyaca tanınmış Ermeni asıllı Kanadalı yönetmen Atom Egoyan’ın Ararat adlı bir film çektiğinin haberini verdi. 
     Filmin konusunu tahmin edersiniz. Bora’nın dediğine göre Kanada’da yaşayan tüm Ermeniler bu filmde rol almak için kuyrukta. Filmin maliyeti de yaklaşık 16 milyon dolar. Çünkü Christopher Plummer, Charles Aznavour gibi Hollywood’un pahalı aktörleri de rol alıyor. Parayı veren de Amerika ve Kanada’da yaşayan Ermeniler. Yani soykırım iddialarını dünya kamuoyunun önüne getiren Diaspora Ermenileri. Film dağıtımını gene bildik bir isim Miramax üstleniyor. Film çoktan Fransa, İngiltere, Almanya ve İspanya’ya satılmış. Gelecek sene gösterime girmesi bekleniyor. 
     Boş yere "Ermeniler çalışıyor, Türk yetkililer seyrediyor" demiyoruz. 
     
Kitap Köşesi      Sosyal Demokrasinin Kuruluşu 
     Kavram karmaşasından bıktık usandık. Biri der 
     O Marksist. Biri Hayır değil, Troçkist. Biri Yo öyle demeyin bal gibi de sosyal demokrat. Bir taraftan biz bunlara niye yenilikçi diyoruz, değişen ne ki diyenler... Türkiye’de önceden beri hem sağda hem solda bir etiket bunalımı var. Kökünde art niyetin yanında cahillik de yatıyor tabii. Peki kimdir sosyal demokrat Nedir sosyal demokrasi Etkili midir CHP milletvekillerinden Haluk Özdalga bu soruların yanıtlarını tarihsel bakış açısı ile veriyor "Sosyal Demokrasinin Kuruluşu"nda. Hareket ilk nerede doğdu Nasıl örgütlendiler Hangi iç hesaplaşmaları yaşadılar Birilerini etiketlemeden önce kitap okumalı. 
     
     Ordu Satranç Oynarken 
     Bedri Baykam’a iyi ki bir zamanlar "Altın Çocuk" ödülünü vermişler. Onu çoğumuz sadece marjinal insan, çılgın ressam diye biliriz. Ama Baykam’ın bugün çıkardığı kitapların sayısı tam 13’e ulaştı. " Ordu Satranç Oynarken" adlı son kitabında Silahlı Kuvvetler’in İslami kesime darbesiz ama beklenmedik bir satranç hamlesiyle nasıl müdahale ettiği, 28 Şubat süreci ve etkileri, Özal’lı yıllardan Fazilet’in kapanışına uzanan zaman dilimi soluk soluğa anlatılıyor. Bir de Baykam’ın gizli hazinesini öğreniyoruz. Basından yıllarca kesip biriktirdikleri anlattıklarını destekliyor. Baykam’ın bir önceki kitabı "Kemik" arsız bulunduğu için toplatılmıştı. Bu seferkine umarım bir şey olmaz da asıl arsızlıklar bir belge olarak kalır tarih sayfalarında. 
     Türk-Amerikan İlişkilerinin Tarihsel Süreci 
     Amerika büyük balık, Türkiye küçük balık, büyük balık küçük balığı yutar. Amerika’nın Türkiye’ye "IMF programından bu kez vazgeçemezsiniz, aksi halde desteği keseriz" dediği bu dömende çoğumuz Amerika’nın oyuncağı olduğumuzu düşünebiliriz. Ama iki ülke arasındaki ilişkiyi anlamak ve gelecekle ilgili öngörülerde bulunabilmek için tarihin tozlu sayfalarına bakmak daha sağlıklı olur. Elimdeki kitap Çağrı Erhan’a ait. Çağrı, Ankara Üniversitesi Siyasal Bilgiler Fakültesi mezunu. Türk-Amerikan ilişkileriyle ilgili 4 kitabı bulunuyor. Son kitabı "Türk Amerikan İlişkilerinin Tarihsel Süreci". Osmanlı döneminde Amerika’yla ilişkileri, Türk, Amerikan ve İngiliz arşivlerini didik tarayarak toparlamış. İki ülke arasındaki silah ticareti, Amerika’nın doğu sorununa bakışı, diplomatik trafiklerin perde arkası... Bildiğimizi zannettiğimiz ve hiç bilmediklerimizi teker teker açıklamış. 
     
     Babasının Kızı 
     Yanılmadınız. Baba Süleyman Demirel, kızı da Tansu Çiller. İkisini yıllardır gözetleyen usta kalem ise Cüneyt Arcayürek. Arcayürek bir zamanlar Demirel’in yanından hiç ayrılmazdı, basın danışmanıydı. Bir bir olayları takip ederdi. Bu yüzden sağın nabzını tutan en iyi isimlerden biri. Tansu Çiller’in yükselişini anlattığı "Etekli Demokrasi" den sonra, Çiller’in başbakanlık zamanını ve Demirel’le yaşadığı tartışmaları "Babasının Kızı" kitabıyla anlatıyor. Hem de çok çarpıcı yönleriyle. 
     
     







ANAP nereye 


Bank - acılar... 


Ortada başka adam yok 


Pearl Harbor neden tutmadı 


Vakıf üniversiteleri 


Erbakan hoca bu oyuna nasıl geldi 


Arjantin ve yardım utancı 


Koç’ta Özaydınlı Mustafa Koç ikilisine doğru... 


"Neden güzel olur İzmirli kadınlar " 


Sayı ve arsa payı çoğunluğu gerekir 


Türkiye'nin eksiği siyasi parti mi 


Hazine TL harcamak için dolar ile borçlanıyor 


</TEXT>
</DOC>
