<DOC>
<DOCNO> 40918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/yazar/bila.html </URL>
<DATE> 2001/09/07/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ecevit Ticaretle, siyaseti ayıracağız 
</HEADLINE>
<TEXT>

Başbakan Ecevit, Koray Aydın’ın istifası için, "Aydın, bu kararıyla bizi de rahatlattı. Hükümetin uyumunu ve çalışmalarını kolaylaştıracak bir karar almış oldu. Bir noktadan sonra ayrılması zorunluluk haline gelmişti" dedi 
     Bayındırlık Bakanlığı'ndan istifa eden Koray Aydın'ın şirketleriyle ilgili tartışmalar sırasında MHP lideri ve Başbakan Yardımcısı Devlet Bahçeli'nin gündeme getirdiği, "ya ticaret ya siyaset" ilkesine Başbakan Bülent Ecevit'ten de destek geldi. 
     Koray Aydın olayı çerçevesinde tartışılan "siyasi etik yasası"nın çıkarılması konusunda görüşbirliğine varıldığını belirten Başbakan Ecevit, dünkü görüşmemizde şu değerlendirmeyi yaptı 
     "Ben de öteden beri siyaset ile ticaretin ayrı ayrı olması gerektiğini savunurum. Son liderler zirvesinde bu vesileyle konuyu ele aldık. Sayın Bahçeli ve Sayın Yılmaz'la bir siyasi etik yasası hazırlanması konusunda görüş birliğine ulaştık. Siyasetle ticaret bir arada olmaz. Bu iki alanın sınırları çizilmeli ve birbirinden ayrılmalı. Yapacağımız düzenlemeyle siyasetle ticareti kesin olarak ayıracağız." 
     Başbakan Ecevit, siyasi etik yasasının hazırlanması sırasında, daha önce Meclis'e sunulmuş olan teklifleri de değerlendireceklerini belirtti. Meclis'te kadük olmuş siyasi ahlak yasası tekliflerini inceleyeceklerini, bu konuda uzman kişi ve kuruluşlardan ve yabancı ülke uygulamalarından yararlanacaklarını vurguladı. 
     
Öncelikli konu Siyasi etik yasası      Ecevit, Meclis'in açılmasıyla birlikte Anayasa değişikliklerinin ele alınacağını, bu çalışmadan sonra ele alınacak öncelikli konular arasında siyasi etik yasasının da bulunacağını belirtti. 
     Başbakan Ecevit, Koray Aydın'ın istifasıyla igili sorumuzu yanıtlarken de şöyle dedi 
     "Sayın Aydın'ın ayrılması artık kaçınılmaz hale gelmişti. Sayın Aydın bu kararıyla bizi de rahatlattı. Hükümetin uyumunu ve çalışmalarını kolaylaştıracak bir karar almış oldu. Bir noktadan sonra ayrılması zorunluluk haline gelmişti." 
     Ecevit, bu çerçeve içinde son liderler zirvesinin uyum içinde geçtiğini, Bahçeli ile Yılmaz arasında beklenilenin aksine bir tartışma yaşanmadığını, iki liderin de olgun bir yaklaşımla ortak noktalarda buluştuklarını kaydetti. 
     Koray Aydın'ın istifasıyla rahatlayan liderler, yapacakları siyasi etik yasası düzenlemesiyle bundan sonrası için benzer sorunlar doğmasını da önlemiş olacaklar. 
     Bahçeli'nin formüle ettiği "ya ticaret ya siyeset" ilkesi böylece bütün milletvekillerine uygulanabilecek bir yasal düzenlemeye oturmuş olacak. 
     
     







Hangi hukuk 


Canlı spiker... 


Ecevit Ticaretle, siyaseti ayıracağız 


Girişimci ruhun kalesi 


Kayseri’de öğrenci olmak zor 


Büyümede revizyonun anlamı 


Umutlar gene gitti 


Şeytan ayrıntıda gizli ’ 


12 dev adam 


Siemens'te iyi çalışmazsan, ücretin düşer 


"Tıpkı beyaz bir gölge gibi " 


İdare mahkemesine başvuracaksınız 


Ufukta AB ile çatışma görünüyor 


Pastırmacı rantiyeler 


</TEXT>
</DOC>
