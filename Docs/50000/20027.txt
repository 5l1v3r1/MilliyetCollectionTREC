<DOC>
<DOCNO> 20027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/son/sontur01.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbi sonrası kavga...1'i polis 4 kişi bıçakla yaralandı 
</HEADLINE>
<TEXT>

     Fenerbahçe-Galatasaray arasındaki derbi maç sonrası iki takım taraftarları arasında çıkan kavgalarda, 1'i polis 4 kişi bıçakla yaralandı. 
     Fenerbahçe Stadı'ndan maç bitiminde ayrılan taraftarlar arasında çıkan tartışmanın kavgaya dönüşmesi üzerine, Murat Hoş adlı kişi, kimliği belirlenemeyen bir kişi tarafından bıçaklandı. Hoş, Haydarpaşa Numune Hastanesi'ne kaldırılarak, tedavi altına alındı. Gaziosmanpaşa Dörtyol'da, Ordu Caddesi'ndeki ''Dostlar Birahanesi''nde maçı seyreden iki takım taraftarları arasında da maç bitiminde kavga çıktı. 
     Kavgada, kimliği belirlenemeyen kişilerce bıçaklanan Yusuf Can ve Kemal Dil, SSK Eyüp Hastanesi'ne kaldırıldı. Burada yapılan ilk tedavinin ardından Kemal Dil Haseki Hastanesi'ne, Yusuf Can da İstanbul Üniversitesi Cerrahpaşa Tıp Fakültesi Hastanesi'ne sevk edildiler. Can'ın, ameliyata alındığı öğrenildi. 
     
     
</TEXT>
</DOC>
