<DOC>
<DOCNO> 41774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/son/soneko08.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası'ndan piyasaların olumsuz etkilenmemesi için önlemler... 
</HEADLINE>
<TEXT>

     Merkez Bankası, ABD'de dün meydana gelen terörist saldırıların piyasalardaki olası olumsuz etkilerini giderilmesi amacıyla bir dizi önlem aldı. 
     Merkez Bankası'ndan yapılan açıklamada, ABD'de dün meydana gelen trajik terörist saldıların uluslararası mali piyasalarda yarattığı tedirginliğin Türkiye piyasalarına olası olumsuz yansımalarının en aza indirilmesi amacıyla tedbir alındığını bildirdi. 
     Açıklamada, Merkez Bankası'nca alınan tedbirler şöyle sıralandı 
     ''TL Para Piyasası 
     Piyasalarda ilave Türk Lirası likidite ihtiyacının ortaya çıkması halinde gerekli likiditenin Bankamızca sağlanmasına yönelik olarak Bankalararası Para Piyasası'ndan bankalara O N vadede borç alabilme limitleri çerçevesinde piyasanın kapanma saati olan 16 30'a kadar fonlama sağlanacak. Bankamızca İstanbul Menkul Kıymetler Borsası Repo Pazarı'nda O N vadede fonlama yapılacak. 14 00-16 00 saatleri arasında, likidite ihtiyacı olan bankalara açık piyasa işlemleri çerçevesinde kotasyon yöntemiyle O N vadede repo işlemi yapma imkanı sağlanabilecek. Yukarıda belirtilen tüm fonlama işlemleri için Bankamızca uygulanacak faiz oranı yüzde 62 olarak belirlenmiştir. Söz konusu uygulamalar, gerçekleştirilen terörist saldırların piyasalardaki olumsuz etkileri ortadan kalkıncaya kadar devam edecek. 
     Terörist saldırıya takiben uluslararası döviz piyasalarında yapılan işlemler, finansal kurumların ABD bankaları nezdindeki döviz hesapları arasında transferlerin gerçekleştirilmesinde bugün için güçlükler olabileceği beklentisiyle oldukça daralmıştır. Bugün ülkemiz döviz piyasalarında işlemlerin gerçekleştirilmesinde bir sorun beklenmemekle birlikte, sınırlı bir işlem hacmi olacağı düşünülmektedir. Bu çerçevede, Bankamız nezdindeki Döviz ve Efektif Piyasaları açık olmakla birlikte, bugün için önceden ilan edilmiş olan 20 milyon ABD Dolarlık programlı döviz satışı ihalesi yapılmayacak. Ancak, döviz piyasalarında beklenen sınırlı işlemlerden yarar sağlamaya yönelik spekülatif bir hareket gözlenmesi halinde, söz konusu piyasaya bankamızca doğrudan müdahale edilerek, döviz kurlarında aşırı dalgalanmaya izin verilmeyecek. 
     Bankamız nezdinde yürütülmekte olan Elektronik Fon Transfer EFT ve Elektronik Menkul Kıymet Transfer EMKT sistemleri açık olup, ihale ve itfa bedeli ödemeleri gerçekleştirilecek.'' 







</TEXT>
</DOC>
