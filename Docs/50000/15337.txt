<DOC>
<DOCNO> 15337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/09/spor/spo03.html </URL>
<DATE> 2001/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
"Dersimizi aldık" 
</HEADLINE>
<TEXT>

Lucescu, Real maçının havasından bir türlü kurtulamadıklarından yakındı, "Sahaya bu yüzden mütevazı çıkamadık" diye konuştu 
     GALATASARAY Teknik Direktörü Mircea Lucescu, yenilginin faturasını futbolcularına çıkardı. Rumen hoca, "Bazen galibiyeti hazmetmek yenilgiyi hazmetmekten daha zordur. Real Madrid maçının havasından bir türlü kurtulamadık. Sahaya da bu yüzden mütevazı çıkamadık. Ve sonuçta dersimizi aldık" ifadelerini kullandı. 
     YOZGAT’ın cesaretli bir şekilde mücadele ettiğini vurgulayan Lucescu, "Bu da bizi sinirli yaptı. Bu yenilginin son yenilgi olmasını istiyorum. Emre’yi çok aradık. Sadece Hasan Şaş iyi oynadı" yorumunu yaptı. Yozgat Teknik Direktörü Hüseyin Kalpar ise, "Fener’i elimizden kaçırmıştık. Galatasaray’ı yakaladık. Galibiyeti hakettik" dedi. 
     
HAVA ALANINDA KAVGAHasan Şaş’a, Esenboğa’da küfür eden bir taraftarı Sarı - Kırmızılı futbolcular kovaladılar ve tartakladılar 
     SARI - Kırmızılılar, kendilerini İstanbul’a götürecek uçağa binmek için geldikleri Ankara Esenboğa Hava Alanı’nda tatsız bir sürprizle karşılaştılar. Oyuncular, alana girmek üzereyken, bir kişi Hasan Şaş’a küfür etti. Küfür devam edince ortalık karıştı. 
     HASAN Şaş’la birlikte Sarı - Kırmızılı futbolculardan Ahmet, Fatih ve Arif de kovaladıkları küfür eden taraftarı yakalayıp, tartakladılar. Bu sırada taraftar yere de düştü. Araya güvenlik güçleri girdi, olayın büyümesini önledi. 
     
Tarihi yenilgi      SARI-KIRMIZILI takım, Yimpaş Yozgatspor’a 4 - 2 yenilirken, ligde tarihi mağlubiyetlerinden birini almış oldu. Galatasaray, 15 Kasım 1998’de sahasında oynadığı maçta Trabzonspor’a 5 - 3 yenilmiş, o tarihten sonra da kalesinde üç golden fazlasını görmemişti. Cim - Bom, İstanbul dışında ise en farklı yenilgisini son olarak 1 Ekim 1995’te Trabzon’da 4 - 1’le almıştı. 
     
Farklı yenilgiler 15 Kasım 1998 G.Saray - Trabzon 3 - 5 8 Eylül 1996 G.Saray - F.Bahçe 0 - 4 4 Mayıs 1996 G.Saray - Kocaeli 0 - 4 1 Ekim 1995 Trabzon - G.Saray 4 - 1 22 Nisan 1992 F.Bahçe - G.Saray 5 - 2      


 SPOR 



























</TEXT>
</DOC>
