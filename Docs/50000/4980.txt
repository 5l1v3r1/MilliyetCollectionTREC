<DOC>
<DOCNO> 4980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/son/sondun11.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sheffield Üniversitesi'nde Eminem yasağı 
</HEADLINE>
<TEXT>

     İngiltere’deki Sheffield Üniversitesi, homoseksüel karşıtı olarak nitelendirdikleri Amerikalı Rap şarkıcısı Eminem’in şarkıları ve t-şörtlerini yasakladı. 
     Daily Telegraph gazetesinde çıkan haberde, üzerinde Eminem baskısı olan giysiler giyen öğrencilerin okulun diskosuna alınmayacağı, radyo istasyonunun Eminem’in şarkılarını çalmayacağı ve öğrenci gazetesinin, Eminem’in CD’leri ya da konserleriyle ilgili eleştirilere yer vermeyeceği belirtildi. 
     Öğrenci konseyinden Neil Foster, "Homoseksüellere yönelik siyasetimizin açık bir ihlali söz konusu. Homoseksüelliğe yönelik düşmanlığı azaltmaya çalışıyoruz" dedi. 
     Yasak, bir kız öğrencinin, homoseksüelleri küçük düşürücü ifadeler içeren Eminem’in şarkı sözleri üzerindeki şikayetlerinden sonra uygulanmaya başladı 




</TEXT>
</DOC>
