<DOC>
<DOCNO> 12169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/siyaset/siy01.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Karşılıksız sevgiyi partili yaptılar 
</HEADLINE>
<TEXT>

RAHŞAN HANIM'ın çoğunluğu 12 Eylül'den sonra oluşturduğu bir isim ve adres kartoteksi vardı. İçinde de Bülent Ecevit cezaevindeyken "geçmiş olsun" diyenler, mektup ve düğün davetiyesi gönderenlerin isim ve adresleri... KLASİK PARTİCİLİK yapmamış, delege bezirganlığına bulaşmamış, unvanını siyasete alet etmemiş yeni isimlerden yeni parti örgütü oluştu. Rahşan Hanım'ın kartoteksi bir parti doğuruyordu... 
     Fikret Bila Küllerinde yeniden doğan lider - 3 

     Cezaevine, oradaki yalnızlığa içerlemedim de" diyor Ecevit, "Mahkemelerdeki tenhalık üzücüydü." Ankara Sıkıyönetim Komutanlığı, Ecevit'i yargılamak için en büyük mahkeme salonunu ayırmıştı. O gün Ankara'da yollar kesilmiş, trafik birçok yerde durdurulmuştu. 
     Komutanlar düşünüyordu ki, Ecevit'in yargılanması yapılırken CHP'liler salonları doldurur, mahkeme çevresi miting alanına döner. Bu nedenle önlem alıyordu. 
     "Oysa" deyip devam ediyor Ecevit "Mahkeme salonunda ben, eşim ve bir avuç arkadaşım vardı." 
     Atatürk'ün partisi kapatılmış, genel başkanı mahkemeye çıkarılmıştı. 
     "Herhalde" diye düşünüyordu, "Başta partililer olmak üzere halk bir tepki gösterir." 
     Ecevit, halktan şikayetçi değildi 
     "Halk engelleniyor. Benim mesajlarım iletilmiyor, tersi iletiliyordu. Bu da daha çok kendi çevremizden yapılıyordu." 
     Ecevit, 12 Eylül koşulları nedeniyle mahkemeye gelmeye çekinenlere alınganlık göstermiyor, ama parti yöneticilerine, partideki çevresine, örgütüne, il yöneticilerine içerliyordu. 
     
CUMHURBAŞKANI YETKİLERİ ABDÜLHAMİD’İNKİNDEN FAZLA      Ecevit cezaevinde siyasi durumla ilgili bilgileri, daha çok avukatı Şahin Mengü'nün gönderdiği mektuplardan ve bilgi notlarından izler. Mengü, 14 Eylül 1982 tarihli mektubunda şöyle yazar 
     "... AP Milletvekili Sayın Orhan Çalışlar, Sayın Demirel'in Anayasa'ya niçin hayır denmesi gerektiği hususunda aşağıdaki üç noktayı ileri sürmüştür 
     a - Bu Anayasa diktatörlük getiriyor. 
     b - Cumhurbaşkanına verilen yetkiler Sultan Abdülhamid'e devredilenden fazla. 
     c - 'Benim siyasi haklarım çok önemlidir' demektedir..." 
     Mengü bir başka mektubunda da, Demirel'in bir konuşmasını şöyle aktarıyor 
     "Geçici maddeler rejimi belirliyor, bir adam, maiyetini de almış, diktatörlük kuruyor. Demokrasiyi kurtarma iddiasıyla ortaya çıkıp, demokrasinin ırzına Özür dilerim, Sayın Demirel'in tabiri geçiyorlar." 
     
ÖZKÖK’ÜN ECEVİT’TEN İSTEĞİ      Ecevit'in cezaevinde aldığı ve sakladığı mektuplar arasında o tarihlerde Hacettepe Üniversitesi'nde öğretim üyesi olan Hürriyet Gazetesi Genel Yayın Yönetmeni Ertuğrul Özkök'ün iki mektubu var. Özkök mektubun bir bölümünde şöyle der 
     "... Bundan bir yıl kadar önce bir görüşmemizde 'Artık şiir yazma hakkını görmüyorum kendimde' demiştiniz. Son görüşmemizde ise 'Savunma yazmaktan şiir okumaya bile vaktim kalmıyor' diyerek üzüntünüzü belirtmiştiniz. 
     İçinde bulunduğunuz durumda sizden şiir ve yazınla olan ilişkinizi kesmemenizi istemek acaba çok mu büyük bir lüks olur Acı, kaygı ve özellikle karamsarlığın olduğu yerde şiir vardır." 
     
RAHŞAN HANIM ESKİLERE GÜVENMEDİ      Rahşan Ecevit, Türkiye'de bir partinin nasıl kurulduğunu anlattıktan sonra şöyle dedi 
     "Yıllarca milletvekilliği yapmış, siyaseti meslek haline getirmiş, onun ticaretini yapmış insanların ilkeli tutarlı olamayacaklarını biliyorduk. Çatıda hemen bir araya gelenlerin parti kurmaları kolaydır, zor olan tabandan kurabilmektir. Tarladan, atölyeden, fabrikadan parti kurabilmektir. DSP, 25 bini aşan kurucu adaylarıyla tek tek görüşerek kurulmuştur." 
     
DAVETİYE PARTİ KİMLİĞİ OLARAK DÖNDÜ      Rahşan Hanım'ın çoğunluğu 12 Eylül'den sonra oluşturduğu bir isim ve adres kartoteksi vardı. Bu kartotekste Ecevitler'le insani gerekçelerle ilişki kuran sıradan insanların adresleri yer alıyordu. Ecevit cezaevinde kaldığı süre içinde "geçmiş olsun" diyenler, bu amaçla telgraf çekenler, mektup gönderenler, telefon edenler, sünnet, düğün davetiyesi gönderenler, isyanını yazanlar, çiçek gönderenler, dertlerini aktaranlar, bayram tebriği gönderenler... 
     Bu kartotekste giderek DSP'nin nüvesi oluşmaya başladı. Klasik particilik yapmamış, delege bezirganlığına bulaşmamış, unvanını siyasete alet etmemiş yeni isimlerden yeni parti örgütü oluştu. Rahşan Hanım'ın kartoteksi bir parti doğuruyordu. 
     
2 MİLYON LAZIMDI      Ecevit'in tabiriyle "Çile Çiçekleri" yavaş yavaş ortaya çıkmaya başlamıştı. 1994 Nisanı'na gelindiğinde DSP'yi kuracak kurucu adaylarıyla temsilciler toplantısı yapacak kadar işler ilerlemişti... 
     Tüzük ve program taslaklarının ortaya çıkarılabilmesi için, bu aşamada 2 milyon liraya gereksinim var. Ecevit'in o dönemde konuşma notlarında şu hesabı yapıyordu "20 ilden ortalama 100 biner lira gelse, 2 milyon eder. Fakat gücü yeten iller, büyük iller bunun üstünde katkı yapmalı." 
     
Ecevit'in 7 yıl geciken gezisi      12 Eylül 1980 günü Trabzon'da bir konuşma yapacaktık. Fakat o günün sabahı Trabzon uçağına bineceğimiz saatte eşim Rahşan Ecevit'le birlikte bir askeri uçağa binmek ve Çanakkale'nin Hamzakoy'unda zoraki misafirliğe gitmek zorunda kaldık. O yüzden ertelenen ziyaretimi şimdi 7 yıllık geçikme ile yerine getiriyorum. Eğer 12 Eylül'de Trabzon'da konuşabilseydim, demokrasiyi kurtarmak için halk dayanışması gerektiğinden söz edecektim... Halkın sahaya inmesi gerektiğini, demokrasinin ancak sürekli ve etkili halk katılımıyla yürüyebileceğini anlatacaktım." 
     Ecevit, 12 Eylül 1980 günü gidemediği Trabzon'da 31 Ağustos 1987 günü gidebilmiş ve 7 yıl önce söyleyemediklerini yinelemişti. 
     
Turgut Özal değerlendirmesi      Ecevit, SHP ve DYP'ye yaptığı öneride, Cumhurbaşkanlığı gündeme gelen Turgut Özal'la ilgili değerlendirmesinde şöyle der 
     "Sayın Özal Cumhurbaşkanı seçilirse, çok katı bir ortamda seçilmiş olur. Cumhurbaşkanı seçildikten sonra da muhalefetin şimdiden angaje olduğu engelleme girişimleri, Sayın Özal'da birtakım psikolojik tepkilere neden oluyor bu psikolojik tepkiler onu demokrasi çizgisinden büsbütün uzaklaştırır, kompleksli bir cumhurbaşkanı haline getirir. Bilinen fütursuz kişiliğine bir de aşırı sinir yıpranması eklenince devlete, topluma, rejime büsbütün büyük zararlar verebilir..." 
     
Ecevit-CHP pazarlığı      Bila'nın kitabında, Ecevit ile CHP'nin son Genel Yönetim Kurulu'nun yaptığı beş görüşmenin yayımlanmamış tutanakları da yer alıyor. İlk görüşmede CHP yönetimi, partilerin açılması için destek istiyor ve CHP'nin çatısı altında birleşme öneriyor. 
     Ecevit, şu yanıtı veriyor 
     "CHP'nin açılmasını, SHP'nin CHP'nin mirasına oturma operasyonu olarak kabul edemem... SHP'nin devamı gibi olursa CHP'ye gölge düşer... CHP demokratik sol bir partiydi. Bu terimlerin ötesinde bütünleşmeyi mümkün görmüyorum. Konuyu SHP ile bağlantılı olarak düşünemiyorum. Konu SHP'den iyice soyutlanarak çözülmelidir... Benim, SHP'lilerce CHP genel başkanlığından soyutlanmış olarak gösterilmem beni çok rahatsız ediyor..." 
     Ecevit, görüşmelerde aslında CHP'nin açılması ve yeniden başına geçmesine koşullu da olsa "evet" demişti. CHP'nin son genel yönetimi, Ecevit'in genel başkan olduğunu kabul etmiş görünmüyordu. DSP ve SHP'ye eşit mesafede durmaya özen gösteriyordu. 
     Beşinci görüşmeden sonra da bir daha bir araya gelmediler. 
     


 SİYASET 













</TEXT>
</DOC>
