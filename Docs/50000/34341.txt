<DOC>
<DOCNO> 34341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/dunya/dun02.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ETA ikinci kez vurdu 
</HEADLINE>
<TEXT>

     DIŞ HABERLER SERVİSİ 

     İspanya’nın başlıca turistik kentlerinden olan Barselona’da bir gün içinde aynı bankaya iki kez bombalı saldırı düzenlendi. Ülkede son dönemde giderek artan terör eylemlerinin, lokomotif sektör konumundaki turizme darbe vurmasından endişe ediliyor. 
     Polis, can kaybının meydana gelmediği dünkü saldırıda kullanılan bombanın tahrip gücünün, önceki gece yerleştirilen bombanınkinden daha az olduğunu açıkladı. Katalonya bölgesinin en büyük bankalarından biri olan Caixa Bankası’nın şubesinde gerçekleşen ilk patlamada üç kişi yaralanmış ve maddi hasar meydana gelmişti. 
     Ülkenin güneyindeki turistik Costa del Sol bölgesindeki Malaga uluslararası havaalanında da yine önceki gün, Bask bölgesinin bağımsızlığı için mücadele veren ETA adına yapılan bomba ihbarının ardından polis, otoparkta bomba yüklü bir araç bulmuştu. 
     



 DÜNYA 











</TEXT>
</DOC>
