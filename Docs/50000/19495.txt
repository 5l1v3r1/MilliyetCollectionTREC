<DOC>
<DOCNO> 19495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/yasam/yas04.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yangına karşı UÇAN HALI’ 
</HEADLINE>
<TEXT>

Uzmanlar, gökdelenlerin yüksek katlarına çıkarak yangınlarda mahsur kalanları kurtaracak bir tür uçan halı’ yapmayı başardı 
     NEVSAL ELEVLİ Londra 

     Dünyanın en çok okunan bilim dergilerinden New Scientist, özellikle yüksek binalarda çıkacak yangınlarda birçok can kurtaracak müthiş bir buluşu tanıttı. 
     Kartal’ adı verilen uçan halı’ benzeri yangın kurtarma platformu, eskiden Moskova Havacılık Enstitüsü’nde çalışan ve Rus uzay araçlarında kullanılan kaçış kapsüllerini tasarlayan Rus asıllı ABD’li mühendis David Metreveli geliştirdi. Metreve’linin Uçan halı’sı, tamamen dikey olarak yükselip, yangın çıkan binaya bitişik olarak havada kalabiliyor. Böylece yangınzedeler pencerelerden rahatça platformun üzerine geçiyor ve ardından da platform yine dikey şekilde yere iniyor. 
     
     En güvenli yöntem 
     Metreveli, uçan halıyı’, itfaiye araçlarındaki merdivenlerin ancak binaların 8’inci katlarına kadar uzanabilmesi gerçeğinden yola çıkarak tasarlamış. 
     "Yangın anında bu katın üstünde mahsur kalanları kurtarmanın tek yolu, bir helikopterden aşağıya sarkıtılan kurtarma sepeti" diyen Metreveli, bunu da güvenli bulmuyor. Helikopterlerin yanan binaya yeterince yaklaşmasının her zaman mümkün olmadığını söyleyen Metreveli, "İkincisi, pervanelerin aşağıya doğru yaptığı basınç alevlerin beslenerek yayılmasına, insanların ve eşyaların pencerelerden dışarı fırlamasına sebep olabilir" diyor. Metreveli’ye göre, Kartal’ın bunun üstesinden gelebilecek tek ve en güvenli araç. 
     



 YAŞAM 





















</TEXT>
</DOC>
