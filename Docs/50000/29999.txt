<DOC>
<DOCNO> 29999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/ekonomi/eko11.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Stresli ineklere yarıaçık ahır 
</HEADLINE>
<TEXT>

     KAYSERİ DHA 

     Saray Halı’nın sahibi Necati Kurmel’in, kurduğu süt sığırcılığı, damızlık düve yetiştirme ve besi işletmelerinde, Holstein ırkı inekler için yarıaçık’ ahırlar yapıldı. 
     Kapalı ahırlarda stresli oldukları ve süt verimleri düştüğü için doğaya uyumlu yarıaçık ahır’ yaptırılan Holstein cinsi ineklerin cinsel eğilimleri de bilgisayarla saptanıyor. 
     
     Günde 14 ton süt 
     Üç yıl önce kurulan tesislerin bitirilen bölümleri faaliyete geçirildi. Saray Halı Yönetim Kurulu üyesi ve Koordinatör Ahmet Menevşe, tesisten günde 14 ton süt elde edildiğini, yatırım maliyetinin de 5.5 milyon dolar olduğunu söyledi. 
     Projenin tamamlanmasıyla bu rakamın 20 milyon dolar olacağını kaydeden Menevşe, şöyle konuştu 
     "Damızlık düve yetiştirme, besi, süt sığırcılığı işletmesinde, saatte 5 ton kapasiteli yem fabrikası da bulunuyor. Büyükbaş hayvanlara yemleri özel olarak, bilgisayarlı makinelerle karıştırılarak veriliyor. Yem temini için 6 bin 500 dekarlık arazide mısır, ot ve hububat karışımı kuru ot üretimi yapılıyor. İşletmemizde 88 kalifiye eleman görev yapıyor." 
     



 EKONOMİ 

























</TEXT>
</DOC>
