<DOC>
<DOCNO> 18497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/yasam/yas01.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Örtünen kadın daha çekicidir’ 
</HEADLINE>
<TEXT>

Zekeriya Beyaz'ın "Tesettürlü kadın cinselliğini yaşayamıyor" sözlerine ilk yanıt tesettürlü kadın yazarlardan geldi Kadın kapandığında daha caziptir 
     SİBEL KAHRAMAN ŞEN 

     Marmara Üniversitesi İlahiyat Fakültesi Dekanı Prof. Dr. Zekeriya Beyaz'ın sözleri yine gündeme bomba gibi düştü. Beyaz'ın "Başörtüsünün altında erkeklerin kıskançlığı var. Tesettürlü kadınlar cinsel duygularını sürekli baskı altına alarak evlendiklerinde mutlu olamıyorlar" sözlerine ilk yanıt İslami basının kadın yazarlarından geldi. 
     
     Öyle olsa erkek ister mi ’ 
     Konuyu kendi yaşamından örnek vererek değerlendiren gazeteci - yazar Afet Ilgaz görüşlerini şu sözlerle açıkladı "Böyle ciddi meselede ahk m kesilmez. Ben evlendiğimde tesettürlü değildim. Tesettürle de böyle bir sorun yaşamadım etrafımda da görmedim. Tam aksini düşünüyorum. Kadın kapandığı taktirde daha cazip olabiliyor. Beyaz'ın söyledikleri doğru olsa erkek tesettüre katlanır mı " 
     
     Örtüsüzlüğün doruğu 
     Sibel Eraslan ise şöyle konuştu 
     "Örtünün her zaman daha çekici olduğunu düşünüyorum. Örtülü kadınların silik olması söz konusu değil. Mutsuzluk örtüye bağlı değil. Çıplaklığı sınırların üzerinde yaşayanları görüyoruz. Her gün sevgili, eş değiştiriyorlar, örtüsüzlüğün de doruğunda yaşıyorlar." 
     Yazar Emine Şenlikoğlu da tepkisini şöyle dile getirdi 
     "Beyaz'ın açıklaması ne kadar saçma ve talihsiz. Dünyadan haberi olmayan bir açıklama. Beyaz'ın çok tuhaf görüşleri var. Çıplaklık aldı yürüyor. Erkekler sokakta göbek görmekten kendi hanımının göbeğini bile görmüyor. Tesettürle cinsel yakınlığın bir ilgisi yok." 
     
     



 YAŞAM 

















</TEXT>
</DOC>
