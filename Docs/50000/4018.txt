<DOC>
<DOCNO> 4018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/yasam/yas04a.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Öldürmekten zevk alıyorum’ 
</HEADLINE>
<TEXT>

Varil cinayetleri sonunda aydınlandı. 23 yaşındaki katil Bursa’da yakalandı. 
     ELVAN EZBER İstanbul 

     Eminönü’nde ve Gaziosmanpaşa’da varil içerisinde bulunan cesetlerle ilgili olarak aranan Orhan Aksoy 23 Bursa’da yakalandı. Aksoy işlediği cinayetleri soğukkanlılıkla anlatırken, "Öldürmekten zevk alıyorum" dedi. 
     Eminönü’nde bir hafta önce işkenceyle öldürülen seyyar satıcı Ömer Şeker’in cesedi bir varilde bulundu. Bu vahşi cinayetten üç gün sonra bu kez Gaziosmanpaşa Çamlık Parkı’nda bekçilerce iki ayrı kolide iki ceset bulundu. Cinayet Masası polisleri, bu iki olay arasında bağlantı bulunabileceği ihtimali üzerinde durarak araştırma başlattı. Koliden çıkan cesetlerin Turgut Erkan ile Ali Rıza İdrisoğlu’na ait olduğu belirlendi. 
     
     Amansız takip 
     Katledilen kişilerin yakınları ve arkadaşlarıyla bağlantı kuran polis, şüpheli şahıs Orhan Aksoy’un ismi üzerinde durdu. Polis, Aksoy’u kaçtığı Bursa’da gerçekleştirilen operasyon sonucu ele geçirdi. Aksoy, suçlarını itiraf etti. Aksoy, "Ömer Şeker’i Romen uyruklu sevgilime laf atıp sataştığı için öldürdüm" dedi. 
     


 YAŞAM 


























</TEXT>
</DOC>
