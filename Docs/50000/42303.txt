<DOC>
<DOCNO> 42303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/son/sondun07.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da Taliban muhalifi komutanın öldüğü kesinleşti 
</HEADLINE>
<TEXT>

     Afgan muhalefeti, komutan Ahmed Şah Mesud'un öldüğünü bildirdi. 
     Sürgündeki Afgan hükümetinin Duşanbe Tacikistan büyükelçiliğindeki bir kaynak, AFP muhabirine verdiği demeçte, Komutan Mesud'un öldüğü yolundaki haberleri doğruladı, ancak Mesud'un ne zaman öldüğüne açıklık getirmedi. 
     Mesud, bir hafta önce karargahının bulunduğu Pençşir vadisinde kendisiyle röportaj yapmaya gelen iki ''gazeteci''nin suikastına uğramıştı. 
     Afgan muhalefeti, bir grup gazeteciyi bugün Duşanbe'den Afganistan'ın kuzeydoğusundaki Pençşir'e götürecek. Gazetecilerin Mesud'u ''görmek'' için Pençşir'e götürülecekleri söylenmişti. 
     Aynı kaynak, muhalefetin, Pençşir'de toplantı halinde olduğunu, toplantıya Taliban karşıtı komutanların yanı sıra eski Afganistan lideri Burhaneddin Rabbani ve Mesud'un halefi General Fehim'in de katıldığını belirtti. 
     Pençşir'de gazetecilere, Mesud'un cenaze töreninin gösterileceği tahmin ediliyor. 
     
     







</TEXT>
</DOC>
