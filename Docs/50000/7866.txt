<DOC>
<DOCNO> 7866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/son/soneko06.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz faizleri yükseltti 
</HEADLINE>
<TEXT>

     Milli Güvenlik Kurulu toplantısında ortaya çıkan kriz, Borsa’dan sonra para piyasalarında da dalgalanmalara yol açtı. 
     İMKB Tahvil ve Bono Piyasası’nda 15 Temmuz tarihli, bugün valörlü tahvilin bileşik faizi, 22.47 puan artışla yüzde 85.72’ye çıktı. 16 Mayıs vadeli, bugün valörlü tahvilin bileşik faizi de, 11.13 puan artışla yüzde 75.28’e yükseldi. 
     Bankalararası TL interbakında faizler ortalama yüzde 43.21 seviyesinde işlem görürken, İMKB repo piyasasında gecelik faizler yüzde 40 ile yüzde 87 aralığında gerçekleşiyor. Ortalama faiz, yüzde 59.41 oldu. 
     Bu arada, Kapalıçarşı döviz piyasasında dolar düştü, mark ve sterlinin fiyatı arttı. 
     Dolar, Cuma günkü değeri 687 bin liranın altında 685.200 liradan satılırken, mark 1.600 lira artışla 323.000 lira, sterlin 700 lira artışla 999.450 liraya çıktı. 
     Öte yandan, sabah yaşanan kriz sonrası bankaların dövize olan talebi artarken, bankaların Merkez Bankası’ndan şu ana kadar aldıkları döviz tutarı 3.2 milyar doları geçti. 
     




</TEXT>
</DOC>
