<DOC>
<DOCNO> 45681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/spor/spo01.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Savşçı İbrahim 
</HEADLINE>
<TEXT>

Beşiktaş’ın genç futbolcusu İbrahim, kitaplardan öğrendiklerini hayatına uygulayıp, yönünü çiziyor. Hem sahada ter döküyor, hem de işsiz 7 kardeşine gelecek kurmak için çalışıyor 
     ORHAN YILDIRIM 

     SİYAH - Beyazlı takımda istikrarlı bir grafik tutturan, 12 saat uyuduğu için adı "uykucuya" çıkan İbrahim, bilinmeyen yönlerini Milliyet’le paylaştı. Maltepe’de tek başına yaşayan İbrahim, en çok Arhavi’deki nişanlısını özlüyor, "İnşallah şampiyonlukla birlikte sezon sonunda nikah yapacağım. En büyük dileğim bu" diyor. Sezon sonunda sözleşmesi bitmesine rağmen, "Mutluyum ve kalmak istiyorum" mesajını iletiyor. 
     TAKIM arkadaşı Ümit’ten ilham alıp, kitaplara sarılan genç futbolcu, "Doğan Cüceloğlu’nun Savaşçı kitabı beni yansıtıyor. Başarmak için ödün vermeden çalışmak gerekli. Değişmedim, kimseye sırtımı çevirmem" dedi. Babasının geçimlerini kamyonculuk yaparak sağladığını vurgulayan İbrahim, "7 kardeşiz. Hiçbiri çalışmıyor. Bir kamyon alıp, geleceklerini kurtarmak istiyorum" diyerek, sorumluluklarının altını çiziyor. 
     
Fatih için karar günü      GAZİANTEPSPORLU Fatih Tekke’yi transfer etmek isteyen Beşiktaş’ta yönetim zor durumda kaldı. Güney ekibine bu oyuncuya karşılık takas önerisinde bulunan yönetim, Daum’un "Kimseyi bırakmam" açıklaması üzerine geri adım attı. Bugünkü yönetim toplantısında bu transferin netlik kazanması bekleniyor. 
     
Ali Eren’i hırs bastı      YİMPAŞ Yozgatspor maçına kadar hazır duruma geleceğini söyleyen Ali Eren büyük bir hırsla çalışıyor. Antrenmanlarda zorlanmadığını belirten tecrübeli futbolcu "Eskisinden daha güçlü döneceğim" dedi. Teknik Direktör Daum ise, "İyi çalışıyor. Ancak biraz daha zamana ihtiyacı var" diye konuştu. 
     
Milli gurur      A Milli Takım’ın Moldova’yı 3 - 0 yendiği maçta birer gol atan Nihat ile İlhan’ın performansı Beşiktaş’ta büyük sevinç yarattı. Başkan Serdar Bilgili, "Hedefimiz Milli Takım’a daha fazla oyuncu vermek. İkisini de gözlerinden öpüyorum" dedi. Öte yandan dünü izinli geçiren Beşiktaş, çarşamba Samsunspor ile Başkent’te oynayacağı erteleme maçı için bugün tek çalışma yapacak. 
     



 SPOR 

























</TEXT>
</DOC>
