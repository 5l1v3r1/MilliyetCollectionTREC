<DOC>
<DOCNO> 30974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/yasam/yas01.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçın boğa geliyor 
</HEADLINE>
<TEXT>

İspanya’nın geleneksel festivali San Fermin’de boğalar caddelere salıverildi 6 kişi boğaların gazabına uğrayarak ağır yaralandı... 
     DIŞ HABERLER SERVİSİ 

     İspanya’nın Pamplona kentindeki dünyaca ünlü San Fermin Festivali bu yıl da kanlı başladı... Festivalin, boğaların salıverildiği ilk gününde 6 kişi boynuz darbeleriyle yaralandı. 
     Boğalar boynuzlarını kiminin karnına, kiminin göğsüne, kimininse bacağına takmıştı... 29 yaşındaki bir Amerikalı kadının ise kalçasına, 30 santimetre derine kadar boynuz girdi... Beyin travması geçiren kadının durumunun ağır olduğu açıklandı. 
     Her yıl temmuz ayında yapılan ve 9 gün süren San Fermin Festivali’nde, her sabah salıverilen boğalar 850 metrelik yolu geçtikten sonra matadorlar tarafından öldürülecekleri arenaya giriyorlar. 
     
     Kanlı’ festival 
     İnsanların boğalardan kaçtığı festivalde, en son 1995 yılında 22 yaşında bir Amerikalı yaşamını yitirmişti. Her yıl bu tip olaylara sahne olan canlı, heyecanlı ve kanlı’ festival, kentin ilk başpiskoposu Aziz Fermin anısına düzenleniyor. 
     



 YAŞAM 

















</TEXT>
</DOC>
