<DOC>
<DOCNO> 13060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/ekonomi/eko07a.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalar sermaye atağında 
</HEADLINE>
<TEXT>

SPK, Şekerbank’ın sermayesini 50 trilyona, TSKB’ye de 38.5 trilyona çıkarması için izin verdi 
     ANKARA Anka 

     Piyasalardaki dalgalanmaların ardından mali yapılarını güçlendirmek amacıyla sermaye artırımına giden bankalara Şekerbank ile Türkiye Sınai Kalkınma Bankası TSKB da eklendi. Şekerbank, sermayesini 50 trilyon liraya, TSKB de 38.5 trilyona çıkarıyor. 
     Sermaye Piyasası Kurulu SPK , iki bankanın sermaye artırımı nedeniyle ihraç edecekleri hisse senetlerini kayda aldı. Şekerbank, 30 trilyon lira olan sermayesini 20 trilyon liralık bedelli artırımla 50 trilyon liraya çıkaracak. 
     TSKB ise sermayesini 10.5 trilyonluk artırımla 28 trilyon liradan 38 trilyon 500 milyar liraya yükseltecek. 
     
     Halka arzlarda geri adım 
     Bu arada, piyasalardaki belirsizliklerin etkisiyle halka açılmaktan vazgeçen şirketlere ikisi daha eklendi. Tekstil Factoring ile Armada Bilgisayar’ın halka açılmak için yaptıkları başvurular, kendi istekleri üzerine işlemden kaldırıldı. 
     Tekstil Factoring 1.5 trilyon liralık hisse senetlerini, Armada Bilgisayar ise 150 milyar liralık hisselerini halka arz etmeyi planlıyordu. 
     


 EKONOMİ 





















</TEXT>
</DOC>
