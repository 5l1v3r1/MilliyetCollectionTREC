<DOC>
<DOCNO> 28989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/ekonomi/eko04.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Asıl kriz satın alma gücünün azalması 
</HEADLINE>
<TEXT>

Migros Genel Müdürü Oktay Irsıdar, "Büyük - küçük tüm şirketler krizi hissetti" dedi 
     EKONOMİ SERVİSİ 

     Asıl krizin satın alma gücündeki azalma olduğunu söyleyen Migros Genel Müdürü Oktay Irsıdar, geçen yıl 982 milyon dolar ciro gerçekleştirdiklerini, bu yıl da 1 milyar 120 milyon dolar hedeflediklerini kaydetti. Ancak dolar bazında satın alma gücünün, diğer etkenlerle birlikte, bütçede değil ama düşündüklerinin gerisinde kalmayı söz konusu ettiğini belirten Irsıdar, "1 milyar dolar hedefliyoruz. Ciro programımız bu yıl 850 trilyon, yüzde 3 gerisinde. Ama k r programımızı tutuyoruz. Yurtdışında ise ciromuzu bu yıl da 225 milyon dolar hedefliyoruz" dedi. 
     Migros B2B Projesi’nin kamuoyuna duyurulması amacıyla düzenlenen basın toplantısında konuşan Irsıdar, şunları söyledi 
     "Şu anda yaşanılan kriz ortamı, 19-20 Şubat’tan sonraki veya Türk Lirası’nın dalgalanmaya bırakılması ve yüzde 60 - 70 değer kaybetmesiyle ilgili bir ortam değil. Bunlar krizin ikinci büyük aşaması olmuştur. Asıl kriz satın alma gücünün azalmasıdır. Büyük küçük tüm ölçeki şirketler bunu hissetmektedir. Migros olayları takip ediyor, satın alma gücündeki kayıp ne kadardır diye." 
     
     Geri dönüş olmaz’ 
     Irsıdar, "Ekonomide geriye dönüş olmaz. 30-40 metrekarelik bakkalla olmaz" diye konuştu. 
     Irsıdar, hükümet yetkililerinin hipermarketlerin şehir dışına çıkarılmasıyla ilgili olarak ilk görüşlerini değiştirdiklerini ve yasaya yeni şekil vermeye hazırlandıklarını kaydetti. 
     
     1 milyar dolarlık sipariş hedefi 
     Migros’un tedarikçileriyle olan tüm ilişkisini ve müşteri bilgilerini internet üzerine taşıyan B2B projesine büyük önem verdiklerini söyleyen Irsıdar, b2b.migros.com.tr adresinde oluşturulan tedarik süreci platformunda verilen siparişlerin 2003 sonuna kadar 1 milyar dolara ulaşmasını hedeflediklerini belirtti. Irsıdar "2003 sonunda ticaret hacmimizin yüzde 80’ini oluşturan tedarikçilerin B2B’ye katılımını hedefliyoruz" dedi. 
     



 EKONOMİ 































</TEXT>
</DOC>
