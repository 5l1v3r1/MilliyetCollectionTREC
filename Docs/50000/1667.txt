<DOC>
<DOCNO> 1667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/yazar/cerrahoglu.html </URL>
<DATE> 2001/01/11/ </DATE>
<TIME>  </TIME>
<AUTHOR> Nilgün CERRAHOĞLU  </AUTHOR>
<HEADLINE>
"İsterik müttefikler..." 
</HEADLINE>
<TEXT>

     ROMA 

     İndirgenmiş uranyum NATO ile Avrupa arasında çıkan yeni krizin adı. 
     NATO şemsiyesi altında Balkan operasyonlarına katılan Avrupalı ortaklar özellikle ABD'nin kullandığı "indirgenmiş uranyum" yüklü harp başlıklarından habersiz olduklarını iddia ediyor. Avrupa'nın çeşitli ülkelerinden Balkanlar'daki operasyonlara katılan askerlerden 18'inin uranyuma bağlı olduğu düşünülen nedenlerden kanserden ölümü, bir dizi Avrupa ülkesinde NATO ve ABD'ye karşı tepki yaratıyor. 
     Bu boyutuyla kriz "askeri ittifak içinde bir şeffaflık" sorunu. Şimdi sormak lazım 
     NATO gibi yarım yüzyıllık geçmişi olan bir askeri ittifak içinde - en azından biçimsel olarak - eşit şartlarda bir araya gelen ülkeler böylesine derin kuşkular yaratan bir "şeffaflık sorunu" yaşayabiliyorsa eğer, ileride Türkiye'nin tümüyle dışında oluşturulacak bir "Avrupa Güvenlik ve Savunma Kimliği" AGSK ne tür problemler çıkartabilir AGSK misyonlarında yer alan, ancak karar mekanizmaları dışında tutulan bir ülke, hangi tehditlere açık olabilir 
     AGSK içinde Türkiye'ye "indirgenmiş yer" biçen Avrupalı dostlara bundan böyle bence her fırsatta bu "indirgenmiş uranyum dosyasını" hatırlatmak gerekiyor. 
     Bu işin teorik yönü. Bir de fiili gerçekler var. 
     "Balkan sendromu" AB ile NATO arasında giderek bir "çift başlılık" krizine dönüşüyor. "Repubblica" gazetesine göre NATO Genel Sekreteri George Robertson, "indirgenmiş uranyum" konusunda ittifaka kafa tutan Prodi'ye çatmış. AB Komisyon Başkanı'na telefon açan Robertson'ın Prodi'den "Avrupa Komisyonu'nun yetki alanı dışındaki konulara girmemesini" istemiş. Aynı gazetede yer alan haberlere göre Prodi'nin NATO'dan gelen bu uyarıya kriz üzerinde "bir AB soruşturma komitesi" kurdurtmak suretiyle yanıt vermiş. 
     NATO ve AB arasında gitgide barizleşen bu gerilim, "indirgenmiş uranyum" krizi ardında muhtemel bir NATO - AGSK çatışması olabileceğini düşündürüyor. "İndirgenmiş uranyum"a ilişkin Avrupalı hükümetlerin ortaya attıkları iddialar çünkü giderek su yüzüne çıkan gerçeklerle çelişiyor. 
     ABD Dışişleri Bakanı Madeleine Albright Avrupalı ortakların tepkisini "isterik" olarak tanımlıyor bu yüzden. "New York Times"ta yayımlanan bir "Pentagon dosyası", Kosova'da görev yapan müttefik güçlerin tümünün ABD tarafından '99 yılında açıkça "indirgenmiş uranyum" tehdidine karşı uyarıldığını belgeliyor. ABD'nin, Avrupalı ortakları "uranyum riskine" karşı uyarmadığına ilişkin iddiaların "asılsız" olduğu ortaya çıkıyor yani. 
     NATO ve ABD'ye en sert tepkiyi gösteren Çizme'de bile Balkan krizi döneminde sorumlu mevkilerde bulunan yetkililer Avrupalı müttefiklerin indirgenmiş uranyum başlıklarından habersiz olmadıklarını söylüyorlar. İtalyan parlamentosunda dış ilişkiler komisyonu başkanlığı yapan Achille Occhetto "Bu bir çılgınlık" diyor "İndirgenmiş uranyum krizine habersiz yakalanmadık biz. Pentagon tüm bilgileri 15 ay önce bize iletti. Hükümet nedense sessiz kaldı o dönemde..." 
     İtalya'nın eski Çevre Bakanı ve Avrupa Komisyonu eski Çevre Komiseri Carlo Ripa di Maena'nın açıklamaları da gene bu yönde. Avrupalı ilgililerin yıllardır durumdan haberdar olduğunu söleyen Ripa di Maena, Avrupa Parlamentosu'nda Alman Şansölyesi Shr"eder, Dışişleri Bakanı Fischer ve Prodi önünde bizzat kendisinin "indirgenmiş uranyuma" dair her şeyi anlatmış olduğunu bildiriyor. 
     İngirgenmiş uranyum krizi altından dağınık, homojen olmayan, kırılgan ve manipülatif bir Avrupa profili çıkıyor. 
     
     





YÖK'e hukuk 


"Yenilikçi" ne demek 


Düşünce gücü... 


3 T - T... 


Konuşan, Başbakan’ın tanımadığı biri değil 


Fransız siyasetçilerine Allah akıl versin 


"İsterik müttefikler..." 


Pay edilen ekonomi yönetimi .. 


"Gizli" 


YÖK'te sonun başlangıcı 


Yeni Ankara 


Bir bardak suda fırtına 


Dikkat, ölüm tehlikesi var 


Fırtına öncesi sessizlik... 


Yaşama dair filmler... 


Ya Celal Bayar ne diyor 


Dünya değişirken 


Rahat uyuyor musunuz 


Ankara'da "bedava ev" sahibi olmak isteyenlere "tarifname" 


</TEXT>
</DOC>
