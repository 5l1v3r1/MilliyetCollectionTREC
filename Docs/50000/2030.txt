<DOC>
<DOCNO> 2030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/yazar/heper.html </URL>
<DATE> 2001/01/13/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
AB mi bizi, biz mi AB'yi istemiyoruz 
</HEADLINE>
<TEXT>

     Türkiye'de yetkililerin çoğu karnından konuşuyor. 
     Açık seçik konuşan yok. 
     Birçok sözün anlamını, amacını karineyle çıkarabiliyorsunuz. 
     "Manası şairin karnında" denildiği gibi. 
     Ama seyrek de olsa çok net konuşanlara da rastlanabiliyor. 
     Harp Akademileri'ndeki toplantıda olduğu gibi. 
     
Avrupa'dan soğuk bakış      Türkiye'nin belki de Osmanlı'dan beri tarihindeki en önemli konu "Avrupa Birleşik Devletleri"nin bir üyesi olmak. 
     Türkiye, çağdaş olmasını, demokrat olmasını, refah içinde olmasını, güvenlik içinde olmasını, istikrar içinde olmasını adeta AB'de olma hedefine kilitlemiş durumda. 
     Ama AB'nin tutumu hayal kırıklığı yaratıyor. 
     Smith'in sözlerini, etkili ve yetkili diğer bazılarının sözlerini bir yana bırakın pratikten de, AB'nin Türkiye'ye bakışındaki soğukluğu anlamak mümkün. 
     NATO dışında kurulması kararlaştırılan Avrupa Gücü'ne Türkiye'nin kabul edilmemesi, AB ile ortaklık görüşmelerinin 2010 yılına atılması başka nasıl yorumlanabilir 
     
Komutanın sözleri      Önceki gün AB'nin Türkiye'ye soğukluğu izlenimini güçlendiren yeni bir uygulama daha yaşandı. 
     AB Dönem Başkanlığı'nı yürüten İsveç'te ay sonunda üye ülkeler ile aday ülke parlamentolarının Dışişleri Komisyonu başkanlarının yapacağı toplantıya Türkiye davet edilmedi. 
     Dışişleri Bakanı İsmail Cem, dün bir araya geldiği AB ülkelerinin Ankara büyükelçilerine, Türkiye'nin konuyla ilgili rahatsızlığını iletti. 
     Dışişleri Bakanı, geçen ayki Nice zirvesinde AB'nin geleceğine yönelik yapılan projeksiyonlarda Türkiye'ye yer verilmediğini de hatırlatarak, "Nice'te yanlış sinyal verildi" dedi. 
     Aynı saatlerde Almanya'nın eski Başbakanı Kohl ise "AB'nin Hıristiyan topluluğu olduğunu" yineliyordu. 
     Tesadüfe bakın ki aynı gün Harp Akademileri Komutanı Orgeneral Nahit Şenoğul da adeta AB'ye cevap veren bir konuşma yapıyordu 
     "AB içinde Türkiye'nin üyeliğini destekleyen tek bir ülke bile yok. Bazıları her zaman Türkiye karşıtı, bazıları da Türkiye'yi AB'ye almak yerine yakın işbirliği içeren bir statüde kalmasını istiyor. Geriye kalanlar da kerhen destekliyor. Bu durumda Türkiye yeni politikalar ve stratejiler üretmek, belirlemek durumundadır." 
     Belki de ilk kez Silahlı Kuvvetler'in üst düzeyde bir komutanı görüşünü bu derece açık seçik belirtiyordu. 
     
AB, olmazsa olmaz...      AB'nin tutumu ile Orgeneral Nahit Şenoğul'un sözleri yan yana konulunca Ankara'nın ne kadar güç durumda olduğu daha da kolay anlaşılıyor. 
     Ama marifet güçlükleri yenmekse, Ankara buna mecbur, hatta mahkum sayılabilir. 
     Çünkü AB, Türkiye için olmazsa olmaz bir hedeftir. 
     Zorlukları görmek, aşmak için de uyarıcı olmalı. Türkiye'nin hedeften vazgeçmesi değil, AB hedefine varmak için arzusunu hırsa dönüştürmesi gerekiyor. Bu nedenle de yeni stratejiler olumlu sonuç için üretilmeli... 
     
     





Kelimeler, anlamlar 


"Emir versek işkence biter" 


Bizim önyargımız 


'Bilgi vermedim, veremezdim' 


Uçağı dağıtan sarhoş gazeteci 


Türkiye AB'nin içinde mi bölünür, dışında mı 1 


Asker ve AB 


Bir de erkekleri düşünün 


"Ulusal Program" hazır 


Şovmenlere aman dikkat 


AB mi bizi, biz mi AB'yi istemiyoruz 


AB'ye güvensizlik... 


Risk yönetimi... 


Yenilikçiler 


Kriz dersleri 


Aslan gibi 


Demirel'in avukatı Çağlar'ı da savunur 


TÜSİAD "ele verir talkını, kendi yutar salkımı " 


</TEXT>
</DOC>
