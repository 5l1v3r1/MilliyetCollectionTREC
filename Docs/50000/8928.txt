<DOC>
<DOCNO> 8928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/ekonomi/eko09.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Portallar çok yakında ücretli olacak 
</HEADLINE>
<TEXT>

     Microsoft MSN internet portalı servislerini kullananlardan ücret talep edecek. MSN siteleri ayda ortalama 200 milyon kişinin kullandığı ve dünyanın en çok ziyaret edilen siteleri olma özelliğine sahip. 
     Microsoft’un İngiltere’deki genel yöneticisi Neil Hollaway yaptığı açıklamada bu yıl içerisinde yeni web siteleri geliştireceklerini ve bu siteleri kullananlardan önümüzdeki yıl içinde para talep edeceklerini söyledi. Öte yandan Microsoft’un böyle bir şey yapması durumunda yahoo.com ve aol.com’unda aynı eğilime girmesi bekleniyor. 
     Şirketin bazı siteleri paralı hale getirmesinin sebebi olarakta internette alınan reklamların yeterli derecede gelir getirmediği yorumu yapılıyor. Neil Holloway ayrıca ekstra servisler için yıllık ortalama 60 pound almayı planladıklarını söyledi. Yeni geliştirdikleri sitelerde kimi güvenlik önlemleri olacağını da söyleyen Holloway artık istenmeyen gereksiz emaillerin alınmayacağını kaydetti. Bu ücretleme sistemi hotmail.com’u kapsamayacak. 
     


 EKONOMİ 





















</TEXT>
</DOC>
