<DOC>
<DOCNO> 2485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/son/sontur20.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevindeki eski bakan ile eski TEAŞ Genel Müdür Yardımcısının mallarına ihtiyati tedbir 
</HEADLINE>
<TEXT>

     Beyaz Enerji Operasyonu kapsamında tutuklanarak cezaevine konulan eski Devlet Bakanı Birsel Sönmez ve eski TEAŞ Genel Müdür Yardımcısı Ünal Peker'in mal varlıklarına ihtiyati tedbir konuldu. 
     Beyaz Enerji Operasyonu'nu yürüten DGM Cumhuriyet Savcısı Talat Şalk, tutuklanarak Ankara Merkez Kapalı Ceza ve Tutukevi'ne konulan eski Devlet Bakanı ve TEAŞ Yönetim Kurulu üyesi Sönmez ile eski TEAŞ Genel Müdür Yardımcısı Peker'in mal varlıklarına ihtiyati tedbir konulmasını talep etti. 
     Ankara 2 No'lu DGM yedek hakimi Ramazan Aksan, Savcı Şalk'ın bu talebini yerinde görerek, Sönmez ve Peker'in mal varlıklarına ihtiyati tedbir koydu. Bu arada, Savcı Şalk, tanık olarak eski TEAŞ çalışanı Zeki Köseoğlu'nun ifadesini aldı. 




</TEXT>
</DOC>
