<DOC>
<DOCNO> 39966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/yazar/okur.html </URL>
<DATE> 2001/09/01/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Umuda çağrı 
</HEADLINE>
<TEXT>

     Rakamların arka yüzünde" ne var Merak ettiniz mi Acıları, sevinçleri, umutları, umutsuzlukları düşündünüz mü .. 
     Hani akşam olur, evlerin pencereleri kapanır, perdeler iner ve tüm aile işi, aşı konuşur, kaygılar ortada melodi olur ya, işte o anı yansıtmak istiyoruz... O vakit gerçeklerle karşı karşıya gelir, geçim derdinin hesabını yaparız. Aileler genelde çocuklarına umutsuzluğu yansıtmak istemez.Bugün her konuşmaya önce krizle başlıyoruz. Krizin psikolojik etkisi altında "ay sendromları" yaşıyoruz. Güven sorununu siyasete bağlıyoruz. Ve "Ne olacak bu memleketin hali" deyip efk rlanıyoruz.Ve efk rlanmak için bir veri daha var karşımızda. 
     
     Rekor küçülme... 
     Yılın ikinci üç aylık döneminde geçen yılın aynı dönemine göre yüzde 11.8 oranında küçüldük. İlk altı ayda küçülme yüzde 8.5. 
     Oysa bu yıl "yüzde 10" küçüleceğiz diyenlere "hep ihtiyatlı" baktık. 
     Üstelik, 7 yıldan bu yana böyle bir veriyle karşılaşmamıştık. 1994 krizinin ardından yüzde 11.5’lik bir küçülme sonrası toparlanma yaşamıştık. 
     Küçülmenin nedenleri tartışılacak. 
     Ancak bu verilerin nisan - mayıs - haziran aylarına ait olduğunu hatırlatalım. Verilerin geç gelmesi çok önemli bir handikap, bunu kabul edelim. Ama o ayları da bir hatırlayalım. 
     Doların uçtuğu, Ulaştırma Bakanı Enis Öksüz’ün istifa haberleriyle çalkalandığı, takasın tartışıldığı bir dönem işte... 
     
     Dibe vurma 
     Ankara Üniversitesi Siyasal Bilgiler Fakültesi öğretim üyesi Profesör Dr. Ercan Uygur, "dibe vurduğumuz" dönem diye özetliyor. Vatandaşın psikolojik durumu giderek bozuluyor. 
     Ve dalga dalga yayılan umutsuzluk, kendimizi "Müslüm Baba’nın jiletle kendini doğrayan" müritleri gibi algılamamıza yol açıyor. Hep birlikte travma sonrası yaratılan stresin kıskacı altında yol alıyoruz. 
     Ekonomide mevsimsel düzeltmelerden sonra trendleri izlemek zorunda olduğumuzu biliyoruz. Ekonominin doğal bir bilim olmadığını, şans faktörünün, psikolojik faktörlerin etki gücünü görüyoruz. 
     Çağrımız, umuda... 
     Umutsuzluk bizi başka bir noktaya götürecek, kesin. Endonezya ya da Cezayir olmak işten bile değil... 
     Siyasetçinin değişmesini kaç yıl bekleyeceğiz, işadamının samimiyetini nasıl göreceğiz Hoş, 600 bin öğretmeni, 60 bin akademisyeni ve 14 milyon öğrencisi olan bir ülkede h l Kenya düzeyinde eğitim veriliyorsa bu ülkenin geleceği nerede demeyeceğiz. Ve bu travma sonrası stresten kurtulma yolunda çabalayacağız. 
     
     Kehanete mola 
     Biraz mola lütfen. Ha, ekonomi kötüye giderken elbette "Ekonomi iyi gidiyor" diye yazmayacağız ama naif olacağız. Krizin geçmişteki sorumluları "ekim - kasım sendromu" diye beyanat vermek yerine özeleştiri yapacaklar. Bugünün ekonomi yönetimi de kapana sıkışmış fare misali vatandaşla oynamayacak. 
     
     







Yine komplo teorisi 


Yanıtı Bahçeli verecek 


Koray Aydın istifa iki yazısı 


Damlalık ve kepçe 


Bir eylül günü 


Üniversiteyi kazandılar ama... 


Diyarbakır’da gerilim Urfa’da barış havası 


Umuda çağrı 


Güneşi balçıkla sıvamaya çalışanlar 


Deprem vergisi faize mi gitti 


Şanlıurfa GAP’ı gaptırmış 


Eller aya, biz yaya 


Siz de işlersiniz namus cinayeti ’ 


Bir cinayet kurbanının anatomisi 


Garih cinayetinin ipucu GAP’ta mı 


Üretimi unuttuk ekonomi rezil oldu’ 


</TEXT>
</DOC>
