<DOC>
<DOCNO> 14358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/yasam/ayas.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Demi’nin korumaları yasayı deldi 
</HEADLINE>
<TEXT>
Suç işleyip gittiler 
Bu hafta sonu Demi Moore gezdi, gazeteciler izledi. Korumaların basını 'sprey'le tehdit etmesi ise tartışma yarattı. Çünkü spreylerin Türkiye'de kullanımı yasaktı 
     ÖMER ERBİL - SİNAN TOROS İstanbul 

     Çocuklarıyla birlikte hafta sonu tatili için İstanbul'a gelen ünlü film yıldızı Demi Moore, özel bir uçakla Türkiye'den ayrıldı. Moore, çocukları Rumer, Scout ve Talullah ile birlikte sabah saatlerinde Fas'ın Marakeş kentine uçtu. Ancak Moore'u koruyanların gazetecileri uzaklaştırmak için bayıltıcı ve göz yaşartıcı sprey kullanmaları tartışma başlattı. 
     
     Ülkemizde yasak 
     Demi Moore'un özel yakın korumalarının sıktığı bayıltıcı spreyin kullanılması ve taşınması ülkemizde yasal değil. Bayıltıcı ve göz yaşartıcı spreylerde kurusıkı ve av silahları satan işyerlerinde el altından pazarlanıyor. Ücreti 8 ile 15 milyon lira arasında değişen spreyler, yüze yakın noktadan sıkıldığında 15 dakika bayıltma, gözleri açamamaya neden oluyor. Bunun dışında basın mensuplarına 'saldırgan' gibi yaklaşılıp spreyle uzaklaştırmak istenmesi de tartışılıyor. 
     
     Ezogeline bayıldı 
     Korumalar tepki çekti ancak yine de güzel yıldıza olanca ilgi gösterildi. Amerikalı yıldız, en çok ezogelin çorbasını sevdi. Four Seasons Otel'deki odasına sık sık Türk kahvesi de içen Moore, öğle ve akşam yemeklerinde, Çin makarnası ile lagos balığını sofrasından eksik etmedi. 
     
     5 SORU 5 CEVAP 
     Oynadığı jilet reklamıyla 'Ali Desidero' lakabıyla ünlenen Ali Yıldırım'ın sahibi olduğu Göz Gez Arpacık GGA adlı güvenlik şirketinin Genel Müdür Yardımcısı Cihat Yapağcı'yla yakın korumaları ve görevlerini konuştuk 
     
     1- Yakın koruma ülkemizde yasal mı 
     Özel Yakın Koruma Yasası ülkemizde henüz çıkarılmış değil. Şu an Meclis'te bekliyor. İçişleri Bakanlığı'nın güvenlik şirketleri genelgesiyle çalışıyoruz. 
     
     2- Bu genelgede korumalar nasıl tanımlanıyor 
     Emniyet mensuplarının kıyafetlerini giyemez, silah, cop, kelepçe bulunduramaz, kullanamazlar. 
     
     3- Peki silah yok, cop yok nasıl koruyacaklar 
     Yakın dövüş sporlarını bilirler. Ancak koruduğu kişiye silahlı saldırı olursa kendisini siper eder. 
     
     4- Bayıltıcı sprey kullanabilirler mi 
     Hayır. Ülkemizde bayıltıcı, göz yaşartıcı sprey kullanımı yasak. 
     
     5- Yurtdışında yakın koruma hizmeti nasıl veriliyor 
     Yurtdışında yakın koruma yapan görevlilerinin silah kullanma yetkisi bile var. Bayıltıcı spreyi de paparazilere, ya da sanatçı ise rahatsız eden hayranlarına karşı çok rahat kullanıyorlar. 
     


 YAŞAM 






















</TEXT>
</DOC>
