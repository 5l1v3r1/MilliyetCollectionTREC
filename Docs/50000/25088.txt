<DOC>
<DOCNO> 25088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/spor/spo02.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldırım dönüyor 
</HEADLINE>
<TEXT>

Asbaşkan Özdemir, Başkan’ı ikna ettiklerini söyledi, "Kongrede yeni bir ruh ve yönetim ile iş başı yapıp, daha büyük başarılara imza atacağız" dedi 
     YUSUF KOBAL 

     Başkan’ın evinde toplandılar 
     SARI - Lacivertli kulübün asbaşkanı Nihat Özdemir, Başkan Aziz Yıldırım’ın görevine döneceğini açıkladı. Özdemir, önceki gün Yıldırım’ın evinde toplandıklarını, Olağanüstü Genel Kurul’da yeniden başkanlığa aday olması için yoğun baskı yaptıklarını söyledi. Teknik Direktör Mustafa Denizli’nin görüşmede yer aldığı ve yöneticilerin çabasına destek verdiği belirtildi. 
     
     "Yola devam edecek" 
     YILDIRIM’ın en yakını olarak bilinen Fenerbahçe Asbaşkanı Nihat Özdemir, "Başkan akıllı adamdır, kararını gözden geçirecek ve yola devam edecek" diye konuştu. Son yılların en iyi yönetimini oluşturduklarını kaydeden Özdemir, "Kongrede yeni bir ruh ve yönetim ile iş başı yapıp, Fenerbahçe’de daha büyük başarılara imza atacağımızı herkese göstereceğiz" ifadelerini kullandı. 
     
     "Çağrılar yerini buldu" 
     ASBAŞKAN Nihat Özdemir, hem taraftarın, hem de kendilerinin yaptığı çağrıların yerini bulduğunu söyledi. Özdemir, "Başkanımıza ayrılmasını doğru bulmadığımızı ısrarla belirttik. Zaten camia olarak mutlu sona yeni ulaşmıştık. Çok iyi anlaşan, başarılı bir ekibiz. Göreve devam etmeliyiz. Çünkü alternatifimiz yok" diye konuştu. 
     
Etoo harek tı      KARTAL YİĞİT 

     SARI - Lacivertliler, İspanya’nın Mallorca takımında kiralık oynayan Etoo’yu transfer etmek için harekete geçti. Fenerbahçe’nin bonservisi Real Madrid’de olan yıldız futbolcuyla prensipte anlaştığı belirtildi. Bir yıllığına kiralanması planlanan Etoo’nun durumu önümüzdeki hafta kesinlik kazanacak. Etoo bu sezon 31 maçta 11 gol attı. 
     
Kürekçiler şampiyon      BULGARİSTAN’da yapılan Uluslararası Plovdiv Kürek Yarışları’nda mücadele eden Fenerbahçeli kürekçiler 5 birincilik, 5 ikincilik, 4 de üçüncülük aldılar. Türkiye’yi temsil eden Galatasaray ve Şişe Cam kulüpleri de başarılı sonuçlara imza atarken, Federasyon Başkanı Çetin Öztürk, Balkan Şampiyonası öncesi moral bulduklarını söyledi. 
     
Beş yıldız tamam      FENERBAHÇE Ümit Özat, Hakan Bayraktar, Ceyhun, Tolga ve Geremi ile anlaşmaya vardı. Aziz Yıldırım’ın evinde yapılan toplantıda iç ve dış transferin 30 Haziran’a kadar bitirilmesi kararlaştırıldı. Rapajiç’in ise sürekli İstanbul’u arayıp başkanın durumunu sorduğu öğrenildi. Bu arada İtalyan kulüplerinin de Lazetiç’e baskı yaptığı bildirildi. 
     
Başkent’te kutlama      NECMİ KEPÇETUTAN 

     ANKARALI Fenerbahçeliler dün Kavaklıdere Tenis Kulübü’nde düzenledikleri geceyle şampiyonluğu kutladı. Coşku içinde geçen gecede Başkan Aziz Yıldırım büyük ilgi görürken sık sık "Bizi bırakma" tezahüratıyla karşılaştı. Fikret Ünlü, Tunca Toskay, Hasan Gemici, Şuayip Üşenmez, Yaşar Okuyan, Rüştü Kazım Yücelen gibi bakanlar da Yıldırım’a bırakmaması için telkinde bulundu. Yıldırım, Ankaragücü başkanı Cemal Aydın’dan Adem’i isterken, Gençlerbirliği Başkanı İlhan Cavcav’dan da Tolga’nın transferi için yardımcı olmasını talep etti. 
     



 SPOR 




















</TEXT>
</DOC>
