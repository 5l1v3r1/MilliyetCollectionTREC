<DOC>
<DOCNO> 11710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/son/sonspo06.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Rize'de 
</HEADLINE>
<TEXT>

     Fenerbahçe, yarın ligde Çaykur Rizespor ile deplasmanda yapacağı maç için Rize'ye geldi. 
     Uçakla Trabzon'a geldikten sonra, karayoluyla Rize'ye geçen sarı-lacivertli takım, Mehmet Cengiz Tesisleri'nde saat 16.00'da yapacağı çalışma ile Çaykur Rizespor maçının hazırlıklarını tamamlayarak maç saatini beklemeye başlayacak. 
     Rize Dedeman Oteli'ne yerleşen sarı-lacivertli kafileye fazla ilgi gösterilmezken, otel çevresinde geniş güvenlik önlemleri alındı ve gazeteciler otele sokulmadı. Sarı-lacivertli takımın milli futbolcusu Abdullah, Çaykur Rizespor ile zorlu bir karşılaşma yapacaklarını belirterek, ''Bu karşılaşma bizim için çok önemli. Rakibimizi yenerek hem ligde yakaladığımız avantajı sürdürmek hem de ligde önemli bir virajı dönmek istiyoruz'' dedi. 




</TEXT>
</DOC>
