<DOC>
<DOCNO> 11909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/18/spor/spo02.html </URL>
<DATE> 2001/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli dert etmedi 
</HEADLINE>
<TEXT>

Fenerbahçe’nin hocası, "Zaman zaman puan da, futbolcu da bırakırız ama hedefimizi bırakmayız" dedi 
     FENERBAHÇE Teknik Direktörü Mustafa Denizli, karşılaşmadan sonra yaptığı açıklamada, "Futbolda beraberlik de doğal" dedi. Denizli, "Bu kayıp bizi sıkıntıya sokmaz. Zaman zaman puan da, futbolcu da bırakırız ama hedefimizi asla bırakmayız. Oyuna eksik devam etmek bizim için önemli değildi. Hakemin kırmızı kartı doğrudur. Çünkü pozisyona çok yakındı. İki tarafın da maçı kazanmak için girişimleri vardı. Takımlardan biri kaybetse yazık olurdu. Bu sonuç problem yaratmaz" diye konuştu. 
     
31 Mayıs’ta görüşelim’Yıldırım, mali kongrede üyelere çifte kupa sözü verdi 
     Dim dik çıkacağız’ 
     FENERBAHÇE Kulübü’nün Olağan İdari ve Mali Kongresi dün yapıldı. Başkan Aziz Yıldırım, Avrupa’nın en üst düzeyde kulübü olacaklarını söylerken, dakikalarca ayakta alkışlandı. Yıldırım, "31 Mayıs’ta görüşelim. Huzurunuza çifte kupayla dimdik çıkacağız" dedi. Ekonomik olarak büyümek için herkesin katkıda bulunması gerektiğini vurgulayan Yıldırım, "Yoksa Galatasaray’ın durumuna düşeriz" diye konuştu. 
     
     65 bin kişilik stat 
     AVRUPA’DA tribün gelirlerinin kulüplere büyük bir rahatlık sağladığını belirten Yıldırım, "Bizde ise en büyük gelir televizyon yayınlarından. Yarın bu kapı kapanırsa ne yapacağız Fenerbahçe’nin kendi başına ayakta durması için yeni projeler üretiyoruz. Stadın kapasitesini 42 bine çıkarıyoruz. İnşallah Galatasaray maçına büyük bölümünü yetiştiririz. İleride bu kapasite 65 bine çıkacak ve gelirimiz artacak" dedi. 
     
Kongre notları      Bütçe 60 trilyon 
     SARI - Lacivertli Kulübün Olağan İdari ve Mali Genel Kurul Toplantısı’nda 2001 yılı bütçesi 60 trilyon 140 milyar lira olarak kabul edildi. Acıbadem Özel İstek Vakfı’nda gerçekleştirilen genel kurul toplantısına eski başkanlardan Faruk Ilgaz, Hasan Özaydın ve Güven Sazak ile 472 üye katıldı. 
     
     Yönetim ibra edildi 
     KONGRE tesislerin tanıtıldığı multivizyon gösterisiyle başladı. Borcun 64 milyon 500 bin dolar, alacakların 23 milyon 900 bin dolar olduğu açıklandı. Bütçede futbol transfer giderleri 35 trilyon lira olarak belirlenirken, amatör şubelere 16 trilyon 380 milyar lira ayrıldı. Yönetim kurulu da ibra edildi. 
     
     Borçlanma yetkisi 
     YÖNETİMİN istediği borçlanma yetkisi de kabul edildi. Faruk Ilgaz Tesisleri’nin yeniden yapılması için istenen 5 milyon dolarlık borçlanma yetkisini alan yönetim kurulu adına Hamdi Akın, "Gelecek ay yapımına başlayacağız" dedi. 
     
     Süren’e eleştiri 
     GENEL Kurul’da söz alan üyeler, Galatasaray’ı da eleştirdiler. Rahmi Eyüboğlu, Galatasaray Başkanı Faruk Süren’in "Kutsal ittifak" demesinin doğru olmadığını belirterek, "MHK Başkanı Bülent Yavuz, Bu kutsal ittifak değil, olsa olsa sanal ittifaktır’ demişti. Bence ise bu olsa olsa naylon ittifak olur" dedi. 
     


 SPOR 

























</TEXT>
</DOC>
