<DOC>
<DOCNO> 18944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/yasam/yas10.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanlış vites denize uçurdu 
</HEADLINE>
<TEXT>

Otomobil kullanmayı öğrenen acemi kadın sürücü vitesi 'geri' yerine 'ileri'ye takınca, sahil keyfi 'hayli ıslak' bitti 
     BAHAR KAYMAKÇI Kocaeli DHA 

     Kocaeli'nin Derince ilçesinde eşi Şahin Sayın'dan otomobil kullanmasını öğrenmek için direksiyon başına geçen Hatice Hamın, az kalsın faciaya yol açıyordu. 
     Sayın çifti, önceki gece, havanın da güzel oluşundan yararlanarak sahile gitti. Karı koca, arabalarını da sahilde, deniz kenarının hemen dibinde uygun bir yere çekti. Burada Hatice Sayın, eşinden kendisine otomobil kullanmayı öğretmesini istedi. Eşinin ısrarlarına dayanamayan Şahin Sayın, sonunda direksiyonu Hatice Sayın'a bıraktı. 
     Ne olduysa, bundan sonra oldu. Hatice Sayın bir ara vitesi 'geri' yerine 'ileri' vitese takıp gaza bastı. Yerinden fırlayan otomobil, hızla denize uçtu. Sayın çifti, otomobil denize gömülmeden hemen önce son anda kendilerini dışarı atarak kurtuldu. Denize uçan otomobilse kurtarıcı yardımıyla uzun uğraşlar sonucu çıkarılabildi. 
     



 YAŞAM 




























</TEXT>
</DOC>
