<DOC>
<DOCNO> 45368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/spor/aspo.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazozuna maç değil 
</HEADLINE>
<TEXT>
Kazanmalıyız 
Milli Takım’ın bugün Moldova ile oynayacağı karşılaşma 2004 Avrupa Şampiyonası kuraları için hayati önem taşıyor. Türkiye yenildiği taktirde klasman düşme tehlikesiyle karşı karşıya kalacak 
     MURAT AĞCA 

     Kritik sınav 
     A MİLLİ Takımımız, bugün Moldova ile sanıldığı gibi "prestij" için değil, "geleceği" için karşılaşacak. Grup ikinciliğini garantileyerek play - off oynama hakkını kazanan Türkiye, eğer Moldova’ya yenilirse bu kez 2004 Avrupa Şampiyonası kurasında klasman düşme tehlikesi ile karşı karşıya kalacak. Kamuoyunda "gazozuna" yakıştırması yapılan maçın aslında çok kritik bir sınav olduğu ortaya çıktı. 
     
     Güçlü rakipler 
     TÜRKİYE, Avrupa Şampiyonası ve Dünya Kupası maçlarındaki performansa göre hesap edilen ülke puanlamasında halen 2.058 puanla 10. durumda bulunuyor. Millilerimiz’in Moldova’dan yenilgiyle dönmesi halinde, hemen altımızdaki Rusya 2.052 veya Hırvatistan’ın 2.000 galibiyeti bizi birinci torbadan, ikinci torbaya düşürecek. Bu durumda Euro 2004 eleme grubumuzda, ilk torbadaki güçlü ekiplerden biri de yer alacak. 
     
     Erzik de uyardı 
     FIFA klasmanında da gelecek Dünya Kupası elemeleri için bir alt grup riskimiz artacak. UEFA Asbaşkanı Şenes Erzik, "Bu prestij değil, puan maçı. Uluslararası karşılaşmalarda alınan her puan ileriye yatırımdır. Kaybedilen puan da riskimizi artırır" dedi. Türkiye’nin çekiştiği takımlardan 1.Grup lideri Rusya, şansı kalmayan İsviçre’yi ağırlarken, 6. Grup’ta Hırvatistan, Belçika ile grup liderliği için oynayacak. 
     
PUAN DURUMU TAKIMLAR O G B M A Y P İsveç 9 7 2 0 17 3 23 TÜRKİYE 9 5 3 1 15 8 18 Slovakya 9 4 2 3 11 9 14 Makedonya 9 1 4 4 11 13 7 Moldova 9 1 3 5 6 17 6 Azerbaycan 9 1 2 6 4 14 5      
     
Kart tehlikesi      A Milli Takım’da dört oyuncunun sarı kart sınırında olması Teknik Direktör Şenol Güneş’i sıkıntıya soktu. Alpay, Fatih Akyel, Ümit Özat ve Okan’ı baraj maçını düşünerek oynatmayacağını açıklayan Güneş, Ümit Karan, İlhan Mansız, Arif ve Tugay gibi isimlerden yararlanmayı düşünüyor. 
     
Erteleme sürprizi      TEKNİK Direktör Şenol Güneş, FİFA tarafından son dakikada iptal edilen İsrail - Avusturya maçı nedeniyle köşeye sıkıştı. Bu sürpriz erteleme nedeniyle tüm hesapları ve programı alt - üst olan Güneş, "Tüm hesaplarımızı ve programımızı yapmıştık. Şimdi beklemekten başka çaremiz yok. Rakibimizi geç öğrenecek olmamız büyük dezavantaj" diye konuştu. 
     
Son prova      MİLLİ Takım, Moldova maçının son hazırlığını dün akşam karşılaşmanın oynanacağı stadda gerçekleştirdi. Önce Ümit Milli Takım’ın maçını toplu olarak izleyen Ay - Yıldızlılar karşılaşmanın bitimiyle birlikte aynı stadda çalıştılar. Teknik Direktör Şenol Güneş, taktik ağırlıklı bir antrenman yaptırdı. 
     
Motivasyon çabası      DÜNYA Kupası grup elemelerinde ikinciliği garantileyen Türkiye’nin, Moldova ile yapacağı son maça futbolcuları motive etmek için teknik heyet büyük çaba harcıyor. Teknik Direktör Güneş, dün bir kez daha oyuncularına "Bu maçı ciddiye alın. Bu formanın hakkını herkes vermek zorunda. Oyun disiplininden asla uzaklaşmayın" uyarısında bulundu. 
     
Moldova’da üç eksik      MİLLİ Takım’ın bu akşamki rakibi Moldova da üç önemli eksikle sahaya çıkacak. Clescenco, Baret ve Rebeja gibi takımın as futbolcuları cezalı oldukları için Türkiye’ye karşı forma giyemeyecekler. Moldova’nın, Ay - Yıldızlı ekibimizin karşısına genç bir kadroyla çıkacağı öğrenildi. 
     
Sinan Engin futbolcu peşinde      KAFİLEYLE birlikte Moldova’ya gelen Beşiktaş Menajeri Sinan Engin, önümüzdeki sezon için genç yetenekler arayacak. Engin, "Geleceğe dönük oyuncular bakacağım" dedi. Sinan Engin, İsmail Güldüren ve Mehmet Yozgatlı’yı yakın takibe aldıklarını da sözlerine ekledi. Engin ayrıca, Elazığ’ın kalecisi Orkun ve Bursa’nın kalecisi Murat Hacıoğlu ile ilgilendiklerini belirtti. 
     
Olağanüstü güvenlik      FUTBOL Federasyonu Başkanı Haluk Ulusoy’un ve yönetim kurul üyelerinin kaldığı otele Rusya Devlet Başkanı Putin de geldi. Bu nedenle şehirde olağünüstü güvenlik önlemleri alındı. Polis otelin etrafında adeta kuş uçurtmadı. 
     
Kolay rakip zor maç      TÜRKİYE, Dünya Kupası grup elemelerindeki son maçını bugün deplasmanda Moldova ile oynayacak. Grupta ikinciliği garantileyen ve baraj maçı oynamaya hak kazanan Ay - Yıldızlı ekipte Ümit Davala ve Abdullah’ın forma giyemeyeceği açıklanırken, sarı kart sınırındaki oyuncular ve sakatlar Teknik Direktör Şenol Güneş’i kadro kurmakta zorluyor. TSİ 21.15’te başlayacak karşılaşmayı Belçikalı Frank De Bleeckere, Roland Van Nylen, Danny Vanderhoven hakem üçlüsü yönetecek. Maç TRT 1’den naklen yayınlanacak. 
     
Milli Takım’ın 359. sınavı      DÜNYA Kupası grup elemelerinde bugün Moldova karşısına çıkacak olan A Milli Takım, tarihindeki 359. karşılaşmayı oynayacak. Türkiye, 78 yıllık tarihinde bugüne dek yaptığı toplam 358 maçtan 113’ünü kazanırken, 164’ünü yitirdi, 81 maçta da eşitliği bozamadı. Ay - Yıldızlı ekip toplam 428 gol atarken, kendi kalesinde 599 gol gördü. 
     
Güneş ile 15. kez      A Milli Futbol Takımı, Teknik Direktör Şenol Güneş yönetiminde 15. sınavına çıkacak. Teknik direktörlük görevine 16 Ağustos 2000’de Bosna - Hersek ile yapılan özel maçla başlayan Güneş’in 14 maçta, 5 galibiyet, 5 beraberlik, 4 de yenilgisi bulunuyor. Türkiye, tecrübeli hocanın yönetiminde 16 gol attı, 17 gol yedi. 
     
Güneş’in karnesi Yer Organizasyon Rakip Sonuç Saraybosna Özel Bosna Hersek 0 - 2 İstanbul Dün.Ele.Gru. Moldova 2 - 0 Göteborg Dün.Ele.Gru. İsveç 1 - 1 Bakü Dün.Ele.Gru Azerbaycan 1 - 0 İstanbul Özel Fransa 0 - 4 Amsterdam Özel Hollanda 0 - 0 İstanbul Dün.Ele.Gru. Slovakya 1 - 1 Üsküp Dün.Ele.Gru. Makedonya 2 - 1 Gaziantep Özel Arnavutluk 0 - 2 İstanbul Dün.Ele.Gru. Azerbaycan 3 - 0 Bursa Dün. Ele.Gru. Makedonya 3 - 3 Oslo Özel Norveç 1 - 1 Bratislava Dün.Ele.Gru. Slovakya 1 - 0 İstanbul Dün.Ele.Gru. İsveç 1 - 2      
Moldova’ya karşı üstünüz      TÜRKİYE, şimdiye dek 3’ü resmi, 1’i özel olmak üzere toplam 4 kez karşılaştığı Moldova’yı 3 kez yenerken, 1 kez de berabere kaldı. Bu maçlarda Moldova’ya toplam 7 gol atan Milliler, kalesinde ise 1 gol gördü. 
     



 SPOR 

























</TEXT>
</DOC>
