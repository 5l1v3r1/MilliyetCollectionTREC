<DOC>
<DOCNO> 30181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/ekonomi/eko06.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom, Hazine’nin telefonlarını kapattı 
</HEADLINE>
<TEXT>

     ANKARA Milliyet 

     Devlet Bakanı Kemal Derviş’in çalışma odasının bulunduğu ve IMF ile Dünya Bankası’yla görüşmelerin gerçekleştirildiği Hazine Müsteşarlığı’nın dün telefonları kesildi. Hazine yetkilileri, dışarıdan aramalara açık olan telefonlardan arama yapmak istedi ancak "Borcu nedeniyle kullanıma kapatılmıştır" uyarısıyla karşılaştı. Bunun üzerine harekete geçen yetkililer Türk Telekom’u arayıp durumu bildirdi. Telekom yetkilileri ise işlemin kuruma borcu olan tüm kamu kuruluşlarına yapılan rutin işlem olduğunu savundu. Hazine’nin kesilen telefonları dün akşam saatlerinde yeniden kullanıma açılırken, Türk Telekom yetkilileri, "Profesyonel yönetim olmanın gereğini yerine getiriyoruz. Sektörde özel şirketler borcu olan Cumhurbaşkanı’nın telefonu bile olsa kesiyorlar" diye konuştu. 
     



 EKONOMİ 



























</TEXT>
</DOC>
