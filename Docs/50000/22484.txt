<DOC>
<DOCNO> 22484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/guncel/gun10.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Müdürün atama yazısı kayboldu 
</HEADLINE>
<TEXT>

     NESLİHAN CUYAR İstanbul 

     İstanbul Mali Şube Müdürü Ayhan Mimaroğlu’nun geçici görevle Kocaeli Emniyet Müdürlüğü’ne atanması, tam bir bilmeceye dönüştü. İçişleri Bakanlığı’nın atamayla ilgili yazıyı İstanbul Valiliği ya da İstanbul Emniyet Müdürlüğü’nden hangisine gönderdiği henüz açıklık kazanmazken, yetkililer, atamayla ilgili bir yazı almadıklarını dile getirdi. Vali Erol Çakır ile Emniyet Müdürü Kazım Abanoz topu birbirine atarken Çakır, atamayla ilgili kendisine herhangi bir yazı gelmediğini söyledi. Çakır, "Şu ana kadar İçişleri Bakanlığı’ndan İstanbul Valiliği’ne, adı geçen emniyet şube müdürüyle ilgili bir talimat ya da herhangi bir yazı intikal etmemiştir" dedi. 
     



 GÜNCEL 























</TEXT>
</DOC>
