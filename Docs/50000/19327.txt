<DOC>
<DOCNO> 19327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/yasam/yas04.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Mars manzaralı tam pansiyon 12 bin 
</HEADLINE>
<TEXT>

Dennis Tito’dan feyz alan Amerikalı yatırımcılar 12 bin doları bastıranı uzaya çıkarıp otellerinde bir hafta misafir edecek’... 
     DIŞ HABERLER SERVİSİ 

     ABD’li milyarder işadamı Dennis Tito’nun, Ruslara 20 milyon dolar ödeyerek Uluslararası Uzay İstasyonu’na gitmesinin ardından, sonsuz boşluğu tatil beldesi’ haline getirmeyi amaçlayan projeler ciddiyet kazanmaya başladı. 
     Son olarak ABD’li bir yatırımcı, uzaya bir tatil adası kurma fikrini ortaya attı hem de 2012’de hizmete girmek üzere... 
     Yatırımcı Gene Meyers, öğrencilere uzay turizmi üzerine bir dersin bile verilmekte olduğu ABD’deki Rochester Teknoloji Enstitüsü’ne, ticari bir uzay istasyonu kurulmasını öngören teklifini Şubat ayında sundu. 
     
     Kişi başı 12 bin dolar 
     Meyers’in çılgın planına göre, Boeing’in uzay mekiği birimi satın alınacak ve 2012’de hazır olacak şekilde bir ticari uzay istasyonu kurulucak. 
     Proje, NASA tarafından yollanan mekiklerin, boşaldıktan sonra atmosferde yanmak üzere serbest bırakılan yakıt tanklarının birleştirilip uzay istasyonu kurulması fikrine dayanıyor. 
     Ünlü yönetmen Stanley Kubrick’in 2001 Uzay Yolu Macerası’ filmindeki istasyonu andıran ve her biri jumbo uçak büyüklüğündeki tanklardan oluşacak bu yüzer otelde’ 500 kişi çalışıp tatil yapabilecek. 
     İçinde restoranlar, sağlık kulüpleri ve oyun odaları bulunacak Uzay Adası’nda bir hafta tatil yapmanın bedeli ise kişi başına 12 bin dolar düzeyinde olacak. 
     
Uzayda seks başkadır...      Yerçekimsiz ortamda yaşanan cinsel ilişki sırasında sağa - sola savrulmak’ gibi bazı sorunlar ortaya çıkabiliyor. Boşlukta savrularak kapsül duvarlarında sekmenin çözümü ise eşlerin birbirlerine elastik ve sağlam halatlarla bağlanmasında yatıyor. Böylece eşler gerekli durumlarda’ birbirlerini çekerek kollarına alabiliyor. Bu arada birçok bilim adamının savunduğu gibi yerçekimsiz ortamda hamile kalmak imkansız olduğundan, doğum kontrolü de bedavaya geliyor. 
     
Yerçekimsiz gençlik iksiri      Uzay projesi gerçekleşirse, turistonot’ adayların sıfır yerçekiminin vücut üzerindeki etkilerini de bilmeleri gerekecek. Yerçekimsiz ortamda damardaki kan aşağı doğru itilmediğinden yüzdeki kırışıklıklar kayboluyor. Göğüs kafesi genişliyor, yüz dolgunlaşıp daha genç görünüyor. Omurilik beş santimetre kadar uzuyor. Hatta aynı insanın dünyadaki ve uzaydaki fotoğrafları yan yana koyulduğunda baba - oğul’ fotoğrafları gibi göründüğü bile söyleniyor. 
     



 YAŞAM 





















</TEXT>
</DOC>
