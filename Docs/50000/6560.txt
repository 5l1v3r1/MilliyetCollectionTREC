<DOC>
<DOCNO> 6560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/yazar/mujde.html </URL>
<DATE> 2001/02/11/ </DATE>
<TIME>  </TIME>
<AUTHOR> Gani MÜJDE  </AUTHOR>
<HEADLINE>
Türk "Kelekom" 
</HEADLINE>
<TEXT>

     Uzaya uydu üstüne uydu fırlatarak iletişim ağını Çin’den Maçin’e kadar genişleten Türk Telekom İstanbul’un orta yerindeki evime yedi aydır telefon bağlayamadı nedense. 
     Size bu yazılarımı cep telefonumun modeminden gönderiyorum ve her ay ödediğim telefon parası miktarı dünyanın en zengin adamı Bill Gates’in gelirine yaklaşmak üzere. 
     Ne yaptıysam , kiminle konuştuysam bu telefon işini çözemedim ... 
     Graham Bell’in telefonu icad etmesinin üzerinden 100 yılı aşan bir zaman geçti geçmesine ya, ben h l dumanla haberleşme derdindeyim. 
     Gazeteye yazılarımı dumanla bildirebilirim sahiden. 
     İlke veya Cenk Milliyet’in çatısına çıkarlar ben de evin çatısından onlara şifreleme yöntemi ile yazımı gönderebilirim. 
     Veya tamtamlarla yazım istediğim 
     yere ulaşır. 
     Arada bir Türk Telekom yetkililerine de tamtamımın sopaları ile bir iki mesaj iletmek boynumun borcu olsun gayrı... 
     
     Efendim Telekom’a ne zaman telefon açsam topu ayağına alıp "Tamam ben golü atarım" diyene rastlayamıyorum zaten. Fenerbahçe’nin presi karşısında dağılan rakip takım gibiler, topu ayağına alan hemen bir başkasına atıyor topu. 
     Sonrası dan dun tribünlere... 
     Bölge müdürü genel müdüre, genel müdür yatırımlar müdürüne, yatırımlar müdürü İskan Bakanlığı’na, İskan Bakanlığı projeler genel müdürlüğüne atıp duruyor topu... 
     Mesele gayet basit aslında. Bölgedeki iki kooperatifin telefon santrali için arsa tahsisi mesele olunca, Telekom da yan gelip yatmış tabii senelerce. 
     Bu arada santral yapacak arsası olmayan bölgelerde mesele nasıl çözülüyor anlamış değilim. Arsa yoksa hizmet vermiyor mu Telekom Telefon bağlamıyor mu 
     Lakin bunca tuhaflığa rağmen sonunda insanlar taşınınca belediye bir arsa tahsis etmiş Türk Telekom’a, ama şimdi de "Oraya bir santral inşa edilecekmiş ve bu en az iki üç yıl sürermiş" diyor dilleri kapsama alanı dışında kalasıcalar. 
     "Niye iki üç yıl 
     Santral niyetine Mimar Sinan’ın Süleymaniye Camisi’ne benzer bir yapıyı dikmek zorunda mısınız yahu Bu santralin yol kenarına yerleştirilecek daha küçük boyutlusu yok mu 
     Üstelik Fatih Sultan Mehmed’in 25 günde Rumeli Hisarı’nı yaptığını düşünürsek, ne dikeceksiniz oraya santral olarak. Sabancı’nın ikiz kulelerini mi " gibi sorularıma yutkunma sesinden başka cevap alamadım... 
     
     Tabii bunun açıklaması şöyle olsa gerek. 
     Oraya santral inşaatı yapan firmayı belirlemek için ihale açılacak. 
     İhale yapan firmalarla sık sık yemeklere çıkılacak. 
     Yılbaşlarında ve bayramlarda içinde zarflar olan büyük sepetler gelecek gidecek. 
     Bu arada yazışmalar yazışmalar... 
     Sonra, efendim partiye yakın bir müteahhit firma bulunacak, Ankara’dan abim gelecek, evde bir bayram havası esecek ve iki göz santralin yapımına dört yıl sonra törenlerle başlanacak. 
     Bu arada telefon demode olacak ve yeni haberleşme sistemleri bulunacak. 
     
     Sonuçta evime taşınalı yedi ay oluyor. 
     Türk Telekom’un uzayda fırıl fırıl dolaşan iki uydusu var ama benim telefonum yok. Size bu yazıyı evime üç kilometre uzaklıktaki telefon kulübesinden yazdırıyorum. Sesim zor duyuluyor. Başlık ister misin Türk Telekom yerine Türk Kelekom çıksın. 
     
Web-Cam      Geçen gün eve milletvekili dostlarım geldi. Bir muhabbet bir muhabbet anlatamam. Yenildi içildi kavgalar yapıldı. Daha neler neler... İşte salondaki webcam’a takılan sıkı bir muhabbet anı. 
     

</TEXT>
</DOC>
