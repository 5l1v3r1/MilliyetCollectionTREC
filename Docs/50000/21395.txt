<DOC>
<DOCNO> 21395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/son/sonspo06.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Mustafa Denizli Fenerbahçe tarihine geçiyor 
</HEADLINE>
<TEXT>

     Fenerbahçe, Birinci Futbol Ligi'nde 2000-2001 sezonunun şampiyonluğu için bitime 2 hafta kala çok büyük avantaj yakalarken, teknik direktör Mustafa Denizli de sarı-lacivertli tarihe geçmeye hazırlanıyor. 
     Sarı-lacivertli takımın başında lig şampiyonluğuna çok yaklaşan Mustafa Denizli, Fenerbahçe'de bir ilki gerçekleştirmek üzere. 
     Fenerbahçe'nin, lig tarihinde şimdiye dek elde ettiği 13 şampiyonlukta da yabancı teknik adamların imzası bulunuyor. Denizli, bitime 2 hafta kala bu geleneği bozmak açısından büyük bir fırsat yakaladı. 
     
     Yugoslavlar en başarılı... 
     Fenerbahçe'nin geride kalan 13 lig şampiyonluğunda 5 Yugoslav, 3'er Macar ve Brezilyalı ile 1'er de İngiliz ve Rumen teknik adamların adı bulunuyor. 
     Macar Molnar, Yugoslav Veselinoviç ve geçenlerde vefat eden Brezilyalı Didi, sarı-lacivertli takımın başında 2'şer kez lig şampiyonluğu gören teknik adamlar olarak tarihe geçtiler. 
     
     Şampiyonluk yaşatanlar 
     Fenerbahçe'nin başında Birinci Futbol ligi'nde şampiyonluk yaşayan teknik adamlar şöyle 
     
Sezon Teknik Direktör Ülkesi 1958-59 Ignace Molnar Macaristan 1960-61 Laszlo Szekelly Macaristan 1963-64 Miroslav Kokotoviç Yugoslavya 1964-65 Oscar Hold İngiltere 1967-68 Ignace Molnar Macaristan 1969-70 Trian Ionescu Romanya 1973-74 Walderia Parreira Didi Brezilya 1974-75 Walderia Parreira Didi Brezilya 1977-78 Toma Kaleperoviç Yugoslavya 1982-83 Branko Stankoviç Yugoslavya 1984-85 Todor Veselinoviç Yugoslavya 1988-89 Todor Veselinoviç Yugoslavya 1995-96 Carlos Alberto Parreira Brezilya      






</TEXT>
</DOC>
