<DOC>
<DOCNO> 13674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/son/sontur15.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan, reklamlarda su satan çocuğa taktı, "yasaklansın" dedi... 
</HEADLINE>
<TEXT>

     Sosyal hizmetlerden sorumlu Devlet Bakanı Hasan Gemici, Garanti Bankası'nın ''Su satan Çocuk'' reklamının çocuk işçiliğini özendirdiği gerekçesiyle yayınının durdurulması için RTÜK'e başvurdu. 
     Gemici, RTÜK'e gönderdiği yazıda, Sosyal Hizmetler ve Çocuk Esirgeme Kurumu Genel Müdürlüğü'nün sosyal ve ekonomik yoksunlukları nedeniyle, korunmaya, bakıma, yardıma ve desteğe muhtaç çocuk, genç, özürlü, yaşlı kişi ve ailelere hizmet veren tek kamu kuruluşu olduğunu belirtti. Gemici, Türkiye'nin Çocuk Haklarına Dair Sözleşmeyi imzalayan taraf ülkelerden biri olduğunu ifade ederek, şunları kaydetti 
     ''Bu sözleşmeye göre 18 yaşın altındaki her insan çocuktur. Sözleşmenin 32. maddesine göre bu sözleşmeyi onaylayan ülkeler çocukları 'ekonomik sömürüye, her türlü tehlikeli işe ya da eğitimine zarar verecek ya da sağlığı veya bedensel, zihinsel, ruhsal, ahlaksal, toplumsal gelişmesi için zararlı olabilecek nitelikte çalıştırılmasına karşı koruma' yükümlülüğü altındadır. Son yıllarda güç yıllarda güç koşullardaki çocuklar kapsamında sokak çocukları ve sokakta çalışan çocuklar ciddi bir toplumsal sorun olarak karşımızdadır.'' 
     
     



</TEXT>
</DOC>
