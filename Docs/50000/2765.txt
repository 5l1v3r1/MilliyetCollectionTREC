<DOC>
<DOCNO> 2765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/yazar/cetiner.html </URL>
<DATE> 2001/01/18/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
400 bin kaçak yabancı 
</HEADLINE>
<TEXT>

     Türkiye sınırlarından içeriye giren yaklaşık 400 bin yabancı resmen kaybolmuş .. Aman durun endişelenmeyin, öldürülmüş, zorla alıkonmuş filan değil, aslında misafirlerimizin hepsi pürsıhhat yaşıyor. Ülkemize girip de çıkışlarını yaptırmadıkları, için kaybolmuş görünüyorlar 
     Yani Türkiye'de kalanlar iyi iş, iyi para buluyor ülkelerine dönmüyorlar. Karınlarını doyurup, üstbaş alıyor, üstüne üstlük bir de dolar kazanıp biriktiriyorlar En az aylık gelirleri 300 dolar, halbuki kendi ülkelerinde iki üniversite diplomaları bile olsa alacakları para 30 - 40 dolar 
     Valla biz muhteşem bir ülkeyiz Ekonomik kriz filan kendimize Dışarıya bir şey hissettirmiyor, kan kusuyor kızılcık şerbeti içtik diyoruz 
     
Kaçaklar ekonomiyi sömürüyor      Vay Türkiyem vay, bunları nasıl aç besliyor Peki, yarı fiyat çalışan bu insanlara karşı zaten işsizlik had safhadayken bizim vatandaşımız ne yapsın Türkiye'de 200 bin İranlı olduğu söyleniyor, çok daha fazla da diğer kaçaklar Vergisiz, kontrolsüz, bunlar ülke ekonomisini sömürmüyor mu 
     Türkiye'nin başına ilk kez gelmiyor böyle insan göçü... 1919 - 1920 yılları Rus ihtilalinden sonra yaklaşık 250 bin kişi gelmişti İstanbul'a, canlarını kurtarmak için kaçan beyaz Ruslar. Bulgaristan'dan yüz binlerce soydaşımız Edirne'ye dayanmıştı daha 10 yıl önce. Irak sınırından göçenler ayrı 
     Birbirimizle kavgayı bıraksak da ekonomiyi sömüren bu gibi tehlikeler için önlem almayı düşünsek daha iyi olmaz mı 
     
Anayasa ne zaman rafa kalkar      Atatürk Dolmabahçe'de hasta yatağında. Başbakan Celal Bayar. Siyaset sahnesi Cumhurbaşkanı olmaya heveslenenlerle dolu. İsmet İnönü Ankara'da sessiz. Meclis'te iktidar kavgasına hazırlanan milletvekilleri çoğunlukta. Kimi Mareşal Fevzi Çakmak diyor, kimi İsmet Paşa'yı gösteriyor. 
     Ülke savaşlardan yeni çıkmış, bağımsızlığını yeni kazanmış. Öyle karışık bir ortam var ki, gerilere dönmeyi isteyenler bile ortada, hepsi fırsat kolluyor 
     Eskişehir milletvekili Emin Sazak ateşli bir muhalif. Bu gözü pek siyasetçi peşindeki arkadaşlarını her an ateşleyebilir. Bayar tehlikeli bir şekilde mücadeleye girişen eski arkadaşına, "Emin Bey diyor, bu hareketin içinden çekilin..." 
     Emin Sazak önce bir şey söylemeden duruyor, Celal Bayar, devam ediyor 
     "- Bu bir rejim davasıdır. Benim gözümde o kadar önemlidir ki, tehlike gördüğüm an evvela asarım, sonra muhakeme ederim " 
     Celal Bayar daha sonra, Emin Sazak'a söylediklerini şöyle izah ediyor "Bu sözlerimin anlamı Anayasa'yı bir kenara koymak, rafa kaldırmaktı. Atatürk'ün ölüm döşeğinde yattığı günlerde Türk vatanının bütünlüğü ve rejimin selameti için bunu göze almıştım. Hilafet ve Cumhuriyet kavgalarının kapısı açılabilirdi." 1 
     Allah bir daha, öyle ortama getirmesin Türkiye'yi. 
     
     1 Bir Çağın Perde Arkası - İsmet Bozdağ. 
     
     





AB böler mi 


Batı'daki çatlak 


Nasıl dostluk 


Köşk'ten izlenimler 


İki bakan daha öldü öldü dirildi 


Yoksulluğa talim etmek istemiyorsak... 


MGK, monarşilerden miras... 


400 bin kaçak yabancı 


Davetin ardından 


Bataklık... Alın, başınıza çalın .. 


Taktik savaşı 


Sözler güzel ya uygulama 


Gecikme değil de nedir 


"Bir de yüzer gezer santrallara bakalım..." 


Ruhi Su’yu anarken... 


62 yıl önce ve sonra... 


AB türküsü 


Kiracı mı kapıcı mı 


Zenginler cemaati yoksullar cemaati 


</TEXT>
</DOC>
