<DOC>
<DOCNO> 24654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/son/sondun02.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İntihar bombacısı tatilde vurdu 17 ölü, 68 yaralı 
</HEADLINE>
<TEXT>

     İsrail'in başkenti Tel Aviv dün gece bir intihar saldırısıyla sarsıldı. İlk belirlemelere göre, 17 kişi öldü. Hafta sonu tatili Sabbat'ı karşılayan İsraillilerin akın ettikleri kıyı şeridindeki eğlence yerleri, intihar eylemcisinin saldırısıyla savaş alanına döndü. Panşa Gece Klübü'ne girmeyi bekleyen bir grup gencin arasında üzerindeki patlayıcıları infilak ettiren eylemci, kendisinin de aralarında bulunduğu 17 kişi yaşamını yitirdi, 5'inin durumu ağır olmak üzere 68 kişi de yaralandı. Olay yerine çok sayıda ambulans sevkedilirken, can kayıbının artmasından endişe ediliyor. 
     Patlamadan sonra olay yerini kordon altına alan polis ekipleri bölgede başka bombaların bulunup bulunmadığını araştırırken, çocuklarıyla ilgili bilgi almak isteyen aileler için de özel bir telefon hattı kuruldu. 
     Görgü tanıkları, patlamının şiddetiyle çok sayıda kişinin havaya savrulduğunu, sahil boyunca kan gölcükleri oluştuğunu gördüğünü söylediler. 







</TEXT>
</DOC>
