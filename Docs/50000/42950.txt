<DOC>
<DOCNO> 42950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/yasam/ayas.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
25 yıllık özel şoförü, Chirac’ın kitabını yazdı 
</HEADLINE>
<TEXT>
Ateşli tavşan Chirac 
"Onunla Yirmi Beş Yıl" adlı kitaba göre Cumhurbaşkanı Jacques Chirac, Fransızların kısa ve sürekli seks yapan kişiler için kullandıkları "Ateşli Tavşan" deyiminin canlı bir örneği... 
     MİNE G. KIRIKKANAT Paris 

     Onunla Yirmi Beş Yıl’ını yazdı 
     FRANSA’DA piyasaya çıkan bir kitap, devlet adamlarının cinsel performanslarını "olmazsa olmaz" sayan Fransız halkı nezdinde, yedi ay sonra yapılacak cumhurbaşkanlığı seçimlerinin seyrini değiştirebilecek bir önem kazandı. Halen cumhurbaşkanı olan Jacques Chirac’ın 25 yıl özel şoförlüğünü yapan Jean Claude Lomond’un yazdığı "Onunla Yirmi Beş Yıl" adlı kitapta, Chirac "Fransa tarihinin gelmiş geçmiş en büyük Kazanovası" olarak tanıtılıyor. 
     
     Mitterand’la yarış halindeydi 
     ESKİ şoförünün iddiasına göre, en önemli devlet toplantılarında bile "beş dakikalığına" yok olan Chirac’ın, "sekse düşkünlüğü hastalık derecesindeydi." Siyasi rakibi Mitterand’la çapkınlıkta da yarış halindeydi Chirac. İşte kitaptan birkaç cümle "Yatağını paylaşan aktrislerin, sekreterlerin, gazetecilerin listesini rehber gibi aklında tutardı. Mitterrand’ın rekorunu kırmak saplantı haline gelmişti. İkide bir, O da mı böyleydi ’ diye sorardı." 
     



 YAŞAM 



















</TEXT>
</DOC>
