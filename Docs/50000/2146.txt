<DOC>
<DOCNO> 2146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/yasam/yas08.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Uğursuz Yoldaş 
</HEADLINE>
<TEXT>

İlk eşi kendini toplumdan tecrit eden, ikinci eşi ise intihar eden Nur Yoldaş, üzgün Bu hafta sonu İstanbul’a gelecekti, olmadı 
     BİRSEN ALTUNTAŞ 

     Kendini toplumdan tecrit edip, Büyükada’da yaşayan ilk eşi besteci - müzisyen Ergüder Yoldaş’ı iki gün önce kaybeden Nur Yoldaş’ın ikinci eşi de intihar etti. 
     İki gün önce toprağa verilen 14 yıllık eşinin ardından gözyaşı döken Nur Yoldaş, eşi Halil İbrahim Tuş’un içindeki acısını nasıl azaltacağını kendi kendine soruyor. "Çok doğru bir insandı, yan sokakları yoktu" diye tanımladığı eşini hiç terk etmediğini, sadece borçları yüzünden k ğıt üzerinde boşandıklarını öne süren Yoldaş, şunları söyledi 
     "Benim İstanbul’daki çalışma programımı günü gününe İzmir’den takip ederdi. Hülya Avşar’ın şovundan teklif gelince ona müjde vermek için perşembe gecesi aradım, sahibi olduğu restoranda yoktu. Meğer o sırada intihar etmiş, duyunca beynim durdu." 
     
En kötü sürpriz      Sürprizi sevmeyen eşinin kendisine en kötü sürprizi yaşattığını belirten Yoldaş, sözlerini şöyle sürdürdü 
     "İki yıl önce eşimin sahibi olduğu Remzi Baba Restoranı yüzünden başlayan ekonomik sıkıntıları, içinden çıkılmaz bir hale gelmişti. Eşime destek olmak için, İstanbul’da 30 milyar lira değerindeki evimi sattım. Kuru tahtanın üzerinde oturacak hale gelince bir yıl önce boşanmaya karar verdik. Böylece en azından haciz sıkıntısı yaşamadan, akşam gidip yatacağımız bir evimiz kalsın diye düşündük. Kesinlikle onu terk etmedim, borçlarımızın bir kısmını öderiz diye tekrar sahne çalışmasına başladım. Eşimin 13 yaşındaki oğlunu da yanıma aldım. Bizi ekonomik batağa sürükleyen restoranı bırakıp yanıma gelmesini istedim. Bu hafta sonu da İstanbul’a gelecekti, biletini bile almıştık. Ama bir anlık cinnet anı yaşadı demek ki " 
     
Demirağ, acısını paylaştı...      Şimdi Çengelköy’de mütevazı bir evde oğluyla kirada oturan, hafta sonu Scala Restoran’da, çarşamba günleri de Taksim Sanat Evi’nde sahneye çıkarak yaşamını kazanan Yoldaş’ın acısını ilk paylaşanlardan biri Melike Demirağ’dı Demirağ, ilk eşi Ergüder Yoldaş’ın intihar ettiğini sandığını söyleyince, Nur Yoldaş, "Ergüder kesinlikle intihar edecek insan değil" dedi. 
     


 YAŞAM 




















</TEXT>
</DOC>
