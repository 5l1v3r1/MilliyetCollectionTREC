<DOC>
<DOCNO> 23819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/spor/spo15.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Tugay’dan öğüt      GLASGOW Rangers’tan, İngiltere’nin Blackburn Rovers takımına transfer olan Tugay, Avrupa’da top koşturacak Galatasaraylı eski takım arkadaşlarından dikkatli olmalarını istedi. Milli futbolcu, Okan, Emre ve Fatih’in Avrupa’daki futbolun eğlence olmadığının bilincine varmaları gerektiğini söyledi. 
     
Paris’te şok      TENİSTE sezonun ikinci grand slam turnuvası olan Fransa Açık, dün Paris’te şok sonuçlarla başladı. ABD’li Davenport, Seles, Fransız Pierce ile Rus Kournikova’nın sakatlıkları nedeniyle katılmadığı turnuvada, iddialı raketler Venus Williams ve Amelie Mauresmo da henüz ilk turda havlu attı. ABD’li Williams, Avusturyalı Barbara Schett’e 6 - 4, 6 - 4’lük setlerle mağlup olurken, Fransız Mauresmo da dünya klasmanında 60. sıradaki Alman Jana Kandarr’a 7 - 5, 7 - 5’lik setlerle yenildi. Tek erkeklerde son şampiyon Brezilyalı Gustavo Kuerten ise Arjantinli Coria’yı 6 - 1, 7 - 5 ve 6 - 4’lük setlerle geçti. 
     
Taşçı hırslı      KIRKPINAR’DA doping yaptığı gerekçesiyle verilen cezayla ilgili olarak mahkemede yürütmeyi durdurma kararı aldıran başpehlivan Ahmet Taşçı, hedefinin üçüncü altın kemer olduğunu söyledi. Taşçı, "Baştan beri söyledim, komplo yaptılar. Ama adalet yerini buldu. Bu yıl Ermeydanı’na başım dik çıkacağım" dedi. 
     
Şota paniği      HOLLANDA’NIN ünlü takımı Ajax, eski Trabzonsporlu Şota’nın transferi ve ödemeleri ile ilgili yapılan yolsuzluk iddiaları nedeniyle müfettişlerin baskınına uğradı. Vergi müfettişleri, kaybın 2 milyon dolar civarında olduğunu belirtirken, bazı görevliler de sorgulandı. Ajax’ın borsadaki tahtası kapandı. 
     
Ümit kampı      ÜMİT Milli Futbol Takımı aday kadrosu, Avrupa Şampiyonası Eleme Grubu’nda cuma günü Azerbaycan ve salı günü Makedonya ile yapacağı maçlar için bugün kampa girecek. Holiday Inn Marina Otel’de toplanacak milliler, daha sonra Riva’daki Özkan Olcay Kamp ve Eğitim Tesisleri’ne geçecek. 
     
Ring gergin      FUAT ERCAN 

     BOKS Milli Takımı seçme müsabakalarında "adam kayırma"ya yönelik yaşanan "skandal", ağır suçlamalarla büyümeye başladı. Milli Takım’ın eski hocası Satılmış Varlık, "Kilolarında Avrupa şampiyonluğuna ulaşmış Fırat Karagöllü 71’den 67’ye düşüyor, Bülent Ulusoy 67’den 71’e çıkıyor. 67 kiloda zaman zaman zorlanan Bülent, böyle bir organizasyonda 71 kilonun altından nasıl kalkar Hocalar bunu nasıl düşünemez " dedi. 
     



 SPOR 




























</TEXT>
</DOC>
