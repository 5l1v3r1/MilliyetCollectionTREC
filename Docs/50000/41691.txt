<DOC>
<DOCNO> 41691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/spor/spo03.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
CİZME’Yİ AŞTI 
</HEADLINE>
<TEXT>

Sarı-Kırmızılılar, 38 yıldır sahasında oynadığı maçlarda İtalyan takımlarına yenilmedi. Cim-Bom son yenilgiyi 1963’te Milan’a karşı aldı, Bologna, Roma ve Lazio’yu evine mağlup gönderdi 
     Üst üste 16 maç 
     GALATASARAY İstanbul’da 38 yıldır İtalyanlar’a meydan okuyor. Avrupa’daki gururumuz en son 1962 63 sezonunda Milan’a 5 - 0 yenilirken o tarihten beri oynadığı hiçbir İtalyan ekibine yenilmedi. Bu süre içinde Milan’ı iki kez, Bologna, Roma ve son olarak Lazio’yu bir kez yenen Sarı - Kırmızılılar, Juventus ve Parma ile de berabere kaldılar. Avrupa Kupaları’nda kendi sahasında üst üste oynadığı 16. maçını da yenilmeden kapadı. 
     
     Güçbirliği imzalandı 
     SARI - Kırmızılı kulüp, resmi ürünlerinin pazarlanması konusunda Alman UFA Sports firmasıyla anlaşma imzaladı. Merkezi Hamburg’da bulunan, B.Dortmund, Hertha Berlin ve Hamburg gibi Alman kulüplerinin ürünlerini pazarlayan UFA Sports firması, bundan böyle Galatasaray markalı resmi ürünlerin pazarlanması, reklam ve sponsorluk hakları konusunda faaliyet gösterecek. Cim - Bom bu anlaşmanın ilk yılından 3.5 milyon dolar gelir elde edecek. 
     



 SPOR 



























</TEXT>
</DOC>
