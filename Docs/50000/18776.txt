<DOC>
<DOCNO> 18776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/yazar/cankat.html </URL>
<DATE> 2001/04/30/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Margarita Papandreu ve Mevhibe İnönü 
</HEADLINE>
<TEXT>

     Margarita Papandreu son günlerde Türkiye’deydi. Türkiye - Yunanistan Barış İçin Kadınlar Girişimi’nin Winpeace temsilcisi olarak. Biliyorsunuz, Margarita Papandreu, Yunan Dışişleri Bakanı "Bizim" Yorgo’nun annesi, eski başbakan Andreas Papandreu’nun ilk eşi. 
     Sevinç İnönü’nün çaya davet ettiği Margarita Hanım, ev sahiplerine, Mevhibe İnönü’yle ilgili bir anısını aktardı. 
     1964 yılında, ABD Başkanı Johnson, Türk ve Yunan başbakanlarını ayrı ayrı Washington’a davet etti. 
     Önce İsmet Paşa ve Mevhibe Hanım, sonra Andreas Papandreu ve eşi Margarita Hanım, önemli konukların ağırlandığı Blair House’da misafir edildiler. Ayrım yapılmadığını göstermek için, Amerikalılar hem aynı programı uyguladılar, hem de, her iki çifti Blair House’un aynı suitinde ağırladılar. 
     Margarita Papandreu anlattı 
     "Bize tahsis edilen suite girdik. Elbiselerimi asmak için bir de dolabı açtım ki, Bayan İnönü bir eşarpla bir çift eldiven unutmuş. 
     Anderas’a 
     Bak, Mrs. İnönü eşarbını ve eldivenlerini unutmuş. Türkiye’ye götürüp, ellerimle verebilmeyi ne kadar isterdim dedim. 
     Anderas da bana 
     Maalesef, bugün durum bu söylediğini yapmana uygun değil. İnşallah, ileride bir gün götürür, ellerinle teslim edersin..." dedi. 
     Çantasından çıkarıp, eşarpla eldivenleri Mevhibe Hanım’ın gelinine verecek diye Allah biliyor ya çok heyecanlandım ama bunlar ta o zaman, Amerikan makamlarınca Mevhiibe Hanım’a, Ankara’ya gönderilmiş. Sizin anlayacağınız, Margarita Hanım o hayalini gerçekleştirememiş. Ama şimdi, Winpeace’in faal bir üyesi olarak, Türk - Yunan dostluğunu pekiştirmek için harıl harıl çalışıyor. 
     
Sezen’i özlemişim      Mesajı aldım, Berrin " diye aradı. 
     Sezen, gene hastalık haberlerinden geçilmiyor... 
     Merak etme, iyiyim. Hayatımı geri aldım, bir daha da kaptırmaya niyetim yok 
     Sağlıklı görünmek için basına fotoğraf dağıttı, diye yazdı Haberturk. 
     Yok yok, o gördüklerinin hepsi eski fotoğraflarım. Ama şimdi o fotoğraflardakinden bile daha iyiyim... 
     Sen onu bunu bırak, hani bana sözün vardı işçi arıları, erkek arıları anlatacaktın... 
     Sahi, balın, polenin faydalarından bahsetmiştik "Bir gün oturalım, sana uzun uzun arıları anlatayım" demiştim. Unutmamış. Gene beni borçlu çıkardı 
     
İşte ANAP demokrasisi      Türkiye’ye bu partilerle demokrasi gelecek de, biz de göreceğiz. Ölme eşeğim ölme .. Yok Siyas Partiler Kanunu eskiymiş yok Seçim Kanunu değişmeliymiş. Bu kafa, bu liderler, bu emireri politikacılarla çok zor 
     Güya, Meclis’teki partilerin içinde en liberal, en demokrat olanı ANAP. 
     Şu günlerde Anavatan’ın ilçe kongreleri yapılıyor, duyanınız, bileniniz var mı Haberim yoktu, diye üzülmeyin, ANAP delegelerinin de haberi yok 
     Olsaydı, mesela Çankaya’da 400 delegeden sadece 93’ü mü katılırdı oylamaya Ayrıca niye katılsınlar ki Ankara’nın otuz küsur ilçesinde kongreler, yangından mal kaçırır gibi, bir günde yapıldı. İstanbul’da da öyle. 
     Merkez’in gösterdiği adaylara karşı çıkmak, çıkıp konuşmak yasak... 
     İçerde Führer, dışarıda demokrat öyle mi 
     Hadi canım, sen de 
     
KİM OLA      Mesut Yılmaz "Liderler toplantısıyla ilgili, gazetelerdeki haberlerin tamamına yakını gerçek dışıdır" diyordu. Haberler gerçek dışı, ama iddiaların tamamına yakını doğru çıkıyor. 
     Aramızda bir yalan söyleyen var ama... 
     
     







Sistem sorunu 


Başkasının gölgesi... 


Margarita Papandreu ve Mevhibe İnönü 


Dünyanın Derviş merakı 


Özkan en arkada, Temizel evde, DSP iktidarda... 


Sosyal demokrat holdingçilik 


Pişkinsüt 


Marangozun ve muslukçunun parası 


Şimdi gözler özel dış kaynakta 


Besici küpe’ peşinde 


</TEXT>
</DOC>
