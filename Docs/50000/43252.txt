<DOC>
<DOCNO> 43252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/son/sonspo15.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Metin Tokat ile hiç derbi kazanamadı 
</HEADLINE>
<TEXT>

     Birinci Süper Lig'in 6. haftasında yapılacak ilk derbi karşılaşması olan Galatasaray-Fenerbahçe maçında, deneyimli hakem Metin Tokat düdük çalacak. 
     Metin Tokat, şu ana dek toplam 6 derbi maçında görev yaparken, her 2 takım arasında 1 lig, 1 de Türkiye Kupası yarı final mücadelesini yönetti. Galatasaray, Tokat ile hiç kazanamazken, sahadan 1 beraberlikle ayrılabildi. Fenerbahçe ise 2 galibiyet ve 2 yenilgi aldı. 
     Tokat'ın düdük çaldığı 1994-1995 sezonunda Kadıköy'de yapılan maçta Fenerbahçe, Galatasaray'ı 3-0 yenerken, geçen sezon yine evindeki maçta, sarı-lacivertliler, sarı-kırmızılıları, Türkiye Kupası yarı finalinde, 7-6'lık sonuçla kupanın dışında bıraktı. 
     Tokat, Galatasaray'ın toplam 32 maçında düdük çalarken, sarı-kırmızılılar 21 galibiyet, 10 yenilgi ve 1 beraberlik elde etti. Cim bom, bu maçlarda rakip ağları 60 kez havalandırırken, kalesinde de 35 gol gördü. 
     Tokat, Fenerbahçe'nin toplam 27 mücadelesinde görev alırken, sarı-lacivertliler, 14 galibiyet, 8 beraberlik ve 5 yenilgiyle tanıştı. Sarı kanaryalar, 56 gol atarken, 26 golü de ağlarında buldu. 
     Galatasaray, Metin Tokat'ın yönettiği maçlardaki en farklı skorlu galibiyetini 1996-1997 sezonunda, İzmir deplasmanında Altay önünde 8-1'lik skorla elde etti. Sarı-kırmızılılar, en farklı skorlu yenilgisini de 1995-1996 sezonunda, Trabzonspor deplasmanında 4-1 ile aldı. 
     Fenerbahçe ise en farklı skorlu galibiyetini Kadıköy'de, 1993-1994 sezonunda, Samsunspor karşısında 8-1'lik sonuçla elde etti. ''Sarı kanaryalar'', en farklı skorlu yenilgiyle ezeli rakibi Beşiktaş önünde geçen sezon İnönü Stadı'ndaki karşılaşmada 3-0'lık skorla tanıştı. 
     
Metin Tokat'ın görev aldığı diğer derbi maçlar ise şöyle Sezon Maçlar Sonuç Maç Türü 1996-1997 Fenerbahçe-Beşiktaş 0-1 Lig 1996-1997 Galatasaray-Beşiktaş 2-2 Lig 2000-2001 Beşiktaş-Fenerbahçe 3-0 Lig 2000-2001 Beşiktaş-Galatasaray 2-1 Atatürk Kupası      
     







</TEXT>
</DOC>
