<DOC>
<DOCNO> 5961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/son/sontur06.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalova "Et ve Balık Kurumu'ndaki yolsuzlukla ilgili soruşturma başlatıldı" 
</HEADLINE>
<TEXT>

     Devlet Bakanı Yüksel Yalova, Et ve Balık Kurumu'ndaki yolsuzluk ve diğer konularla ilgili, talimatıyla geniş çaplı idari soruşturma başlatıldığını ve Zeytinburnu eski Kombina Müdürü hakkında görevini kötüye kullanmak, devleti zarara uğratmaktan dolayı Cumhuriyet Savcılığı'na suç duyurusunda bulunulduğunu bildirdi. 
     Yalova, Bakanlığına bağlı Et ve Balık Ürünleri A.Ş. Genel Müdürlüğü Zeytinburnu Et Kombinası ile ilgili olarak, ''suçlu bulunanların gözünün yaşına bakmadığını, bakmayacağını söyledi. 
     Yüksel Yalova, şunları kaydetti 
     'Bakanlığıma bağlı Et Balık Ürünleri Genel Müdürlüğü, Zeytinburnu Et Kombinası hakkında ilgili Kurumun Teftiş Kurulu Başkanlığı'nca hazırlanan 09.10.2000 gün ve 2000 3 sayılı soruşturma raporu ile Zeytinburnu eski Kombina Müdürü hakkında görevini kötüye kullanmak, devleti zarara uğratmaktan dolayı Cumhuriyet Savcılığı'na suç duyurusunda bulunulmuştur. 
     Aynı kurumda, yine Teftiş Kurulu'nca 05.12.2000 3 tarih ve sayılı raporuyla iki kişi, haklarında et taşıma aracında bağlantılı müşterilerin siparişlerin dışında dana eti ve tavuk eti fazlalığının tespit edilmesi nedeniyle Merkez Disiplin Kurulu kararı ile işten atılmışlar ve haklarında Cumhuriyet Savcılığı'na suç duyurusunda bulunulmuştur. Soruşturmalarda adı karışan bazı personel hakkında da disiplin cezaları uygulanmıştır.'' 
     Göreve gelir gelmez, kendisine bağlı birimlerde teftiş kurullarını harekete geçirdiğini belirten Yalova, şunları ifade etti 
     ''Ben, bir hukuk adamıyım. Bakandan önce hukukçuyum. Dedikodularla değil Teftiş Kurulu raporları ile suçlu bulunanların gözünün yaşına bakmadım, bakmam. Bu konu ve diğer konularla ilgili talimatımla geniş çaplı idari soruşturma başlatılmıştır.'' 
     Soruşturma kapsamında, her konuda adli mercilere yardımcı olacaklarını kaydeden Yalova, ''Zaten bu kişileri savcılığa biz verdik. Gereken işlemler yapılmış, şu anda konu adli mercilere intikal etmiş durumdadır. Olayın takipçisiyiz. Talimatlarım doğrultusunda başlatılan ve devam eden idari soruşturmalar neticesinde de gereken her türlü işlem yapılacaktır.'' 




</TEXT>
</DOC>
