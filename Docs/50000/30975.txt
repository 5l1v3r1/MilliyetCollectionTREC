<DOC>
<DOCNO> 30975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/yasam/yas02.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolejden çıkıp fuhuşa battılar 
</HEADLINE>
<TEXT>

Natalia ve İnga'nın 'Manken yapacağız' sözüyle başlayan hayalleri, İstanbul'da fuhuş batağında k busa döndü.. 
     MUSTAFA BAKACAK İstanbul 

     Moldavyalı 18 yaşındaki Natalia Ciobanu ile kuzeni Inga Postoronca, Kişinev'de bir kolejde okuyorlardı. Bu iki güzel kızın hayatları, önce 'renkli hayallere', sonra da 'gerçek k busa' döndü. Inga, kuzeniyle yaşadığı, Kişinev'den İstanbul'a uzanan dehşet dolu sekiz günü Milliyet'e anlattı. İşte, 'seks kölesi olmaktan' son anda kurtarılan iki genç kızın hik yeleri 
     
     Hayal kısa sürdü 
     "Her şey, tanımadığımız bir kişinin Rusya'da üç ay mankenlik önermesiyle başladı. Okul tatile girdiği için kabul ettik. Türkiye'de bir ajansla anlaşacağımızı, sonra Rusya'ya geçeceğimizi söylediler. 14 Haziran'da Erkan Taşcan ve Mehmet Veli Zengin'le İstanbul'a geldik. Rus kızların bulunduğu Surf isimli otele götürüldük. Ertesi gün ne yapacağımızı sorduk. Erkan, 'Bilmiyor musunuz ' diye bağırdı. Kahvaltıda Rus kızlarla konuşunca, acı gerçeği anladık..." 
     
     Karşı çıkan ölür ’ 
     "Erkan'a bu şekilde çalışmayacağımızı, eve dönmek istediğimizi söyledik. Erkan, 'Çalışmazsanız sizi başkasına satarız. Karşı çıkarsanız öldürürüz' diye tehdit etti. Akşamları tanımadığımız erkeklerle birlikte olmaya zorladılar. Üç gün sonra bir fırsat bulup Rus kadınlardan yalvararak yardım istedim. Birinin telefonuyla annemi aradım. Annem Türkiye'de bir tanıdığını arayıp yardım etmesini istedi. O da jandarmaya ihbarda bulunmuş." 
     
     3 bin dolara satılık kadın’ 
     "Jandarmanın operasyonu sonucu sekizinci günümüzde kurtarıldık. Karakola götürüldüğümüzde tir tir titriyorduk. Kuzenimle sarılıp ağladık. Bir an önce ülkemize dönüp okula devam edeceğiz..." 
     Jandarma operasyonunda Uğur Durmaz yakalanırken, Erkan Taşcan, Mehmet Veli Zengin ve Numan Erel diğer hayat kadınlarıyla kaçtı. Daha önce Yalova'da da faaliyet gösteren şebekenin, kadınları 3 - 5 bin dolara sattığı ortaya çıkarıldı. 
     



 YAŞAM 

















</TEXT>
</DOC>
