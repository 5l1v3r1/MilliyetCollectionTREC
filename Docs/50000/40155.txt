<DOC>
<DOCNO> 40155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/son/sonspo13.html </URL>
<DATE> 2001/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Formula 1 Belçika Grand Prix'inde kaza... 
</HEADLINE>
<TEXT>

     Formula 1'de sezonun 14. yarışı Belçika Grand Prix'inde Prost marka otomobiliyle yarışan Belçikalı sürücü Luciano Burti, kaza geçirdi. 
     43 etaplık yarışın en zorlu virajlarından birinde Jaguar'ın sürücüsü İngiliz Eddie Irvine ile çarpışan Burti, büyük bir hızla yolun kenarında bulunan lastik bariyerlere çarptı. 4. turda meydana gelen kazada yanan otomobiliyle birlikte bariyerlerin içine giren Burti, güçlükle çıkarılarak hastaneye kaldırıldı. Yetkililer, Burti'nin hastaneye kaldırılırken bilincinin yerinde olduğunu bildirdiler. Çarpışma sırasında otomobilinin sağ ön tekerliği fırlayan İngiliz sürücü İddie Irvine de pist dışına çıkarak yarış dışı kaldı. Alman sürücü Michael Schumacher'in önde olduğu yarış, 5. turda kaza nedeniyle durduruldu. Ancak daha sonra ikinci bir startla yarış tekrar başlatıldı. 







</TEXT>
</DOC>
