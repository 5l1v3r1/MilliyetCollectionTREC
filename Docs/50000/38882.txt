<DOC>
<DOCNO> 38882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/spor/aspo.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kol kola ikinci tura 
</HEADLINE>
<TEXT>

Alman takımının oyuncuları, "Aramızdaki maçlarda favori yok" dediler. Yıldıray Baştürk, "Umarım birlikte çıkarız" dedi, golcü Kirsten, "Türkler’le dostuz. Maç bunu pekiştirecek" yorumunu yaptı 
     ÖZEL HABER RECAİ AKSU - LEVERKUSEN 

     Şanslar eşit’ 
     FENERBAHÇE ile Şampiyonlar Ligi’nde aynı grupta yer alan Almanya’nın Bayer Leverkusen takımı, kampının kapısını MİLLİYET’e açtı. Futbolcuların hemen hepsi, "Fenerbahçe ile kol kola ikinci tura yükselelim" dileğinde bulunurken, takımın gözbebeği, Milli Takımımız’ın da genç yıldızı Yıldıray Baştürk, "Umarım birlikte çıkarız" dedi. Yıldıray, "Fenerbahçe’ye karşı oynayacağım için heyecanlıyım. Maça çok Türk gelecek. Ama stadımız sadece 25 bin kişilik" ifadelerini kullandı. 
     
     Zevkli geçecek’ 
     YILDIRAY, ilk hedefini Şampiyonlar Ligi’nde başarılı olmak diye açıklarken, "Türkiye’den bir takımda oynamayı düşünmüyorum. Leverkusen’le iki yıllık sözleşmem var. İlk onbirde oynuyorum ve de mutluyum. Daha sonra İtalya’ya gidebilirim" diye konuştu. Bayer Leverkusen’in tecrübeli golcüsü Kirsten ise, "Türkler’le dostuz. Bu maç, bunu daha da pekiştirecek. Aramızdaki karşılaşmaların zevkli geçeceğine inanıyorum" yorumunu yaptı. 
     
Fener çok zorlu takım’      BAYER Leverkusen Teknik Direktörü Klaus Topmöller, "Grubumuzdaki takımların hepsi güçlü. Fenerbahçe de çok zorlu bir takım. İlk maçımız Fenerbahçe ile. Çekişmeli maç olacak" dedi. Topmöller, "Yıldıray en önemli oyuncularımdan biri. Ayrıca kendi ülkesinin takımına karşı oynayacak olması anlamlı. Bochum’u çalıştırırken Trabzon’a gelmiş, dostça karşılanmıştım. Yine öyle olacağını sanıyorum. Maçtan önce Fenerbahçe’yi izlemek için gelmek istiyorum" diye konuştu. 
     
ANALİZ      ZEKİ DOMAÇ 

     Fenerbahçe ile Şampiyonlar Ligi’nde aynı gruba düşen Leverkusen, Christoph Daum’un geçen yıllarda verdiği büyük çabanın ürünlerini topluyor. Son iki yıldır şampiyonluğu kıl payı Bayern Münih’e kaptıran Kırmızı - Siyahlı ekip bu sezon da şampiyonluğa oynuyor. 1988’de UEFA Kupası’nı kazanan Leverkusen’in en büyük başarısı da bu. 
     
     Yıldızı Yıldıray 
     LEVERKUSEN’İ bu hedefine Yıldıray Baştürk ile Avrupa’daki en iyi Brezilyalılar’dan biri olarak kabul edilen Lucio taşıyor. Ligin ilk 4 haftasında yenilgi almayan ve 2 galibiyet ve 2 beraberlikle 4. sırada yer alan Bayern Leverkusen’in attığı 9 golün hemen hepsinde Yıldıray’ın asistliği bulunuyor. 
     
     Krize rağmen 
     LEVERKUSEN, bağlı bulunduğu Bayer ilaç firmasındaki krize rağmen, yeşil sahalarda Avrupa devleri arasında yer alıyor. Daum’un keşfettiği Lucio ise şu anda Avrupa’da değeri en çabuk yükselen Brezilyalılar’dan. Leverkusen’in 17 milyon marka getirdiği 23 yaşındaki savunma oyuncusuna İtalyan kulüplerinin çoğu 100 milyon mark vermeye hazır. 
     
     Afrikalı Alman 
     TAKIMIN bir başka yıldızı olan Güney Afrikalı Neuville de Daum’un eseri. Daum tarafından Rostock’tan alınan Neuville, kısa sürede hem Leverkusen’in hem de Alman milli takımının yıldızları arasına girdi. Neuville, hücumda genellikle 36’lık golcü Ulf Kirsten ile oynuyor. Yıldıray’la orta alanı paylaşan Ballack, Alman futbolunun ümit bağladığı yıldızlardan biri. 
     
     Sorun savunmada 
     LEVERKUSEN’in ligin ilk dört haftasında çizdiği tabloda orta alan ve hücum tam not alırken, savunmadaki aksaklıklar giderilemiyor. Milli takımın da liberosu olan Nowotny, çizdiği istikrarsız grafikle göze batarken, 3 -5-2’yi benimseyen Topmöller, Nowotny - Lucio - Zivkoviç arasındaki diyaloğu sağlayamıyor. 
     
     Baba-Oğul 
     TOPPMÖLLER, Yıldıray’ı keşfeden teknik adam. Bochum’u çalıştırdığı 1994 - 1999 dönenimde Yıldıray’ı Wattenscheid takımından getiren Topmöller’le Yıldıray’ın Leverkusen’de yeniden biraraya gelmesi bir baba oğulun kavuşması gibi oldu. Aralarındaki ilişki Alman medyası tarafından da "Baba - oğul" ilişkisi olarak değerlendiriliyor. 
     



 SPOR 























</TEXT>
</DOC>
