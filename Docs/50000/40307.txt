<DOC>
<DOCNO> 40307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/son/sonspo18.html </URL>
<DATE> 2001/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Basketbol takımımızda Orhun şoku... 
</HEADLINE>
<TEXT>

     32. Avrupa Erkekler Basketbol Şampiyonası finallerinde grupta son maçta İspanya'yı yenerek, grup lideri olarak çeyrek finale yükselen A Milli Takım'da, baldırından sakatlanan Orhun Ene şoku yaşanıyor. 
     İspanya maçında sakatlanan ve bugün MR'ı çekilen Orhun'un baldırında 10 santimetrelik bir kanama belirlendi ve çeyrek final maçında oynayamayacağı açıklandı. Milli Takımlar Genel Menajeri Doğan Hakyemez, Orhun'un MR sonuçlarını aldıklarını belirterek, ''Maalesef bu oyuncumuz çeyrek final maçında oynayamacak'' dedi. Hakyemez, Orhun'u kadroda tutacaklarını vurgulayarak, ''Orhun'un durumu şu an tam olarak belli değil. Yarı finale yükselirsek, bu oyuncumuz düşük bir ihtimalle de olsa, belki oynar. Ayrıca Orhun'u kadroda tutacağız. Zaten yerine de bir oyuncu alamıyoruz. Orhun'un sakatlığının sürmesi durumunda mücadelemizi 11 oyuncuyla sürdüreceğiz'' diye konuştu. 







</TEXT>
</DOC>
