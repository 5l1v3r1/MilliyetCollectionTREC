<DOC>
<DOCNO> 43539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/22/spor/spo01.html </URL>
<DATE> 2001/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadir Akbulut suskunluğunu bozdu, yönetime ağır suçlamalarda bulundu 
</HEADLINE>
<TEXT>
"Ahmet'i kandırdılar" 
Beşiktaş’ın eski menajeri, "Gerçekleri söylemenin zamanı geldi" dedi, golcü futbolcuyla masada bir yıllık anlaşma yapılmasına rağmen federasyona iki yıllık sözleşme gönderildiğini açıkladı 
     Özel Haber BİLAL MEŞE 

     SİYAH - Beyazlı takımda 14 yıl futbol oynadı, beş yıl menacerlik yaptı Kadir Akbulut... 19 yıl içinde "ser" verdi, "sır" vermedi... En kritik günlerde dahi "suskunluğunu" bozmadı. Taa ki bugüne kadar... MİLLİYET’e Beşiktaş’ın kötü gidişinin nedenlerini sıraladı, "Artık gerçekleri anlatmanın zamanı geldi" dedi. 
     
     Takımda istikrar yok’ 
     "Beşiktaş’ta istikrar kayboldu. Başarısızlığın temelinde bu yatıyor. 1.5 yıl içinde üç antrenör değişti. Bu süre içinde giden ve gelen oyuncu sayısı 34’ün üzerinde. Bu tabloda nasıl başarı beklersiniz. Ziya Doğan’ı getiriyorsunuz, geleceğin Fatih Terim’i diyorsunuz, ardından kapının önüne koyuyorsunuz". 
     
     Transfere başlıyoruz ’ 
     "Şimdi nara atanlar Briegel’i kafadan istemediler. Süleyman Seba’ya Briegel soruldu, kalsın dedi. Ancak gönderdiler. Galatasaray’la berabere kaldık. Yenseydik şampiyonduk. Maç bitti, telefonum çaldı. Bu iş bitti, yarın transfere başlıyoruz demekle yetindiler. Soyunma odasına bile gelmediler". 
     
     Muhalefet içlerinde’ 
     "Seba seçildi, ilk Antalya maçı 4 - 0 galibiz. Sahada yuhalanan bir takım var. O dönemlerde futbolcuları sahaya ısınmak için çıkarmaya zorlanıyorduk. Yönetim 1.5 yıl önce işbaşına geldi. Acaba Seba’nın yaşadığı zorlukların hangisini yaşadılar Muhalefet var diyorlar. Muhalefeti dışarda aramasınlar, içlerinde var". 
     
     Besmele çeksinler’ 
     "Süleyman Seba’yı eleştirirken insanların önce besmele çekmesi gerekir. Seba’yı kulüpteki işçileri eleştiriyor, çıkıp dur diyen yok. Seba’yı eleştirmek için uzun süre başkanlık yapacaksınız. Seba’nın hiçbir adamı kalmayacak demek utanç vericidir. Yönetimde Seba caddesinden istemeyerek geçenler var". 
     
     İşte Şifo gerçeği’ 
     "Briegel’in ayrılışı sırasında futbolcular veda yemeği vermek istediler, kaptana gittiler. Ancak yukarıdan Şifo’ya yemek veremezsiniz dediler. Hatta Mehmet’in jübilesinin yapılmaması bile gündeme geldi. O sıfır hatayla geldi, sıfır hatayla gitti. Mehmet’in kitabını yazdırıp, ders olarak okutmak gerekir". 
     
     Sülalesini getiririm’ 
     "Neşter dediler, takımı bugünlere getirdiler. Nouma’ya alacakları tıkır tıkır ödendi, diğer oyunculara yok. Scala’nın parasını gizlice ödüyorsunuz, aman oyuncular duymasın diye de hocayı uyarıyorsunuz. Scala’yı 2 milyon dolara getirdiler, kral oldular. Ben bu rakamla sülalesini getirir, kulüpte çalıştırırım." 
     
     "Kulüpte ayrım vardı" 
     "Futbolcuya 10 bin dolar avans veriyorsun. Ancak personele 100 milyon lira vermiyorsun. Nouma’nın dört avukatı var, beş kuruş ceza kesilmedi. Bu şartlarda takımda denge sağlayabilir misiniz Ertuğrul veda ediyor, ağladı, üzüldü. Rol yapıyor dediler. Ben de üzüldüm, belki de ilk kez hayatımda ağladım". 
     
     Böylesini görmedim’ 
     "Ahmet’te stres kırığı var deniliyor. Böyle bir sakatlık var mı Menüskus ameliyatından bir hafta sonra sahaya çıktı. İki damarınız değişiyor, üç gün sonra işe başlıyorsunuz. Ahmet Dursun’la yapılan anlaşma bir yıllık. Ancak federasyona giden sözleşmeye iki yıl yazılıyor. İşte kırık burada başlıyor". 
     
Daum yine ortalığı sarstı      "Beni arkamdan vurmak istiyorlar" 
A.Gücü maçı öncesinde şaşırtan açıklamar yaptı. "Gitmem için asılsız haberler bile yapıyorlar" dedi 
     MEHMET DEMİRCAN 

     SİYAH - Beyazlı ekibin teknik patronu Daum, "Beni arkamdan vurmak istiyorlar. Üzülüyorum, çünkü beni seven insanlar bile yalan haberler uydurup, Beşiktaş’tan ayrılmam için uğraşıyorlar" diye konuştu. Alman hoca, "Bu o kadar ileri boyutlara taşındı ki, anlamak mümkün değil. Alman gazetelerine hakkımda asılsız haberler bile göndermeye başladılar. " dedi. 
     CHRİSTOPH Daum, aldıkları sonuçlara fazlasıyla üzüldüğünü vurgulayıp, "Kendimi bu olaylardan kurtarmak istiyorum. Tek çıkış yolu takımın sürekli kazanması. Benim gibi oyuncularım da her yenilgi sonrası büyük acı yaşıyor, kahroluyorlar" açıklamasını yaptı. Tüm futbolcularını sevdiğini sözlerine ekleyen tecrübeli hoca, "Onların da beni sevdiğini çok iyi biliyorum" yorumunu yaptı. 
     BEŞİKTAŞ’a takviye gerektiğini kaydeden Daum, on gün içinde transfer için harekete geçeceklerini söyledi. Alman hoca şöyle devam etti "Tamer ve Ahmet Dursun’dan faydalanamıyorum. Bilgili ile Toshack’ın görüştüğü şeklinde dedikodular var. Bence Nihat’ın transferini konuştular. Toshack’ı yerime getirmek için görüştüklerini sanmıyorum". 
     
Tümer-Stavrum yok      BEŞİKTAŞ’TA zorlu Ankaragücü maçı öncesinde sakat Tümer’in forma giyemeyeceği bildirildi. Bu durum Daum’un planlarını alt üst etti. Kulüp Doktoru Yalçın Yavuzer, Tümer’in oynaması için tüm şartları zorladıklarını, ancak antrenman eksiği nedeniyle forma giymesinin imkansız olduğunu bildirdi. 
     AYRICA sakatlığı devam eden forvet oyuncularından Stavrum’un da Ankaragücü karşısında takımdaki yerini alamayacağı kaydedildi. Her iki futbolcu da maç kadrosundan çıkarıldı. Öte yandan son hazırlıklarını bugün yapacak olan Siyah-Beyazlı ekip, poster çekiminden sonra da uçakla Ankara’ya gidecek. 
     



 SPOR 

























</TEXT>
</DOC>
