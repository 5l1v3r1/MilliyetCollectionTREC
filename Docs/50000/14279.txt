<DOC>
<DOCNO> 14279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/son/sontur16.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaç sıkıntısı kapıya dayandı... 
</HEADLINE>
<TEXT>

     İstanbul, Ankara ve İzmir Eczacı Odaları yaptıkları ortak açıklamada, ödemelerdeki aksaklıkların birkaç ay içerisinde düzelmemesi durumunda eczanelerin ilaç dağıtım kanallarının üzerine, ilaç dağıtım kanallarının ise ilaç sanayinin üzerine yıkılacağını iddia ettiler. 
     İstanbul Eczacı Odası Başkanı Erkan Önsel, düzenlenen basın toplantısında, 3 büyük ilin eczacı odalarının ortak açıklamasını okudu. 
     Ekonomik krizin doların dalgalanması ile ithal ilacı da vurduğu belirtilen açıklamada, Sağlık Bakanlığı'nın doları 820 bin lira olarak sabitlediği kaydedildi Ortak açıklamada, şu görüşler dile getirildi 
     ''Bakanlık ithalatçılardan fedakarlık yapmalarını istiyor. Onlar ise bu rakamı yetersiz görüyor olmalılar ki, ithal ilacın hastalara ulaşımında sıkıntılar başladı. İthal ilaçlarda yaşanan sıkıntılar giderek yaygınlaşıyor. İthal ilaç, piyasaya tevzi bir şekilde birkaç adet dağıtılıyor. İlaç dağıtım kanallarında stok yoktur. Çünkü dağıtım kanalları eski fiyatın üzerine yeni etiket fiyat uygulaması yapmıyorlar. Firmalardan aldığını olduğu gibi eczanelere ulaştırıyorlar. Eczanelerde ise stok yoktur, stok yapabilecek ekonomik güç de kalmamıştır.'' 
     Eczanelerin bayram öncesinden bu yana ellerindeki ithal ilacı tükettiği, bugünlerde ithal ilaç firmalarının, ithal ilacı birkaç adet olarak ya peşin para ile ya da 15-20 gün vade ile sınırlayarak verdikleri kaydedilen açıklamada, eczacının ithal ilaçtan zarar ettiği savunuldu. 




</TEXT>
</DOC>
