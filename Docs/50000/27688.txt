<DOC>
<DOCNO> 27688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/son/sondun20.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Çinli kadın, konuşan kuş sayesinde eşinin ilişkisini öğrendi 
</HEADLINE>
<TEXT>

     Çin'in güneybatısındaki Chongqing kentinde yaşayan bir ev hanımı, konuşan kuşunun sayesinde eşinin bir başka kadınla ilişkisi olduğunu öğrendi. 
     Resmi Xinmin Akşam Postası gatesinin haberine göre, Çinli kadın, bir aylığına gittiği tatilden döndükten sonra evinde beslediği Doğu'ya özgü bir kuş türü olan ''mina''sının ''Boşanmak'', ''Seni seviyorum'' ve ''Sabırlı ol'' gibi farklı kelimeler söylediğini fark etti. 
     Haberde, adı açıklanmayan kadının, kuşun her telefon çalışında daha da konuşkan olmaya başlaması üzerine kocasının ilişkisi konusundaki şüphelerinin doğru çıktığını söylediğini yazdı. 
     Kadının, eşine karşı açtığı boşanma davasında kuşunu tanık göstermek istediği, ancak avukatların buna iyimser bakmadığı belirtildi. 






</TEXT>
</DOC>
