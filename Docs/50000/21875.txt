<DOC>
<DOCNO> 21875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/siyaset/siy10.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İki MHP’liden Durmuş’a küfür 
</HEADLINE>
<TEXT>

Enginyurt ile Aydar, istedikleri atamaları yapmayan MHP’li Bakan’la kavga etti... 
     ANKARA Milliyet 

     Sağlık Bakanı Osman Durmuş’u bu kez de partilileri "kıskaca" aldı. TBMM kulisinde sohbet ederken Durmuş’la kavga etmeye başlayan MHP Ordu Milletvekili Cemal Enginyurt, bakanın ülkücülüğünü sorgulayarak, küfür etti. 
     Kars Milletvekili Arslan Aydar da tartışmaya girerek, istediği atamanın yapılmaması nedeniyle Durmuş’a küfür ederek, bakanın üzerine yürüdü. Sağlık Bakanlığı’nda yapılan atamalardan dolayı sıkıntılarını dile getiren Enginyurt, Durmuş’a, "Sen nasıl ülkücüsün " diye bağırarak üzerine yürüdü. Enginyurt’un bağırması üzerine araya giren Aydar da bir doktor yakınının İzmir merkeze istediği tayinin ilçeye yapıldığını belirterek, Durmuş’a ağır sözler söyledi. 
     Durmuş’un "Bu sözleri 100 kez sana iade ediyorum" demesi üzerine Aydar, Sağlık Bakanı’nın üzerine doğru yürüdü. Ancak bazı milletvekilleri araya girerek, olayın daha da büyümesini engelledi. 
     



 SİYASET 


















</TEXT>
</DOC>
