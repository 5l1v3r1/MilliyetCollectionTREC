<DOC>
<DOCNO> 38156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/guncel/gun02.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Mutlu SON 
</HEADLINE>
<TEXT>
Ölüm kanyonundan zaferle çıktılar 
Valla Kanyonu’na giren ve kendilerinden beş gündür haber alınamayan beş dağcıyı Jandarma, çıkışta buldu 
     DHA 

     KASTAMONU’NUN Pınarbaşı ilçesinde bulunan ve "ölüm kanyonu" olarak adlandırılan Valla Kanyonu’na 16 Ağustos Perşembe günü saat 14.00’te giren ve kendilerinden beş gündür haber alınamayan beş dağcı dün bulundu. Pınarbaşı Kaymakamlığı ve belediyesince oluşturulan 30 kişilik arama ekibi, beş dağcıyı aramayı dün de sürdürdü. Jandarmanın da katıldığı aramalar sırasında yüksek yerlerden silahla ateş açılarak, yanıt alınmaya çalışıldı. 
     
     Dağcıların durumu iyi 
     MUTLU haberi 102 saat sonra Kastamonu Valisi Enis Yeter verdi. Yeter, kaybolan beş dağcının, İl Jandarma Alay Komutanlığı’na bağlı ekiplerce kanyonun çıkış bölgesi olan Cide ilçesine bağlı Hamitli köyü yakınlarında bot içinde bulunduğunu bildirdi. Vali Yeter, sağlık ekiplerince yapılan kontrollerde, dağcılarda ufak tefek sıyrıklar olmasına rağmen durumlarının iyi olduğunun belirlendiğini kaydetti. 
     



 GÜNCEL 















</TEXT>
</DOC>
