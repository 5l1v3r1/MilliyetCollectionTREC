<DOC>
<DOCNO> 16289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/son/sonspo02.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet 4 sayı attı ama Sacramento maçı kaybetti 
</HEADLINE>
<TEXT>

     ABD Profesyonel Basketbol Ligi'nde NBA , 23. hafta mücadelesine, bu sabaha karşı yapılan 11 maçla devam edildi. 
     Pasifik Grubu'nda liderliğini sürdüren Sacramento Kings, deplasmanda Dallas Mavericks'e yenilip 79. maçında 25. yenilgisini alınca, grup birinciliği şansı da tehlikeye girdi. 
     Zorlu maçta Dallas Mavericks'de Michael Finley, 31 sayı ve 4 asistlik performansıyla galibiyette başrolü oynarken, Juwan Howard, 26 sayı, 12 ribaunt ve 4 asist, Steve Nash, 14 sayı ve 5 asist, Dirk Nowitzki de 13 sayı ve 6 ribauntla galibiyete büyük katkı yaptılar. 
     Sacramento Kings'de ise Chris Webber, 24 sayı ve 13 ribaunt, Yugoslav forvet Predrag Stojakoviç, 18 sayı ve 8 ribaunt, Doug Christie, 13 sayı ve 8 ribaunt, Jason Williams da 12 sayı ve 4 asistle oynamalarına karşın yenilgini önleyemediler. 
     Karşılaşmada Kings'de, 12 dakika sahada kalan Hidayet Türkoğlu ise 2'de 2 oranında 2 sayılık, 1'de 0 oranında 3 sayılık atış isabetiyle oynayarak 4 sayı kaydetti ve 1'i hücum, 2'si de savunma olmak üzere 3 ribaunt aldı. 




</TEXT>
</DOC>
