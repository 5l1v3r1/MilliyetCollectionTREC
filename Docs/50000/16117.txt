<DOC>
<DOCNO> 16117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/son/sonspo18.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor - Beşiktaş soyunma odası 
</HEADLINE>
<TEXT>

     Bursaspor Teknik Direktörü Nejat Biyediç, Beşiktaş ile yaptıkları maçın hakkının beraberlik olduğunu söyledi. 
     Biyediç, maç sonrasında yaptığı açıklamada, her iki takımın da maç boyunca risksiz bir futbol sergilediğini, bu nedenle karşılaşmanın futbol ve gol pozisyonu olarak durgun geçtiğini anlattı. 
     Islak zemin nedeniyle her iki takımın da oyun kurmakta zorlandığını, sık sık pas hatası yaptığını kaydeden Biyediç, ''Skordan 
     çok, maçın durgun ve zevksiz geçmesine üzüldüm. Beşiktaş, özellikle defansta çok disiplinli oynadı. Etkili oyuncularımızı iyi marke etti. Maçın hakkı beraberlikti'' dedi. 
     Biyediç, son dakikada yedikleri gol ile ilgili yorum yapmaktan kaçınırken, ''Poziyonun gol olup olmadığını televizyondan göreceğiz. Ancak, ikinci yarıda 6-7 net ofsaytı görmeyen hakem, çizgiyi 10 santimetre geçen topu nasıl gördü ona hayret ettim'' diye konuştu. 
     DAUM GALİBİYETTEN MEMNUN 
     Beşiktaş Teknik Direktörü Cristoph Daum ise kendileri için önemli olanın maçı gol yemeden bitirmek olduğunu belirterek, ''Bütün takımımı kutluyorum. Ayhan, Nihat ve kaleci Fevzi'yi defansif anlayışlarından dolayı özellikle tebrik ediyorum'' dedi. 
     Karşılaşmayı ''sinir harbi'' şeklinde değerlendiren Daum, oyuncularının son dakikaya kadar sakin oynadığını belirterek, şöyle konuştu 
     ''Bugünkü galibiyet, oyuncularımın özgüvenini kazanmaları açısından çok önemliydi. Benim için ise önemli olan, takım olduk. 
     Maçta çok pozisyon yoktu. Ama, ikinci yarı pozisyonlar bulduk. Son dakikada da olsa maçı kazanmayı bildik. Galibiyeti hak ettik.'' 



</TEXT>
</DOC>
