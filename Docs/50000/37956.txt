<DOC>
<DOCNO> 37956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/son/sontur03.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan Bodrum'da coşturdu.. 
</HEADLINE>
<TEXT>

     Türk popunun ünlü ismi Tarkan, Çeşme'den sonra Bodrum'da da konser verdi. 
     Gümbet dolgu alanında, ''Kuzu Kuzu'' adlı parçasıyla sahne alan Tarkan, iki saat süreyle coştu ve hayranlarını coşturdu. 200 metrekarelik üstü kapalı sahnede, ışık, ses ve ateş efektleriyle, görkemli bir konser sunan Tarkan, ''zille'' yaptığı kıvrak danslarıyla izleyicilere keyifli anlar yaşattı. 
     Mydonase Productions ve Gima işbirliğiyle düzenlenen konseri, yaklaşık 7 bin 500 kişi izledi. Konsere bilet alamayanlar da çevreden Tarkan'ı seyrederek coştu. Şarkı aralarında, ''Bodrum'u ve sizleri çok özledim'' diyen Tarkan'a, izleyiciler, büyük sevgi gösterisinde bulundu. Mydonose Productions yetkilileri, Gima ile birlikte yaptırdıklara Gümbet dolgu alanının, bundan sonraki aktivitelerde kullanılmak üzere Bodrum Belediyesi'ne bırakıldığını bildirdiler. Konserde 350 kişilik teknik ve güvenlik elemanı görev alırken,güvenlik, Muğla Emniyet Müdürlüğü'nden gelen takviye birliklerle sağlandı. 






</TEXT>
</DOC>
