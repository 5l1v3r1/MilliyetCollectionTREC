<DOC>
<DOCNO> 22905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/spor/spo08.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
En büyük B.Münih 6 - 5 
</HEADLINE>
<TEXT>

Şampiyonlar Ligi’nin finalinde İspanyol Valencia’yı penaltılarla 6-5 yendi ve kupaya uzandı 
     ŞAMPİYONLAR Ligi finalinde İspanya’nın Valencia takımını penaltılar sonunda 6 - 5 mağlup eden Almanya’nın Bayern Münih ekibi kupayı kazandı. Milano’nun San Siro Stadı’nda oynanan final maçının ilk yarısını Valencia 3. dakikada Mendieta’nın penaltıdan attığı golle 1 - 0 önde kapadı. 7. dakikada Bayern Münih, Mehmet Scholl’un ayağından bir penaltı kaçırdı. Karşılaşmanın 51. dakikasındaki Effenberg’in penaltı golü eşitliği getirdi ve normal süre 1 - 1 sona erdi. 
     UZATMALARDA da gol gelmeyince penaltılara geçildi. İki takım kupaya ulaşmak için 7’şer penaltı kullandı. Bayern Münih’te Salihamidzic, Zickler, Effenberg, Lizarazu ve Linke, Valencia’da ise Mendieta, Carew, Baraja ve Gonzalez vuruşları gole çevirdi. Bayern Münih’in ünlü file bekçisi ve gecenin yıldızı Oliver Kahn, Zahovic ve Carboni’nin penaltılarının ardından Pellegrino’nun da vuruşunu da kurtarınca 25 yıl aradan sonra zafer Alman takımının oldu. 
     



 SPOR 

























</TEXT>
</DOC>
