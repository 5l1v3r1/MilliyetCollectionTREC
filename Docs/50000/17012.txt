<DOC>
<DOCNO> 17012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/yasam/yas07.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Estetikte son moda LOPEZ KALÇASI’ 
</HEADLINE>
<TEXT>

İngiliz ve Amerikalı kadınlar, kalçalarının Jennifer Lopez gibi dolgun ve yuvarlak olması için ameliyat yaptırmaya başladı 
     NEVSAL ELEVLİ Londra 

     Bir zamanlar kalça ve baldırlarını inceltmek için yağ aldıran kadınlar şimdi pop yıldızı Jennifer Lopez gibi kavisli bir görünüme kavuşmak amacıyla kalçalarına silikon doldurtuyor Amerika’da başlayıp hızla dünyaya yayılan Lopez tipi kalça’ tutkusu, İngiltere’de de estetik cerrahların önünde uzun kuyruklar oluşturdu. 
     
     Zorlu operasyon 
     Estetik cerrahlar, İngiltere’de kalça büyütme işlemini 3 ila 4 bin sterlin arasındaki fiyatlara yapıyor. 40 yaşını geçkin kadınların bile kalçalarını büyütmek için sıraya girdiklerini söyleyen İngiliz doktor Jeya Prakash operasyonu şöyle anlattı "Kalça büyütme ameliyatı öncesinde 2 gün yemek yasak, sadece su içilebiliyor. Operasyondan sonra hasta 2 gün hastanede kalıyor 3 hafta da sırt üstü yatamıyor." 
     
     Erkekler seviyor 
     Bu zorlu aşamalara rağmen kalça ameliyatı yaptıran 36 yaşındaki İngiliz Sally şöyle konuştu "Arkadaşlarım hep kalçama iltifat ederdi, ama ben memnun değildim. Erkekler için vücut kavisleri çok önemli. Dolgun kalça beğeniyorlar. Çok acılı olmasına karşın ameliyatı yaptırdığıma çok memnununm. Kendimi Lopez gibi seksi hissediyorum" 
     


 YAŞAM 

























</TEXT>
</DOC>
