<DOC>
<DOCNO> 42994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/son/sondun18.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'yi en çok İngilizler en az Almanlar destekliyor 
</HEADLINE>
<TEXT>

     Fransa'da yayımlanan bir kamuoyu araştırmasının sonuçları, ABD'ye askeri destek verilmesi konusunda AB içinde en istekli ülkenin İngiltere, en az istekli ülkenin ise Almanya olduğunu ortaya koydu. 
     Liberation gazetesinin yaptığı kamuoyu araştırmasına göre, İngiltere'de halkın yüzde 79'u ordusunun ABD ile birlikte askeri operasyona katılmasına destek veriyor. İngiltere'yi yüzde 73 ile Fransa izlerken, İtalya'da halkın yüzde 66'sı ordunun ABD'nin yanında yer almasına sıcak bakıyor. İspanya'da bu oran yüzde 58, Almanya'da ise yüzde 53'e kadar düşüyor. 
     Öte yandan CSA araştırma merkezi tarafından yapılan bir kamuoyu araştırması ise Fransızların yüzde 72'sinin ABD'nin bir misilleme yapmasına destek verdiğini, ancak sadece yüzde 52'sinin ordunun bu operasyonlarda Washington'un yanında yer almasına destek veriyor. 
     Fransa Başbakanı Lionel Jospin, dün yaptığı açıklamada, hükümetin meclise danışmadan ABD'nin yanında askeri bir operasyona katılmayacağını bildirmişti. 
     Meclisin gelecek günlerde Fransa'nın olası askeri operasyonlara katılımı konusunda özel oturum yapması bekleniyor. 







</TEXT>
</DOC>
