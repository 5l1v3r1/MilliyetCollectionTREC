<DOC>
<DOCNO> 15938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/son/sonspo11.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği'ne Ankara'da görkemli karşılama 
</HEADLINE>
<TEXT>

     Kayseri'de dün Fenerbahçe'yi seri penaltı atışları sonunda 6-3 yenerek Türkiye Kupası'nı alan Gençlerbirliği, Ankara'ya döndü. 
     Karayolu ile Nevşehir'den gelen kırmızı-siyahlıları, Oran tarafındaki Ankara girişinde kalabalık taraftar topluluğu görkemli bir şekilde karşıladı. Futbolculara, oluşturalan uzun konvoy eşliğinde şehir turu attırıldı. 
     Yol boyunca Ankaralı vatandaşlarca sevgi gösterisinde bulunulan Başkent ekibinin son durağı Beştepe İlhan Cavcav Tesisleri oldu. Tesislerin girişinde otobüsten inen futbolcular ve yöneticiler, halka olarak hep bir ağızdan tezahürat yapıp, tesislere kadar yürüdüler. Kapıda, Basın Sözcüsü Muammer Akyüz ve bazı kulüp yöneticileri tarafından karşılanan ve merdivenlerde Türkiye Kupası ile hatıra fotoğrafı çektiren futbolculara burada da büyük sevgi gösterisinde bulunuldu. Bu arada, final maçından sonra düzenlediği basın toplantısında görevinden istifa ettiğini açıklayan Teknik Direktör Samet Aybaba, toplantı salonunda futbolcularıyla bir süre görüşerek, vedalaştı. , 




</TEXT>
</DOC>
