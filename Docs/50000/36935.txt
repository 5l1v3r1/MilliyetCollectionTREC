<DOC>
<DOCNO> 36935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/astro/index.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Reformsinyali 
</HEADLINE>
<TEXT>

Bugün ve yarın Güneş ve Uranüs karşı karşıya geliyor, ayrıca Jüpiter - Uranüs arasında da açı var. Böyle bir zamanda birçok alanda yenilikler, bilim alanında reform ya da buluş heyecanı çok daha fazla yaşanabilir. Bu durum özellikle genetik kopyalama ve diğer paralel gelişmelerle, insan bilgisinin sınırlarını zorlayan birçok alanda görülebilir. Ay ise bugün İkizler burcunda. Koç’lar bugün sözleri ile ilgi uyandırabilir ve yakın çevrelerindeki hareketlilikten daha çok yararlanabilirler. Boğa’lar da düne benzer biçimde kaynaklarını iyi kullanmak durumunda. Beklenmedik harcamalar rahatsız edebilir. İkizler yeni başlangıçlar yapabilecek. Yengeç’lerin hassaslıkları devam ediyor. İyimser olmanın gerekli olduğunu görecekler. Aslan’lar çok şey yapabilirler. Yaratıcı çalışmalar, gruplar içinde ön plana gelmek onlara yabancı değil. Bugün Merkür de Başak burcuna geçmekte. Özellikle toprak elementinden Boğa, Başak ve Oğlak bu devrede kendilerini daha rahat ifade edebilecek ve hızlı davranabilecekler. Örneğin Başak’lar için yükselen bir tempo ve fazla sayıda kısa yolculuk olabilir. Terazi’ler rahat edebilirler ama dağınıklık tehlikesi de yaşayabilirler. Akrep’lere ortaklaşa konularda, özellikle borç - alacak ilişkilerinde daha dikkatli olmalarını öneriyoruz. Yay’lar kendilerini baskı altında hissedebilirler. Aşırı tepkilerden kaçınmalılar. Akşam Ay - Mars karşıtlığı hepimize çatışma, tartışma getirebilir. Oğlak’lar sağlıklarına önem vermeliler. Detay gerektiren işlerle uğraşmak zorunda kalabilirler. Kova’lar daha düzenli olurlarsa istedikleri değişiklikler yapma şansına sahip olabilirler. Gerginlik ve duygusal çatışmalar Balık’ları daha fazla hırpalayabilir. 

            Faks 287 74 37 
      







</TEXT>
</DOC>
