<DOC>
<DOCNO> 13062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/ekonomi/eko09.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa da faiz indiriyor 
</HEADLINE>
<TEXT>

Avrupa Merkez Bankası’nın yöneticileri perşembe yüzde 4.75 olan faizi düşüreceklerini açıkladılar 
     EKONOMİ SERVİSİ 

     Avrupa borsaları, ABD ve Asya’daki çöküşlerden sonra bir türlü toparlanamaması ve özellikle geçen hafta tarihi kayıplara uğramasından sonra, Avrupa Merkez Bankası’na AMB "faiz indirimi" yapması yönündeki baskıları artırdı. 
     Son günlerde AMB üst düzey yetkilileri başta olmak üzere finans çevreleri, bankanın uyguladığı enflasyonist politikalardan bir an önce çıkmasını ve faiz oranlarında indirme gitmesi gerektiğini belirtiyorlar. 
     AMB yetkilileri tarafından bir faiz indiriminin yapılacağı da açıklandı. Yapılması beklenen faiz indiriminin ise önümüzdeki hafta içinde perşembe günü yapılacak olan AMB üst düzey bürokratlarının katıldığı toplantıda gerçekleşebileceği açıklandı. Faiz oranları geçen yılın kasımından bu yana yüzde 4.75 seviyesinde, nisan 1999’dan bu yana düşürülmedi. 
     
     Yine de ortam bulanık 
     Bundesbank Başkanı ve ECB konsey üyesi Ernst Welteke "Faiz indirimi olsa dahi, bu önümüzü görmemizi engelliyor" dedi. 
     Öte yandan "Heyecanlı kararlar alınmasından çekindiğini ve korktuğunu" da sözlerine ekledi. Bölgenin en büyük ekonomisi Almanya’da ise enflasyon oranları mart ayında yavaşladı ve AMB’nin öngördüğü yüzde 2’nin altında gerçekleşti. İtalya’da ise enflasyon mart ayında yüzde 0.2 düzeyinde artış gösterirken bu raporların perşembe günü yapılacak toplantıda gündeme getirilmesi bekleniyor. 
     


 EKONOMİ 





















</TEXT>
</DOC>
