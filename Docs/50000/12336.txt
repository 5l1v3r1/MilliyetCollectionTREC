<DOC>
<DOCNO> 12336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/yasam/yas01.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu sapığı işe devlet aldırmış 
</HEADLINE>
<TEXT>

Çocuk bahçesine bekçi yapılan sapığın resmi işe giriş başvurusunda suçu tecavüz’ değil öldürmeye teşebbüs’ olarak gösterilmiş.. Cumhuriyet Başsavcılığı da bu sapık için İşe girebilir’ oluru vermiş.. 
     YILDIZ YAZICIOĞLU Ankara 

     Keçiören Belediyesi’ne bağlı Söğütlü Çocuk Parkı’nda S.K. adlı küçük kıza tecavüz edip vahşice öldüren sapığın işe girmesine, bizzat devlet kurumlarının önayak olduğu iddia edildi. 
     Sapık Tufan Doğan’ı parka geçici bekçi olarak gönderen taşeron firmanın Genel Müdürü Ümit Duran, Doğan’ın kendilerine Türkiye İş Kurumu TİK aracılığıyla başvurduğunu söyledi. 
     TİK’ten, eski hükümlü kontenjanlarında sekiz kişilik açık olduğuna ilişkin 19 Şubat’ta uyarı aldıklarını kaydeden Duran şöyle konuştu "Başvuruda suçu öldürmeye teşebbüs’ olarak yazılıydı. Kontenjan açığımız olduğu için işe aldık. Bir ay olmadan bu olay yaşandı. Devlet affettiyse biz ne yapalım." 
     
     Kimse bizi uyarmadı’ 
     Duran, sapık Doğan’ın kendilerine getirdiği Cumhuriyet Savcılığı yazısında da uyarıcı hiçbir ibare bulunmadığını ileri sürdü. 
     Duran’a göre, sapık Doğan’ın işe girerken ibraz ettiği, Eski Hükümlülerin İstihdamı Hakkında Tüzük Hükümlerinden Yararlanıp Yararlanmayacağı’na ilişkin bölümde, Yararlanabilir’ deniliyordu. İki gündür gözüne uyku girmediğini de kaydeden Duran, olay sonrası avukatları aracılığı ile şirketlerinde çalışan diğer eski hükümlülerin de suçlarını araştırdıklarını ve 10 eski hükümlü çalışanın işine son verdiklerini ifade etti. 
     
Beni neden saldılar ki ’      Küçük S.K.’yı kirletip vahşice öldüren sapık Tufan Doğan’ın sorgusu da bitti. 
     Asayiş Şubesi’nde sorguya alınan Doğan, ifadesinde S.K.’nin parkta oynadığı sırada dikkatini çektiğini belirterek şöyle konuştu 
     "Kendisini çağırıp kola verdim. Kolayı içtikten sonra gitmek istedi, ancak izin vermedim. Ağlamaya başladı. Tokat attım, susmayınca boğazını sıktım. Tecavüz etmedim, ama cinsel organıyla oynadım. Olay sırasında alkollüydüm. Tam olarak hatırlamıyorum. Beni cezaevinden niye çıkardılar ki " 
     
     Linç korkusu 
     Polis, Doğan’ın küçük kızla cinsel ilişkiye girip girmediğini saptamak için, iç çamaşırlarını testten geçirilmesi amacıyla laboratuara gönderdi. 
     Bu arada soruşturma için savcılıktan dört gün gözetim süresi alan polis, dün öğleden sonra olay yerinde yapılması planlanan tatbikatı da, halkın olay yerinde toplanması üzerine iptal etti. 
     


 YAŞAM 


















</TEXT>
</DOC>
