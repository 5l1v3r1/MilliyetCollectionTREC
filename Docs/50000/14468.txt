<DOC>
<DOCNO> 14468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/son/sontur24.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Emek Platformu uyarı eylemlerine başlıyor 
</HEADLINE>
<TEXT>

     Emek Platformu'nun, ülke genelinde yarından itibaren her hafta çarşamba günü yarım saat süreyle ''IMF ve Dünya Bankası politikalarına karşı uyarı eylemleri'' yapacağı bildirildi. 
     Emek Platformu Teknik Komite Dönem Sözcüsü Fikret Özbilgin, yaptığı yazılı açıklamada, ''Emek Platformu bileşenleri'' olarak yurt genelinde bir dizi eylem gerçekleştireceklerini belirtti. 
     Özbilgin, açıklamasında şunları kaydetti 
     ''İş yerlerimizde, 4 Nisan 2001 tarihinden itibaren her çarşamba günü yarım saat süreyle, IMF ve Dünya Bankası politikalarına, yolsuzluk ve yoksulluğa karşı, Emek Platformu Programı'nın ve Emek Platformu bildirilerinin okunması, forumlar düzenlenmesi, üretimden gelen gücün kullanılması ve benzeri uyarı eylemleri gerçekleştirilecektir.'' 




</TEXT>
</DOC>
