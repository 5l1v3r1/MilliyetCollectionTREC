<DOC>
<DOCNO> 4679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/son/sontur16.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağışlı hava geri geliyor 
</HEADLINE>
<TEXT>

     Yurdun batı kesimlerinin yarından itibaren yağışlı havanın etkisine gireceği, ılık havanın hafta sonunda kuzeybatı bölgelerinden başlayarak yerini soğuk havaya bırakacağı bildirildi. 
     Devlet Meteoroloji İşleri Genel Müdürlüğü'nden alınan bilgiye göre, halen yurdun büyük bölümü ılık havanın etkisinde bulunuyor. Yapılan son tahminlere göre, yurdun batı kesimleri yarından itibaren Orta Akdeniz'den gelen yağışlı havanın etkisine girecek. Ilık hava, yağışa rağmen 2 gün daha etkisini sürdürecek. 
     Yarın Marmara, Ege, Batı Akdeniz ve İç Anadolu'nun batısı yağmur ve yer yer sağanak yağışlı geçecek. Lodos, Marmara ve Ege'de zaman zaman kuvvetli eserken, sağanak yağışlar Ege ve Batı Akdeniz kıyılarında etkili olacak. 1 Şubat Perşembe ve 2 Şubat Cuma günü Doğu Karadeniz, Doğu ve Güneydoğu Anadolu bölgelerinin doğusu dışında tüm yurt yağışlı geçecek. Etkili sağanak yağışlar, Ege ve Akdeniz bölgelerinde yer yer devam edecek. 
     Ilık hava, hafta sonunda, kuzeybatı bölgelerinden başlayarak yerini soğuk havaya bırakacak. Sıcaklığın azalmasıyla birlikte yağışların kuzey, iç ve doğu bölgelerde kar şeklinde görüleceği tahmin ediliyor. 
     
     



</TEXT>
</DOC>
