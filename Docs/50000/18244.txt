<DOC>
<DOCNO> 18244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/son/sontur28.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ersümer koalisyon liderlerine bilgi verecek... 
</HEADLINE>
<TEXT>

     ANAP Genel Başkanı, Devlet Bakanı ve Başbakan Yardımcısı Mesut Yılmaz ile Enerji ve Tabii Kaynaklar Bakanı Cumhur Ersümer'in hükümeti oluşturan diğer partilerin liderlerine iddianame hakkında bilgi vermeyi kararlaştırdıkları öğrenildi. 
     Yılmaz'ın konutunda bu sabah gerçekleşen görüşmede, iddianamede yer alan bilgiler, haklarında dava açılan bürokratlar ve bilirkişi hakkında Yılmaz'ın, Ersümer ile birlikte Başbakan Bülent Ecevit ve Başbakan Yardımcısı Devlet Bahçeli'ye bilgi vermesi kararı alındı. 
     Yılmaz ve Ersümer'in, Başbakan Bülent Ecevit ile görüşmelerinin ardından Bahçeli'ye de bilgi verecekleri kaydedildi. Bu görüşmenin, Bahçeli'nin İstanbul'daki programını tamamlayarak Ankara'ya dönmesinden sonra yapılabileceği ifade edildi. Aynı kaynaklar, muhtemelen yarın bir liderler zirvesi gerçekleştirileceğini de söylediler. 
     Bu arada hafta sonu, ANAP'ın yetkili organlarının toplanarak, son gelişmeleri tartışacağı ve partinin alacağı tavrı belirleyeceği bildirildi. 







</TEXT>
</DOC>
