<DOC>
<DOCNO> 39127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/dunya/adun.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
6. YOK OLUŞ 
</HEADLINE>
<TEXT>

Hayatın beş kez tamamen silindiği dünya hızla altıncı büyük felakete yol alıyor. Önümüzdeki 100 yıl içinde canlıların yüzde 55’i yok olma tehlikesiyle karşı karşıya 
     DIŞ HABERLER SERVİSİ 

     Yaratıldığından bu yana 5 kez üzerindeki tüm canlılara mezar olan dünyanın, 6. yok oluş sürecine girdiği, 200 yıl içinde yeryüzündeki tüm canlıların ortadan kalkabileceği belirtildi. Bu alarm verici kehaneti doğal hayat ve çevre koruma konularındaki uzman çalışmalarıyla tanınan Güney Afrikalı bilim adamı Dr. Richard Leakey ortaya attı. Dr. Leakey dünya üzerindeki 10 - 100 milyon arasındaki canlı türünden her yıl 50 - 100 bin çeşidinin neslinin tükendiğini bildirdi. 
     Türlerin yok oluşunun büyük bir ivme kazandığını kaydeden bilim adamı 4 yıl önce yaptığı hesapların bugün eskidiğini, yok oluş sürecinin korkunç bir hıza ulaştığını söyledi. 
     En son yok oluş sürecinin 65 milyon yıl önce dinozorları ortadan kaldırdığını ifade eden Dr. Leakey "Türlerin yok oluş hızına bakarsak böyle bir sürece yeniden girdiğimizi görebiliriz" açıklamasını yaptı. Dr. Leakey "Şimdiki trend tersine çevrilemezse dünya üzerindeki canlıların yüzde 55’ini 50 - 100 yıl içinde kaybedecek" uyarısında bulundu. Türlerin yok olmasında insan faaliyetlerinin önemli bir sorumluluğu olduğunu kaydeden Leakey doğal hayat ve çevrenin en önemli insan hakları arasında görülmesi gerektiğini vurguladı, buna göre önlem alınmasını istedi. 
     



 DÜNYA 











</TEXT>
</DOC>
