<DOC>
<DOCNO> 37909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/son/sondun06.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de köpekbalıkları 3 sörfçüye saldırdı 
</HEADLINE>
<TEXT>

     ABD'nin Florida eyaletindeki ünlü Daytona plajında sörf yarışı yapan 3 kişi, köpekbalıklarının saldırısına uğradı. 
     Köpekbalıklarından kaçmak için dalgaları yakalamaya çalışan sörfçüler yaralandılar. 
     Amerikan Ulusal Öğrenci Sörf kuruluşu tarafından düzenlenen yarış, köpekbalıklarının saldırısı üzerine tamamlanamazken, Daytona plajı 1.5 kilometre açığına kadar 2 saat kapatıldı. 20 yaşındaki Jason Valentina adlı sörfçü elinden ağır yara alırken, diğer sörfçülerde ayaklarından ve bacaklarından yaralandı. Sörf kuruluşu yetkililerinden Leon Johnston, yarışçıların, köpekbalıklarının etrafından dolaşarak dalgaları yakalamaya çalıştıklarını ve bu şekilde köpekbalıklarından kaçabildiklerini açıkladı. Her biri 2.5 metre civarında olan boğa cinsi köpekbalıkları, daha önce de Florida'da 8 yaşındaki bir çocuğun kolunu koparmıştı. Bu ay Bahama'da boğa cinsi köpekbalıklarının saldırısına uğrayan 2 Amerikalıdan 1'inin bacağı kesildi, diğeri ise bacağından ağır yaralandı. 







</TEXT>
</DOC>
