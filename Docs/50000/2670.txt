<DOC>
<DOCNO> 2670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/astro/index.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Biraz yorulacaksınız 
</HEADLINE>
<TEXT>

Bugün gökyüzünün konumu pek kolay olmayan enerjilere işaret ediyor. Akrep burcundaki Ay’ın Uranüs ve Satürn’le olan zorlayıcı açıları daha fazla çalışmak, yorucu uğraşlar ve bazı engellere işaret etmekte. Akrep sabit bir burçtur ve bu Ay altında, elimizdeki işleri sağlama almak isteyeceğiz. Bununla birlikte engellere de hazırlıklı olmalıyız. Dayanıklılığımızın ve değişik olasılıklar karşında nasıl davranacağımız test edilirken esnek olmak büyük önem taşıyor. Sabah saatlerinde 09.31 Ay ve Uranüs, kare açı yapıyor. Bu saatlerde beklenmedik gelişmeler ve sürprizler dengemizi bozabilir. Özellikle duygusal açıdan saklı tuttuğumuz isteklerimize daha net biçimde bakabilmeli ve mümkün olduğunca objektif olmaya çalışmalıyız. Bu saatlerde aşırı inat ve ısrar, istenmeyen sonuçlar ve belki de daha fazla muhalefet getirecektir. Gün içinde olumlu değerlendirebileceğimiz enerjiler de var kuşkusuz. Örneğin bugün birçok kişiyi bir araya getirmek ve ortaklaşa bir hedef altında birleştirmek, özellikle öğle saatlerinde çok daha kolay olabilir. Venüs’ün Ay düğümü ile birleşmesi ortaklıkları, bir amaç etrafındaki birleşmeleri akıcı şekilde desteklemekte. Akşam saatlerinde ise bir çok konuda daha gerçekçi olma ihtiyacı içindeyiz. Ay ve Satürn’ün karşı karşıya gelmesi 18.12 özellikle süregelen işlerde somutluk aramak ve aşırı isteklerimizi sınırlayarak daha kontrollü olmak için çalışmamız gerektiğini anlatıyor. Bu açı altında iyimser olmak oldukça güç olabilir. Eğer duygularımızı açmak ve paylaşmak istiyorsak çok elverişli bir ortam bulamayabiliriz. Belki de isteklerimiz, üstlerimiz ya da karşımızdaki kişi tarafından önemsenmeyebilir. Duygusal kırıklıklara karşı daha duyarlı olduğumuz saatlerdeyiz. 

            Faks 287 74 37 
      





BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
