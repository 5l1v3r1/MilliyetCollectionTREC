<DOC>
<DOCNO> 42442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/son/sondun07.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Afgan kadınlarından ABD'ye itidal çağrısı... 
</HEADLINE>
<TEXT>

     Taliban yönetimine muhalif bir grup Afganlı kadın, masum insanlara acı çektirilmemesi gerektiğini belirterek, ABD'ye soğukkanlı olması çağrısında bulundu. 
     Afganistan Kadınları Devrimci Birliği'nden AKDB yapılan açıklamada, ''ABD hükümeti ve halkı, fakir Afgan halkı ve bir avuç radikal terörist arasındaki derin farkı bilmelidir. Büyük Amerikan halkının bu farkı gözönünde bulundurmasını umuyoruz'' denildi. 
     ABD'deki saldırılardan duyulan derin üzüntüyü dile getiren AKDB, masum Afganlıların öldürülmesinin Amerikalıların daha iyi hissetmesini sağlamayacağı uyarısında bulundu. 
     Afganistan'da insan hakları ve sosyal adalet için mücadele ettiklerini belirten kadın grubu, 1977 yılında Kabil'de kurulmuştu. 
     Öte yandan, İran Resmi Haber Ajansı IRNA, Tahran yönetiminin, olası bir mülteci akınını önlemek için Afganistan ile olan sınırını kapatacağını bildirdi. 






</TEXT>
</DOC>
