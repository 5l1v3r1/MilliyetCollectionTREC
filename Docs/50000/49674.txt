<DOC>
<DOCNO> 49674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/astro/index.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Pratik olmaya bakalım 
</HEADLINE>
<TEXT>

Güne Ay Koç’tayken başlıyoruz. Ay’ın Boğa burcuna geçeceği 15.47’ye kadar hızlı adımlar atabiliriz. Ayrıca öğlen arkadaşlık duygusunu geliştirmek için olanaklar var. Öğleden sonra pratik olmaya bakmalı, Boğa burcundaki Ay’ın vereceği sağduyu ile sağlam adımlar atabiliriz. Koç’lar öğleden sonra parasal konularla uğraşmak durumundalar. Başlangıçları somut hale getirme şansları var. Boğa birkaç gündür süren sessizliğini bugün bozuyor. İkizler akşam saatlerinde tepkisel davranarak zorlanabilirler. Maddi konulardaki endişeleri için yardım arayabilirler. Yengeç’ler son günlerin yorucu temposu ardından bugün rahat edebilecekler. Yakın çevrelerinde olup bitenler öne çıkıyor. Aslan’ları yorucu bir tempo beklemekte. Mesleki alanda kendilerini göstermeleri gerekmekte. Başak’lar öğleden sonra son günlerin gerginliklerinden kurtulabilirler. Yeni kişiler düşüncelerini değiştirebilir. 
Akşam 21.04 Ay - Mars inatçılık etmenin zararlı sonuçlar getirebileceğini gösteriyor. Bu saatlerde ilişkilerimize özen göstermeliyiz. Terazi’ler bugün günlük işlerinde bazı engellerle karşılaşabilirler. Detaylara önem vermeliler. Akrep’ler için ilişkilerinde toleranslı olmaları gereken zamanlar söz konusu. İlişkilerinde süregelen sorunları çözmek için gayret göstermeleri gerekebilir. Yay’lar sağlıklarına biraz daha önem vermeliler. Ayrıca bugün diyet yapmak gibi disiplin isteyen bir konu için elverişli olabilir. Oğlak’lar son zamanlarında işleri yüzünden ihmal ettikleri aşk hayatlarına dönebilirler. Onları mutlu kılabilecek yeni heyecanlar var. Kendilerini işten uzak tutmanın yollarını da aramalılar. Kova’lar biraz dikkat ve çaba ile bugün çok şey başarabilirler ama sabırlı olmaları lazım. Akşam duygusal tepkilerini dengelemeye özen göstermeliler. Balık’lar için çok rahat bir gündeyiz. Grup çalışmaları ve sosyal ortamlar onlara yaratıcılıklarını göstermeleri için güzel olanaklar getirmekte. 

            Faks 287 74 37 
      







</TEXT>
</DOC>
