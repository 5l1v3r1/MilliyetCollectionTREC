<DOC>
<DOCNO> 41517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/spor/spo10.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Basından seçmeler 
</HEADLINE>
<TEXT>

     Maça gelmeyen Galatasaraylılar bence şanslı Galatasaraylılar. Çünkü sahada bir Galatasaray takımı var ki, ne seyredilir, ne de hakkında yazı yazılır. 
Coşkun Özarı - Fanatik 

     Ümit Karan’ın iyileşmesinin bu kadar uzun sürmesine bir anlam veremiyorum. Abdürrahim Albayrak’ı uyarıyorum. Bu çocuk özel hayatına bakmıyor. 
Osman Şenher - Posta 

     Galatasaray, bu maçta üç puan aldıysa kaleci Adnan’a dua etsin. Sonra da Ümit Karan’ın kurnazlığına ve bitiriciliğine... 
İlhan Söyler - Hürriyet 

     "Yahu üç gol yemiş bir kaleciye methiyeler düzülür mü " demeyin. Rüştü oyunun yine en saygın ve Fenerbahçe’yi kurtaran adamdı Sarı - Lacivertli formada... 
Erdoğan Şenay - Milliyet 

     Aykut Kocaman’ın da pili bir iki maçlıkmış. Fenerbahçe’ye karşı orta sahadan çoğalarak yapılan ataklar, şutlar, verkaçlar Göztepe maçında hiç yoktu... 
Necati Bilgiç - Fanatik 

     Mert’in de ayağı gitmiyordu da, yok mu şu melekler İki sezondur Fenerbahçe’nin futboluna karışıyorlar. 
Yusuf Kobal - Milliyet 

     Tam skandal. Komedi zinciri. Beşiktaş dünyanın masrafını yaptı. Sonra yine gelecek. Bu külfeti kim karşılayacak Gol olsaydı hakem maçı tehir edebilecek miydi 
Sanlı Sarıalioğlu - Sabah 

     Bunun adı skandal... Siz Türkiye Ligi’nin Avrupa’nın en iyi üç liginden biri olduğunu iddia ediyorsanız, standartlarınız da Avrupa ölçülerine uymalı... 
Attila Gökçe - Milliyet 




 SPOR 


























</TEXT>
</DOC>
