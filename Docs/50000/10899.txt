<DOC>
<DOCNO> 10899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/son/sontur12.html </URL>
<DATE> 2001/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Olayların yıldönümünde göstericiler Gazi Mezarlığı'na kadar yürüyüp dağıldı 
</HEADLINE>
<TEXT>

     Gaziosmanpaşa'nın Gazi Mahallesi'nde, 6 yıl önce 17 kişinin ölümüyle sonuçlanan 12-13 Mart olaylarının yıldönümü nedeniyle toplanan bir grup, Gazi Mezarlığı'na kadar yürüdükten sonra dağıldı. 
     İsmetpaşa Caddesi'nde bulunan Gazi Mahallesi Cemevi önünde toplanan e aralarında İHD İstanbul Şube Başkanı Eren Keskin ile bazı İHD üyele rinin de bulunduğu yaklaşık 300 kişi, ellerinde pankart ve dövizlerle sloganlar eşliğinde Gazi Mezarlığı'na doğru yürüyüşe geçti. 
     Yoğun güvenlik önlemleri altında Gazi Mezarlığı'na ulaşan grup, olaylarda hayatını kaybedenlerden bazılarının kurdele ve çiçekler konulmuş mezarlarının başında saygı duruşunda bulundu. Burada basın açıklaması yapan grup, yine sloganlar eşliğinde cemevine döndü. Polis yetkililerince, birkaç kez dağılmaları yönünde uyarılan grup, daha sonra cemevinden uzaklaştı. Grubun dağılmasının ardından, sabah saatlerinden itibaren Gazi Mahallesi ve çevresinde alınan yoğun güvenlik önlemleri de kaldırıldı. 




</TEXT>
</DOC>
