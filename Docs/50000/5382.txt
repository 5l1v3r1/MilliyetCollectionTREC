<DOC>
<DOCNO> 5382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/ekonomi/eko04.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Mali - sanayi makası açılıyor 
</HEADLINE>
<TEXT>

Son beş yılda sanayi endeksi dolar bazında yüzde 20 artarken, mali endeks yüzde 257’lik artış gösterdi 
     ORHAN TEKEOĞLU 

     Mali ve sanayi sektörü hisselerinin getirileri arasındaki makas bir türlü kapanmadı. 1990 yılında aynı değerde oluşturulan mali ve sanayi endekslerinin arası son 10 yılda bir hayli açıldı. Son dört yılı ise mali endeks açık farkla önde götürdü. En son 1997 yılının mart ayında birbirine yaklaşarak kapanan aradaki fark, 2 Şubat 2001 itibariyle iki katına çıktı. 
     4 Şubat 1996’da mali endeks 0.63 cent düzeyinde seyrederken, sanayi endeksi ise 0.91 cent değerinde bulunuyordu. Fark, yüzde 44 sanayi endeksin lehine bulunurken, aradaki makas Ocak 1997’de iyice kapandı. 
     1997 Mart ayından itibaren mali endeksin borsadaki üstünlüğü başladı. Yüksek faiz ve beraberinde gelen durgunluk, mali endeks ile sanayi endeksi arasındaki farkı açtı. 
     
Fark iki katına çıktı      2000 yılı başında enflasyonun ve dolayısıyla faizlerin düşmeye başlamasıyla sanayi sektöründe beklenen canlanma, geçen yıl kasım ayında yaşanan mali krizle yerini durgunluğa ve küçülmeye terkedince sanayi sektöründeki beklenti de suya düştü. 
     3 Aralık 2000’de mali endeks sanayi endeksinin yüzde 61.45 üstünde bulunurken, 2 Şubat 2001’de bu fark yüzde 104.54’e yükseldi. 
     


 EKONOMİ 

















</TEXT>
</DOC>
