<DOC>
<DOCNO> 40147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/son/sonspo05.html </URL>
<DATE> 2001/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ogün'den Dünya Kupası finalleri sözü... 
</HEADLINE>
<TEXT>

     Milli takım ve Fenerbaçe'nin kaptanı Ogün Temizkanoğlu, www.oguntemizkanoglu'' isimli internet sitesinde yaptığı açıklamada, ''Türkiye olarak Dünya Kupası'na katılmayı çok istiyoruz. Kendimizi buna şartladık'' dedi. 
     Ogün, Dünya Kupası finallerine katılma yolunda Slovakya deplasmanının çok önemli bir engel olduğunu belirterek, ''Türkiye olarak, Dünya Kupası'na katılmayı çok istiyoruz. Kendimizi buna şartladık. Slovakya deplasmanı da bizim için önemli bir engeldi. Sahamızda 1-1 berabere kaldığımız rakibimizi, bu kez yenmek istiyorduk ve bunu başardık'' diye konuştu. 
     Slovakya karşısında takım olarak çok iyi bir futbol oynadıklarını da ifade eden kaptan Ogün, ''Özellikle Rüştü kalesinde devleşince bu sonuç geldi. Kampta Hakan'ın doğum gününü kutlamıştık. Bizim ona hediye vermemiz gerekirken, hediye ondan geldi. Bir de o penaltıyı atsaydı çok iyi olurdu ama bu da bize yeter'' diye konuştu. 
     Slovakya karşısında gördüğü sarı kartla cezalı duruma düşen ve İsveç maçında forma giyemeyecek olan Ogün Temizkanoğlu, sözlerini şöyle tamamladı 
     ''Galibiyet kuşkusuz beni çok sevindirdi. Ama gördüğüm sarı kart beni İsveç maçı için cezalı duruma düşürdü. O maçta oynayamayacağım için çok üzgünüm. Ancak arkadaşlarım yollarına devam edecek, o maçı da galibiyetle kapayacaklardır. Ardından da Moldova'yı yenecek ve Dünya Kupası vizesini alacağız. Bu noktadan sonra yıllardır hasretini çektiğimiz, futbolun o en büyük turnuvasına katılmaktan bizi kimse alıkoyamaz.'' 
     
     






</TEXT>
</DOC>
