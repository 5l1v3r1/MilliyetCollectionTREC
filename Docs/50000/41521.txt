<DOC>
<DOCNO> 41521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/yasam/ayas.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
12 DEV ADAM’a teşekkür ederken... 
</HEADLINE>
<TEXT>

Futbol ülkesi Türkiye’de 12 Dev Adam’la basketbol aşkı yeniden ateşlendi. Zaferin tadını aldık bir kere.. Şimdi çok boyutlu düşünmenin ve seferberlik ilan etmenin tam zamanı... 
     HASAN CEMAL 

     Türkiye günlerdir 12 Dev Adam’la yatıp kalkıyor. Çünkü 12 Dev Adam, spor tarihimizde çok büyük bir başarıya, kendi alanında bir ilke imza atarak bütün ülkeye muhteşem bir duygu ve heyecan fırtınası yaşatmış durumda. 
     12 Dev Adam’ı dev adam yapan Coach Aydın Örs ve Tolga Öngören’li teknik ekipten Çetin Yılmaz pazar günü gece yarısından sonra evine döner. Eşiyle birlikte kapının önünde hoş bir sürprizle karşılaşır. 
     Evin kapısı rengarenk çiçeklerle süslenmiştir. Bir zafer takı gibidir. Ayrıca, bir sürü boş şişenin iplerle uç uca bağlanarak, kapıya çepeçevre asılmış olduğunu görür. 
     Komşuların, bakkalına kadar bütün mahalle sakinlerinin isim ve imzalarından oluşan upuzun bir not da iliştirilmiştir çiçeklerin üstüne 
     "12 Dev Adam’a ve sizlere çok teşekkür ediyoruz. Bu şişeler de maçları izlerken tükettiğimiz içkilerin bir hatırasıdır." 
     
     Solukların tutulduğu an 
     Türkiye - Hırvatistan maçının son saniyeleri. Mirsad, iki atışlık bir faul kullanmaya hazırlanıyor. İki atış da sayı olursa Türkiye, ikisini de kaçırırsa Hırvatlar yarı finale kalacak. Yalnız birini atarsa maç uzayacak. 
     Mirsad ilk atışı kaçırıyor. Salonda çıt yok. Herkesin yüreği ağzında. İkinci atışına hazırlanırken bir Hırvat oyuncu, Sırpça bilen Mirsad’a 
     "Hadi at bakalım Şimdi altına yapıyorsun değil mi " diye seslenir. Ama Mirsad’ın elleri titremez, potaya kilitlenir ve Türkiye’yi yarı finale götüren sayıyı atar. 
     Ya Türkiye’ye final yolunu açan Hidayet’in Almanya’ya karşı son saniyelerde attığı o üçlük, maçı tek farkla almamızı sağlayan o muhteşem turnikesi... İbrahim’in tayin edici basketleri... 
     12 Dev Adam, ölüp ölüp dirildiğimiz saniyelerden geçerek Türkiye’yi Avrupa basketbolunda ikinciliğe taşıdı. Üstelik Dünya Kupası’na katılma hakkını da tarihinde ilk defa ele geçirmiş oldu. 
     Böyle bir başarıya gerçekten ihtiyacımız vardı. Türkiye tarihinin en ağır kriziyle cebelleşiyor. Karamsarlığın ağır bastığı bir dönemden geçiyoruz. Bu başarı, yediden yetmişe herkesin yüzünü güldürdü. 
     Hep birlikte sevindik. 
     Onun içindir ki 12 Dev Adam’a teşekkürler. Federasyon Başkanı Turgay Demirel’i, bu başarının gerçekleşmesinde emeği geçen herkesi yürekten kutluyoruz. 
     
     Zirve tehlikelidir 
     Türkiye, 1980’lerin başında televizyondaki Beyaz Gölge dizisinde olduğu gibi, yeniden basketbolla tanışıyor. 12 Dev Adam’ın başarısı, eminim, bu ülkede basketbol aşkını ateşleyecektir. Belki de bu süreç şimdiden başlamıştır. 
     Ama bu basketbol aşkı eğer karşılıksız kalırsa yazık olur. O yüzden 12 Dev Adam’ın başarısı nasıl kalıcı kılınır, nasıl kurumlaştırılır sorularının üzerinde kafa yormak lazım. 
     Zirve, tehlikeli noktadır 
     Çünkü uçuruma en yakın yerdir. Başarının yaratabileceği baş dönmesi insanı bir anda boşluğa itebilir. Onun için Türkiye’de basketbolu seven ve bu spora gönül vermiş olanların şapkayı önlerine koymalarında yarar var. 
     Müthiş bir fırsat yakalanmış durumda. Bir dönüm noktası söz konusu. Bu büyük başarının üstüne çok şeyler inşa edilebilir. 
     Öncelikli hedef herhalde bir yıl sonraki Dünya Kupası’na hazırlanmaktır. Bunun için devletin ve sivil toplumun özellikle maddi desteğinin seferber edilmesidir. 
     Avrupa’da ikinci olan Türkiye, dünyada ilk 5’e neden girmesin Ya da bir Avrupa Kupası’nı başarıyla düzenleyen bir Türkiye, 2010’daki Dünya Kupası’na niçin ev sahipliği yapmasın .. 
     Tabii akla daha başka sorular da geliyor 
     Basketbol Federasyonu, özerk hale niçin getirilmesin ki Milli Eğitim, basketbolun okullara sokulması için sistemli bir çabanın içine neden girmesin ki 
     12 Dev Adam’la birlikte atılan basketbol aşısının tutması için belediyeler futbol gibi bu spora da ne diye el atmasınlar ki Sahalarıyla, tesis ve salonlarıyla basket altyapısının yerel düzeyde oluşturulması için neden harekete geçmesinler ki 
     Bir bakıma futbol kulüpleri haline gelmiş olan spor kulüplerimiz, Batı’daki örneklerini benzer yeni bir örgütlenmeyle basketbola ne diye yeniden sarılmasınlar ki 
     Ve tabii, maddi nedenlerin de zorlamasıyla, basketboldan elini ayağını çekmiş olan büyük iş grupları, özel sektör - ya da belki daha doğru deyişle sivil toplum - basketbol alanında niçin yine boy göstermesin ki 
     
     Şampiyon olacağız 
     Bu son nokta özellikle önem taşıyor. Çünkü 1998-1999’da bütün basketbol liginin toplam bütçesi 65 milyon dolar civarındayken, bu yıl 15 milyon dolara düşmüş. Yani yoksullaşmadan basketbol da nasibini almış durumda... 
     Bu süreç zamanla belirli ölçülerde tersine dönebilir. 
     Yinelemekte yarar var 
     12 Dev Adam, Türkiye’ye yeniden basketbol sevgisi aşılamış durumda. 
     Bu aşının tutması için çok boyutlu düşünmenin ve seferberlik ilan etmenin tam zamanı. 
     Basketbole gönül verenlerin ve en başta 12 Dev Adam başarısının altında imzası olanların dikkatine. 
     Serdar Erener’in enfes filmi ve Athena’nın güzel müziği ile Türkiye’nin belleğine kazındığı gibi... 
     
U-a dev adam, 
12 dev adam 
Kalpler senle bir kez daha 
Şampiyon olacağız      
     
Devlerin eğlencesibüyük olur      GÖKHAN TÜRE 

     Sosyal patlamanın yaşanacağı iddia edilen İstanbul’un en gözde eğlence merkezi Laila’da önceki gece duygusal patlama’ yaşandı. 2001 Avrupa Basketbol Şampiyonası’nda ikinci olarak tarihin en büyük başarısını elde eden Milli Takımımız ve diğer ülkeler, Laila’da omuz omuza dans ettiler, turnuvanın stresini attılar. İşte o geceden notlar 
     
     TEKNEYLE GELDİLER 
     Final maçı geç bitince Ataköy Marina’dan ancak gece saat 01.40’ta kalkan yatla Laila açıklarına kadar gelen Milli Takım, saat 03.00 gibi Laila’ya girdi. Millilerimiz, Laila’ya girişi sırasında havai fişek gösterileri ve kulüpteki misafirlerin "12 Dev Adam" şarkısı eşliğindeki yoğun tezahüratıyla karşılandı. 
     
     NOWİTZKİ - MİRSAD SOHBETİ 
     Ay - Yıldızlı ekibimizin yıldızlarından Mirsad Türkcan, Laila’da Alman Milli Takımı’nın NBA’li yıldızı Dirk Nowitzki ile sohbet etti. Nowitzki, Mirsad’ı ikincilikten ötürü tebrik ederken, "NBA’e ne zaman dönüyorsun " diye sordu. Mirsad da, "En kısa zamanda" yanıtını verdi. 
     
     YABANCILAR DA BU ŞARKIYI SÖYLÜYOR 
     Laila’da eğlenen diğer takımlardan İspanyollar, Fransızlar ve Almanlar da 12 Dev Adam şarkısıyla coştular. Özellikle İspanyolllar ve Fransızlar’ın, şarkıyı ezbere söylemesi dikkat çekti. 
     
     SOLİST MİRSAD 
     Milli Takımımız, gecenin sonunda Spordan Sorumlu Devlet Bakanı Fikret Ünlü ve Federasyon Başkanı Turgay Demirel ile birlikte sahneye çıkarak Athena eşliğinde 12 Dev Adam şarkısını söyledi. Özel istek üzerine Mirsad mikrofonu eline aldı ve büyük alkış topladı. 
     
     ÜNLÜ’DEN SÜRPRİZ PRİM 
     12 Dev Adamımız, yönetmelik gereği 300’er cumhuriyet altını ödüle hak kazandılar. Bu arada, Basketbol Federasyonu’nun oluşturduğu havuzda MNG Holding ve TOBB Türkiye Odalar ve Borsalar Birliği tarafından verilen toplam 150 milyar liraya, diğer holding ve kuruluşlardan da ödül aktarılması bekleniyor. Ayrıca Spordan Sorumlu Devlet Bakanı Fikret Ünlü de Basketbol Milli Takımımız’a "sürpriz" bir ekstra prim verileceğini müjdeledi. 
     



 YAŞAM 
















</TEXT>
</DOC>
