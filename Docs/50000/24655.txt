<DOC>
<DOCNO> 24655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/son/sondun03.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail İç Güvenlik Bakanı "Saldırının karşılığını vereceğiz" 
</HEADLINE>
<TEXT>

     İsrail İç Güvenlik Bakanı Guidon Ezra, Tel Aviv'de meydana gelen ve 17 kişinin ölümüne, 60 kadar kişinin yaralanmasına yol açan patlamanın ardından İsrail'in karşılık vereceğini açıkladı. 
     İsrail devlet radyosuna konuşan Ezra, ''Bu saldırının bir İsralli Arap tarafından düzenlendiğini hiç sanmıyorum. Bunu yapan Filistin topraklarında gelen bir Filistinlidir. Bu kişi arabayla gelmişti, İsrail buna karşılık verecektir'' dedi. 
     Bu arada, olayın şokunu üzerinden atamamış olan bir görgü tanığı, ''Çok güzel bir kız gördüm, kız gözümün önünde parçalandı'' dedi. 
     Tel Aviv sahilinde Paşa adlı diskotek ya da gece kulübünün girişinde meydana gelen patlamanın, Filistin intifadasının başladığı Eylül ayından bu yana en ağır saldırı olduğunu belirtiyor. Saldırının sorumluluğunu şu ana kadar üstlenen olmadı. Ancak, İsrail ile Filistinliler arasında devam eden şiddet olayları sırasında aşırı dinci örgütler çok sayıda bombalı intihar eylemleri düzenlemişlerdi. 
     İsrail ile Filistinliler arasında Eylül ayından beri süren olaylarda 483 Filistinli, 88 İsrailli öldü. 
     
     







</TEXT>
</DOC>
