<DOC>
<DOCNO> 5087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/siyaset/siy03.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Vekillerin sağlığı emin’ ellerde 
</HEADLINE>
<TEXT>

Trilyonlarca lira harcanarak kurulan Meclis'in sağlık merkezinde milyarlık cihazlar paketlerde bekliyor, çoğu vekil akrabası olan doktorlar ise istirahat ediyor 
     ANKARA Milliyet 

     DYP'li Fevzi Şıhanlıoğlu'nun kurtarılamaması Meclis'teki trilyonluk sağlık yatırımını da tartışmaya açtı. Meclis'in tam donanımlı sağlık merkezinin mesai saatleri dışında kapatılması ve acil müdahale için açık bulundurulan servis elemanlarının yakında olmalarına karşın hastaya geç ulaşmaları tepkilere neden oldu. Şıhanlıoğlu'na kalp masajı yapan FP'li Ali Gören, acil müdahale için gerekli cihazların merkezde bulunmasına karşın hiçbirinin amabalajından bile çıkarılmadığını söyledi. 
     
İtiraf gibi açıklama      Eleştiriler üzerine bir açıklama yapan Meclis Başkanlığı, poliklinik hizmeti veren birimle acil müdahale biriminin ayrı olduğunu vurguladı. Yapılan açıklamada acil yardım merkezinde iki doktor, iki hemşire ile tam donanımlı iki ambulans bulunduğu ve bu ekibin milletvekilleri binayı terk ettikten yarım saat sonrasına kadar burada bekletildiğini belirtildi. Açıklamada ayrıca, olay sırasında sadece bir hemşireyle pratisyen bir doktor bulunduğunun belirtilmesi de dikkat çekti. 
     
Doktorların çoğu akraba      TBMM'nin olay gecesi kapalı olan geniş donanımlı sağlık merkrezinde polikliniklerde 19 doktor, 12 diş doktoru, memur olarak 3 diş hekimi, 6 eczacı, 14 yardımcı sağlık personeli, 5 biyolog, 5 laboratuvar teknisyeni, 4 röntgen teknisyeni, bir diyetisyen, 5 EKG ve diş teknisyeni çalışıyor. Meclis sağlık merkezinde çalışanların büyük çoğunluğu ise büyük bir tesadüf eseri vekillerin birinci derecede yakın akrabalarından oluşuyor. Meclis hastanesindeki sağlık kadrosunun seçkin elemanlarından bazıları şöyle 
     
İşte Meclis'in torpilli kadrosu      Dr. Bige İzgi TBMM Başkanı Ömer İzgi'nin kızı 
     Dr. Naciye Sıvalıoğlu ANAP'lı Hüsnü Sıvalıoğlu'nun eşi 
     Dr. Fatma Yürür ANAP'lı Şükrü Yürür'ün eşi 
     Dr. Ayşegül Aksoy MHP'li Gazi Aksoy'un eşi 
     Dr. Bülent Kutluca FP'li Oğuzhan Asiltürk'ün damadı 
     Dr. Özlem Parlak Bağımsız Milletvekili Evliya Parlak'ın kızı 
     Dr. Fatma Zamantılı DSP'li Ahmet Zamantılı'nın eşi 
     Dr. Bünyamin Topaloğlu DYP eski Milletvekili Latif Sakıcı'nın damadı 
     Dr. Jale Özdemir CHP eski Milletvekili Cemal Özdemir'in kızı 
     Dr. Funda Özdemir ANAP eski Milletvekili Ali Talip Özdemir'in yakını 
     Dr. İbrahim Doğan Astteğmen Dr. Necdet Güçlü cinayeti sanığı 
     Eczacı Ayşen Yalova Devlet Bakanı Yüksel Yalova'nın eşi 
     Eczacı Aziz Çamlıca Kastamonu eski senatörü Mehmet Çamlıca'nın oğlu 
     Eczacı İlknur Yıldız Sosyal Güvenlik eski Bakanı Salih Yıldız'ın gelini 
     Dr. Aslı Sümer TBMM eski Genel Sekreteri Necdet Basa'nın baldızı 
     Diş Hekimi Hashatun Eyüboğlu Necdet Basa'nın yeğeni 
     Diş Hekimi Korkuthan Özorhon Necdet Basa'nın yeğeni 
     Diş Hekimi Yalçın Şener TBMM Genel Sekreter Yardımcısı Hayati Şener'in oğlu 
     Teknisyen Sönmez Basa Necdet Basa'nın yeğeni 
     Memur Mahmut Beyazıt DYP eski milletvekili Ali Günaydın'ın akrabası 
     


 SİYASET 













</TEXT>
</DOC>
