<DOC>
<DOCNO> 32183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/son/sonspo01.html </URL>
<DATE> 2001/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Almanya'ya gitti 
</HEADLINE>
<TEXT>

     Galatasaray, ikinci etap yurt dışı kampı için Almanya'ya gitti. 
     Atatürk Havalimanı'ndan Türk Hava Yolları'nın tarifeli uçağıyla İsviçre'nin Zürih kentine uçan sarı-kırmızılılar, buradan da karayoluyla Almanya'ya geçecek. 
     Galatasaray'a transferinin geç sonuçlanması nedeniyle İsviçre kampına katılamayan Sergen de Almanya kampı kadrosunda yer alırken, gurbetçi futbolcu Berkant ise kafileye Almanya'da dahil olacak. 
     Sergen, havalimanında basın mensuplarına yaptığı açıklamada, artık bazı şeylerin farkına verdığını belirterek, şansını çok iyi değerlendireceğini söylerken, Suat ise, Sergen'le ilgili olarak, ''O gerçek bir maestro. Gelmesiyle takımımızın gücüne güç katıldı'' dedi. 
     Ayrıca, çalışmalarda ve hazırlık maçlarında etkisiz kaldığı yönünde eleştirilere maruz kalan yeni transfer Ayhan, kendisini yıpratmaya çalışanlara gerçek cevabı sahada vereceğini ifade etti. Diğer yandan teknik direktör Mircea Lucescu ise Almanya kampının önemine değinerek, ''Bu kamp döneminden çok iyi faydalanmamız gerekli.25 Temmuz'da Şampiyonlar Ligi'nde eleme maçına çıkacağız. Taşlar yerine oturmalı, aksi taktirde takviyeler yapmamız gerekebilir'' diye konuştu. 
     
     
     







</TEXT>
</DOC>
