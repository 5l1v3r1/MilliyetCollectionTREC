<DOC>
<DOCNO> 21148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/son/sondun15.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da Berlusconi yüzde 4 farkla önde gidiyor 
</HEADLINE>
<TEXT>

     İtalya'da oy sayım işlemi sürerken, medya patronu Silvio Berlusconi liderliğindeki ''Özgürlüklerin Evi'' adlı sağ partiler ittifakının, Francesco Rutelliliderliğindeki sol partiler ittifakı ''Zeytin Dalı''nın, alınan oy oranına göre yüzde 4 önünde bulunuyor. 
     İçişleri Bakanlığı'ndan verilen son rakamlara göre, Senato seçimlerinde sandıkların yüzde 90'ı, Meclis seçimlerinde ise sandıkların yüzde 60'ı açıldı. 
     Berlusconi'nin lideri olduğu Forza İtalya birinci parti 28.6 olurken, bu partiyi Massimo D'Alema'nın genel başkanlığını yaptığı Solun Demokratları 17.5 izliyor. 
     1996 seçimlerinden alınan sonuçlarla kıyaslandığında, Forza İtalya ve Komünist Yeniden Oluşum Partisi ile ilk defa seçimlere katılan Di Pietro temiz eller döneminin ünlü savcısı Değerlerinin İtalyası'nın oylarını artırdıkları gözlemleniyor. 
     Özgürlüklerin Evi ittifakında yer alan Umberto Bossi'nin liderliğini yaptığı Kuzey Birliği ise en çok oy kaybeden parti olarak ortaya çıkıyor. Alınan kısmi sonuçlara göre, Gallipoli kentinden aday olan eski Başbakan Massimo D'Alema ve Aceriale kentinden aday olan Fiorentina Kulübü'nün Başkanı Vittorio Cecchi Gori'nin milletvekili olarak seçilmeyi garantiledikleri belirtiliyor. 
     Eldeki sonuçlara göre, Çevre Bakanı olan Willer Bordon, aday olduğu Gorizia'dan seçilmeyi başaramazken temiz eller döneminin ünlü savcısı, Değerlerin İtalyası Genel Başkanı Antonio Di Pietro'nun da Meclis'e girmeyi başaramadığı kaydediliyor. 
     Bu arada, Zeytin Dalı'dan aday olan Dışişleri Bakanı Lamberto Dini, gazetecilere yaptığı açıklamada, ''Şu ana kadar açıklanan rakamlar Berlusconi'nin ve Özgürlüklerin Evi'nin zaferle çıktığını gösteriyor. Avrupa'daki ortaklarımızdan olumsuz bir tepki gelmesini beklemiyoruz'' dedi. 
     







</TEXT>
</DOC>
