<DOC>
<DOCNO> 48555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/son/sondun05.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba Bush oğluyla gurur duyuyor 
</HEADLINE>
<TEXT>

     ABD'nin eski başkanlarından George Bush, Başkan oğlu George W. Bush'un, 11 Eylül saldırılarından sonra gösterdiği performansı, ''olağanüstü'' olarak nitelerken, oğluyla gurur duyduğunu söyledi. 
     Baba Bush, Florida'da kişi başına 2250 dolar ödeyen 55 kişinin katıldığı ve kendi adını taşıyan, yıllık balık avlama turnuvasında, ABD Başkanı oğlu George W. Bush için, ''söylemeye bile gerek yok. 
     Onunla gurur duyuyoruz'' dedi. 
     Balık avlama yarışmasının gelirini Texas Üniversitesi'ndeki bir kanser merkezine bağışlayacak olan baba Bush'un yılda bir gerçekleştirdiği hobisi, geçen yıl da başkanlık seçimlerinde, Florida'ya kilitlenen oyların yeniden sayılmasıyla gölgelenmişti. 
     Baba Bush, ''bu yaşadığımız korkunç döneme karşın, burada yaşadığıma memnunum'' dedi. Eski Başkan Bush, Florida Valisi oğlu Jeb ile Başkan George W. Bush'un, ''güçlü ve kararlı'' kişiler olduklarını ve babaları olarak, her ikisiyle de gurur duyduğunu söyledi. 
     






</TEXT>
</DOC>
