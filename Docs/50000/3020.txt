<DOC>
<DOCNO> 3020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/dunya/dun03.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendi basınları bile rahatsız 
</HEADLINE>
<TEXT>

Büyük gazeteler, tarihi gerçeklerin siyasiler tarafından düzeltilmesini’ eleştirdi 
     MİNE KIRIKKANAT Paris 

     Fransa Meclisi'nde kabul edilen soykırım yasası, Fransız basınında geniş biçimde yer aldı. Büyük gazeteler, böyle bir kararın Meclis'ten geçmesini "siyasetin tarih yazmaya kalkışması" olarak değerlendirip eleştirdiler. 
     
     Le Monde Başyazı "Böyle bir yasa belki gereksizdi. Ama Ankara hükümeti, Türkiye - Fransa ilişkilerini ciddi bir krizle tehdit etmek yerine, tabuları yıkmaya başlayan yeni Türk tarihçilerinin bulguları üzerine düşünmeye çalışmalıdır. Böyle bir bellek çalışması kolay değildir. Fransa, Vichy hükümetinden Cezayir savaşındaki karanlık sayfaları dolayısile bu zorluğu bilir. Ancak Türkiye dört dörtlük bir Avrupa gücü ve AB'nin tam üyesi olmak istiyorsa, bu bellek çalışmasını yapmak zorundadır." 
     LE FIGARO Başyazı "Türkiye, demokrasi ya da insan hakları konusunda en küçük bir eleştiriyi kabul etmiyor. Ancak Fransız parlamentosunun seçim gailesiyle çıkardığı bu yasa, hiç kimsenin işine yaramayacak. Fransa, Türklerle Ermeniler arasındaki bu yüzyıllık husumetin hakemi olmamalıdır. Ulusal meclisimizin görevi, böyle bir hakemlik değildir. Tarih, siyasal hesaplarla yazılmaz." 
     LE SOIR Ankara hükümetinin savurduğu misilleme tehditleri, şimdilik ticari odakları pek korkutmuyor. İlk tasarı meclisten geçtiğinde, yükselen öfke sesleri çabuk susmuştu. Türkiye'de yaşayan 80 bin Ermeni vatandaşı ise, herhangi bir heyecan göstermiyor. Ermeni gazetesi genel yayın yönetmeni Hrant Dink, "Tek bir Türkün tarihi gerçekleri kabul etmesini, 1000 yabancı parlamentonun çıkaracağı yasalara yeğlerim. 87 yıl sonra herşey için çok geç" diye konuşuyor. 
     Lib ration Parlamentonun çıkardığı yasa, yasadan çok bir kararnameye benziyor. Oysa Anayasa, parlamentoya kararname oylama yetkisi vermiyor. 21.yüzyılda parlamentonun çıkardığı bu ilk yasa, şimdilik tümüyle sembolik bir değer taşıyor. 
     LE PARİSİEN "Sonunda oldu. İki yıllık tartışma, sıçrama ve Ermeni seçmenlerin yoğun olduğu bölgelerdeki milletvekillerinin lobicilik çalışması sonucunda ve çekimser bir hükümete karşı, Ermeni Soykırımı resmen tanındı." 
     


 DÜNYA 














</TEXT>
</DOC>
