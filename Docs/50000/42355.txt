<DOC>
<DOCNO> 42355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/dunya/adun.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Avcı jetler kaçırılan uçağa yetişemedi 
</HEADLINE>
<TEXT>

ABD’li subay açıkladı "Uçakların kaçırıldığı haberini alınca askeri jetler yakalamak için havalandı. Ancak biraz geç kalındı" 
     DIŞ HABERLER SERVİSİ 

     Kuzey Amerika Hava Savunma Komuta Merkezi’nden Binbaşı Mike Snyder, ABD’yi kana bulayan yolcu uçaklarının kaçırılmasından sonra, askeri jetlerin bunları yakalamak için havalandığı açıkladı. Snyder, "Kaçırılan uçaklardan birinin Dünya Ticaret Merkezi kulesine çarpmasından 10 dakika önce uçak kaçırıldığı haberi geldi. Derhal havalanan avcı uçakları, New York ve Washington yönüne uçtu, ancak Boeing’lere yetişemedi" diye konuştu. 
     
     5 uçak peşlerindeydi... 
     Amerikalı subay, "Kaçırdıkları uçaklarla böyle bir şey yapabilecekleri kimsenin aklına gelmediği için belki biraz geç kalındı..." diye konuştu. Askeri yetkili, hangi üslerden kaç uçak havalandığına açıklık getirmedi, ancak CBS televizyonu, kaçırılan uçakları yakalamak için Massachusetts eyaletindeki Otis üssünden 2 adet F-15 ve Virginia eyaletindeki Langley Üssü’nden de 3 adet F-16 savaş uçağının havalandığını bildirdi. 
     Saldırıyı izleyen gün Pennsylvannia yakınlarında düşen uçağın ABD hava kuvvetleri tarafından vurulduğu şeklinde spekülasyonlar ortaya atılmıştı. 
     
Sıradaki hedef Atlanta olabilir’      FBI, ABD’nin güney eyaletlerinden Georgia’nın başkenti Atlanta’nın da salı günkü korkunç saldırıları gerçekleştiren teröristlerin hedefleri arasında yer aldığını açıkladı. Adlarının açıklanmasını istemeyen FBI ajanları, ülkenin en önemli kavşaklarından olan ve ABD’nin en yoğun havaalanlarından birine ev sahipliği yapan Atlanta’nın bundan sonra gerçekleştirilebilecek terör saldırılarının hedefi olabileceği belirtildi. Amerikan Ulusal Güvenlik Konseyi kaynakları da, aynı amacı taşıyan başka teröristlerin de halen ABD sınırları içinde olabileceğini belirterek, "Saldırıların devamının geleceğinden endişe duyuyoruz" açıklamasını yaptı. Başta Atlanta olmak üzere birçok kentte yüksek binalar ve spor sahalarını gibi olası hedeflerde önlem alındı. 
     



 DÜNYA 











</TEXT>
</DOC>
