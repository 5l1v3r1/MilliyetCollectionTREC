<DOC>
<DOCNO> 43118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/guncel/gun02.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
OPERASYONUN ADI SINIRSIZ ADALET 
</HEADLINE>
<TEXT>
Basra’ya 100 uçak 
Pentagon emri verdi 100’den fazla savaş uçağının bugün Ortadoğu’ya hareket etmesi bekleniyor... 
     YASEMİN ÇONGAR 

     ABD, Afganistan'a ve Ortadoğu'daki olası başka hedeflere yönelik bir askeri harek tın en somut adımını dün akşam attı. 
     ABD Savunma Bakanlığı Pentagon 100'den fazla savaş uçağının ülkedeki çeşitli üslerden Basra Körfezi çevresinde, adı açıklanmayan yerlerde konuşlanmak üzere yola çıkması için emir verdi. 
     Aralarında F - 16, F -15 savaş uçakları, B - 1 bombardıman uçakları, üstün radar kapasitesine sahip AWACS takip uçakları ile süpersonik casus uçakları U - 2'lerin de bulunduğu belirtilen uçakların, Suudi Arabistan, Kuveyt, Bahreyn ve Türkiye'deki üslere gidebileceği yönünde haberler var. Ancak yetkililer, uçakların sayısı, cinsi ve istikameti konusunda açıklama yapmıyorlar. Pentagon'un, "Sınırsız Adalet" adını verdiği operasyon çerçevesinde görev talimatı alan 100'den fazla uçağın bugünden itibaren üslerinden ayrılması bekleniyor. Ancak uçaklardan önce ABD Hava Kuvvetleri'ne bağlı ve uçakların bakımıyla yakıt aktarma işleminden sorumlu personelin de Basra Körfezi çevresindeki istikamet üslerine taşınacağı belirtildi. 
     
     Uçak gemisi de yolda 
     ABD dün ayrıca Virginia'da demirli bulunan USS Roosevelt Uçak Gemisi grubunu da Akdeniz'e doğru yola çıkardı. İki ayrı Amerikan uçak gemisi halen Arap Denizi ve Basra Körfezi'nde bekliyor. 
     



 GÜNCEL 























</TEXT>
</DOC>
