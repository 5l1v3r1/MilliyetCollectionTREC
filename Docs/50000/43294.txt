<DOC>
<DOCNO> 43294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/ekonomi/aeko.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne zengin aile ama 
</HEADLINE>
<TEXT>

Wall Street Journal’ın haberine göre, Bin Ladin’in ailesine ait Bin Ladin Grubu, Motorola’dan General Electric’e kadar dünya devleri ile ortak veya onlarla iş yapıyor. Harward Üniversitesi’ne bağışta bulunuyor. Grubun yıllık k rı 5 milyar dolar. 
     EKONOMİ SERVİSİ 

     ABD’ye yapılan terör saldırılarından sorumlu tutulan Usame bin Ladin ve ailesinin serveti efsanedeki Karun Hazinesi’ni aratmıyor. Dünyanın tanınmış şirketleri ile ortaklıkları olan Ladin ailesinin yıllık k rının 5 milyar doları bulduğu belirtiliyor. 
     Wall Street Journal, Usame Bin Ladin ve ailesinin serveti ile ilgili araştırmasına göre kökleri, Suudi kraliyet ailesine uzanan bin Ladinlere ait Binladin Grubu’nun birçok ülkede yatırımları ve ünlü firmalarla iş ilişkileri var. İnşaat, gıda ve telekom başta olmak üzere birçok alanda yatırımı bulunan şirketlerin yıllık k rı 5 milyar doları buluyor. Haberde Binladin Grubu’nun tamamen bin Ladin ailesine ait olmadığı, ailenin hangi üyesinin hangi şirkette hissedar olduğunun belli olmadığı belirtiliyor. 
     
     Devlerin ortağı 
     Binladin Grubu, yüzde 40’ı finans devi ABN Amro’nun elinde bulunan Suudi - Hollandi Bank’ın ana ortağı. Binladin Grubu’nun büyük miktarda hissesine sahip olduğu Cidde Elektrik Dağıtım Şirketi’nde General Elektrik de GE hissedar. GE, Binladin Grubu’nun ürettiği bazı ekipmanların pazarlamasını da yapıyor. Ancak GE Sözcüsü bu ilişkiyi redderek, "Usame bin Ladin ile Binladin Grubu’nun hiçbir ilişkisi olmadığından eminiz" diyor. 
     İngiliz Multitone Electronic’in Suudi Arabistan dağıtımcısı Baud Telecom’un sahibi de Binladin grubu. Multitone CEO’su Michael Walker şaşkınlığını, "Şaka yapıyorsunuz. Kahretsin, bunu bilmiyordum" şeklinde dile getiriyor. 
     Yine Avrupa ve Amerika’da büyük rağbet gören Snapple içeceklerinin Arabistan dağıtıcısı olan Cadbury Schweppes de Binladin Grubu’nun. Usame bin Ladin’in 53 kardeşinden biri olan Hasan bin Ladin Motorola’nın yöneticilerinden. Sözcüsü aracılığıyla hassas davrandıklarını açıklayan Motorola’nın, bin Ladin Grubu’na malzeme sattığı da belirtiliyor. 
     
     ABD Ordusu’na baraka yapmış 
     Habere göre, Körfez Krizinde, Amerikan ordusuna tesis edilen barakaların inşaat işlerini de Bin Ladin ailesi üstlendi. Bin Ladin ailesi, son yıllarda işlerini daha da genişletti. 1999’da adını Baud olarak değiştiren telekomünikasyon bölümü, Nortel Networks, PictureTel ve Tellabs’ın iletişim ekipmanlarını pazarlıyor. Ancak son yıllarda bin Ladin ismi ailenin iş ilişkilerininde büyük bir engel oluşturmaya başladı. Kazakistan Başkanı Nur Sultan Nazarbayev, 1.5 yıl önce Astana şehrinin yeniden imarı anlaşması bu yüzden iptal etti. 
     
Ailenin kara koyunu’      Aileyle iş ilişkisindeki Baud’un yöneticilerinden biri olan John Dickson, "Bin Ladin Grubu Arabistan’da çok saygı görüyor, adeta IBM gibiler. Her ailenin bir kara koyunu vardır. Ancak o fazla ileri gitti" yorumunda bulunuyor. 
     Bin Ladin ailesi, İngiltere ve ABD’de bulunan üniversitelere, k r amacı gütmeyen kuruluşlara, İslami organizasyonlara yardım ediyor. Usame bin Ladin’in kardeşlerinden ve Harvard Hukuk’tan master derecesi alan Abdullah’ın üniversitede okuyan Müslümanlara ve hukuk fakültesine ve tasarım fakültesine 1’er milyon dolar bağışta bulunduğu biliniyor. Hukuk Fakültesi Dekanı Robert Clark, yardımın islami sistemle eğitilen akademisyenler ile Batı sistemiyle eğitilenler arasında anlayış geliştirme amaçlı olduğunu kaydediyor. 
     



 EKONOMİ 
























</TEXT>
</DOC>
