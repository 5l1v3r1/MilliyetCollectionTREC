<DOC>
<DOCNO> 18531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/son/soneko01.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF kredisinin ilk dilimi Mayıs ayında geliyor 
</HEADLINE>
<TEXT>

     Türkiye'nin yeni ekonomik programının, Mayıs ayının ikinci haftasında Uluslararası Para Fonu'nun IMF İcra Direktörleri Kurulu'nca ele alınarak onaylanacağı bildirildi. 
     IMF kaynakları, yaptıkları açıklamada, Türkiye'nin yeni programı ve niyet mektubunun 9 ile 13 Mayıs arasında düzenlenecek bir İcra Direktörleri Kurulu toplantısında tartışılacağını belirttiler. 
     Program ve finans paketinin kurul tarafından onaylanacağına kesin gözüyle bakılıyor. Onay sürecinin başlaması için, program üzerinde ilke anlaşmasına ise çok kısa sürede varılacağı belirtildi. Yeni programın Mayıs'ın ikinci haftasında onaylanarak yürürlüğe girmesinin ardından Türkiye'ye bu yıl için sağlanması öngörülen 14.3 milyar dolarlık kredinin ilk dilimi de hemen serbest bırakılacak. 
     
     
     







</TEXT>
</DOC>
