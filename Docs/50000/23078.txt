<DOC>
<DOCNO> 23078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/siyaset/siy06.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm orucu’nda tahliye 
</HEADLINE>
<TEXT>

Eylem Yeşilbaş adlı mahkum, Wernicke Korsakoff hastalığına yakalandığı için tahliye edildi. 
     GÖKÇER TAHİNCİOĞLU Ankara 

     F tipi cezaevlerinde başlatılan ölüm oruçlarında 218. güne girilirken, Eylem Yeşilbaş isimli bir mahkum, "Wernicke Korsakoff" hastalığına yakalanması nedeniyle tahliye edildi. 
     Yeşilbaş’ın kendi başına yaşayamayacak durumda olması nedeniyle Ceza Muhakemeleri Usulü Kanunu’nun CMUK 399. maddesi uyarınca "tahliye" talebinde bulunduklarını belirten avukatları, doktor raporunun da bu yönde olması nedeniyle savcılığın olumlu karar verdiğini bildirdi. Yeşilbaş’ın dışında ölüm orucundaki 36 mahkumun daha aynı hastalığa yakalandığı belirtildi. 
     Bu arada, Avrupa İşkenceyi Önleme Komitesi’nden bir heyetin, F tipi cezaevlerindeki ortak yaşam alanlarını düzenleyen Terörle Mücadele Yasası’nın 16. maddesinin uygulanmasını izlemek amacıyla Türkiye’ye geldiği de bildirildi. 
     
Wernicke Korsakoff...      Buhastalık, "hafızanın bir bölümünün yok olması, davranışları kontrol edememe, sinir sisteminde bozukluk ve bilinç kaybı" olarak tanımlanıyor. Özellikle ölüm orucunda görülen hastalığın tedavisi yok. Açlık nedeniyle vücuttaki B1 vitamininin azalması nedeniyle, hastalığın bulguları görülmeye başlıyor. 
     
Artık mezar kazmak istemiyoruz’      İstanbul’dan Ankara’ya gelen bir grup aydın ve sanatçı ölüm oruçlarının bitirilmesi için mahkumlarla görüşülmesi çağrısı yaptı. Aileler adına sözalan Meral Yıldırım, "Artık yeter, mezar kazmak istemiyoruz" diye konuştu. ANKARA Milliyet Fotoğraf Mesut Hasan Benli 
     
     



 SİYASET 














</TEXT>
</DOC>
