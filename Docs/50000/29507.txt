<DOC>
<DOCNO> 29507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/son/soneko22.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 2. seansta böyle geçti 
</HEADLINE>
<TEXT>

     İMKB Ulusal-100 Endeksi 1. seansa göre 71.82 puan kayıpla, 2. seansı 11,204.24 puandan tamamladı. 
     Hisse senetleri ortalama yüzde 0.64 oranında değer yitirdi. 
     Borsa'da ilk seans yaşanan yükselişin ardından, günün ikinci yarısında piyasa sıkışık, durgun bir seyir izledi. Seans 11,242 puan seviyesinde dengeli açıldı. 11,119-11,250 puan aralığında yatay bir seyir izleyen Endeks, ilk bir saatlik bölümü 11,158 puanla geçti. 
     Seansın ikinci yarısında en düşük 11,071 puanı gören Endeks, alışılageldiği gibi kapanışa doğru toparlandı. Ulusal-100 Endeks, haftayı 11,204.24 puandan tamamladı. 
     Hisse senetleri günün tamamında ise yüzde 1.08 oranında değer kazandı. 
     Kapanışta mali endeks 114.30 puanlık kayıpla 16,045.49 puana, sınai endeksi de 66.60 puanlık kayıpla 8,702.96 puana gerilerken, hizmet endeksi 13.64 puanlık artışla 6,524.80 puana yükseldi. 
     Böylece, ilk seansa göre mali grup hisseler ortalama yüzde 0.71, sınai grubu hisseler yüzde 0.76 oranında değer yitirirken, hizmet grubu hisseler yüzde 0.21 oranında değer kazandı. 
     2. seansta işlem gören toplam 295 hisse senedinden 173'ü değer yitirdi. 48 hisse senedi değer kazanırken, 74 hissenin fiyatında ise değişiklik olmadı. 
     Seansta, 104 trilyon 674 milyar 591 milyon liralık işlem hacmi oluştu. İki seansın işlem hacmi toplamı da, 236 trilyon 714.5 milyar lira olarak gerçekleşti. 
     2. seansta Yapı Kredi Bankası, Tüpraş, Vestel, İş Bankası C ve Doğan Holding, en yoğun işlem gören hisseler oldular. 






</TEXT>
</DOC>
