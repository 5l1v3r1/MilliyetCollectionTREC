<DOC>
<DOCNO> 48749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/son/sondun12.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Prenses Diana'nın uşağının erkek kardeşi gözaltında... 
</HEADLINE>
<TEXT>

     Prenses Diana'nın evinden çalınan antikalarla ilgili olarak Kensington Sarayı'nda çalışan ve halen yargılanmakta olan bir uşağın erkek kardeşinin de gözaltına alındığı bildirildi. 
     Diana'nın eşyalarını çalmakla suçlanan uşak Paul Burrell'in erkek kardeşi 35 yaşındaki Graham Burrell ile birlikte 31 yaşındaki bir kişinin daha soygun ile ilgili olarak Chesterfield'de gözaltına alındığı ve sorgulandığı belirtiliyor. 
     Bu kişilerin ilk sorgularından sonra kefaletle serbest bırakıldıklarına dikkat çeken polis yetkilileri, soruşturmanın devam edeceğini ve gerekli görülürse sanıkların mahkemeye sevkedileceklerine belirttiler. 
     Soruşturma, Prensesin ölümünden sonra Kensington Sarayı'ndaki dairesinden aralarında 500 bin sterlinlik bir model geminin de bulunduğu bazı antikaların ve Prensese ait özel eşyaların çalındığının anlaşılması üzerine başlatılmıştı. 
     Soruşturma kapsamında Kensington Sarayı'nın bir diğer çalışanı olan Prenses'in özel uşaklarından Harold Brown da sorgulanmış ve üç antika eşyanın çalınması suçlamasıyla mahkemeye sevkedilmişti. 
     Halen hakkındaki dava süren Paul Burrell'in de, Prenses'in çantaları, mektupları, kaset ve CD'leri gibi pek çok özel eşyasını çaldığı iddia ediliyor. 
     






</TEXT>
</DOC>
