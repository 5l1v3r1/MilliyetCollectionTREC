<DOC>
<DOCNO> 45241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/son/sondun24.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumların biyolojik silaha karşı güvencesi adadaki Türkler 
</HEADLINE>
<TEXT>

     Kıbrıs Rum milletvekilleri, adadaki Türk varlığının, radikal İslamcı terör örgütlerinin muhtemel bir biyolojik veya kimyasal silah saldırısında adayı hedef almalarına bir engel olduğunu söylediler. 
     Biyolojik veya kimyasal silah saldırısı olasılığını görüşmek üzere toplanan Rum Meclisi Sağlık Komitesi'nde söz alan milletvekilleri, Kıbrıslı Türkler'in adadaki varlığının, böyle bir saldırı için ''kalkan oluşturduğu'' görüşünü savundular. 
     Toplantıda söz alan milletvekilleri, ''Kıbrıs'ta yaşayan Türkler, İslamcı terör örgütlerinin kimyasal veya biyolojik silahlarla saldırma olasılığını önleyen bir kalkan işlevi görüyorlar. Adanın küçük olması, Müslüman nüfusta da ölümlere neden olur'' diye konuştular. 
     






</TEXT>
</DOC>
