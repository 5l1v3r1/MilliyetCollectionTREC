<DOC>
<DOCNO> 5296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/spor/yaks.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İmparatorlar devri 
</HEADLINE>
<TEXT>

     Çizgi Dışı FEVZİ AKSOY 

     Toplumlarda hiç durmayan sosyal değişimler vardır. Modadan günlük hayata, politikadan spora kadar... Mesela koca koca imparatorlar, zamanla devrilmiş, sokaktaki her insan geleceğine karar verebilir olmuştur. Her ne kadar insanların içindeki liderlik içgüdüsü ve arzusu devam etse de. 
     Peki, şimdi hükümdarlıklarını sürdüren futbol imparatorlarının geleceğini tartışabilir miyiz Zira, son günlerde saha içinde ve dışında, bilhassa şöhretli sporcuların, teknik direktörlerin mutlak hakimiyetlerine karşı kıpırdanmaları var. 
     Bazı kulüpler bu imparatorluklara karşı çare aramaya başladılar bile. Almanya’da Bayer Leverkusen’de takımının başındaki teknik direktörün yanına hemen hemen aynı yetkilere sahip yardımcı teknik direktörler atandı. Teknik Direktör Berti Vogts, son sözü söyleyen adam değil. Tam bir demokratik sistem. Bu sistemin yürüyüp, yürümeyeceğini ise gelecek gösterecek. Bu modeli uygulayan Alman Bayer Leverkusen takımının futbol sorumlusu, bu sistemi şöyle açıklıyor 
     "Bir tek adam gösterisinin modası geçti. Anlaşılan, artık futbolda imparator öldü, bundan sonra yaşasın imparatorlar denecek". 
     


 SPOR 






























</TEXT>
</DOC>
