<DOC>
<DOCNO> 35921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/son/sontur09.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Akit gazetesi yazarı yasadışı eyleme çağrı suçlamasıyla gözaltında 
</HEADLINE>
<TEXT>

     Akit Gazetesi yazarı Ahmet Varol ile Haksöz Dergisi'nin 2 yazarı, İsrail Başbakanı Ariel Şaron'un Türkiye'ye gerçekleştireceği ziyareti protesto için ''Kanunsuz eyleme çağrı yaptıkları'' gerekçesiyle gözlem altına alındı. 
     Ortadoğu'da yaşanan çatışmalar nedeniyle geçen hafta Eresin Otel ve Özgür-Der merkezinde İsrail'i protesto amacıyla yapılan basın toplantılarına katılan Akit Gazetesi yazarı Ahmet Varol ile aylık Haksöz Dergisi'nin yazarları Hamza Türkmen ve Rıdvan Kaya'nın, buralarda konuşma yaptıkları belirlendi. 
     3 yazarın konuşmalarının, yarın Türkiye'ye gelmesi beklenen İsrail Başbakanı Şaron'un ziyaretine tepki göstermek amacıyla ''Kanunsuz eyleme çağrı'' özelliği taşıdığı ve bunun üzerine ilgili savcılıklarca haklarında soruşturma başlatıldığı öğrenildi. 
     Soruşturma çerçevesinde ve savcılığın talimatıyla 3 yazarın, İstanbul Güvenlik Şube Müdürlüğü ekiplerince gözlem altına alındığı bildirildi. 
     

</TEXT>
</DOC>
