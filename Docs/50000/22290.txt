<DOC>
<DOCNO> 22290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/son/sontur14.html </URL>
<DATE> 2001/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinayete azmettirmekten aranan Davut Sincar yakalandı 
</HEADLINE>
<TEXT>

     Bostancı’da, yaklaşık 1,5 ay önce 2 kişinin öldürüldüğü olayın azmettiricisi ve planlayıcısı olduğu iddiasıyla aranan Sincar aşireti lideri Murat Sincar’ın kardeşi Davut Sincar, Mardin’de yakalanarak İstanbul’a getirildi. 
     Büyükada’da Sincar aşiretinden Sadettin Sincar’ı öldüren Gaffur Karaca’nın iş ortağı Sait Yanbul ve şoförü Mustafa Yanbul’un, 7 Nisan 2001 tarihinde Bostancı’da otomobillerinin içinde öldürülmesiyle ilgili araştırmaları sürdüren İstanbul Organize Suçlar Şube Müdürlüğü’ne bağlı ekipler, olayın azmettiricisi ve planlayıcılarından olduğu belirlenen Davut Sincar’ın Mardin’de olduğunu tespit ettiler. 
     Bunun üzerine yürütülen çalışmalar sonucu, aynı olaya ilişkin aranan Sincar aşiretinin lideri Murat Sincar’ın kardeşi olan Davut Sincar, Mardin’de gözlem altına alınarak İstanbul’a getirildi. Bu olayla ilgili daha önce yakalanan 5 kişi, sevk edildikleri İstanbul DGM tarafından tutuklanmıştı. 
     







</TEXT>
</DOC>
