<DOC>
<DOCNO> 3944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/son/sontur26.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Yardımcısı Mesut Yılmaz Davos'a gitti 
</HEADLINE>
<TEXT>

     ANAP Genel Başkanı, Devlet Bakanı ve Başbakan Yardımcısı Mesut Yılmaz, şehit edilen Diyarbakır Emniyet Müdürü Gaffar Okkan'ın belli bir örgüte karşı operasyonlar yaptığını belirterek, ''Bu olayın onunla bağlantılı olabileceğini düşünüyorum'' dedi. 
     Yılmaz, Davos'ta yapılacak Dünya Ekonomik Forumu'nun yıllık toplantısına katılmak üzere İsviçre'ye hareketinden önce Esenboğa Havalimanı'nda gazetecilerin sorusu üzerine, Okkan'ı çok yakından tanıdığını söyledi. Okkan'ın vatandaşla bütünleşmiş çok başarılı bir emniyet müdürü olduğunu ifade eden Yılmaz, şöyle dedi 
     'Son bir yıl içerisinde belli bir örgüte karşı çok başarılı operasyonlar yapmıştı. Bu olayın onunla bağlantılı olabileceğini düşünüyorum ama tabii ki bu konudaki soruşturma sonuçlanmadan bir şey söylemek erken olur. Şehitlerimize Allah'tan rahmet diliyorum.'' Yılmaz, Ankara'dan uçakla Zürih'e giderek, buradan Davos'a geçecek. Başbakan Yardımcısı Yılmaz, 28 Ocak Pazar günü yurda dönecek. 




</TEXT>
</DOC>
