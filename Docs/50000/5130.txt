<DOC>
<DOCNO> 5130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/yazar/akyol.html </URL>
<DATE> 2001/02/02/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Fetret' devri 
</HEADLINE>
<TEXT>

     ŞIHANLIOĞLU'NU öldüren kavga çıkmadan önce, TBMM Başkanı Ömer İzgü diyor ki 
     - Getirilen İçtüzük değişikliğini ben de çok sert buluyorum. Yumuşatalım, orta yol bulalım 
     Gerçekten, iktidarın önerdiği TBMM İçtüzük değişikliği, Meclis'i etkisizleştirme girişimiydi 
     İyi bir hukukçu olan MHP'li Ömer İzgi'nin bu sözleri sağduyunun bir ifadesidir. 
     ANAP Grup Başkanvekili Beyhan Aslan anlattı bana 
     - Öngörülen tüzük değişikliğinde hakikaten sakıncalı yönler var. İzgü de bu görüşte. Kavga çıkmasaydı, hem demokrasiye uygun, hem Meclis çalışmalarını hızlandıracak bir formülde uzlaşılabilirdi. 
     Fakat bu ülkede Milli Eğitim Bakanlığı yapmakta olan zat, Meclis'i yöneten DSP'li Başkanvekili'ne "ferman" gönderiyor 
     - Ali, devam et Okut Oyla 
     Çocuklarımız, "yasamaya emir veren bakan"dan kurallara saygıyı, demokrasiyi öğrenecekler 
     
     İÇTÜZÜK değişikliği girişimi gerçekten vahimdi. Kanun tasarı ve tekliflerinin Meclis'te enine boyuna görüşülmesini engelliyordu. 
     MHP'li TBMM Başvekili Murat Sökmenoğlu da, her zamanki sözünü esirgemezliğiyle, bu tasarının parlamenter rejime aykırı olduğunu açıkça ifade etmiştir. 
     Tam bir "milli irade karşıtı" girişimdi bu tüzük değişikliği... 
     Keşke kavga çıkmasaydı... Keşke zaten kalp hastası olan merhum Fevzi Şıhanlıoğlu kendini sakınıp bir kenarda dursaydı. Ama hiçbir "keşke" onu yumruklayan MHP'li Cahit Tekelioğlu ve Mehmet Kundakçı'nın hareketlerinin çirkinliğini ortadan kaldırmaz. Şiddetle kınıyorum. 
     MHP de kınamalıdır... 
     MHP'nin anlaşılmaz bir psikolojiye kapılarak, Şıhanlıoğlu ailesine ve DYP'ye bir taziyede bulunmaması da yanlış olmuştur. 
     Evet muhalefet milletvekilleri de kavgaya girdi, yumruklaştı. Kimse öldürme kastıyla hareket etmedi elbette... Ama ortada bir cenaze var Saygı gösterilmesi, taziyede bulunulması gereken odur. 
     
     KUSUR birinci planda hükümetindir. Böyle "milli irade karşıtı" bir tüzük hazırladığı için 
     Bu nasıl bir hükümettir ki, bir yandan sivil iradenin üstünlüğü için canhıraş alarm sinyalleri verir, öbür yandan TBMM'nin yetkilerini kısıtlar 
     Meclis'i baypas etmenin yolu açılırsa, hükümet "şu yasayı da geçiriverin" diye "derin devlet"in nasıl baskılarına maruz kalacağını göremiyor mu 
     Maalesef, alternatifi bulunmayan bu hükümet, gerektiği yerde otoritesine sahip çıkmadığı için, askeri bürokrasiden sonra şimdi sivil bürokraside de bir "özerkleşme" eğilimi başlamıştır 
     İktidarın bir "fetret" devrine girdiğini düşündüren bir gerçek de, Meclis'te büyük çoğunluğa sahip olduğu halde kanun geçirme gücünü yitirip İçtüzüğü değiştirerek Meclis'i 'baypas' etmeye kalkışmasıdır. 
     ANAP'lı Beyhan Aslan söyledi. İçtüzük değişikliğini demokrasiye uygun hale getirmek için Mesut Yılmaz liderlerle görüşecekmiş... 
     Dilerim son vahim "ölümlü vaka" iktidarın ve iktidar partilerinin kendilerine çekidüzen vermesi için vesile olur. 
     Şıhanlıoğlu'na rahmet, ailesine ve DYP'lilere başsağlığı diliyorum. 
     
     





'Fetret' devri 


Çeviri hatası 


'Ağzımdan işgal sözü çıkmadı ' 


Sezer, savcıları harekete geçirecek 


Tansiyonu düşürmek hükümetin işidir 


Nükhet öneriyor 


"Devletimiz sağolsindir .." 


Ambargo çare değil 


Bilgi merkezleri 


Ali devam et 


Koçaryan'ın fikri ve zikri 


Kafkasya stratejisi 


Herkes "şeffaf" olmalı 


Yine hakkımızı yemişler 


Eski Meclis 


Şaşkın bir yazı 


Davos'tan tortular... 


Bu ne cehalet 


Kuru gıdada "aracı" gitti, "yabancı" geldi 


Doğalgazın yüzde 4'üne kim ortak 


</TEXT>
</DOC>
