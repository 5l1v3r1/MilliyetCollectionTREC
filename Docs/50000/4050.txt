<DOC>
<DOCNO> 4050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/yazar/yilmaz.html </URL>
<DATE> 2001/01/26/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Biliyor musunuz Alcatel Başkanı, Türk 
</HEADLINE>
<TEXT>

Milli Savunma Bakanlığı'nın, Ermeni yasasını boykot için ön anlaşmasını iptal ettiği gözetleme uydusunu üreten Fransız Alcatel Space'in, Yönetim Kurulu Başkanı Serge Tchuruk. Soyadını Çürük diye okudunuz değil mi Çünkü kendisi Ermeni asıllı bir Türk 
     Yargıya varmak için görünenden yola çıkmanın doğru olmadığını gösterir bir örnek karşımızda. Milli Savunma Bakanlığı, Fransız şirketi Alcatel Space ile imzaladığı gözetleme uydusu projesinin ön anlaşmasını iptal etti. Yaklaşık 240 milyon dolarlık projenin iptali, Fransız Senatosu'nda Ermeni Yasası'nın kabulü ile gerçekleşti. Oysa öykü çok farklı. Size bunu anlatacağım. 
     En başta bir ip ucu vereyim. Alcatel şirketinin en tepesindeki yönetici yani Yönetim Kurulu Başkanı Serge Tchuruk. Soyadını okuyun Çürük. Evet, Bay Serge'nin soyadı Çürük, çünkü Ermeni asıllı bir Türk ve Çanakkale doğumlu. Aynı zamanda da Ermeni ve Türk halklarının dostu. Tchuruk dostluğunu, Ermeni yasasının geçtiğimiz dönemde senatoda durdurulmasını sağlayarak göstermişti. Gölcük depreminde ilk dış yardım gönderen firma olmasına gitmeye gerek yok. 17 Ağustos depreminde, Alcatel tüm dünyadaki birimlerinde bulunan kafetaryalara yardım sandığı koymuştu. 
     
     Donduran da oydu 
     Bir bilgi daha aktarayım. Alcatel Space'in dünyada 120 bin çalışanı var. Bunlardan yalnızca yüzde 20'si Fransız. 
     Fransa'nın ölen Cumhurbaşkanı Mitterand'ın özel kalemi, Tchuruk'un da özel kalemi. Fransa Sarayı'nda etkin bir güce sahip. Fransa Cumhurbaşkanı Chirac'ın odasına rahatlıkla girip, çıkabilen biri. Ermeni Yasası'nın Senato'dan geçirilmeye çalışıldığını, gözetleme uydusu için Fransa'ya gelen Türk komutanlar vasıtasıyla haberi oluyor. Anında müdahale ediyor ve tasarı durduruluyor. 
     Geçen sürede Fransa oy avcılığına soyunuyor. Mart ayında yapılacak belediye seçimlerinde 500 bin civarındaki Ermeni vatandaşının oyunu almayı hedefleyen Marsilya, Liyon, Nice ve Paris adayları, senatodan yasanın geçmesini sağlıyorlar. 
     Alcatel Başkanı Tchuruk boş durmuyor. Bizim TÜSİAD'ın Fransa'daki karşılığı olan MEDEF'i ve etkin senatörleri çağırarak şu konuşmayı yapıyor 
     
     16 imza topladı 
     "Aklınızı başınıza alın. Türk ve Ermeni haklarının problemi yoktur. Bu yasa çıkarsa, dünyadaki Ermeniler zarar görür. Ben hem Ermeniyim, hem Türküm. Anayasa Mahkemesi'ne gidilecek oyu toplamamız lazım. Türkiye'de faaliyet gösteren Renault, Carfoursa, Donnane gibi uluslararısı güçteki şirketlerin her biri 10 imza toplasa, bu iş hallolur." 
     Bu konuşmanın ardından kolları sıvıyor ve dün itibariyle yasanını iptal başvurusu için gerekli olan 60 oydan, 16'sı için senatörlerden imza alıyor. 
     Fransa'daki kamuoyu gözlemcileri, yasanın iptalinin mart ayından önce olmasını beklemiyorlar. Çünkü alınan karar tümüyle siyasi. Bildiğiniz oy pazarlığı. Gecekondulara göz yummak gibi... 
     Sembolik de deseler, oy avcılığı da deseler, Fransa, tarihe bir hukuk savaşı hanesi düşüyor. Eşitlik ve özgürlüklerin geliştirilmesi için verilmesi gereken mücadeleyi bir kenara koyarak. 
     
Alcatel iptalinin asıl nedeni      Milli Savunma Bakanlığı, Fransız Alcatel firmasına uydu yaptırmaktan aslında Ermeni yasasını protesto etmek için değil, ekonomik nedenlerle vazgeçti diye bir iddia atıldı ortaya. Konunun uzantılarına eriştim. 
     Genelkurmay Başkanlığı’ndan komutanlar, bundan bir yıl kadar önce Avrupa'nın en büyük uydu üreten firması Alcatel Space ile görüşüyor. O tarihte Alcatel'in ürettiği, Türksat 2A uydusundan iki transponderı, silahlı kuvvetler alıyor. Bunlar gözetleme değil, tamamiyle haberleşme amaçlı kullanılacak kanallar. 
     
     İsrail’den teklif 
     Ancak askeri amaçlı casus uydusuna da ihtiyaç olduğundan, Alcatel yetkililerinden tekif alınıyor. Sonra dünyanın diğer askeri amaçlı uydu üreten ülkesi İsrail'den teklif alınıyor. İsrail'in fiyatı 400 milyon dolar seviyelerinde açılıyor. Teknik olarak da Alcetal daha üstün bulunuyor ve yaklaşık 240 milyon dolar teklif eden Alcatel başkanlığındaki bir konsorsiyumla, gözetleme uydusu için ön anlaşma imzalanıyor. 
     Pazarlığın içinde, üretilecek askeri uydunun parçalarının bir kısmının Aselsan'a yaptırılması koşulu da yer alıyor. Ön anlaşma sonrasında hangi noktaya geldikleri bir yana, tam bu günlerde Amerikalıların İkonus uydusu gündeme geliyor. 
     
     Kim pazarlıyor 
     ABD İkonus firması ticari bir kuruluş ve ABD hükümetinin izni olmadan uzaydan elde ettiği görüntüleri servise sokamaz. Bu durumda silahlı kuvvetlerin talebine de cevap veremez. Ayrıca ABD, gözetleme uydu teknolojisini kendi ülkesi dışına vermiyor. Bu durumda, Türkiye ya ortak üretim hattına girmekten vazgeçip ABD ile anlaşacak, ya da İsrail ile yeniden pazarlığa oturacak. Bakarsınız Fransa ile yeniden köprüler kurulabilinir de. İşin ilginç yanı, ABD firması İkonus'u, Türkiye'ye iletişim sektöründe bir büyük holdingimizin pazarlamaya çalışması. 
     
     





Hizbul - vahşet 


Akdeniz'de gemi 


İhmal ve istihbarat 


Allah Alican’ı korudu 


Davos 2001'in gündemi Zenginle yoksul... 


"Dağ"a kıydılar 


Bir, iki, üç pusu... 


Kıbrıs'ta çıkmazdan kurtulmak 


Tatilde ödev 


Postmodern 


Terör ve idam 


Tepkilere dikkat... 


Kim bu uyanık 


Komik olmayalım 


Suikast timi 


Saat neden şimdi çaldı 


Davos'ta sıkıyönetim 


Acaba şaka mı 


Rami esnafı "parayla mal alamıyor" 


Biliyor musunuz Alcatel Başkanı, Türk 


</TEXT>
</DOC>
