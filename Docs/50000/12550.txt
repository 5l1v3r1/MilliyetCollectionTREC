<DOC>
<DOCNO> 12550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/son/soneko11.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'daki İktisat iştirakleri endekslerden çıkarıldılar 
</HEADLINE>
<TEXT>

     Borsa Yönetim Kurulu, İktisat Finansal Kiralama, Emek Sigorta ve Facto Finans Alacak Alımı A.Ş.'nin işlem sıralarının kapalılık halinin devamına karar verdi. 
     Borsa Bülteni'nde yer alan duyuruya göre, Fon'a devredilen İktisat Bankası'yla sermaye, yönetim ve denetim ile fon haraketleri bakımından ilişkisi bulunan 3 şirket nezdinde doğabilecek risklerin açıklığa kavuşturulup belirsizlikler ortadan kalkıncaya kadar sözkonusu şirketlerin hisselerinin işlem sıralarının kapalılık halinin devamı kararlaştırıldı. İlgili bilgi ve belgelerin Borsa'ya ulaşmasından sonra konu, Yönetim Kurulu'nda tekrar değerlendirilecek. Bu arada, İktisat Finansal Kiralama, Emek Sigorta ve Facto Finans Alacak Alımı A.Ş. hisse senetleri, işlem sıralarının kapalılık halininin 5 iş günü süre ile devam etmesi nedeniyle, bugünden itibaren bulundukları endekslerden çıkarıldılar. 




</TEXT>
</DOC>
