<DOC>
<DOCNO> 7847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/son/sondun03.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Drew Barrymore'un evinde yangın 
</HEADLINE>
<TEXT>

     ABD'de, ünlü aktris Drew Barrymore'in Beverly Hills'teki evinde dün yangın çıktı. 
     Barrymore ile komedyen nişanlısı Tom Green, köpekleri Flossie'nin haber verdiği yangından yara almadan kurtulmayı başardılar. 
     Yangında ünlü çiftin evi kül olurken, ''Charlie's Angels'' Charlie'nin Melekleri adlı filmde oynayan Barrymore, olay yerinde gazetecilere yaptığı açıklamada, kendilerini çok iyi hissettiklerini söyledi. 
     Barrymore'un sözcüsü Eddie Michaels, çiftin, köpekleri Flossie'nin sabaha karşı havlaması ve yatak odası kapısına vurmasıyla uyanarak yangını fark ettiklerini belirtti.İtfaiye sözcüsü Jim Wells de yangının yaklaşık 1 saatte söndürülebildiğini, Beverly Hills'in kuzeyinde 315 metrekarelik 2 katlı evde 700 bin dolarlık hasar meydana geldiğinin tahmin edildiğini kaydetti. Yangının çıkış nedeniyle ilgili incelemelerin sürdüğü açıklandı. 




</TEXT>
</DOC>
