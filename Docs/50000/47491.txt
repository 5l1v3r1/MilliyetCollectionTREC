<DOC>
<DOCNO> 47491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/yazar/tamer.html </URL>
<DATE> 2001/10/18/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Gökkafes'e adımımı atmayacağım 
</HEADLINE>
<TEXT>

     Taksim'de yeni açılan Ritz - Carlton Oteli'ndeki aktivitelerle ilgili olarak son dönemde davet üzerine davet geliyor. 
     Önce sinemanın açılışı. 
     Ardından mağaza açılışları. 
     Son olarak da çoğu kadın gazetecinin kolay kolay reddedemeyeceği bir çağrı 10 - 31 Ekim tarihleri arasında bize uygun bir gün ve saatte ücretsiz cilt bakımı, yüz temizliği ve makyaj yaptırabilirmişiz bu lüks otelde. Tabii bu arada oteli de gezdireceklerini küçük bir ayrıntı olarak not düşmüşler. 
     Eh artık gazeteye döndükten sonra otelin özellik ve güzelliklerinin çarşaf çarşaf anlatıldığı köşe yazılarını beklemek de hakları Erkek köşe yazarları için de cilt bakımı ve makyaj yerine geçecek "gel- gel"leri vardır herhalde... Yakında birer - ikişer okursunuz gazetelerdeki köşelerde. 
     Ritz - Carlton adına bunu yapanları kınamıyorum. Onların görevi otele müşteri toplamak. Ama İstanbul'un tam göbeğinde, yasaları - öngörünümü falan hiçe sayarak, ilçe belediye sınırlarını bile değiştirtmeye izin vermeyen belediyeyi dışlamak için cüret eden, kaçak binaların en pervasızı, en yüzsüzü olan Gökkafes'i protesto ettiğim için onlar da beni kınamasınlar. Gökkafes'lere yenilerinin eklenmemesi için sadece gazetecilerin değil, o oteli kullanabilecek maddi güce sahip İstanbulluların da tavır koymaları gerek aslında. 
     Sevgili Perihan Mağden'in kulakları çınlasın. Romanına dönmek için bizleri terk etmemiş olsaydı, kim bilir şu sıralar neler döktürürdü Perihan gitti ama, Osman Ulagay var neyse ki... 
     Ulagay, hafta başında Milliyet'teki köşesi aracılığıyla hem okura, hem iş çevrelerine, hem de biz meslektaşlarına, çok anlamlı bir mesaj verdi "Gökkafes'e benden paso" başlıklı yazısında, "Ben bu binada gerçekleşecek hiçbir aktiviteye kesinlikle katılmayacağım" diyerek tavrını net olarak ortaya koydu. 
     Ritz - Carlton'daki aktivitelerle ilgili davetiyelerin çekmecemde yığıldığı şu günlerde ben de Ulagay'dan kopya çekerek, Gökkafes'e adımımı atmayacağımı ilan ederek kendimi bağlıyorum. Belki ekonomiyle ilgili önemli toplantılardan mahrum kalabilirim, ama ne yapalım hayatta her şeyin bir bedeli var. 
     Tabii başka bir seçenek daha var Belki de Gökkafes'i içlerine sindiremeyen kurumlar da çoğunluktadır ve toplantılarını zaten Ritz - Carlton'da yapmazlar. Böylelikle ben de o toplantılardan mahrum kalmam. 
     
Halkbank ihalesi için TBMM'ye soru önergesi      DSP İstanbul milletvekili Erol Al, önceki gün telefonla aradı. "Halk Bankası bile yerli firmaları ihaleden dışlarsa" başlıklı yazım üzerine TBMM'ye soru önergesi verdiğini bildirdi. Erol Al, ekonomiden sorumlu Devlet Bakanı Kemal Derviş'ten şu sorulara yanıt istiyor 
     Halk Bankası'nın 125 adet PC alımıyla ilgili ihalesine katılan Escort Bilgisayar'ın, en iyi fiyatı sağladığı halde sadece yerli şirket olması nedeniyle 20.09.2001 tarihli açık eksiltmeye davet edilmediği doğru mudur 
     Eğer doğru ise Halk Bankası yönetimi, hangi yasaya ve yetkiye dayanarak bir Türk firmasına ihale dışı bırakma cezası verebilmektedir 
     Bu uygulama, ekonomik kriz ortamında ülkemizin ekonomik çıkarlarına darbe vurmak değil midir 
     İhaleden dışlanan Escort yetkililerine, "yerli firmasınız" dışında bir açıklama yapılmamıştı. Bakalım Derviş'in yanıtı ne olacak 
     DSP milletvekili Al, aynı gün kamu bankalarıyla ilgili ikinci bir önerge daha vermiş 
     Ziraat ve Halk Bankası'nda genel müdür yardımcısı sayısının 8'den 15'e ve 2 bankadaki toplamın 16'dan 30'a yükseltildiği doğru mudur 
     Eğer doğru ise bu uygulamayı devletin küçültülmesi operasyonuyla bağdaştırmak mümkün müdür 
     Her iki bankanın yönetimine dışarıdan getirilen şahıslara 6 bin 500 - 7 bin dolar maaş ödendiği ve buna karşılık bu bankaların kanunla kendilerine verilen görevleri yapmaktan imtina ettikleri bildirilmektedir. Bu maaşlar hangi yasal görev karşılığında ödenmektedir 
     Al, bu sorularının yanıtlarını aldığında bize de bildirecek. 
     
     







Üç formül 


Köprü senedi 


Eğrisi, doğrusu... 


11 Eylül gözleri açtı mı Özellikle Avrupa'da 


Başbakan asla yuhalatılamaz .. 


Akşamın ufkunda 


İmama kızıp oruç bozmak 


Pakistan'ın zor tercihi 


Azıcık şarbon iyi gelir 


İstanbul Yaklaşımı’nın detayları 


Bir katilin donundaki para 


Kore'ye asker gönderildiği günler 


Sezer'e restorasyon görevi 


Gökkafes'e adımımı atmayacağım 


Devlet yerine "hizmetler"i küçülüyor 


Biz kandık çocuklar kurtulsun’ 


</TEXT>
</DOC>
