<DOC>
<DOCNO> 17922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/siyaset/siy01.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
SEZER MGK'da SORDU 
</HEADLINE>
<TEXT>
Çalınan bu paraları nasıl getireceksiniz 
MGK'nın ekonomik krizin görüşüldüğü 2,5 saatlik bölümünde Cumhurbaşkanı Sezer, fondaki bankalardan yurtdışına kaçırılan paraları gündeme getirdi 
     SERPİL ÇEVİKCAN Ankara 

     Milli Güvenlik Kurulu'nun MGK dünkü toplantısında "hortumlanan paralar" bu kez Cumhurbaşkanı Ahmet Necdet Sezer tarafından gündeme getirildi. Sezer, Devlet Bakanı Kemal Derviş ile bürokratlarına "Bu paraları nasıl getireceksiniz Bunları getirmek lazım" dedi. 
     Genelkurmay Başkanı Org. Hüseyin Kıvrıkoğlu'nun "Krizin nedeni hortumlama" açıklamasının yankılarının ardından toplanan MGK'nın ekonomik krizin görüşüldüğü 2.5 saatlik bölümünde, Merkez Bankası Başkanı Süreyya Serdengeçti ile Hazine Müsteşarı Faik Öztrak tarafından brifing verildi. Brifinge zaman zaman Derviş de katkıda bulundu. 
     Alınan bilgiye göre, brifingin tamamlanmasının ardından Sezer fondaki bankalardan yurtdışına kaçırılan paraları gündeme getirdi. "Bankalardan ve diğer yollardan yurtdışına kaçırılan bu paraların geri getirilmesi gerektiğini" vurgulayan Sezer, Derviş'e, "Bunları nasıl geri getireceksiniz " sorusunu yöneltti. 
     
BDDK çalışıyor      Derviş, Sezer'in sorusuna şu yanıtı verdi 
     "Bu konuda Bankacılık Düzenleme ve Denetleme Kurulu çalışıyor. Çalışmanın iki yönü var. Birincisi bu yolla kayıp olan paranın miktarının saptanması. Diğeri de paraların geri alınması için gerekli olan yasal düzenlemelerin yapılması. Bankacılık Kurulu ile Bankacılık Kanunu'nda bu yönde nasıl değişiklik yapılması gerektiği çalışması sürdürülüyor. Ayrıca fondaki bankaların yönetimleri de mevcut yasal yolları kullanarak yurtdışına götürülen paraların yerlerini ve geri alınmasına dönük girişimleri mevcut imk nlarla yürütüyorlar." 
     
"Yolsuzluk dışarı, döviz içeri"      Sunuşun tamamlanmasının ardından Derviş'e ağırlıklı olarak dış yardım konusunda sorular yöneltildi. Kıvrıkoğlu ve diğer komutanlar Derviş'e "Dış yardım konusunda durum nedir ABD'ye gideceksiniz, beklentiniz hangi yöndedir" dediler. 
     Derviş, Türkiye'nin ilk etapta 11.2 milyar dolar dış desteğe ihtiyacı olduğunu vurguladı. 
     "Bu yardımın ne zaman geleceği" sorusu üzerine de Derviş şu yanıtı verdi 
     "Tabii bu tür yardımların yapılması için bazı koşulların oluşması gerekiyor. IMF'nin belirli koşulları var. En çok üstünde durdukları konu, verilecek yardımın boşa gitmemesi. Bunun için de sistemin gerektirdiği reformların yapılması lazım. Türkiye'nin yolsuzlukları önlemesi konusunda önemli adımlar atması gerekiyor. Bu konuda ciddi adım attığımızı göstermemiz gerekiyor. IMF de bu koşulu çok önemsiyor." 
     Toplantıdan sonra yayımlanan MGK bildirisinde, bu konuda şu ifadelere yer verildi 
     "Ülkemizin içinde bulunduğu ekonomik zorlukların aşılması ve istikrar ortamının tekrar sağlanması maksadıyla hazırlanarak yürürlüğe koyulan program hakkında kurula bilgi sunulmuş, alınan ve alınacak tedbirlerin savunma ve güvenlik projelerine etkileri değerlendirilmiştir." 
     
Tantan, 'Yolsuzluk Savcılığı' önerdi      Milli Güvenlik Kurulu'nun dünkü toplantısında İçişleri Bakanı Sadettin Tantan'ın yolsuzlukla mücadele konusuna girerek, "özel savcılık" kurulmasını önerdiği bildirildi. Tantan'ın, özel savcılığın sadece yolsuzluk olaylarıyla ilgilenebileceğini belirterek, "Böylece hem halkta devlete karşı güveni artırır, hem de paraların geri alınmasını kolaylaştırır" dediği belirtildi. 
     Özel savcılık bünyesinde Hazine, Maliye ve kaçakçılık uzmanlarının da görevlendirilebileceğini vurgulayan Tantan'ın önerisine, Genelkurmay ve Cumhurbaşkanı'nın sıcak baktıkları ifade edildi. 
     
Asker Kaynak için diyet var mı ’      MGK toplantısında kurulun askeri kanadının Bakan Kemal Derviş'e dış kaynak arayışı sırasında siyasi bir taviz istenip istenmediğini sorduğu öne sürüldü. Edinilen bilgilere göre, Bakan Derviş'i soru yağmuruna tutan komutanlar, ülke güvenliğiyle de yakından alakalı şu iki konu üzerinde durdular 
     Komutanların "Görüştüğünüz yabancılar Kıbrıs ve benzeri konularda siyasi taviz talebinde bulunuyor mu " sorusuna Derviş'in "Hayır, izin vermeyiz" dediği öğrenildi. 
     İkinci önemli konu ise toplumdaki rahatsızlığın nasıl giderileceği hususu oldu. 
     
Doğu ve G.Doğu’ya doktor yağdı      MGK'da, Doğu ve Güneydoğu'ya yönelik eylem planı da ele alındı. Bu plan kapsamında 11 ay içinde bölgedeki doktor sayısının yüzde 70 arttığı açıklandı. Toplantıda, 26 il kapsamında Mayıs 2000'de yürürlüğe konan eylem planının uygulanmasına ilişkin bir rapor da sunuldu. Eylem planının uygulandığı bölgedeki gelişmelerle ilgili şu rakamlar açıklandı 
     2000 yılı için 482 trilyonluk 165 proje hazır 
     Tarım alanı 19 bin hektardan 22 bine çıkarıldı 
     Hastane sayısında yüzde 13, sağlık ocağı yüzde 17, sağlık evi yüzde 34, uzman doktor yüzde 76, ebehemşire sayısında yüzde 40 artış sağlandı. 
     



 SİYASET 


















</TEXT>
</DOC>
