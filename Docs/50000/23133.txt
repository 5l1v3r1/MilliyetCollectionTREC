<DOC>
<DOCNO> 23133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/son/sondun03.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kudüs'te düğün salonu çöktü 25 ölü 
</HEADLINE>
<TEXT>

     İsrail'de, dün akşam 3 katlı bir düğün salonunun çökmesi sonucu ölenlerin sayısının 25'e yükseldiği bildirildi. 
     İsrail televizyonu, şu ana kadar devam eden kurtarma çalışmalarında 25 kişinin cesedine ulaşıldığını, enkaz altından 300'den fazla kişinin de yaralı olarak kurtarıldığını duyurdu. 
     İsrail İçişleri Bakanı Eli Yishai, olayla ilgili bir soruşturma komisyonunun kurulduğunu kaydetti. Öte yandan polisin, binanın sahibini gözaltına aldığı bildirildi. Kimliği açıklanmayan kişinin, söz konusu binayı genişletmek için binanın birçok kolonunu yıktırdığı belirtildi. İsrail Polisi İstihbarat Servisi Şefi David Tzuri binanın ''yapım hatasından'' dolayı çöktüğünü, olayın herhangi bir terör saldırısından kaynaklanmadığını söylemişti. Kudüs'teki Versailles düğün salonu çöktüğü sırada yaklaşık 700 kişi dansediyordu. 







</TEXT>
</DOC>
