<DOC>
<DOCNO> 27790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/guncel/agun.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Elif Erbakan istihareye yattı 
</HEADLINE>
<TEXT>
Evleneceklerini rüyasında gördü 
Elif Erbakan - Mehmet Altınöz çiftinin tanışmaları Milli Gazete’de "İzdivacın Seyri" başlığıyla yayımlandı. Yazıya göre nik h "Hacı Hanım’ın araya girmesiyle" gerçekleşti 
     ÖMER ERBİL İstanbul 

     Necmettin Erbakan’ın kızı Elif Erbakan ile Mehmet Altınöz’ün Çırağan Sarayı’nda gerçekleşen düğününün yankıları sürüyor. Erbakan’a yakınlığıyla bilinen Milli Gazete, arka sayfasını tamamıyla düğüne ayırırken, gelin ile damadın tanışma hik yesini yazdı. Gazete, Elif Erbakan’ın Mehmet Altınöz’le K be’de karşılaşacağını rüyasında gördüğünü ileri sürdü. Akit gazetesi yazarlarından Atilla Özdür ise Düğün hediyem olsun’ başlığıyla Çırağan’daki düğünü eleştirdi. 
     
     "Mekke’de görüşürüz" 
     Çırağan Sarayı’nda muhteşem bir düğünle dünya evine giren Elif Erbakan - Mehmet Altınöz çiftinin tanışmaları hayli ilginç. Eski Anadolu efsanelerine taş çıkartacak cinsten olan tanışma hik yesini dün Milli Gazete yazdı. Gazete İzdivacın Seyri’ başlığıyla tanışmayı şöyle aktardı 
     "Her iki aileyi de tanıyan muhterem bir Hacı Hanım’ konuyu gündeme getirdikten sonra Elif Erbakan istihareye yatar. Rüyasında Hacı Hanımı görür ve kendisine Mekke’de görüşürüz’ dediğini duyar. Üç ay sonra Erbakan ailesi Umre’ye giderken uçağın pilotu Erbakan’a memnuniyetini belirten bir not gönderir. Erbakan pilotun jesti üzerine kokpite giderken üst kat yolcuları arasında Altınöz ailesini görür. Altınöz ailesini havaalanından alacak turizm firmasının gelmemesi üzerine birlikte yolculuk Mekke’ye kadar sürer. Hacı Hanım’ın da devreye girmesiyle nişanlanan çiftin duası K be’nin özel bölümünde K be imamlarının hocası Kubeysi tarafından yapılır. 
     
     Burjuvalar gibi... 
     Akit gazetesindeki köşesinde Çırağan’da yapılan düğünü eleştiren Atilla Özdür ise şunları yazdı 
     "Halkın kahir ekseriyeti yiyecek lokmaya muhtaç halde iken, başkalarının kuş sütüyle beslenmeleri israftır. İsraf da haram olduğuna göre varın siz Çırağan hayatını ölçüp biçip yorumlayın... Erbakan hocamıza ve eski Refahlılara bakınız, düğün dernekleri için Çırağan’ı mek n seçmekte bir mahzur görmüyorlar. Tıpkı hayata yumuşak tarafından asılanlar gibi. Burjuvalar, kapitalistler gibi.." 
     
     İstihare nedir 
     Bir işin hayırlı olup olmayacağı ya da iki seçenekten hangisinin yapılması gerektiği konusunda karar verebilmek için Allah’tan rüya yoluyla işaret bekleme niyetiyle uykuya yatma. İstihare edecek kişi önce iki rekat namaz kılar, istihare duası okuyup kıbleye dönük uykuya yatar. Rüyada görülen beyaz ve yeşil renkler olumlu, kırmızı ve kara renkler olumsuz işaret sayılır. 
     
     Oğul Erbakan da Avrupa yolunda 
     Küçük kızı Elif’i Batı tarzında evlendirerek İslami kesimden büyük tepki toplayan siyasi yasaklı Necmettin Erbakan, şimdi de oğlu Fatih için "Batı arayışına" girdi. Erbakan ailesi, Başkent Üniversitesi Elektronik bölümü son sınıf öğrencisi Fatih Erbakan’ın ABD veya Avrupa’da yüksek lisans yapmasını tartışıyor. Geçmişte her fırsatta Avrupa’yı eleştiren Erbakan, siyasi yasaklı olduktan sonra Avrupa’ya yakınlaştı. Kızı Elif’i Çırağan Sarayı’nda "sosyetik bir düğünle" evlendiren Erbakan, şimdi de oğlu Fatih’in geleceğini düşünmeye başladı. 
     
     Arkadaş evinde balayı 
     LONDRA Milliyet 

     Atatürk Havalimanı’nda VIP terminalini kullanan, ancak Londra’ya indiklerinde kimse tarafından karşılanmadıkları gözlenen Elif Erbakan - Mehmet Altınöz çiftinin pasaport kontrolünü geçtikten sonra yaptıkları ilk şey gazete ve dergi almak oldu. Yeni evliler dünü Mehmet Altınöz’ün Gatwick Havaalanı yakınlarında oturan bir arkadışının evinde geçirdiler. Çiftin otelde kalmayacakları ve balayılarını hep arkadaşlarının evlerinde geçirecekleri öğrenildi. 
     



 GÜNCEL 























</TEXT>
</DOC>
