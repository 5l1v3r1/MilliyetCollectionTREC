<DOC>
<DOCNO> 31634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/yasam/ayas.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuhaf şıklar’ adliyeye düştü 
</HEADLINE>
<TEXT>

İlişkiye girdiği karı kocadan ayrılmak isteyince tehdit edildiğini iddia eden kadın, 'sevgilileri'ni dava etti... 
     BAHRİ KARATAŞ DHA 

     İzmir Türk Telekom Başmüdürlüğü'nde çalışan bir kadının, önce iş arkadaşının eşiyle, daha sonra da kendisiyle girdiği ilişki kıskançlıkla sona erince, taraflar soluğu mahkemede aldı. 
     Muhasebede çalışan bir çocuk annesi Aylin Korkmaz 29 , Telekom Motorlu Araçlar Servisi'nde görevli Abdulcabbar 42 ve eşi Nalan Bayan 39 ile uzun süredir birlikte olduğunu, ancak Nalan Bayan'ın kardeşine şık olup çifti terk edince tehdit edildiğini söyledi. 
     Korkmaz'ın şik yeti üzerine açılan davada tutuksuz yargılanan Abdulcabbar Bayan için üç, eşi için de bir yıla kadar hapis cezası isteniyor. 
     
     Kardeşi de hoşuma gitti’ 
     İddianamede, Aylin Korkmaz'la Bayan çiftinin ayrı ayrı ilişkiye girdiği, Korkmaz ayrılmak isteyince de, fotoğrafların şantaj unsuru olarak kullanıldığı belirtildi. Aylin Korkmaz ise mahkemeye sunduğu dilekçesinde şunları söyledi 
     "Nalan evime temizliğe geliyordu. Kendisinden hoşlandım. Uzun süre birlikte yaşadık. Daha sonra olayı öğrenen eşiyle de birlikte oldum. Ardından Nalan'ın erkek kardeşi hoşuma gitti. Birlikte olmaya başlayınca onlardan ayrılmak istediğimi söyledim. Bunun üzerine ellerindeki fotoğrafları aileme göndereceklerini söyleyip tehdit ettiler." 
     
     Onu kıskandım’ 
     Davanın ilk duruşmasına sanık karı koca gelirken, Aylin Korkmaz katılmadı. Nalan Bayan duruşmada kendisini şöyle savundu "Ben Aylin'i tehdit etmedim. Kendisi altı ay kocamla karı koca hayatı yaşadı. Hatta aynı evde üçümüz birlikte yaşadık. Aylin bana şık oldu. 'Kocalarımızdan boşanıp birlikte yaşayalım' dedi. İkimiz de eşlerimizi terk edip üç ay evinde yaşadık. Kendisine sevgimi ve aşkımı ifade eden mektup ve şiirler yazdım. Benden sonra erkek kardeşim Eren Baş ile ilişkiye girince onu kıskanıp kavga ettim. Bu yüzden beni şik yet etti." 
     Olayın ortaya çıkmasının ardından Muş'a tayin edilen Abdulcabbar Bayan ise, Korkmaz'la kendi isteğiyle birlikte olduğunu ve tehdit etmediğini söyledi. Duruşma tanıkların dinlenmesi için ileri bir tarihe ertelendi. 
     
     



 YAŞAM 


















</TEXT>
</DOC>
