<DOC>
<DOCNO> 29514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/son/sonspo06.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin Olağanüstü Genel Kurulu yarın başlayacak... 
</HEADLINE>
<TEXT>

     Fenerbahçe Kulübü'nün olağünüstü genel kurul toplantısı yarın başlayacak. 
     Acıbadem İSTEK Vakfı Kongre Salonu'nda 2 gün sürecek genel kurulun ilk gününde, konuşmalar, ikinci gününde ise kulüp başkanı ve yönetim kurulu için ayrı ayrı seçim yapılacak. 
     Yarın saat 10.30'da başlayacak kongrede genel kurul başkanlık divanının seçiminin ardından, saygı duruşu yapılacak. Yönetim kurulu faaliyet raporu ve denetleme kurulu raporunun okunmasının ardından, raporlar hakında görüşmeler yapılacak. Daha sonra yönetim kurulunun ibrası oya sunulacak. 
     Olağanüstü genel kurul toplantısının ikinci gününde ise kulüp başkanlığı ve yönetim kurulu asıl ve yedek üyelikleri için ayrı ayrı seçim yapılacak. 
     Genel kurala, göreve devam kararını geçen hafta resmen açıklayan Aziz Yıldırım'ın tek başkan adayı olarak girmesi bekleniyor. Yıldırım'ın, mevcut yönetim kurulunda bazı değişiklikler yapacağı, listesini ise son anda açıklayacağı öğrenildi. 






</TEXT>
</DOC>
