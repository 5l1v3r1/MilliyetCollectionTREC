<DOC>
<DOCNO> 49821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/son/sonspo04.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
PSV Teknik Direktörü "Galatasaray sportif anlamda savaştı" 
</HEADLINE>
<TEXT>

     PSV Eindhoven Teknik Direktörü Eric Gerets, Galatasaray ile yaptıkları maçta sarı-kırmızılı takımın sportif anlamda büyük bir savaş verdiğini belirterek, ''Biz, bu savaşı veremedik ve maçı kaybettik'' dedi. 
     Gerets, 2-0 yenildikleri maç sonrasında düzenlediği basın toplantısında, maça iyi başladıklarını vurgulayarak, ''İlk 25 dakika gereken futbolu ortaya koyduk. Golden sonra toparlayamadık. İkinci yarı istediğimiz futbolu da oynayamadık. Teknik oyuncularımız var, fakat Galatasaray gibi mücadele edemedik'' diye konuştu. 
     Eric Gerets, bir basın mensubunun ''Sizin için sürpriz bir futbolcu var mıydı '' sorusunu, ''Galatasaraylı futbolculardan herhangi biri bizim için sürpriz olmadı. Ancak Sergen ve Hasan, zor anda ortaya çıkarak maçı çevirdiler'' diye yanıtladı. 
     






</TEXT>
</DOC>
