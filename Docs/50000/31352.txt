<DOC>
<DOCNO> 31352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/son/sonspo08.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de kondisyon ağırlıklı çalışma... 
</HEADLINE>
<TEXT>

     Fenerbahçe yeni sezon hazırlıklarını bugün gerçekleştirdiği antrenmanla sürdürdü. 
     Sarı-lacivertliler, Samandıra Tesisleri'nde teknik direktör Mustafa Denizli yönetiminde gerçekleştirilen idmanda, kondisyon ağırlıklı bir çalışma yaptı. Denizli, futbolcularını 4'erli gruplara ayırarak, 400 metrelik parkurda zamana karşı koşturdu. Bu çalışma sırasında Anderson, Ali Güneş, Mustafa, Ceyhun, Revivo, Serkan, Abdullah ve Ümit başarılı performanslarıyla dikkat çekerken, dizinde hafif sakatlığı bulunan Rüştü ise bu çalışma esnasında oldukça zorlandı. Antrenmana sakatlıkları bulunan Serhat ve Lazetiç katılmazken, Rapaiç ile Ali Akdeniz yan sahada koşu yaptı. Sarı-lacivertliler, bu akşam yapacakları antrenmanla yeni sezon hazırlıklarını sürdürecek. 
     







</TEXT>
</DOC>
