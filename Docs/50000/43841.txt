<DOC>
<DOCNO> 43841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/guncel/gun03.html </URL>
<DATE> 2001/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
234 trilyon bağış 
</HEADLINE>
<TEXT>

Terör kurbanları için cuma gecesinden pazartesi sabahına kadar sırayla telefon başında oturan ünlüler, tam 150 milyon dolar yani 234 trilyon lira bağış topladı 
     DIŞ HABERLER SERVİSİ 

     ABD halkı, 11 Eylül terörüne verdiği kurbanların yakınları için başlatılan kampanyaya dolar yağdırdı. Hollywood yıldızlarının ve ünlü müzisyenlerin katılımıyla cuma gecesi başlatılan ve pazartesi sabahının ilk ışıklarıyla son bulan kampanyaya, ABD’nin dört köşesinden ve Kanada’dan yoğun katılım oldu. ABD ve Kanada’da kurulan santrallarda 38 bin kişi gönüllü olarak telefon ve internet yoluyla gelen bağışları topladı. 
     
     Rating rekoru kırdı 
     Cuma gecesi yardım kampanyasının startını veren "America A Tribute to Heroes" Amerika Kahramanlara boyun borcu isimli programa Tom Hanks, Julia Roberts gibi ünlülerin yanı sıra, aralarında Bruce Springsteen, Sting, Stevie Wonder’ın da bulunduğu çok sayıda müzisyen katıldı. Cuma gecesi dört büyük TV kanalı ABC, CBS, NBC ve Fox’un yayınladığı program, 60 milyon kişi tarafından izlenerek "rating" rekoru kırdı. 
     
     



 GÜNCEL 






















</TEXT>
</DOC>
