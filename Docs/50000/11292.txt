<DOC>
<DOCNO> 11292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/yasam/ayas.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuk mu Allah korusun 
</HEADLINE>
<TEXT>

Bu araştırma değme doğum kontrol hapı’na taş çıkartır Kulak verin çocuklar seks hayatı, evlilik ve kariyerin en büyük düşmanı 
     Araştırma değil sanki ultra aile planlama projesi.’ İngiltere’de yayınlanan Mother Baby’ dergisince yapılan araştırma ortaya koydu ki çocuk, evli çiftlerin seks yaşamını, evliliklerini ve kariyerlerini olumsuz etkiliyor. 
     Çünkü, bebek sahibi olan annelerin yüzde 80’inin sinirleri uykusuzluk yüzünden harap oluyor. Bu da aile içi kavga ve gerilim demek. Yine aynı kesimin yüzde 60’ı bebeği beslemek için geceleri sık sık uyanmak zorunda kaldığından seks istekleri de kayboluyor. 
     
     Erkek elini bile sürmüyor 
     Araştırmada ayrıca 34 yaşın üzerindeki annelerin yüzde 90’ının evlilik yaşamlarında büyük sorunlar yaşandığının da altı çiziliyor. 
     Ve bir efsane sona eriyor. Araştırmaya göre, erkeklerin doğum sonrasında anneye yardımcı olduklarına dair iddialar da çürüdü. Sonuçlar, babaların üçte ikisinin bebekleri gece ağladığında yataklarından kalkmadıklarını ve eşlerine yardım etmediklerini ortaya koydu. 
     
     Baba olmayınca daha iyi 
     Araştırmacılar, babasız bebek doğuran annelerin, babalı çocuk büyüten annelere göre daha dayanıklı olduklarını da saptadı. Araştırmacılara göre, onlar yalnız olduklarını bildiklerinden daha hazırlıklılar. Diğerleri ise beklediği desteği alamadıklarında öfkeli oluyor. 
     


 YAŞAM 












</TEXT>
</DOC>
