<DOC>
<DOCNO> 20847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/yazar/guclu.html </URL>
<DATE> 2001/05/12/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Kriz, zam ve kolejler 
</HEADLINE>
<TEXT>

     Tükiye olağanüstü bir kriz döneminden geçiyor. Ama öğrenciler kesinlikle bunun farkında değil. Oysa nüfusun dörtte birini onlar oluşturuyor .. 
     Bir daha benzeri krizlerin yaşanmaması için geleceğin büyüklerini şimdiden uyarmalıyız. Hem de hiç zaman geçirmeden. 
     Krizin gerekçelerini, yarattığı sorunları ve geleceğimizi nasıl ipotek altına aldığını çarpıcı örneklerle en iyi şekilde anlatmalıyız ki, bundan böyle attıkları her adıma dikkat etsinler. 
     Rüşvet, partizanlık, savurganlık, iç borç, dış borç, enflasyon, devalüasyon, IMF, Dünya Bankası, tahkim, döviz, borsa ve diğer ekonomik terimleri öğrensinler ki, oy verme yaşına geldiklerinde bizler gibi hayal kırıklığına uğramasınlar... 
     
Okullara kriz dersi konsun      Her öğretmenin konuya farklı açıdan yaklaşıp olayı farklı boyutlara çekmesi mümkün. Bu nedenle krize yönelik bir kitapçık hazırlanıp tüm öğrencilere dağıtılabilir. Yine bakanlık tarafından hazırlanacak bir program çerçevesinde tüm okullarda aynı tema işlenebilir. Böylece, artık yok olmaya yüz tutan yurttaşlık bilinci de pekiştirilmiş olur. Bizden önermesi .. 
     
Kolej zammına tepki çığ gibi      On milyarı bulan kolej masrafını karşılamak mümkün değil diyenlerin sayısı her geçen gün artıyor. Hükümetin bu konuda kirada olduğu gibi sınırlama getirme ihtimali ise çok zayıf. Bu yüzden iyi devlet okulları daha da önem kazandı. 
     MİLO olarak bilinen Müfredat Laboratuvar Okulları, en fazla ilgi gören devlet okullarının başında geliyor. 30 kişiyle sınırlandırılan sınıf mevcutları, tam gün eğitim, kaliteli hoca ve zengin sosyal aktiviteleri ile pek çok koleje alternatif oldular. Hemen hemen her ilçede var. Hangi okulların bu kapsamda oldukları ilçe milli eğitim müdürlüklerinden öğrenilebilir. 
     Kolejlere gelince 30 yıla yaymaları gereken yatırım giderlerini, birkaç yıl içinde velilerin sırtından çıkarma alışkanlığından vazgeçmemişler. Savurganlığa son vermeliler. Birbirlerinin hocalarını ayartıp yüksek ücret politikası uygulayarak ücretleri şişirmemeliler .. 
     Bildiklerini okumaya devam ettikleri takdirde, en iyi durumda olduklarını sananlar bile paldır küldür kendilerini krizin içinde bulabilir. Bizden hatırlatması... 
     
Kolejler giriş sınavı yarın      Özel Türk ve yabancı okulların yani kolejlerin giriş sınavı yarın yapılıyor. Soru ve cevapları, pazartesi günü Milliyet'te yayımlayacağız. Anadolu liseleri, fen liseleri ve anadolu meslek liseleri sınavına girecek öğrencilere özellikle hatırlatmak isteriz. Onlar için çok önemli bir deneme sınavı özelliği taşıyacak. 
     Sınava girecek adaylara gelince onlara da önerilerimiz var Mümkün olduğunca sakin olun. Her soruyu mutlaka okuyun. Cevap kağıdında kaydırma yapmayın. Sınavdan en az yarım saat önce sınav merkezinde bulunun. Her üç yanlışın bir doğruyu götürdüğünü unutmayın. Doğruluğundan emin olmadığınız şıkları işaretlemeyin .. 
     
     







Bürokrasi ve yargı 


Atış serbest 


Bence kusur değil 


Meclis TV’de asker sesi 


Ne zaman adam oluruz 


Yol kazası olmasın 


ABD'de surname 


Kriz, zam ve kolejler 


AB şartı WC 


İyi gitmiyor... 


Bu nasıl şeffaflık 


Sigorta güvencesi 


Hesap verme 


300 personelli üst kurula 350 lojman 


Yanlışlık yapılıyor 


Söyleneni yap... Yeter 


</TEXT>
</DOC>
