<DOC>
<DOCNO> 33861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/ekonomi/eko06a.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dalgalı kura devam’ 
</HEADLINE>
<TEXT>

Başbakan Bülent Ecevit, dalgalı kur uygulamasında değişikliğin, şimdilik gündemde olmadığını söyledi 
     ANKARA Milliyet 

     Başbakan Bülent Ecevit, Türkiye’de, güven verici bir ortam oluştuğunu söyledi. Milli Güvenlik Kurulu toplantısına katılmak üzere, İstanbul’a hareketinden önce Esenboğa Havalimanı’nda, soruları yanıtlayan Ecevit, Hazine’nin, dün yaptığı iç borç ihalesiyle ilgili bir soru üzerine, "Güven verici, umut verici bir ortam oluştu. İşler yolunda. Bunun somut kanıtlarından biri de bu ihale oldu" dedi. 
     Ecevit, dalgalı kur sisteminden vazgeçilmesinin söz konusu olup olmadığı sorusun üzerine, "Bu tür ayrıntılar, henüz gündemimize gelmedi. Sayın Fischer, sanırım cuma akşamı gelecek. Kendisiyle görüşeceğiz. Dalgalı kur sisteminin değişip değişmeyeceği belli değil" karşılığını verdi. 
     
Böyle bir şey yok’      Devlet Bakanı Kemal Derviş de kur politikasının değişmeyeceğini söyledi. Devlet Bakanı Kemal Derviş, dün sabah evinden ayrılırken gazetecilerin "Kur politikasında her hangi bir revizyon düşünüyor musunuz " şeklindeki sorusu üzerine "Böyle bir şey yok. Nereden çıkarıyorsunuz " dedi. 
     



 EKONOMİ 
























</TEXT>
</DOC>
