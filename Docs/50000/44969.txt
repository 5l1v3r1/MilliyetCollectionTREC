<DOC>
<DOCNO> 44969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/guncel/gun01.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan uçağı korkuttu 
</HEADLINE>
<TEXT>

Bombay’dan hareket etikten sonra yanlışlıkla "kaçırıldık alarmı" gelen Boeing 737, indirildiği Yeni Delhi’de ablukaya alındı. Yanlışlık anlaşılınca herkes rahatladı 
     DIŞ HABERLER SERVİSİ 

     ABD’ye yapılan terörist saldırılar herkesin sinirini bozdu. Hindistan’da iç hat seferi yapan ve içinde 46 yolcu ve 8 mürettebatın bulunan Boeing - 737 tipi bir yolcu uçağından dün gece Bombay’dan kalktıktan sonra gelen "kaçırıldık alarmı" üzerine dünyada heyecanlı bir bekleyiş başladı. Başkent Yeni Delhi’deki İndira Gandi Havaalanı’na indirilen Alliance Air şirketine ait uçak, alanın tecrit edilmiş özel bir bölgesine alındı. Komando birliği ve 100 kadar polisin ablukaya aldığı uçağın çevresi çok sayıda ambulans ve itfaiye aracı tarafından sarıldı. 
     
     Yanlışlık ortaya çıkıyor 
     Ancak gece yarısından sonra kuleyle pilot arasında yapılan görüşmeler sonunda, uçağın Bombay’dan kalkışından sonra Ahmedabad’daki hava trafik kontrolörleriyle yapılan görüşmelerdeki yanlış anlama ve karmaşa sonucu uçağın kaçırıldığı söylentilerinin yayıldığı ortaya çıktı. 
     Yanlış alarmın anlaşılması üzerine yolcular, uçağı olaysız terk etti. Ve herkes rahat bir nefes aldı. 
     



 GÜNCEL 
















</TEXT>
</DOC>
