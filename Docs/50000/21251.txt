<DOC>
<DOCNO> 21251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/ekonomi/eko11.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF’de karar günü 
</HEADLINE>
<TEXT>

Bugün yapılacak olan IMF İcra Direktörleri Kurulu’nda Türkiye’nin niyet mektubunun onaylanması bekleniyor 
     Türkiye’nin uygulamaya başladığı ve niyet mektubu şeklinde IMF’ye verilen yeni ekonomik programın, bugün yapılacak IMF İcra Direktörleri Kurulu’nda ele alınması bekleniyor. 
     
     3.9 milyar dolar 
     Ek mali destek kapsamında verilecek 3.9 milyar dolarlık ilk dilim para ise niyet mektubunun İcra Direktörleri Kurulu’nda onaylanmasından sonra gelecek. IMF ve Dünya Bankası’ndan gelecek mali destek, bütçeye kaynak olarak girecek. IMF ve Dünya Bankası, Türkiye’ye bu yıl sağlanacak yaklaşık 15 milyar dolarlık kaynağın nerede kullanacağına karışmazken, Türk Hükümeti, belirleyeceği öncelikler çerçevesinde bu krediden yararlanacak. 
     
     Önce onay sonra para 
     Bu çerçevede 3.9 milyar dolarlık ilk dilim para, TBMM’de kabul edilen ve Cumhurbaşkanı Ahmet Necdet Sezer’in onayına sunulan Bankalar ve Telekom yasalarının çıkıp, programın bugün IMF İcra Direktörleri Kurulu’nda onaylanmasından sonra Türkiye’ye gelecek. 
     



 EKONOMİ 



























</TEXT>
</DOC>
