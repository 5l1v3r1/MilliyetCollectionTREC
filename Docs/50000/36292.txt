<DOC>
<DOCNO> 36292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/ekonomi/eko05a.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Risk sürerse yabancı gelmez’ 
</HEADLINE>
<TEXT>

IMF, yabancıların riskler nedeniyle yatırıma yanaşmayacağını vurguladı 
     EKONOMİ SERVİSİ 

     Uluslararası Para Fonu IMF , gelişmekte olan ülkeler raporunda, bu ülkelerdeki piyasalarının küresel ekonomik gelişmelerin etkisi altında kaldığı ve dünya çapındaki durgunluktan büyük ölçüde nasibini aldığı belirtildi. 
     
     Borç seviyesi tehlikeli 
     Raporda, Arjantin ve Türkiye’deki krizlere dikkat çekilerek, "Bu ülkelerdeki borç seviyeleri tehlikeli bir konuma ulaştı" ifadesi kullanıldı. 
     Belirsizliğin, gelişmekte olan ülkelerde borçlanma riskini artırdığının vurgulandığı raporda, risklerin artışına neden olarak ise "Beklenenden uzun süren global durgunluk, borsalardaki büyük düşüşler ve potansiyel bir kriz bulaşması" olarak gösterildi. 
     IMF raporunda, gelişmekte olan piyasalardaki risk faktörleri ortadan kalkmadan yabancı yatırımcıların bu piyasalara girmeyeceğinin altı çizildi. 
     
     Türkiye'nin yurtdışı borçlanması az 
     İkinci çeyrekte, gelişmekte olan piyasalara yapılan dış yatırımlarda düşme görüldü. Bu düşüş önümüzdeki aylarda da sürebilir. 
     Türkiye'nin temmuz ayında krizlerin yaşandığı önceki dönemlere göre gelişmekte olan ülke piyasalarının borçlanma endeksinde borç seviyesi yüzde 20 büyüdü. 
     Türkiye, finansman ihtiyacının ancak yüzde 28'ini yurtdışından karşılayabildi. Bu oran diğer gelişmekte olan ülkelere göre en kötü seviye olarak görünüyor. 
     Gelişmekte olan ülkelerin bono piyasalarının piyasa değerleri içinde yüzde 2.8'lik bir paya sahip Türkiye 4.8 milyar dolar pazar payıyla altıncı sırada bulunuyor. 
     Tüm gelişmekte olan ülkelerin döviz piyasaları istikrarsız. Bunlardan biri olan Türkiye'de ikinci çeyreğin sonunda Türk Lirası dolara karşı yüzde 20'den fazla değer yitirdi. 
     Türkiye'de yapılan devalüasyon gelişmekte olan ülkelerin borçlanmalarını fazla etkilemedi. 
     Orta ölçekli Türk bankaları sendikasyon kredilerini ödüyorlar. İlerleyen dönemlerde geri ödemelerinde zorluklar çıkabilir. 
     



 EKONOMİ 























</TEXT>
</DOC>
