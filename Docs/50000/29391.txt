<DOC>
<DOCNO> 29391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/guncel/gun03.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaz’daki fay meğer ölüymüş 
</HEADLINE>
<TEXT>

İstanbulluyu huzursuz eden"Boğaz’da aktif fay var" iddiasının, tüp geçit karşıtları tarafından ortaya atıldığı ileri sürüldü... 
     ÖNAY YILMAZ İstanbul 

     İstanbul Kentiçi Ulaşım Sempozyumu'nda bildirilerini sunacak olan Tahir Öngür, Dr. İnan Ünal ve Oya Özgüven adlı jeologlardan oluşan Çalışma Grubu'nun hazırladığı raporda, "Tartışılanlar doğru ise tüp geçidin yapılacağı alandaki fayların bir ya da daha çok kez deprem üretmiş olmaları gerekir. Mikrodeprem etkinlikleri mutlaka görülür. İstanbul'un dingin sanılan birçok yerinde bile çok sayıda küçük deprem odağı saçılırken, İstanbul grabeni diye tanımlanan alan neden bu kadar hareketsiz " denildi. 
     
     Çıkar gruplarının işi’ 
     İki görüşü de değerlendiren Çalışma Grubu, hazırladığı raporda şu görüşlere yer verdi "Köprülerin yeni rant alanları yaratması, ilgili örgütleri sürekli açığa çıkarıyor. Şimdi de tüp geçide karşı çıkıp söz arasında üçüncü köprünün daha iyi olacağını söyleyenler, Boğaz'ın genç ve güncel faylarla dolu olduğunu vurguluyor. İstanbul için önemi büyük olan bu projeye karşı çıkılacaksa, bunun kamuoyunun korkularına sığınılmadan yapılması gerekir." 
     
İçmeler fayı da ununu elemiş...      İstanbul Üniversitesi Mühendislik Fakültesi Jeoloji Mühendisliği Bölümü'nden Doç. Dr. Hüseyin Öztürk de, Tuzla'da endişeye yol açan İçmeler Fayı'nın Boğaz girişine kadar uzanan ve Haliç'i oluşturan fay olduğunu vurgulayarak, "Ancak biz bu fayın da ölü fay olduğunu, aktivitesini zamanla yitirdiğini düşünüyoruz" dedi. 
     



 GÜNCEL 


















</TEXT>
</DOC>
