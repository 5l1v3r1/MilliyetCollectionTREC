<DOC>
<DOCNO> 31669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/son/sondun09.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü modacı Armani'nin ofsinde yangın 
</HEADLINE>
<TEXT>

     Dünyaca ünlü İtalyan stilist Giorgio Armani'nin Milano'daki merkez ofisinde bu sabah yangın çıktı. 
     Armani'nin evinin ve ofisinin bulunduğu binanın zemin katında çıktığı belirtilen yangının sadece küçük maddi hasara neden olduğu ifade edildi. 
     Ünlü stilist Armani'nin, yangın çıktığı sırada binanın en üst katındaki konutunda olduğu ve yangını itfaiyeye haber verenin de kendisinin olduğu ortaya çıktı. 
     Olay yerine gelen polis ve itfaiye ekiplerinin yanından ayrılmayarak yardımcı olmaya çalışan Armani, gazetecilere, ''Saat 07.00 civarlarında yangın çıktı. Ben olaydan 1 saat önce ayaktaydım. Aşağıya indiğimde polisler ve itfaiye ekipleri geliyorlardı'' dedi. 
     Armani, yangının elektrik kontağından çıkmış olduğunun sanıldığını ifade etti. 
     Yangına müdahale eden itfaiye ekiplerinden 1 kişinin dumandan dolayı zehirlendiği bildirildi. 
     Milano kentinin en lüks yerlerinden Via Borgonuovo'da bulunan Armani'nin binasının zemin katında çıkan yangın, kısa sürede söndürüldü. 






</TEXT>
</DOC>
