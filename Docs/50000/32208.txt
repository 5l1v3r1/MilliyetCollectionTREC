<DOC>
<DOCNO> 32208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/dunya/dun01.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarihi zirve 
</HEADLINE>
<TEXT>

Pakistan ve Hindistan liderleri Keşmir sorununa çözüm bulmak için bir araya geldi 
     DIŞ HABERLER SERVİSİ 

     Pakistan Devlet Başkanı Pervez Müşerref ile Hindistan Başbakanı Atal Behari Vajpayi arasında iki ülke arasındaki Keşmir sorununu sona erdirmek amacıyla düzenlenen tarihi zirve dün başladı. 
     Türk - Moğol İmparatoru Şah Cihan’ın karısı Ercümend Banu Begüm için yaptırdığı Tac Mahal türbesinin bulunduğu Agra kentindeki Jaypii adlı lüks bir otelde başlayan zirvede, iki ülke arasında iki yılı aşkın bir süredir askıda bulunan diyalog yeniden başlamış oldu. 
     
Görüşmeler bugün de sürecek      Vajpayi ile Müşerref arasında 90 dakika süren ilk görüşmenin ana gündemini iki ülkenin bağımsızlıklarını elde ettikleri 1947 yılından bu yana iki kez savaşmalarına neden olan Keşmir sorunu oluşturdu. Liderler ilk görüşmelerini başbaşa gerçekleştirdi. Vajpayi ile Müşerref arasındaki görüşmeler dün akşam da devam ederken, iki lider bugün de bir araya gelmeyi kararlaştırdılar. 
     1947’de Hindistan ve Pakistan’ın bağımsızlığını elde etmesinin ardından nüfus çoğunluğunu Müslümanların oluşturduğu dağlık Keşmir bölgesinin Hindistan’da kalması sonucu, iki ülke arasında biri 1947 - 48’de diğeri de 1965’te iki savaşa yol açan Keşmir sorunu başladı. Pakistan bölgenin kendisine bağlanması gerektiğini savunuyor. 
     



 DÜNYA 










</TEXT>
</DOC>
