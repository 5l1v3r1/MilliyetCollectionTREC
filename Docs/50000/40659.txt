<DOC>
<DOCNO> 40659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/son/sonspo15.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Eze eze yarı finaldeyiz... Sizi seviyoruz 12 Dev Adam.. 
</HEADLINE>
<TEXT>

     Ve Türkiye yarı finalede. Bu akşam hem Hırvatistan'ı hem de hakemi devirdik ve adımızı yarı finale yazdırdık... 
     12 Dev Adam insanüstü bir mücadele örneği vererek Türk halkına inanılmaz bir mutluluk yaşattı... 
     Tebrikler çocuklar, tebrikler... 
     İlk yarıda Milli Takımımız inanılmaz kötü bir oyun sergiledi. Hidayet ve İbrahim ilk yarıda sadece iki sayıda kalırken Hırvatistan ekibi başarılı savunmasıyla dikkat çekti. Takımın en iyisi Hüseyin Beşok'un da üç faul alarak kenara alınmasından sonra maçta Hırvatistan arayı açtı. 
     Muloömeroviç'in başarılı oyunuyla Hırvatistan ilk yarı boyunca teke tekte takımımıza karşı üstünlük sağladı. Üçlük atışlarda da başarılı olamayınca ilk yarıyı 44-28 yenik kapatmak kaçınılmaz oldu. 
     Üçüncü periyodun sonlarına doğru toparlanan 12 Dev Adamın karşısına Hırvat savunması ile birlikte hakemin inanılmaz yanlış kararları çıktı. 
     Aradaki 16 farkı kapatmak için ölümüne mücadele eden basketbolcularımız İbrahim ve Hidayet'in üçlükleri ile galiyete doğru koşmaya başladı. Maçın son saniyelerinde Mirsad'a faul yapılınca bir sayı gerideki Milli Takımımız iki atış fırsatı yakaladı. Mirsat ilk atışında başarılı olamayıp ikinciyi sayıya çevirince maç beş dakika uzatmaya gitti. 
     Uzatmalarda Milli Takımımız başarılı alan savunması ve akıllı sayılarla maçı kotarmasını bildi ve maçı 87-85 önde kapatarak adını yarı finale yazdırdı. 
     

</TEXT>
</DOC>
