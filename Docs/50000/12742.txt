<DOC>
<DOCNO> 12742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/son/sonspo02.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet'ten Detroit Pistons'a karşı 8 sayı 
</HEADLINE>
<TEXT>

     ABD Profesyonel Basketbol Ligi NBA 'de, 22. hafta mücadelesine, bu sabaha karşı yapılan 7 maçla devam edildi. 
     Pasifik Grubu lideri Sacramento Kings, kendi sahasında Detroit Pistons'ı 103-98 yenerek 67. maçında 46. galibiyetini aldı. Bu maçta 16 dakika sahada kalan Hidayet Türkoğlu, 8'de 4 oranında 2 sayılık atış yüzdesi tutturarak 8 sayı üretti. Türkoğlu ayrıca, 3 savunma ribaundu aldı, 3 assist yaptı ve 1 top çaldı. 
     Zorlu maçta ev sahibi ekipte Chris Webber, 29 sayı, 15 ribaunt ve 7 assist, Yugoslav oyunculardan Predrag Stojakoviç 25 sayı ve Vlade Divaç da 8 sayı ve 10 ribauntla galibiyette büyük pay sahibi oldular. Konuk ekipte ise Jerry Stackhouse 31, Chucky Atkins de 27 sayı kaydetmelerine karşın yenilgiyi önleyemezken, Ben Wallace 19, Billy Owens da 10 ribauntla oynadılar. 
     Ortabatı Grubu lideri San Antonio Spurs, deplasmanda bu kez de Atlanta Hawks'a farklı skorla üstünlük sağlayarak 69. maçında 49. galibiyetini aldı ve ligin en iyi galibiyet yüzdesine sahip ekibi unvanını Atlantik Grubu lideri Philadelphia 76ers'ın elinden kaptı. Karşılaşmada Spurs'ı galibiyete taşıyan isimler olarak 23 sayı, 4 ribaunt ve 7 assistle Derek Anderson, 19 sayı ve 10 ribauntla David Robinson, 18 sayı ve 10 ribauntla Tim Duncan, 14 sayı ve 8 assistle de Terry Porter dikkati çektiler. 
     Atlanta Hawks'da ise en skorer isim, 32 sayı ve 6 assistle oynayan Jason Terry oldu. 
     Lige, yarın sabaha karşı yapılacak 8 maçla devam edilecek. NBA'de, günün maçlarında alınan sonuçlar şöyle 
     Atlanta Hawks 101 - San Antonio Spurs 115 
     Cleveland Cavaliers 109 - Vancouver Grizzlies 95 
     New Jersey Nets 98 - Boston Celtics 113 
     Utah Jazz 99 - Portland Trail Blazers 101 
     Seattle Supersonics 88 - Phoenix Suns 91 
     Los Angeles Clippers 97 - Houston Rockets 92 
     Sacramento Kings 103 - Detroit Pistons 98 




</TEXT>
</DOC>
