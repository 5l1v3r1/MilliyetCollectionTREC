<DOC>
<DOCNO> 35964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/guncel/gun05.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi de Enetler atalarını arıyor 
</HEADLINE>
<TEXT>

Anzaklar ve Ermeniler'den sonra şimdi de Enet torunları, atalarının izinden Türkiye'ye geldi. Bisikletli grubun Çeşme'den başlayan turu Bartın'da bitecek 
     AYŞEGÜL SÖNMEZ Çeşme 

     İşte atalarının yaşadığı topraklara ayak basacak ilk Enet torunları Beppe 55 , Guiseppe 56 Stefano 35 Giovanni 53 Aleeandro 43 Flavio 46 Aladino 49 ve Ugo 48 . Atalarının geldikleri topraklara dönüş için İtalya Padova'dan yola çıktılar. Tarihçi Ugo Silvello'nun liderliğindeki 5 bisikletli, bir karavan ve motorsikletli grup Güney İtalya'nın Birindisi Limanı'ndan yola çıkıp Çeşme'ye ulaşmayı başardı. 
     
Yolu yarıladılar      30 Temmuz'da İtalya'nın Padova kentinden yola çıkan grubun önünde 12 parkurluk bir yol var. Kalan 1800 kilometrelik yolu 17 Ağustos'da Bartın'da sonlandırmayı planlıyorlar. Beraberlerinde 3 vazo dolusu Venoto toprağı, demir at heykeli getiren grubun bundan sonraki hedefi Padova Tarih Müzesi İşbirliği ile Bartın'da bir müze kurmak. Bu tarihi projenin destanlara konu olan merkezi Troya'ya Çanakkale da gidecek olan grup, geziyle ilgili düşüncelerini şöyle aktarıyor 
     
     Ugo Silvello 'Homeros aklımdan çıkmıyor' 
     Bu projenin fikir babası Ugo Silvello, yolculuk boyunca Homeros'un İlyada destanındaki şu sözlerinin aklından çıkmadığını söylüyor 
     "Erkek yürekli Pylaimenes komuta eder Paflagonialılara, 
     Gelmişler yaban katırlarıyla ünlü Enetlerin yurdundan, 
     Kytros'ta Sesamos'ta otururlar. 
     Kentleri Kromna, Aigialos. 
     Ta uzaklardan gelirler, gümüşün yurdu Alybe'den." 
     
     Beppe Forti 'Felsefi bir yolculuk bu' 
     Bisikletçiler arasındaki kordinasyonu sağlayan çocuk edebiyatıyla ilgili yazılarıyla tanınan Forti, bu yolculuğun aynı zamanda içsel bir yolculuk olduğunu söylüyor ve ekliyor "Buraya kadar hep neyiz, nereden geldik ve nereye gidiyoruz diye sordum. Kendimi Ulysses gibi hissediyorum. Şimdiki zamanda mitolojik bir yolculuk yapıyoruz." 
     
     Guiseppe Pavan 'Venetolu bir Karadenizliyim' 
     Yolculuğun bu tek kollu bisikletçisi ısrarla Karadenizli bir Venetolu olduğunu söylüyor. "Memleketime geldiğim için çok mutluyum, buranın ne sıcağı ne nemi beni etkilemez. Ben buralara alışkınım" diyor. 
     
     Giovanni Rebellato 'Bana göre kız var mıdır ' 
     53 yaşındaki müzmin bekar Enet torunu Giovanni Rebellato, "Kafaya koydum. Bartın'da hayatımın kadını bulacağım. Onunla evlenip Enet torunları sahibi olacağım" diyerek hayallerini anlatıyor. 
     
     Aladino Tognon 'İsmim Alaattin çünkü...' 
     Alaattin anlamına gelen ismiyle şaşırtıyor Aladino. II. Dünya Savaşı sırasında savaşan babası, "İlk kurtardığım askerin ismini bir gün oğlum olursa ona vereceğim" demiş. Savaş sırasında kurtardığı müslüman gencin adı Alaattin'miş. 
     



 GÜNCEL 
















</TEXT>
</DOC>
