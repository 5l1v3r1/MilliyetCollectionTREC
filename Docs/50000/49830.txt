<DOC>
<DOCNO> 49830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/son/sonspo13.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
1. turun ardından Şamqiyonlar Ligi istatistikleri.... 
</HEADLINE>
<TEXT>

     Avrupa Şampiyonlar Ligi'nde tamamlanan D Grubu maçlarında, topa en fazla sahip olan takım PSV Eindhoven, ancak yoluna UEFA Kupası'nda devam etme hakkını kazanırken, bu açıdan 3. olan FC Nantes ise grup birinciliğini elde etti. 
     Grupta 3. sırada yer alarak 2. tura çıkamayan Hollanda'nın PSV Eindhoven takımı, yapılan 6 maç sonunda istatistiklerde topa en fazla sahip olan 180 dakika ekip unvanını aldı. D Grubu'nda 11 puanla liderliği elde eden Fransa'nın FC Nantes takımı ise 163 dakika oyunda topu kullanarak, grupta en iyi 3. istatistiğe sahip oldu. 
     Bu grupta Galatasaray, topa sahip olmada 166 dakika ile 2. sırada yer alırken, sonuncu sırayı alarak elenen SS Lazio ise topla 160 dakika oynadı. 
     
     Ümit Karan hala lider... 
     Futbolcuların bireysel istatistiklerinde ise Galatasaraylı oyunculardan sadece Ümit Karan, en fazla ofsayta düşen oyuncu unvanını aldı. 
     Ümit, Şampiyonlar Ligi'nde bugün gruplarda oynanacak maçlar öncesinde toplam 15 kez ofsayt pozisyonunda yakalanarak, bu alandaki liderliğini sürdürdü. 
     
     Cimbom'da gol kısırlığı 
     Galatasaray, bu sezon ilk grup maçlarında toplam 5 gole maç başına ortalama 0.83 imza atarak, gruplarında ilk tur maçları tamamlanan rakiplerine oranla ''gol kısırı'' bir görüntü çizdi. 
     C Grubu'nda elenen Schalke 04, ilk grup maçlarında 9 gol atarken, UEFA Kupası'na katılabilen A Grubu'nda Lokomotiv Moskova 9 , B Grubu'nda Borussia Dortmund 6 , sarı-kırmızılıları gol sayısında geçti. 
     B Grubu'nda sonuncu olarak elenen Dinamo Kiev de Galatasaray gibi sadece 5 gol atabildi. 
     Galatasaray, Şampiyonlar Ligi'ne bu sezon katılan 32 takım içinde gol sayısında da bugün maçları bulunan 4 gollü Celtic ve Rosenborg BK ile 3 gollü Fenerbahçe'nin yanı sıra grubundaki 4 golü bulunan SS Lazio ve Fatih Akyel'in takımı Real Mallorca'yı geçebildi. 
     






</TEXT>
</DOC>
