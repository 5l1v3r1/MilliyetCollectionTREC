<DOC>
<DOCNO> 16984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/siyaset/siy04a.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan’nın da programı var 
</HEADLINE>
<TEXT>

     ABDULLAH KARAKUŞ Ankara 

     Siyasi yasaklı Necmettin Erbakan ekonomik krize çözüm amacıyla "adil düzen" ağırlıklı alternatif ekonomik paket açıklayacak. İstanbul’da ay sonunda seminer verecek olan Erbakan, adil düzenin ana ögeleri olan "dışa bağımlı olmak yerine iç kaynakların değerlendirilmesi, faizsiz sistem ve havuz sistemini" savunacak. 
     FP Genel Başkanı Recai Kutan’ın açıkladığı alternatif ekonomik programın yeterince ilgi çekmemesi üzerine olaya el atan Erbakan, ekonomik kurmaylarıyla durum değerlendirmesi yaparak, ekonomik seminer kapsamında bir paket açıklama kararı aldı. Bu çerçevede ilk olarak gövde gösterisi yapmak amacıyla İstanbul’un en büyük toplantı salonlarından biri olan Lütfi Kırdar Kongre Sarayı düşünüldü. Ancak Erbakan’ın kurmayları ay sonunda düşünülen seminere katılımın ne düzeyde olacağını araştırarak yeri kesinleştirecek. Yer ve zamanda son anda bir değişiklik olmazsa Erbakan 27 Nisan’da ekonomik seminer vererek şov yapacak. 
     


 SİYASET 


















</TEXT>
</DOC>
