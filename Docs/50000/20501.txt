<DOC>
<DOCNO> 20501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/son/sondun01.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Gana'da futbol maçında facia 120 ölü 
</HEADLINE>
<TEXT>

     Gana'nın başkenti Akkra'da oynanan futbol maçında, taraftarlar arasında çıkan arbedede ölü sayısı 120'ye ulaştı. 
     Askeri hastane yetkilisi Daniel Twum, öldüğü belirlenen yaklaşık 102 kişinin askeri hastaneye getirildiğini söyledi. 
     Yaralıların kaldırıldığı hastanelerden yapılan açıklamada da, yaralılardan 18'inin daha öldüğü kaydedildi. 
     Ölenlerden çoğunun ezilme sonucu hayatını kaybettiğinin belirlendiğini belirten Twum, bazılarının da havasızlıktan öldüğünün anlaşıldığını ifade etti. 
     Olaylar, Gana'nın iki rakip takımı ''Accra Hearts of Oak'' ile ''Kumasi Kumasi Ashanti Kotoko'' arasında oynanan maçta, ''Accra Hearts of Oak''un 2-1 galip gelmesinin ardından rakip takım taraftarlarının olay çıkarmasıyla başlamıştı. 
     Afrika'da bu ay içinde üçüncü defa meydana gelen olayın, Afrika kıtasında şu ana kadarki en büyük futbol faciası olduğuna dikkat çekiliyor. 







</TEXT>
</DOC>
