<DOC>
<DOCNO> 22299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/ekonomi/aeko.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya finans devleri İstanbul’da buluşuyor 
</HEADLINE>
<TEXT>

Nasdaq, Şikago, Eurex gibi uluslararası sermaye piyasaları, yabancı banka ve fon yöneticileri 13 - 14 Haziran’da Türkiye’de toplanıyor 
     ZÜLFİKAR DOĞAN Ankara 

     Dünyanın dev borsa, para ve sermaye piyasalarıyla, uluslararası fonların ve banka - finans kuruluşlarının yöneticileri, 13 - 14 Haziran’da İstanbul’da buluşuyor. 
     "Sermaye Piyasaları Arenası" uluslararası toplantısında, ekonomik programın ve IMF’ye verilen niyet mektubu ile birlikte hızlandırılan yapısal reformlara paralel olarak, uluslararası para - finans ve sermaye piyasası kuruluşları ile, önde gelen borsaların üst yöneticilerini, yönetim kurulu üyelerini İstanbul’da buluşturacak. 
     
     Fischer’den son konuşma 
     IMF Birinci Başkan Yardımcılığı görevinden, geçtiğimiz günlerde emekliliğini isteyen Stanley Fischer’in de muhtemel bir son Türkiye ziyareti ile konuşmacı olarak katılacağı belirtilen toplantıda, Chicago borsasından Jim Meyerhoff, Eurex’den eski başkan Dr. Jörk Franke, Nasdaq’dan da Wolfgang Weber Thedy katılımcılar arasında bulunuyor. 
     Ekonomi üst yönetiminin yanı sıra, AB ve OECD gibi kuruluşlardan da borsa, para ve finans piyasaları yöneticilerinin, bölüm başkanlarının bir araya geleceği İstanbul’daki Sermaye Piyasaları Arenası toplantısı iki gün sürecek. 
     SPK Başkanı Doğan Cansızlar’ın yanı sıra, toplantının ilk gün açılışını Devlet Bakanı Kemal Derviş ve Maliye Bakanı Sümer Oral’ın yapacakları kaydedilirken, programa göre, Türkiye’deki durum, Türkiye’nin uluslararası yatırımcılara sunduğu "fırsatlar ve şanslar" toplantının ana tartışma konusunu oluşturacak. 
     
     Türkiye’nin fırsatları anlatılacak 
     Stratejik - Teknik ve Ekonomik Araştırmalar Merkezi STEAM tarafından düzenlenen uluslararası toplantıda, programa G - 7’ler çerçevesinde destek sağlayan Almanya Sermaye Piyasaları Enstitüsü’nden Dr. Ralf Fischer’ ile AB’den Pierre Delsaux, Türkiye’ye yönelik beklenti ve değerlendirmeleri gündeme getirecekler. 
     
Nasdaq da tartışılacak      Program uyarınca, spot borsalarla, türev ve tezgahüstü piyasaların Nasdaq, Jasdaq, Easdaq da tartışılacağı toplantılara, İngiltere Para - Finans - Bankacılık - Sermaye Piyasaları özerk kurulu Financial Services Authourity - FSA temsilcileri de katılarak, dünyada oluşan yeni eğilimi ve mali piyasalarla ilgili tüm kurulların tek çatı altında toplanmasıyla ilgili yapılanma deneyimlerini aktaracaklar. 
     



 EKONOMİ 
















</TEXT>
</DOC>
