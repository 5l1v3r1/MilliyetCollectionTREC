<DOC>
<DOCNO> 29234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/yasam/yas02.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
20 dolar için öleceklerdi 
</HEADLINE>
<TEXT>

Anne ile 5 yaşındaki kızına otomobille çarpan kapkaççıların götürdüğü çantada 20 dolar, çeyrek altın ve 5 milyon lira vardı 
     ÜMRAN AVCI İstanbul 

     Beylikdüzü’ndeki Tatilya Eğlence Merkezi’ne giderken kapkaççıların saldırısıyla ölümden dönen Gülşen Çalışkan ve 5.5 yaşındaki kızı Bilge, yaşadıkları şoku atlatamadı. 
     Annesiyle birlikte saldırganların otomobilinin altında kalan küçük Bilge, 2 gün tedavi gördüğü International Hospital’dan dün taburcu edilirken, kucağındaki oyuncaklarına sıkı sıkı sarılmıştı. 
     Saldırı sırasında bacağından yaralanan anne Gülşen Çalışkan, k bus dolu dakikaları şöyle anlattı "Araba bize çarptığında kızımla yere düştük. Bir baktım kızımın yüzü kan içinde. O an yavrumu kaybettim sandım. Hastaneye giderken gözünü açıp Anneciğim nasılsın ’ diye sorunca, dünyalar benim oldu." Ekonomik kriz sonrası, çalıştığı ilaç fabrikasından çıkarıldığını anlatan Çalışkan, çantasında 20 dolar, çeyrek altın ve 5 milyon lira olduğunu söyledi. 
     
     110 gün hapis yatsınlar’ 
     2 milyar lira tutan hastane masraflarını da borçla ödediklerini kaydeden Çalışkan, sözlerini şöyle bitirdi "Bacağımı diktikten sonra hastanede yatırmak istediler ama maddi durumumuz iyi olmadığı için kabul etmedim. Sadece kızımı yatırabildik." 
     Yüzüne dikiş atılan ve ağlayınca canının çok yandığını söyleyen minik Bilge ise "Bize çarpan koyu mavi araba ve hırsızlar yakalansın. 110 gün hapis yatsınlar" diye konuştu. 
     Bu arada kapkaççıların kullandığı 34 YYG 24 plakalı otomobil Avcılar Ambarlı'da bulundu. Esenyurt'tan çalınan otomobilin plakalarının da çalıntı olduğu belirtildi. 
     



 YAŞAM 






















</TEXT>
</DOC>
