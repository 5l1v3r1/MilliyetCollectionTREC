<DOC>
<DOCNO> 38464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/son/sonspo13.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Asbaşkanı "Formasını ıslatan bir takım oluşturduk" 
</HEADLINE>
<TEXT>

     Trabzonspor Kulübü Asbaşkanı Ömer Gürsoy, ligin ilk 2 haftasını galibiyetle kapadıklarını hatırlatarak, ''Bursaspor maçını da kazanmak istiyoruz'' dedi. 
     Başarıya ulaşmak isteyen takımların bir istikrar yakalaması gerektiğini ifade eden Ömer Gürsoy, ''Yeni futbolcu kadrosundan oluşan bir takımız. İlk haftalarda puan yitirmezsek, iyi bir avantaj elde ederiz. Özellikle iç saha maçlarında başarılı bir performans sergilemeliyiz'' diye konuştu. 
     Yeni sezona Trabzonspor'u hazırlarken, birkaç temel üzerinde durduklarını da kaydeden Gürsoy, şunları söyledi 
     ''Trabzonspor'un gerçek değerlerine saygı gösteren ve de o değerler için forma ıslatan sevgi ve saygıyla donanan bir takım kurmak istedik ve bunu büyük oranda başardık. Genç bir takımız ve zamanla üstüne koyacağız. Bu takım yenildiği maçta bile 90 dakika mücadele edecek bir takımdır. Bütün spor kamuoyu Trabzonspor'da bu özellikleri görmüştür. Taraftarlarımızın da Trabzonspor'a özveriyle destek vermesini istiyoruz.'' 
     Öte yandan Trabzonspor Divan Başkanlık Kurulu, bordo-mavili kulüp için ''Vakit Destek Vaktidir'' adında kampanya başlattı. 
     Divan başkanlık kurulu başkanı Rıfat Dedeoğlu, yaptığı açıklamada, Trabzonspor'un 17 yıldır şampiyonluk özlemi çektiğini belirterek, şunları kaydetti 
     ''Bu sezon iyi bir takım kurulmuş ve doğru bir yola girilmiştir. Eksikler vardır. Lig uzun bir maratondur ve herşey zaman içinde çözüm bulacaktır. Yönetim çok ekonomik kararlarla yapabileceğinin en iyisini yapmış ancak bilinen nedenlerden dolayı bunalmıştır. Bir destek almayaihtiyaçları vardır. Elbetteki önce hepimizin manevi desteğine, gönül desteğine ihtiyacı vardır. Ama hemen söyleyelim ki bu işleri yürütmede maddi ihtiyaçlar kaçınılmazdır. Bu destek de Trabzonlulardan, Trabzonsporlulardan sağlanacak. Bu nedenle Cuma günü yapacağımız toplantıda aramızda olmalarını istiyoruz.'' 






</TEXT>
</DOC>
