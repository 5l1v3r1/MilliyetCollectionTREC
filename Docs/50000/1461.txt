<DOC>
<DOCNO> 1461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/spor/spo04.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
SEFERBERLİK 
</HEADLINE>
<TEXT>

Tekelioğlu ve futbolcular alacaklarını dondurdular 
     ERGUN ATA 

     TRABZONSPOR’DA ekonomik özveri seferberliği başladı. Teknik Direktör Sadi Tekelioğlu ile kaptanlar Hami, Orhan ve Osman, yönetime bütün alacaklarının ekonomik açıdan rahatlayana kadar dondurulabileceğini ilettiler. Tekelioğlu, "Göreve gelirken parasal konularda hiçbir talepte bulunmadım. Kulübün tamamen düzlüğe çıkmasından sonra hakkımın verileceği düşüncesindeyim" dedi. 
     HAMİ, Orhan ve Osman ise, "Bütün arkadaşlarla görüştük. Hepsinin de ortak görüşü paranın önemli olmadığı yolunda" diye konuştular. Üç kaptan, "Bütün arkadaşlarımız yönetime kulübün maddi açıdan içinde bulunduğu krizi atlatana kadar alacaklarımızı ödemeyebilecekleri garantisini verdik. Hiçbir arkadaşımız geciken alacağını problem yapmayacak" ifadesini kullandı. 
     FUTBOL Şubesi Sorumlusu ve 80’li yılların hırçın futbolcusu Serdar Bali, oyunculara "Benim iyi yönlerimi örnek alın" dedi. Bali, yönetimde görev alıncaya kadar çok ağır eleştiriler yaptığının hatırlatılması üzerine, "Ben önceki dönemlerde yapılan yanlışları dile getirdim. Şimde bunlara engel olmak için bu ekiple birlikte göreve talip oldum" yorumunu yaptı. 
     
Sergen’i alırım’      TRABZONSPOR’un İstanbul kanadındaki yöneticilerden İsmet Akaydın, kiralık olarak forma giyen Sergen Yalçın’ın bonservisinin alınmasını üstlenebileceğini ifade etti. Akaydın, "Eğer ikinci yarıda Trabzonsporlular’ın istediği performansı gösterir ve takımın en azından lig ikincisi olup, Şampiyonlar Ligi’ne katılmasını sağlarsa tüm transfer bedelini ben üstleneceğim" dedi. 
     
OKTAY federasyona duacıCEMAL ERSEN 
     FIFA tarafından geçici lisans çıkarılmasına izin verilen Oktay’ı Futbol Federasyonu’nun kurtardığı ortaya çıktı. Federasyonun, izin yazısında "Kendisi Türk Milli Takımı’nın başarılı bir oyuncusudur. Kariyer sahibi ve kendisinden mutlak yararlanılması gereken bir futbolcudur. Bu yüzden Türkiye’nin güzide kulüplerinden Trabzonspor’da forma giymesi için gerekli iznin verilmesini talep ediyoruz" ifadelerini kullandığı bildirildi. 
     FIFA da yazdığı yazıda, "Milli, kariyeri olan bir oyuncunun futbol oynamasını sağlamak zorundayız. Siirt Jetpa ve Las Palmas’ı mağdur etmeyecek bir ücret belirlenecek ve tüm taraflar belirlenen bonservis ücretine rıza gösterecektir" cevabını yolladı. Geçici lisansla, sezon başında yürürlüğe giren, bir futbolcunun Türkiye’ye geri dönmesi halinde kendi kulübünden izin alması zorunluluğu ortadan kalkmış oldu. 
     
Las Palmas sevinçli      Las Palmas, Oktay’ın geçici lisansla Trabzonspor’da oynamasını büyük bir memnuniyetle karşıladı. Genel Direktör Sabino, "Böylece bundan, Trabzonspor’un üç ay içerisinde üç milyon doları bize ödeyeceğine ilişkin teminat verilmesi anlamı da çıkmış oluyor" dedi. 
     
Yabancı tartışması      TRABZONSPOR’da yönetimin Polonyalı İwan Thomacz’ı geri göndermekten vazgeçmesi üzerine yabancı futbolculardan hangisinin gönderileceği tartışma konusu yarattı. Yedi yabancısı bulunan Bordo - Mavili takımda Jarko, Lange, Löbe, Nikolovski, Milosevski, Jarko ve Iwan adeta diken üstünde bekliyor. Teknik Direktör Sadi Tekelioğlu, kararı Side’deki kamp sonunda vereceğini belirtti. 
     


 SPOR 




















</TEXT>
</DOC>
