<DOC>
<DOCNO> 41431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/son/sonspo11.html </URL>
<DATE> 2001/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yugoslavlara karşı şansımız hiç tutmuyor 
</HEADLINE>
<TEXT>

     32. Avrupa Erkekler Basketbol Şampiyonası finalinde 78-69'luk sonuçla yenilen A Milli Basketbol Takımı, Yugoslavya karşısındaki 6. maçını da yenik kapadı. 
     Tarihinde Avrupa Şampiyonası finallerinde Yugoslavya ile daha önce 5 kez karşılaşan ve hepsinde de yenilen milliler, dünkü karşılaşmadan da yenik ayrılarak, finallerdeki 6. yenilgisini aldı. 
     Avrupa Şampiyonası finallerine 16 kez katılan Türkiye, Yugoslavya ile yapılan 6 maçta, rakip potaya 396 sayı atabilirken, kendi potasında ise 535 sayı gördü. 
     Ayrıca millilerin dün yapılan final maçında Yugoslavya'ya attığı 69 sayı da Avrupa Şampiyonası finallerinde rakibi karşısında bir maçta buldukları en yüksek skor olurken, potalarında en çok sayı gördükleri mücadele ise 1981'de Çekoslavakya'da düzenlenen organizasyonda 44 sayılık farkla 112-68'lik sonuçla alınmıştı. 
     A Milli Basketbol Takımı'nın Avrupa Şampiyonası finallerinde Yugoslavya ile yaptığı maçların sonuçları şöyle 
     
Daha önceki Yugoslavya sınavları Tarih Organizasyon Skor 22 Mayıs 1959 Türkiye 66-70 07 Ekim 1968 Polonya 67-97 12 Eylül 1971 Almanya 63-86 08 Haziran 1975 Yugoslavya 65-92 28 Mayıs 1981 Çekoslovakya 68-112 09 Eylül 2001 Türkiye 69-78      






</TEXT>
</DOC>
