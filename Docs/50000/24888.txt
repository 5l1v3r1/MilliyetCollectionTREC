<DOC>
<DOCNO> 24888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/spor/aspo.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bileğimizi kimse bükemez 
</HEADLINE>
<TEXT>

Güneş, futbolcularıyla gurur duyduğunu söyledi, "Böyle oynarsak yenilmeyiz" dedi 
     BİLAL MEŞE 

     Gerçek gücümüz’ 
     A Milli Takım Teknik Direktörü Şenol Güneş, Azerbaycan karşısında alınan galibiyet kadar oynanan futbolun da kendisini sevindirdiğini belirtti ve "Futbolcularımla gurur duyuyorum" dedi. Güneş, "Özellikle ilk yarıda her şeyi yaptık. Bol pozisyon ürettik, goller attık. Kazanma arzumuz üst düzeydeydi. İşte gerçek gücümüz. Böyle oynarsak yenilmeyiz ve bileğimizi kimse bükemez" diye konuştu. 
     
     Türkiye’nin gururu’ 
     AY - Yıldızlı ekibin Türkiye’nin gururu olduğunu vurgulayan Şenol Güneş, "Bunu da devam ettireceğiz. Yeter ki biraz destek. Liderliği ele geçirdik. Kolay kolay bırakmayız" ifadelerini kullandı. Grupta Türkiye’nin yanı sıra İsveç ve Slovakya’nın da söz sahibi olduğunu belirten Güneş, "Yarış nefes nefese geçecek. Averaj hesaplarını da yapmak gerekir. Azerbeycan maçında hesaplarımız tuttu" dedi. 
     
     Zirvede kapatacağız’ 
     AZERBAYCAN karşısında attıkları kadar da kaçırdıklarını söyleyen Teknik Direktör Şenol Güneş, "Futbolseverlerin desteğine teşekkürler gönderiyoruz. Ayağımızı yere sağlam basacağız, finallere gideceğiz. Bu ekip bunu da başaracak güçtedir. Eylül ayında her şey açıklığa kavuşacak. Gruptaki en büyük rakiplerimizden İsveç ve Slovakya ile final maçları yapacağız. İkisini de yenip, elemeleri zirvede kapatacağız" diye konuştu. 
     
     Sıra Makedonya’da’ 
     MİLLİ Takım’ın hocası, "Azerbaycan’ı unuttuk, şimdi sırada Makedonya var. Rakibimizi küçümsemeden oynayacağız. Hem üç puanı, hem de farkı kovalayacağız. Makedonya yabana atılacak bir ekip asla değil. İyi mücadele ediyorlar. Bize zorluklar çıkarabilirler. Kapanıyorlar, iyi savaşıyorlar. Ama bizi durduramazlar. Bu maçı da kazanıp, eylül ayındaki zorlu iki maça avantajlı çıkacağız" yorumunu yaptı. 
     
Milliler’de 3 sakat      A Milli Futbol Takımımız, Makedonya maçının hazırlıklarına dün başladı. Sabah Florya Metin Oktay Tesisleri’nde bir çalışma yapan milliler, öğleden sonra da Bursa’ya giderek kampa girdiler. Azerbaycan maçının ilk yarısında sakatlanan Oktay’ın sağ üst adalesinde çekme bulunduğu, golcü futbolcunun Makedonya maçında oynama şansının az olduğu kaydedildi. Abdullah ile Hasan Özer’in de sakat olduğu, ancak çarşamba günkü maçta forma giyebilecekleri belirtildi. 
     
Azeriler’den alkış      AZERBAYCAN’da milli maç sonrası Türkiye’nin karşılaşmayı kazanmasının normal sonuç olduğu belirtildi. Azerbaycan TV’si, Türkiye’nin maçı bileğinin hakkıyla kazandığını ve Dünya Kupası finallerine gitmeyi de hak ettiğini belirtti. Azerbaycan’da dün gazeteler yayınlanmadığı için yazılı basından akisler alınamazken, maçı yayınlayan Azeri TV’si yorumlarında Türk Milli Takımı’nın özellikle ilk yarıdaki harika futbolla oyuna damgasını vurduğunu ifade etti. 
     
Futbolcular ne diyor      Hocamıza armağan’ 
     "Azerbaycan galibiyetini ve grupta elde ettiğimiz liderliği maçtan bir gün önce doğum gününü kutlayan hocamız Şenol Güneş’e armağan ediyoruz. Grupta kalan maçları da kazanarak Dünya Kupası finallerine gitmek, bayrağımızı Uzakdoğu’ya da taşımak istiyoruz. Şimdi Makedonya’yı düşünüyoruz. Rakibimizi yenerek liderliğimizi daha da sağlamlaştıracağız." 
     
     Bu yola başkoyduk’ 
     "Bize güvenenleri bir kez daha mahçup etmedik. Biz bu yola başkoyduk. Kaliteli bir ekibiz, yenemeyeceğimiz takım yok. Azerbaycan önünde aldığımız 3-0’lık skor normal bir sonuç. İkinci yarıda biraz daha becerikli olsaydık daha farklı bir galibiyetle ayrılabilirdik. Makedonya’yı da yeneceğimize inanıyoruz." 
     
     Herkesten özür dilerim’ 
     "İlk yarıda mükemmel oynadık. Ancak ikinci yarıda oyun disiplininden uzaklaştık. Bu bana da yansıdı. Yüzde yüz gollük bir pozisyonu değerlendiremedim. Bu nedenle herkesten özür diliyorum. Makedonya karşısında daha da dikkatli olacağım. Yine sahadan galip ayrılacağız. Bundan hiç kuşkum yok." 
     
     Azerbaycan’ı artık unuttuk’ 
     "Farklı skor gerçekten de mutluluk verici. Ama artık Azerbaycan’ı unuttuk. Tamamen Makedonya’ya motive olmaya çalışıyoruz. Futbolda kolay rakip yoktur. Bunu biliyoruz ve Makedonya karşılaşmasını bu bilinçle bekliyoruz. Yine galip gelerek Türk halkına yeni bir armağan daha vermeyi hedefliyoruz." 
     
Krizde son perde      FIFA’dan ceza yolda 
     TÜRKİYE ile Azerbaycan arasında önceki gün İnönü Stadı’nda oynanan maçta federasyon yöneticileri ve FIFA gözlemcilerine protokol tribününde istenilen sayıda yer verilmemesi nedeniyle yaşanan kriz raporlara da yansıdı. FIFA gözlemcileri Çek Bata ve Bulgar Ormanciev, federasyon başkanı ile yönetim kurulu üyelerinin protokol tribünü yerine özel olarak hazırlanan kapalı tribünde maçı izlemelerini rapor ettiler. 
     İKİ gözlemci de federasyona protokol tribününde talep edilen miktarda yer verilmemesini eleştirirken, olayın FIFA tarafından hassasiyetle değerlendirileceğine dikkat çekti. Federasyon yetkilileri ise Türkiye’ye ihtar ya da para cezası gelmesi ihtimalinin yüksek olduğunu belirtirken, Ali Sami Yen Stadı’nın kapatılmasında protokol tribününde yaşanan olayların etkili olduğunu hatırlattılar. 
     
     Paşa’nın tepkisi 
     MAÇ öncesi iki ülke marşlarının şeref tribünü yerine federasyon tarafından oluşturulan tribün önünde çalınması karşılaşmayı izlemek için stadda bulunan 1. Ordu Komutanı Orgeneral Necdet Timur’un tepkisini çekti. Timur’un, bandonun milli marşları şeref tribünü önünde çalması için yaptığı uyarı sonuç vermeyince yaşanan krizin boyutu da değişti. 
     
     Hangisi doğru 
     CEMAL ERSEN 

     PROTOKOL krizi Futbol Federasyonu ve Gençlik Spor İl Müdürlüğü tarafından farklı şekillerde değerlendirildi. Federasyon 75 kişilik yer talep ettiklerini, ancak sadece 15 kişiye koltuk verildiğini, kalan bölümü içinse Beşiktaş’a VİP tribününden yer gösterildiğini ve olayı protesto amacıyla kapalı tribünde oturulduğunu açıkladı. 
     İSTANBUL Gençlik ve Spor İl Müdürlüğü’nden yapılan açıklamada ise maçtan bir gün önce federasyonun protokol tribününün kendilerine tahsisi yolunda bir yazı gönderdiği belirtildi. Açıklamada, "Ancak yasa gereği böyle bir uygulama yapılamayacağı kendilerine bildirildi ve 150 kişilik yer tahsisatı yapıldı" ifadeleri kullanıldı. 
     



 SPOR 

























</TEXT>
</DOC>
