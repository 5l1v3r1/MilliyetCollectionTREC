<DOC>
<DOCNO> 15992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/guncel/gun05.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklar için EVET’ 
</HEADLINE>
<TEXT>

İstanbul’daki 23 Nisan Çocuk Şenliği’nin sponsorluğunu bu yıl da Koç Holding yapacak 
     ELİF KORAP İstanbul 

     Bu yıl 23. kez düzenlenen "TRT Uluslararası 23 Nisan Çocuk Şenliği", 17 - 26 Nisan tarihleri arasında İstanbul’da gerçekleşecek. 
     TRT Genel Müdürü Yücel Yener, Koç Holding A.Ş. Yönetim Kurulu Üyesi Mustafa V. Koç ve UNICEF Türkiye temsilcisi Philippe Heffinck, bir basın toplantısı düzenleyerek, şenlik programı hakkında bilgi verdiler. 
     TRT Genel Müdürü Yücel Yener, UNICEF aracılığıyla davet ettikleri BM Genel Sekreteri Kofi Annan’ın, eşi Nane Annan tarafından temsil edileceğini sözlerine ekledi. UNICEF Türkiye temsilcisi Heffinck, şenlik kapsamında "Çocuklar için evet deyin" kampanyasının açılışının da yapılacağını belirterek, bu kampanyanın bildirilerini Bayan Annan ile birlikte çocukların imzalayacağını söyledi. Şenliğe 41 ülkeden 1100 çocuk ve grup lideri katılacak. 
     


 GÜNCEL 

















</TEXT>
</DOC>
