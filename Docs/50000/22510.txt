<DOC>
<DOCNO> 22510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/spor/aspo.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
"Siz de inanın" 
</HEADLINE>
<TEXT>

Fenerbahçe Teknik Direktörü Mustafa Denizli futbolcularına seslendi "Şampiyonluğu artık asla kaptırmayız. Türkiye’nin en anlamlı şehrinde bayrağımızı göndere çekeceğiz" 
     YUSUF KOBAL 

     Turu atacağız’ 
     FENERBAHÇE Teknik Direktörü Mustafa Denizli, ligde oynayacakları son maç öncesi futbolcularına "Ben inandım, siz de inanın. Bu zorlu yarışta asla bu düşüncem değişmedi. İpi önde göğüsleyeceğiz" dedi. Denizli, "Fenerbahçe bayramı bitmeyecek, bu ışık sönmeyecek. Turu atacağız. Kimse heveslenmesin. Bu saatten sonra şampiyonluğu kaybetmeyiz" ifadelerini kullandı. 
     
     Dönüşü yok’ 
     CAMİA olarak bu yola baş koyduklarını belirten Sarı-Lacivertli takımın hocası, "Türkiye’nin en anlamlı şehri Samsun’da Fenerbahçe bayrağını göndere çekeceğiz. Önümüzde 90 dakika kalmıştır. Nerede, kiminle oynayacağımızın artık farkı yok. Futbolcularımda bu hırsı ve ciddiyeti görüyorum. Bu işin dönüşü yok" açıklamasını yaptı. 
     
     Kimse duramaz’ 
     BURSASPOR karşısında ilk yarıda hedefledikleri golleri atamadıklarını, ancak ikinci 45 dakikada hırslarının karşılığını aldıklarını söyleyen Mustafa Denizli, "Bizde bu inanç olduktan sonra karşımızda kimse duramaz" diye konuştu. Denizli, dünkü antrenmandan önce futbolcularıyla da bir toplantı yaparak, uyarılarda bulundu ve "Zafere 90 dakika kaldı. Dikkatli olun" dedi. 
     
Büyük taarruzFenerbahçe camiası Samsun’a akıyor, taraftarlar kara, hava ve deniz yoluyla çıkarma yapmaya hazırlanıyor 
     LİGİN son maçını deplasmanda Samsunspor’la oynayacak olan Fenerbahçe’yi taraftarları yine yalnız bırakmayacak. Sarı - Lacivertli taraftarlar deniz, hava ve kara yoluyla Samsun’a gitmek için harekete geçtiler. Yönetim Samsunspor Kulübü’nden mümkün olduğu kadar çok bilet ayrılmasını talep ederken "Bütün biletleri bize verin" şeklinde bir öneri de sunacak. 
     SARI - Lacivert Derneği ile 1907 Derneği, Samsun’a ortaklaşa uçak kaldıracak. Altyapı Derneği, son deplasmana hem uçakla, hem de otobüsle taraftarları götürecek. Birleşik Fenerbahçe Vakfı ise deniz yolunu tercih etti. Feribotta gidiş ve dönüşte şölenler düzenlenecek. Samsun’un çevresinden de çok sayıda taraftarın maça gideceği ifade edildi. l HÜSEYİN YAVUZ 
     
Uyar Onur maçımız      SAMSUNSPOR Teknik Direktörü Yücel Uyar, Fenerbahçe’den çekinmediklerini belirtti ve "Bu bizim onur maçımız" dedi. Uyar, "Ligde kimin şampiyon olacağı bizi fazla ilgilendirmiyor. Biz sahaya çıkar şerefimizle mücadele ederiz. Saha ve seyirci avantajı da bizden yana olacak" diye konuştu. Kaptan Ercan ise, "Bu maç bizim için de büyük önem taşıyor. Samsunspor şampiyonu belirleyecek. Bence Fenerbahçe’nin işi zor" yorumunu yaptı. 
     



 SPOR 

























</TEXT>
</DOC>
