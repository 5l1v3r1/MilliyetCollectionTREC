<DOC>
<DOCNO> 25611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/son/sonspo18.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan liginde 58 kulübün bütçesi kurallara uygun değil 
</HEADLINE>
<TEXT>

     İtalyan profesyonel futbol liglerindeki 58 kulübün gelir ve gider hesaplarında dengesizlik olduğu açıklandı. 
     İtalyan Profesyonel Futbol Kulüplerini Kontrol Kurumu Covisoc Başkanı Victor Uckmar, ''128 kulübün 58'inde gelir ve gider hesaplarında dengesizlik olduğu belirlendi'' dedi. Birinci Lig'den 8, İkinci Lig'den 10 ve Üçüncü Lig'den de 40 takımın yıllık bilançolarında ortaya çıkan tablonun sonunda ödenilen vergi oranlarında da kuşkularının olduğunu kaydeden Uckmar, bu kulüplerin gelecek yıl liglere kayıt olmama riskinin bulunduğunu bildirdi. Ekonomi gazetesi ''Il Sole24 Ore'' ye demeç veren Uckmar, gerçekleştirmek istedikleri düşün borsada olduğu gibi tüm hesapların belirtilmesinin zorunlu olması olduğunu söyledi. Uckmar, kulüplerin kötü bir alışkanlık edindiğini, televizyon veya reklamlardan aldıkları 2-3 yıllık gelirleri 1 sezonda harcadıklarını söyledi. 







</TEXT>
</DOC>
