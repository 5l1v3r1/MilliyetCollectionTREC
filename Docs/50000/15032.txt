<DOC>
<DOCNO> 15032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/ekonomi/eko08.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Protesto gösterileri borsayı korkuttu 
</HEADLINE>
<TEXT>

     Umudunu Devlet Bakanı Kemal Derviş’in haftaya açıklayacağı ekonomik programa bağlayan ve son günlerde yükselen borsanın hızını esnaf gösterileri kesti. Dünya Bankası’nın kredi konusundaki güven verici açıklamasına karşın, İstanbul’da başlayan ve yurdun çeşitli kesimlerine yayılan protesto yürüyüşleri borsayı endişelendirdi. 
     Moody’s’in not kırmasını da k r realizasyonuna dönüştüren borsa dün yüzde 2.61 düşüş kaydetti. İMKB - 100 Endeksi 220 puanlık kayıpla 8.236’ya geriledi. Buna karşın borsadaki haftalık artış ise yüzde 2.66 oldu. 
     Dolar serbest piyasada 10 bin liralık düşüşle 1 milyon 195 bin liraya ve Merkez Bankası’nda da 16 bin 330 lira düşerek 1 milyon 187 bin liraya geriledi. 
     
Yabancılar uyardı      Yatırım Bankası Credit Suisse First Boston CSFB , Türkiye’nin içinde bulunduğu krizin yakın tarihindeki krizlerin en kötüsü olduğunu belirtti. Borsada düşüşün sürebileceğini vurgulayan banka, borsanın toparlanma süresinin de uzayabileceği uyarısında bulundu. 
     CSFB, İMKB’deki şirketlerin gelirlerinde ve defter değerlerinde yüzde 35’lik düşüş beklediğini kaydetti. Bankanın raporunda, dış yardım ve hükümetten kararlı hamleler gelinceye kadar Türk piyasalarında hareketlenme beklenmediği ifade edildi. 


 EKONOMİ 




















</TEXT>
</DOC>
