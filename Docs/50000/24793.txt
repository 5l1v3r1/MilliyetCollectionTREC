<DOC>
<DOCNO> 24793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/yazar/sazak.html </URL>
<DATE> 2001/06/03/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Akdenizli 
</HEADLINE>
<TEXT>

     Orhaniye yat limanında Zühal'e yaklaşan teknedeki Avusturyalı aile Akdeniz misyonerlerinin ilk yaz kaçamağına demir atıyor. 
     Hisarönü Körfezi, dünya turizminin yatçılık cenneti olma yolunda Bozburun, Selimiye, Datça üçgenindeki yelken ve katamaran trafiği henüz sezon başı olmasına karşın umut veriyor. Aktur, bu yıl eski pırıltısına kavuşmuş Ali ve Ersan'ın internetle dışa açtığı Camping, ormanda tatil tutkunlarının karavan üssü olmuş. Kuş sesleri "estra"ya girmiyor. 
     Datça yarımadası eşsiz doğası, yeşili ve mavisiyle "yeryüzü cenneti" özelliğini koruyor. Bölge birinci derece SİT alanı olduğu için, yapsatçı istilasından korunabiliyor. Yol çalışmaları nedeniyle bu güzelliğin bozulacağından korku duyulmasına karşın, Akdeniz misyoneri yabancılar gibi, bizim insanımızın da bu doğallığa kıymayacağına inanıyoruz. 
     Kimi tehlikeler de yok değil. Orhaniye'de imar kavgası şimdiden başlamış bile... Köyün içindeki taş binalar, zaman tünelinde unutulmuş eski resim gibi... Karadut ağacının altında bir ihtiyar, sanki tarihin zaptiyesi. Başlıyor, anlatmaya "Bu yolları Menderes açtı" diye. Siyasi belleği orada durmuş. Ne Demirel, ne Özal... Günümüzdekileri hiç tanımıyor 
     Portakal bahçeleriyle örtülü bir deniz, tepeye tırmandıkça şırıl şırıl akan sular ve evlerin önündeki köpeklerin yabancılaması dışında bir gezegen sessizliği... İşte Akdeniz 
     Türkiye'de kıyamet kopuyor, milyonlarca turist sakin bir yaşam ve huzur için Güney sahillerine koşuyor. 
     Akdeniz misyoneri valiler ve yerel yöneticiler, ekonomik krizin aşılmasında bu yıl turizmin özel bir rol oynayacağını bildikleri için canla başla çalışıyorlar. Turizm seferberliğinden öte bir savaş başlatılmış. 
     Muğla Valisi Lütfi Yiğenoğlu etkin çalışmalar sergiliyor. 1980'lerin başında Marmaris Kaymakamlığı da yaptığı için, Özer Türk okulundan yetişmiş "turizmci vali" olarak gelecek kuşaklara örnek "Muğla modeli" geliştiriyor. 
     Turizmde "kalite", Yiğenoğlu'nun hedefi. Geçen yıl 1.5 milyon olan turist sayısında yüzde 30 artış öngörülürken temel düşünceyi Lütfi Bey şöyle dile getiriyor "Hizmetin standardını yükselterek, yabancı konukları ülkemize her yıl gelmeye özendiriyoruz" 
     Marmaris, pek çok Alman, İngiliz, Avusturyalı ailenin yazlık adresi olmuş. Belediye Başkanı İsmet Karadinç, yabancıları taciz eden "hanutçuluk"u önlediklerini anlattı. Turisti alışverişe zorlayan esnafa ağır yaptırımlar getirilmiş. 
     Rodos'tan deniz otobüsüyle günübirlik gelen binlerce turist Marmaris'i rekora götürüyor. 2001 sezonunda beklenen turizm geliri 2 milyar doların üzerinde... Antalya ile yarışıyor Muğla. 
     Sezon iyi başlamış, Akdenizlinin yüzü gülüyor. 
     
     







İşte bilmece 


Yürü - t ya kulum 


Ayla Hanım’a dair 


Ağları yırtan o muhteşem gol... 


Onlar farklı... 


Vera, Nazım'ına kavuştu 


TÜSİAD'ın reform paketi 


Uzman mühendislik 


Yeni Hebrid Adaları’ndan bir yar gelir bizlere... 


Hortumca 


Akdenizli 


Yücelen'den Yalova'ya Tütün Yasası sitemi 


Rize çay ile yatıyor çay ile kalkıyor 


Sami Erdem’i niye getirmediniz 


</TEXT>
</DOC>
