<DOC>
<DOCNO> 38236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/son/sondun12.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat, Peres ile görüşmeyi kabul etti 
</HEADLINE>
<TEXT>

     Filistin Devlet Başkanı Yaser Arafat, İsrail Dışişleri Bakanı Şimon Peres ile görüşmeye hazır olduğunu belirtti. 
     Arafat, Almanya Dışişleri Bakanı Joschka Fischer ile görüşmesinden sonra basına yaptığı açıklamada, "Fischer bana Peres ile görüşmemi önerdi, ben de bu öneriye olumlu baktığımı söyledim. Barış sürecinin ilerlemesi için çalışan ve bu yönde fikirler ileri süren Fischer'e teşekkür ederim. Kendisinin bu iyi fikirlerine ve Peres ile Berlin'de Fischer'in bürosunda görüşme önerisini olumlu karşılıyorum " dedi. 
     Fischer ise açıklamasında, "Bu, Mitchell planının uygulanması açısından ihtiyacımız olan bir gelişmeydi" dedi. 
     Arafat-Peres görüşmesinin ne zaman yapılacağı konusunda bir açıklamada bulunulmadı. 
     
     







</TEXT>
</DOC>
