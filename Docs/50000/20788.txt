<DOC>
<DOCNO> 20788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/guncel/gun06.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Emlakçı Ak’a da Etibank sorgusu 
</HEADLINE>
<TEXT>

     SEMRA PELEK İstanbul 

     Etibank soruşturmasında, Kartal Özel Tip Cezaevi’nde bulunan Nail Keçili, Murat Yüksel ve Nevzat Ak’ın da ifadesinin alınmasına karar verildi. 
     İstanbul DGM Cumhuriyet Savcısı Ercan Cengiz, ilk olarak, Etibank’tan sekiz şirketi adına aldığı 25 trilyon lira krediyi, Dinç Bilgin’in sahibi olduğu Medya Holding’e aktaran, Egebank davasının tutuklu sanığı Nail Keçili’nin ifadesinin alınması için yazı yazdı. Cengiz, orman arazisi yolsuzluğu nedeniyle tutuklu yargılanan emlakçılar kralı Ak’ın da ifadesinin alınmasına karar verdi. Murakkıp raporlarında, Ak’ın, Sabah gazetesi Samandra Tesisleri için sattığı arsa karşılığında 15 trilyon lira kredi aldığı ve geri ödemediği öne sürülüyor. Etibank’ta genel müdür yardımcılığı yapmış olan Yüksel, Ak ve Keçili, çarşamba günü DGM’ye getirilecek. 
     



 GÜNCEL 

















</TEXT>
</DOC>
