<DOC>
<DOCNO> 10347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/son/soneko01.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tokyo Borsası yükseldi 
</HEADLINE>
<TEXT>

     Tokyo döviz borsasının bugünkü kapanışında dolar, yen karşısında değer kazandı. 
     Tokyo'da dolar düne göre 0.66 yen değer kazanarak 119.32 yene yükseldi. Dolar, New York'ta dün gece 118.86 yenden kapanşmıştı. 
     Japon Merkez Bankası Başkanı Masaru Hayami'nin, karar alıcıların, Japon ekonomisini canlandırmak amacıyla, Japon Yeni'nin değer kaybetmesi yönünde piyasalara müdahaleyi düşünebileceğini söylemesi, yeni geriletirken, dolara değer kazandırdı. 
     Japon Yeni'nin değer kaybetmesi, ülkenin ihracatında artış ve yurtdışındaki şirketlerin Japonya'ya transfer ettikleri karların ve diğer gelirlerinde büyüme sağlayacak. 
     Tokyo'da euro 109.92 yenden 111.25 yene yükseldi. 
     Japon Başbakanı Yoshiro Mori'in gelecek haftanın başlarında istifasını ilan edeceği yolundaki haberleri yalanlaması Tokyo menkul kıymetler borsasında yükseliş sağladı. Tokyo Borsası'nda Nikkei Endeksi bugün 36.15 puan artışla 12,723.89 puana çıktı. 




</TEXT>
</DOC>
