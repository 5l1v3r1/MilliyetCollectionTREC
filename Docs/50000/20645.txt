<DOC>
<DOCNO> 20645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/yasam/ayas.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Berfin ihmal kurbanı 
</HEADLINE>
<TEXT>

Onu ihmal ve umursamazlık öldürdü. Eğer bindiği servis minibüsünde yasanın emrettiği rehber öğretmen olsaydı minik kalbi h l atıyor olacaktı 
     PERVİN METİN, İSMAİL POLAT İstanbul 

     Her sabah yaptığı gibi kızı uyurken, yanağına bir öpücük kondurup işinin yolunu tuttu. Kızını bir daha göremeyeceğini nereden bilebilirdi ki... 
     Direk ailesi şimdi, 8 yaşındaki kızları Berfin’in ardından ağlıyor. Anne Firdevs Direk, kızını bir daha göremeyecek olmanın acısıyla yanıp tutuşurken, baba Kemal Direk’in iki cümlesi evdekileri gözyaşlarına boğuyor 
     "Söz vermiştim, onu Tatilya’ya götürecektim. Ben şimdi hafta sonları kime omlet yapacağım. İki saat içinde avucumuzdan kayıp gitti." 
     Küçük kızı sevdiklerinden ayıran yine ihmalkarlık ve umursamazlık. Özel Ortadoğu Koleji ikinci sınıf öğrencisi Berfin’in bindiği serviste rehber öğretmen bulunsaydı minik kalbi hala atıyor olacaktı. 
     
     "Kadere inanmak lazım" 
     Berfin’in, evine 5 metre uzakta indiği ve araç trafiğinin olmadığı bir sokakta böylesi bir kazaya’ kurban gitmesi ihmalin boyutunu açıkca ortaya koyuyor. Servis yetkililerinin yaptığı açıklama ise kaza’ kadar şaşırtıcı "Kadere inanmak lazım". Şirket yöneticilerinden Engin Topal olayı şöyle açıklıyor "Servisi o gün Timur Çaykuş’un kardeşi Mehmet kullanmıştı. O da bizde çalışıyor. Yasalara göre bir servisi üç şoför kullanabilir. İkisi de deneyimli şoförler. Berfin servisin önünden geçerken arkada da başka bir otobüs bizim şoföre klakson çalıyormuş. O kargaşada Mehmet Berfin’i görememiş." 
     Aslında her serviste rehber öğretmen bulundurduklarını savunan Topal, ne hikmetse sadece o minibüste bulunmayışını ise şöyle açıklıyor 
     "O serviste hep dördüncü sınıf öğrencileri olduğu için yardımcı bulundurmadık. Tek ikinci sınıf öğrencisi Berfin’di. Her zaman şoför kapıya kadar bırakırdı. O gün dikkat etmemiş." 
     Anne Firdevs Direk, acıları hafifledikten sonra şirkete dava açabileceklerini söylüyor ama yine de hüzünlü konuşuyor 
     "Kızım ressam olmayı çok istiyordu. Son zamanlarda müzikçi’lik yapacağım’ diyordu. Ne yaparsak yapalım, artık geri gelmeyecek..." 
     
10 SORU 10 CEVAP      Rehber öğretmen bulunması şart... 
     SİBEL KAHRAMAN ŞEN 

     Her eğitim öğretim yılının sorunlarından biri olan öğrenci taşımacılığı konusundaki sorularımızı İstanbul Toplu Taşımacılar Birliği Başkanı Ersoy Erol yanıtlıyor 
     1- İstanbul'da öğrenci taşıyan araç sayısı 
     Resmi rakam 8 bin 500. Ama korsanlarla birlikte 200 bin öğrenci taşınıyor. 
     2- Kimler öğrenci taşıyabilir 
     İTO'ya bağlı firmalar ve Esnaf Odası'na bağlı bireysel taşımacı şoförler. 
     3- Herkes servis şoförü olabilir mi 
     Ehliyeti B sınıfı olan, ticari araç kullanma belgesi olan herkes olabilir. 
     4-Yasaya göre servis araçları nasıl olmalı 
     Koltuk adedi kadar taşıma yapılacak. Kapıları otomatik olacak. Rehber öğretmen bulunacak. Camlar açılır olmayacak. 
     5- Kurallar uygulanıyor mu 
     İTO'ya bağlı olanlar denetleniyor ama bireysel yapanlar için böyle birşey sözkonusu değil. 
     6- İhaleler nasıl yapılıyor 
     Okul koruma dernekleri yapıyordu. Biz milli eğitim müdürlüklerinde yapılmasını istedik. 
     7- Rüşvet iddiaları nerede devreye giriyor 
     İhalelerde en düşük fiyatı ver, rakipsiz kal, okul açıldığında yeniden anlaş mantığında. 
     8- Servis araçları neden sorun oluyor 
     Çünkü potansiyel büyük. 
     9- Servis sürücüsü nasıl olmalı 
     Mutlaka psikolojik eğitim görmeli. Kıyafetinin, tavırlarının düzgün olması çok önemli. 
     10- Sorun nasıl çözülecek 
     Valiliğin kurduğu komisyon yönergesi çıktığı an bütün ihaleler yenilenecek. 
     



 YAŞAM 





















</TEXT>
</DOC>
