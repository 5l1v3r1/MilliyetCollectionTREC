<DOC>
<DOCNO> 4382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/dunya/dun03.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Generalin işkence itirafı 
</HEADLINE>
<TEXT>

     Şilili emekli bir general, Pinochet'nin sorumlu olduğu diktatörlük yıllarında "görev yapan" ve 75 kişinin ölümünden sorumlu tutulan Ölüm Katarı adlı askeri komando timininin yaptığı işkencelere ilişkin ürkütücü açıklamalarda bulundu. 
     Komando timi elemanlarının 53 mahkumu öldürdüğü kuzeydeki bir bölgenin eski komutanı olan emekli general Joaquin Lagos, "Komandolar, yakaladıkları kişilerin gözlerini kasaturayla oyuyor, mahkumların çenelerini ve bacaklarını kırıyorlardı. Öldürdüklerinin cesetlerini de paramparça ediyorlardı" dedi. 
     Lagos, "Çoğu kez makinalı tüfekle önce bacaklara, sonra cinsel organlara, en sonunda da göğse ateş ederlerdi. Öldürülenler paramparça olur, tanınmaz hale gelirdi. Acıma nedir bilmezlerdi" diye konuştu. 
     


 DÜNYA 













</TEXT>
</DOC>
