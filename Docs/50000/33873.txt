<DOC>
<DOCNO> 33873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/guncel/gun02.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Şanlıurfa ve Gaziantep de çiğköfte yüzünden gerilim yaşıyor 
</HEADLINE>
<TEXT>
Urfa çiğköftenin patentini istiyor 
Urfalılar, "Çiğköfte bizim" derken Antepliler, "Biz daha iyi yapıyoruz. Onlarınki kısır gibi" sözleriyle tartışmayı kızıştırdı 
     Sanayi ve Ticaret Bakanlığı'nın ün yapmış yöre ürünlerini korumayı amaçlayan "coğrafi işaret" tesciline hız vermesi, Şanlıurfa'yı harekete geçirdi. Çiğköftenin kendilerine ait olduğunu, ancak başkalarının sahiplenmeye çalıştığını belirten Şanlıurfa Dayanışma Derneği, tescil için bakanlığa başvuracaklarını açıkladı. 
     
Denetleme yapacaklar      Eğer bakanlık onaylarsa, Urfalıların denetim hakkına sahip olacağını belirten Dernek Genel Sekreteri Osman Güzelgüz, sözlerine şöyle devam etti "Türk Patent Enstitüsü çiğköfteyi tescilleyince, Urfalılar kaliteyi denetleyip, 'Bu çiğköfte değildir' diyebilecek. İçine ne kadar ne konur bu Urfalılar tarafından belirlenecek. Antep 'Biz daha iyi yapıyoruz' derse, olayı bakanlık değerlendirecek." 
     
Antep kültürüne ait      Şanlıurfalıların girişimine itiraz eden Gaziantep Eğitim ve Kültür Derneği'nden Yaşar Özer de çiğköftenin kendi kültürlerine ait olduğunu öne sürerek şöyle konuştu "Çiğköfteyi biz Urfalılardan çok daha iyi yapıyoruz. Bana kalırsa, onlar kısır gibi bir şey yapıyorlar. Böyle bir başvuru yapmaları da gereksiz. Zaten çiğköfte Gaziantep kültürüne ait." 
     
Tulum peyniri de patent kuyruğunda      Bakanlığın "coğrafi işaret" kampanyası kapsamında tescillenmiş 29 ürün arasında Hereke'nin ipek el halıları, Türk rakısı Tekel , Bozdağ'ın kestane şekeri de bulunuyor. İncelemesi h l sürenler arasında ise Malatya'nın kayısısı, Erzincan'ın tulum peyniri, İzmit'in pişmaniyesi, Giresun'un tombul fındığı, Kayseri'nin pastırması var. 
     



 GÜNCEL 













</TEXT>
</DOC>
