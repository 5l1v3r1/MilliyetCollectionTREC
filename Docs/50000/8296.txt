<DOC>
<DOCNO> 8296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/spor/bbas.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes sirtaki de bilir 88 - 65 
</HEADLINE>
<TEXT>

Suproleague B Grubu’ndaki temsilcimiz rakip sahada yendiği Yunan Iraklis’i bir kez daha devirdi, zirve iddiasını sürdürdü 
     MURAT AĞCA 

     LACİVERT - Beyazlılar Suproleague B Grubu’nda rakip sahada yendiği Yunan temsilcisi Iraklis’i rövanşta da farklı yenerek zirve iddiasını sürdürdü. Kendi sahasında 18 maçtır yenilgi yüzü görmeyen Efes unvanını Iraklis önünde de korudu, özellikle ikinci yarıdaki etkili oyunuyla farkı rahat buldu. 
     İLK iki periyodda baskılı savunmasına rağmen hücumda istediği yüzdeyi yakalayamayan Efes, üçüncü periyodda coştu. Maç boyunca müthiş bir performansla oynayan Drobnjak’a bu çeyrekte Ömer de üçlükleriyle eşlik edince ara 28 sayıya kadar çıktı. Son periyodda Iraklis oyundan kopunca Efes zorlanmadan galibiyete ulaştı. 
     
     Maçın karnesi 
     HAKEMLER Tiziano Zancanella İtalya, Boris Shulga Ukrayna 
     EFES PİLSEN Mulaömerovic 13, Ömer 16, Scepanovic 11, Hüseyin 14, Drobnjak 21, Alper 4, Mehmet 9, Kerem 
     IRAKLIS Karasev 2, Nakiç 11, Chatzivrettas 13, Papadopoulos 6, Karagoitis 20, Papaioakeim 11, Diamantidis , Chrysanthopoulos , Nanis , Kamariotis 2 
     1.PERİYOT 28 - 21 Efes Pilsen , 2.PERİYOT 44 - 35 Efes Pilsen , 3.PERİYOT 68 - 45 Efes Pilsen , MAÇ SKORU 88 - 65 Efes Pilsen 
     BEŞ FAUL Karagoitis 35.49 
     ÜÇ SAYI Ömer 4 , Scepanovic 3 , Nakiç, Chatzivrettas 2 , Drobnjak, Mehmet, Mulaömerovic 1 
     
Fenerbahçe’nin dikkatine      Abdul Rauf müthiş döndü 
     FENERBAHÇE’NİN, ABD’li eski basketbolcusu Mahmoud Abdul Rauf, NBA’ye müthiş bir dönüş yaptı. 1998 - 99’da Sarı - Lacivertli takımda forma giyen ve oyun stiliyle taraftarların gönlünde taht kuran Müslaman yıldız, sağlık nedenleriyle bitirme noktasına geldiği kariyerinde ikinci baharını yaşamaya başladı. 
     NBA’İN Kanada takımlarından Wancouver Grizzlies’de bu sezon basketbola yeniden merhaba diyen Abdul Rauf, son maçında Washington Wizards’a 19 dakikada 19 sayı atıp, beş de asist yaparak, sezonun en iyi performansına ulaştı. Ayrıca takımının NBA’in tarihinde ilk kez üst üste beş maçı kazanmasında büyük pay sahibi oldu. 
     
İbrahim şov yaptı      GÖKHAN TÜRE 

     YUNANİSTAN’daki basketbol elçimiz İbrahim Kutluay, dün takımı AEK’nın Euroleauge’de Benetton’u uzatmada 97 - 89 yendiği çeyrek final ilk maçında harikalar yarattı. Yıldız oyuncu takımının 12 sayı geride girdiği son periyodda attığı inanılmaz üçlüklerle maçı uzatmaya götürdü. Uzatma bölümünde de takımını bir maestro gibi yöneten İbrahim yaptığı kritik sayılarla galibiyete imzasını attı. Toplam 25 sayı kaydeden İbrahim karşılaşma öncesi ise eski Efes Pilsenli Naumoski ile biraraya geldi. 
     
Ülker’in kritik sınavı      SUPROLİG A Grubu’nda zirve mücadelesi veren Ülker, grup liderliği için büyük önem taşıyan maçta Yunanistan temsilcisi Panathinaikos ile bu akşam karşı karşıya gelecek. Atina Olimpiyat Salonu’nda OAKA 21.30 başlayacak olan mücadele, Superport’tan naklen yayınlanacak. 
     
OLAY Polis-taraftar çatıştı      MUSTAFA ÖZTÜRK 

     BAYANLAR Basketbol Ligi’ndeki Fiskobirlik - Beşiktaş maçından sonra olay çıktı. Beşiktaş’ın 81 - 78 kazandığı maçı 3 bin seyirci izlerken, sahaya atlayan bir taraftara polisin müdahele etmesinden sonra ortalık karıştı. Birçok taraftar sahaya inince olaylar başladı. Taraftar - polis çatışması salon dışında da sürdü. Ayrıca 100 kadar Fiskobirlik taraftarı, Giresun - Trabzon Karayolu’nda protesto yürüyüşü yapmak isted, polis kalabalığı dağıttı. 
     


 SPOR 

























</TEXT>
</DOC>
