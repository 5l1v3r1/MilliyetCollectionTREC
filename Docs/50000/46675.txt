<DOC>
<DOCNO> 46675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/son/sondun10.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban, Bush'un teklifini reddetti, ''Ölene kadar cihat'' dedi... 
</HEADLINE>
<TEXT>

     Taliban yönetimi, ABD Başkanı George Bush'un Usame Bin Ladin'in teslim edilmesi halinde hava saldırılarını durdurmaya yönelik son önerisini de reddetti. 
     Taliban Enformasyon Bakanı Molla Kudretullah Cemal, Reuters'a yaptığı açıklamada ''ABD'nin niyetinin Müslümanlara ve Afganlara karşı savaş olduğunu bir kez daha söylemek istiyoruz' dedi. 
     Bush, önceki gün düzenlediği basın toplantısında, Bin Ladin'in teslimi halinde hava bombardımanını durduracağını söylemiş, bunu ''ikinci şans'' olarak nitelemişti. 
     Molla Cemal, ''Mesele Usame değil ve halk bunu, onların işledikleri suçları görünce anladı. Durumla ilgili tutumumuz eskisi gibi Bin Ladin'i teslim etmemek '' diye konuştu. 
     ''Cihadın devam edeceğini'' belirten Molla Cemal, ''Cihada, ülkemizin ve İslamın savunması için son nefesimize kadar devam edeceğiz'' dedi. 
     






</TEXT>
</DOC>
