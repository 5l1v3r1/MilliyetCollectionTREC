<DOC>
<DOCNO> 42892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/ekonomi/eko03a.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolarda U dönüşü 
</HEADLINE>
<TEXT>

Dünyanın önde gelen merkez bankalarının faiz indirimine gitmesi önceki gün 1 milyon 550 bin liraya çıkarak rekor kıran doları 1.5 milyon liranın altına çekti 
     EKONOMİ SERVİSİ 

     New York borsasının saldırı sonrası önceki gece ilk kez açılmasının yarattığı gerginlikle 1 milyon 555 bin liraya kadar tırmanan dolar, dün 1 milyon 500 bin liranın altına geldi. Bankalararası piyasada işlemler 1 milyon 489 bin liraya kadar gerilerken serbest piyasada dolar 1 milyon 505 bin liraya düştü. 
     
     Faiz indirimi etkili oldu 
     Avrupa, ABD, Kanada, İsviçre, İsveç ve Japonya merkez bankalarının durgunluğu aşmak için faiz indirimine gitmesi, doların hem bankalararası para piyasasında hem de serbest piyasada tekrar 1.5 milyonun altına gerilemesini sağladı. Güne 1 milyon 530 bin liradan başlayan dolar öğlen saatlerinde 1.5 milyon lira sınırına kadar geriledi. Bankalar, Merkez Bankası’nın sabah açtığı 20 milyon dolarlık döviz ihalesinden 1 milyon 530 bin liradan döviz aldı. Akşam saatlerine 1 milyon 490 bine kadar inen dolarda son işlemler önceki gün kapanışına göre 61 bin lira gerileyerek 1 milyon 489 bin liradan günü tamamladı. 
     
     Dış gelişmeler izleniyor 
     Serbest piyasada da önceki gün 1 milyon 535 bin liradan kapanan dolar, dün 30 bin lira düşüşle günü 1 milyon 505 bin liradan tamamladı. Uzmanlar, ABD’nin Afganistan’a girmesi gibi olağanüstü bir durum dışında, dolarda bugün sakin bir seyir bekleyen uzmanlar doların 1 milyon 480 bin - 1 milyon 500 bin lira aralığında hareket edeceğini iddia ediyor. Piyasanın yükselişindeki gibi düşüşünde de işlem hacminin çok küçük olduğuna dikkat çeken uzmanlar, dış gelişmelerin yine belirleyici olacağını belirtiyor. 
     
Borsadaki kelepir şirketler çoğaldı      Finansal krizler ve ABD’ye yapılan saldırı, İMKB’deki şirketleri kelepir fiyatlara indirdi. İMKB şirketlerinin piyasa değeri 26.1 milyar dolarla son 5 yılın en düşük düzeyine indi. New York’taki Dünya Ticaret Merkezini yerle bir eden uçaklar, sanki Türk şirketlerine çarptı. Türkiye’deki en önemli kamu ve özel sektör şirketlerinin de içinde yer aldığı 311 şirketin piyasa değeri dün 26.1 milyar dolara geriledi. 1999 yılı sonunda 286 şirketin piyasa değeri 114.2 milyar dolarla tüm zamanların en yüksek değerine ulaşmıştı. Önceki yıllara göre, Türkiye’nin tam bir "kelepir şirketler pazarı" haline geldiği gözleniyor. 
     
     67 hisse bin liranın altında 
     Borsada halen işlem gören toplam 311 hissenin 70’i yüzde 22’si bin liralık nominal değerlerinin oldukça altında işlem görüyor. Bu şirketlerin fiyatları 140 liradan 975 liraya kadar değişiyor. 12 şirketin hissesi de bin lira ile bin 250 lira arasında seyrediyor. 
     
Şirketlerin piyasa değeri Yıl Şirket Piyasa değ. Milyon 1986 80 0.938 1987 82 3.125 1988 79 1.128 1989 76 6.756 1990 110 18.737 1991 134 15.564 1992 145 9.922 1993 160 37.824 1994 176 21.785 1995 205 20.787 1996 228 30.797 1997 258 61.879 1998 277 33.975 1999 286 114.271 2000 315 69.507 2001 311 26.100      
     18 Eylül itibariyle 
     



 EKONOMİ 


























</TEXT>
</DOC>
