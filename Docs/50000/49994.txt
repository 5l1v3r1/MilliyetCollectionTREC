<DOC>
<DOCNO> 49994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/sondun30.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD biyolojik silah anlaşmasını değiştirmeye çalışıyor 
</HEADLINE>
<TEXT>

     Şarbon bakterisi korkusunu yaşayan ABD'nin, biyolojik silah bulundurmanın suç sayılmasını sağlamak amacıyla 1972 yılında varılan biyolojik silah anlaşmasında değişiklik yapmaya çalıştığı bildirildi. 
     New York Times Gazetesi'nin haberine göre, 19 Kasım'da Cenevre'de yapılacak toplantıda, ABD'nin anlaşmayı imzalayan 143 ülkeden, işbirliğinin artırılmasını isterken, ''şüpheli fabrikaların zorunlu olarak kontrol edilmesi'' talebinde bulunmayacak. 
     Bunun yerine, Washington'ın imzacı ülkelerden, ''anlaşmanın ihlalinin iadeyi sağlayacak bir suç olmasını, tehlikeli mikro organizmalarla ilgili incelemenin katı kurallara bağlanmasını ve diğer ülkelere etkisi olabilecek her gelişmenin haber verilmesini'' isteyeceği kaydedildi. 
     Gazete, ABD'nin ayrıca, BM Genel Sekreteri'nin gerekli görmesi halinde, uluslararası müfettişlerin denetiminin kabul edilmesini sağlamaya çalıştığını yazdı. 
     






</TEXT>
</DOC>
