<DOC>
<DOCNO> 37845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/guncel/gun00.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyasetten kopuyorlar 
</HEADLINE>
<TEXT>

Aleviler arasında siyasi anlamda ciddi bir çözülme, uzaklaşma ve belirsizlik h kim. Öyle ki, 550 vekil arasında sadece 8 Alevi kökenli isim bulunuyor.. 
     YOLUNU ARAYAN ALEViLiK - 5 
RUŞEN ÇAKIR - İHSAN YILMAZ 

     Aleviler uzun bir süre sol partilerle birlikte anıldılar. Bu arada 1960-70’li yıllarda Birlik Partisi ve 1990’larda da Demokratik Barış Hareketi Barış Partisi deneyimleri, Alevi partileri’ olarak damgalandı. Şimdiyse siyasi anlamda çözülme, özellikle sol partilerden uzaklaşma ve belirsizlik hakim. 
     Bugüne kadar karşılıksız desteklenen partilerden ciddi bir kopuş yaşanmaktadır. Alevi toplumunun temel sorunlarına gayri ciddi yaklaşan, samimi olmayan, diğer sağ partilerden farkı kalmayan CHP’den uzaklaşılması ve alternatif bulamamanın ortaya çıkardığı bir boşluk yaşanmaktadır’ diyen Almanya Alevi Birlikleri Federasyonu Başkanı Turgut Öker, çözüm olarak Siyasi partilerde yerel yönetici olarak yer alan Alevilerin en üst düzeyde sorumluluk almaya yönelmelerini’ öneriyor. 
     
     Meclis’te temsil adaletsiz 
     Alevi araştırmacı Reha Çamuroğlu ise, Alevilerin ve demokratikleşmenin önündeki en büyük engellerden birinin adaletsiz temsil sistemi’ olduğunu düşünüyor. Diğer bir deyişle, yakın zamana kadar bir hükümette beş Alevi kökenli bakan varken, şimdi TBMM’de toplam sekiz Alevi kökenli milletvekili olmasından yakınıyor ve şöyle diyor 
     Kimse Alevi kotası filan istemiyor. Türkiye Lübnan değil. Çok daha sıkı bir ulusal birliğe sahip, ama herkes de görmeli ki 550 kişilik Meclis’te bu kadar az Alevi milletvekili varsa bu işte bir yamukluk vardır. Bu önyargılardan ileri geliyor.’ 
     
     Aleviler uyandı artık’ 
     Bir başka Alevi aydın Abidin Özgünay, soruna farklı bir perspektiften bakıyor Çok partili dönemin son yıllarına kadar siyasi partiler Alevilerin oyundan yararlanmak adına Alevi aday göstermeyi siyasetin gereği saydılar. Aleviler de buna destek verdi. Sonraları görüldü ki, Alevi vekillerin çoğu demokrasi adına direnmek yerine düzene uyumu seçiyor. Alevi aday yoluyla oy toplamak ömrünü tamamladı. Aleviler de siyasi partiler de uyandı.’ 
     Pir Sultan Abdal Kültür Derneği Başkanı Ali Balkız da, partilerin Alevileri sadece seçmen’ olarak tanıdıkları kanısında ve Hem Alevilerden oy istiyorlar, hem de diyelim ki, bir ilde bir Alevi liste başı olduğunda, muhafazakar oylar kaçar diye rahatsız oluyorlar’ diyor. 
     
     Ve, MHP - Alevi flörtü 
     Alevi araştırmacı Cemal Şener de, ilginç bir gelişmenin altını şöyle çiziyor 
     MHP, yeterli olmasa da nihayet Alevilerin Türk kültürünün önemli temel taşı olduğunu keşfetmeye yönelik çabalar içine girmeye çalışıyor. Hem Türk milliyetçiliğini savunacaksınız, hem de yüzde 95’i Türk Alevileri Osmanlı mantığındaki gibi katli vaciptir’ anlayışı içinde göreceksiniz. Dünyanın hiçbir yerinde milliyetçi geçinen bir parti salt inanç farkından dolayı kendi milliyetinden insanlara düşman olamaz. MHP bu miyop bakış açısını değiştirebilirse bu Alevi-Sünni kardeşliği açısından önemli bir adım olur. Seçim öncesi Devlet Bahçeli’nin Erzurum konuşmasında ve Şevket Bülent Yahnici’nin bazı yazı ve konuşmalarında Aleviler ile ilişkileri yumuşatma anlayışları görülüyor.’ 
     
     Aleviler, Alevi Partisi’ne karşı 

</TEXT>
</DOC>
