<DOC>
<DOCNO> 37677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/ekonomi/eko02.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz’dan yeni lira önerisi 
</HEADLINE>
<TEXT>

Başbakan Yardımcısı Mesut Yılmaz’ın, Bakan Derviş’e verdiği raporda, herkesin TL’den kaçtığına dikkat çekilerek, enflasyon hedeflemesine yeni para birimiyle geçilmesi önerildi 
     HAKAN ŞANLITÜRK Ankara 

     Ekonomik konulardaki uyarılarının yeterli derecede dikkate alınmadığından şikayet eden ANAP, önerilerini rapor haline getirdi. "Çoklu dengenin kurulması"nı hedefleyen önlemler, Başbakan Yardımcısı Mesut Yılmaz tarafından dün Devlet Bakanı Kemal Derviş’e de aktarıldı. 
     Yılmaz tarafından koalisyon liderlerine de iletilen önlemlere ilişkin nihai kararın önümüzdeki hafta şekilleneceği kaydedildi. Yılmaz’ın ekonomi danışmanı İstanbul Milletvekili Nesrin Nas, reçetede yer alan unsurları Milliyet’e şöyle açıkladı 
     
Yeni iş tarzı      "Kriz geçtiğinde bıraktığımız yerden devam edeceğiz diye birşey yok. Yeni dengeler kurulacak. Yeni iş yapma tarzı olacak. Ekonominin yeniden yapılanması, yasal reformlar ardından mali sektörün sorunlarının çözümü sayesinde reel sektör ayağa kalkar dendi. Ama anlaşıldıki, ekonomide tek bir denge yok. Çoklu denge var." 
     "Reel sektörün bankacılık sektörüne olan borçları yeniden yapılandırılmalı. Ve kamu da buna destek olmalı." 
     
Aktif yönetim şirketi      "Geri dönmeyen krediler için aktif yönetim şirketi’ kuruyoruz. Bu şirket kötü kredileri devralıyor. Her devralınan kötü kredi miktarı kadar o banka sahibine sermaye koyma şartı getiriyoruz. Piyasada, 15 - 20 milyar dolar kötü kredi var. Bu krediler yüzünden bankaların açık pozisyonları tekrar artmaya başladı. Aktif yönetim şirketi’, devraldığı borçların takibini yapacak. Faiz dışı fazladan sonra k rlılığı olan şirketler kurtarılacak. Diğerlerinin batmasına göz yumulacak." 
     
MB Demokles’in kılıcı olmalı’      Nas, ANAP’ın raporundaki diğer öneriler hakkında şunları söyledi 
     "Kur sürekli yukarı giderken insanların döviz talebini kesmek mümkün değil. Merkez Bankası’nın MB herhangi bir kuru savunmuyorum politikası yürümüyor. MB’nin piyasalara ne zaman müdahale edeceği gizli kalmalı. Piyasa MB’nin hangi kurdan rahatsız olduğunu görmeli. MB, piyasalara girdiğinde titretmeli." 
     



 EKONOMİ 























</TEXT>
</DOC>
