<DOC>
<DOCNO> 37228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/son/sondun08.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya'da ormanda kayboldu, İngiltere'den yardım istedi 
</HEADLINE>
<TEXT>

     Avustralya'da ormanlık alanda yolunu kaybeden İngiliz turist, cep telefonu ile İngiltere'deki babasını arayarak yardım göndermesini istedi. 
     İngiltere vatandaşı 23 yaşındaki Darren Alcock, kaybolduktan sonra cep telefonu ile Avustralya acil servisine ulaşmaya çalıştı, ancak hat sürekli kesiliyordu. Aşırı yağmur ve sis nedeniyle dayanma gücü kalmayan Alcock, son çare olarak İngiltere'deki babasını aradı. Oğlundan aldığı telefonla şaşkına dönen baba, Avustralya polisini arayarak oğlunun durumunu bildirdi. Hemen hareket geçen kurtarma görevlileri, kötü hava koşulları nedeniyle havadan araştırma yapamayınca, aramalarına yürüyerek devam ettiler ve yolunu şaşıran Alcock'u kurtarmayı başardılar. Avustralya polis sözcüsü, Alcock'un cep telefonunun yanında bulunması nedeniyle şanslı olduğunu kaydetti. 







</TEXT>
</DOC>
