<DOC>
<DOCNO> 16569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/son/sonspo02.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol liginin en değerli oyuncusu Telekom'dan Earl oldu 
</HEADLINE>
<TEXT>

     Erkekler Basketbol Birinci Ligi'nde 200-2001 sezonunun 26 hafta süren play-off öncesi ilk bölümü, hafta sonunda yapılan maçlarla tamamlanırken, ligin bireysel istatistikleri de belli oldu. 
     Basketbol Federasyonu'ndan alınan bilgiye göre, ligin sayı krallığında, Beşiktaş'ın ABD'li pivotu Bud Eley, toplam 574 ve maç başına 23.9 ortalamayla ilk sırada yer aldı. 
     Ligde haftalardır kategorilerinde birincilik unvanlarını koruyan diğer oyunculardan Fenerbahçe'nin ABD'li pivotu Tanoka Beard, toplam 340 ve maç başına 13.1 ortalamayla ribaunt, Troy Pilsner'in Boşnak oyun kurucusu Damir Mrsiç de toplam 194 ve maç başına 7.8 ortalamayla asist krallığında ilk sırada yer almayı başardılar. 
     Ligde ilk bölümün ''en değerli oyuncusu'' ise Türk Telekomspor'un ABD'li başarılı pivotu Acie Earl oldu. 59 puanla ilk sıraya yerleşen Earl'ü, Fenerbahçeli Tanoka Beard, 57.3 puanla 2. ve Ülkerspor'un ABD'li pivotu Benjamin Handlogten de 54.8 puanla 3. sırada izlediler. 
     ''En değerli oyuncu'' seçilen Acie Earl, ayrıca sayı krallığında toplam 613 ve maç başına 23.6 ortalamayla 2., toplam serbest atışlarda 195 ve maç başına 7.5, blok kategorisinde de 59 ve maç başına 2.3 ortalamayla 1. oldu. 
     
     Diğer istatistikler 
     Ligde 26. hafta sonu itibariyle diğer bireysel istatistiklerde ilk sıralarda bulunan basketbolcular ve ortalamaları şöyle 
149   Top Çalma 
Cüneyt Erden Türk Telekomspor 68 2.6 
149   İsabetli 2 Sayılık Atışlar Potaaltı 
Bud Eley Beşiktaş 218 9.1 
149   İsabetli 2 Sayılık Atışlar Orta Mesafe 
Goran Jagodnik Mydonose Kolejliler 59 2.3 
149   İsabetli 3 Sayılık Atışlar 
Burak Sezgin Kombassan Konyaspor 85 3.3 
149   Toplam Şut Yüzdesi 
Alexander Koul Galatasaray 212'de 133 yüzde 62.74 
149   2 Sayılık Atış Yüzdesi Potaaltı 
Ömer Onan Efes Pilsen 80'de 58 yüzde 72.5 
149   2 Sayılık Atış Yüzdesi Orta Mesafe 
Vlado Scepanoviç Efes Pilsen 29'da 18 yüzde 62.07 
149   3 Sayılık Atış Yüzdesi 
Mehmet Okur Efes Pilsen 27'de 14 yüzde 51.85 
149   Serbest Atış Yüzdesi 
Teo Czmiç Troy Pilsner 89'da 83 yüzde 93.26 



</TEXT>
</DOC>
