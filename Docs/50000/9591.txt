<DOC>
<DOCNO> 9591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/dunya/dun02.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaf’sız yapamıyor 
</HEADLINE>
<TEXT>

     YASEMİN ÇONGAR, Washington 

     ABD Başkanı George W. Bush, daha önce babası, eski başkan George Bush’un da başına dert olan "dil sürçmelerinden" bir türlü kurtulamıyor. Bush, önceki gün Omaha kentinde yaptığı bir konuşmada, "veraset vergisi" yerine "idam cezası" deyince, önce gülüşmelere yolaçtı, sonra da kendisinin vali olduğu dönemde yüzlerce kişinin idamına imza attığını hatırlayanları derin derin düşündürdü. Başkan "veraset vergisi" death tax yerine "idam cezası" death penalty deyiverince, ağzından "Tarım sektöründe çalışanlar iyi bilirler ki, idam cezası çok adaletsiz bir şeydir, bundan kurtulmamız gerekir" cümlesi döküldü. 
     Bush hatasını hemen anladı ve bu kez, "İdam cezasını değil veraset vergisini kaldırmak istiyorum" diye kendisini düzeltti. 
     


 DÜNYA 











</TEXT>
</DOC>
