<DOC>
<DOCNO> 10391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/son/sontur05.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP jesti bıraktı, meclise gensoru ile geliyor 
</HEADLINE>
<TEXT>

     DYP, ekonomik kriz sırasında "jest" olarak çektiği Başbakan Bülent Ecevit hakkındaki gensoruyu Kurban Bayramı sonrasında yeniden vermeye hazırlanıyor. 
     "Ekonomide yaşanan yangına benzin dökmeme" gerekçesiyle Genel Başkan Tansu Çiller'in direktifiyle geri çekilen ekonomik sorunlarla ilgili gensoruya bu sefer "kara çarşamba" ve sonrasında yaşanan gelişmelerde eklenerek TBMM'ye sunulacak. 
     Edinilen bilgilere göre gensoru çalışmaları partinin ekonomist kurmaylarından Genel Başkan Yardımcısı Ufuk Söylemez ile hukukçu milletvekillerinden Ahmet İyimaya'nın da aralarında bulunduğu milletvekilleri tarafından sürdürülüyor. 
     Devlet eski Bakanı Ufuk Söylemez, ANKA'ya yaptığı açıklamada gensoruyu geçici olarak geri çektiklerini anımsattı. Söylemez, gensorunun içeriğinin son gelişmelerin ardından daha da ağırlaşacağını vurguladı. 




</TEXT>
</DOC>
