<DOC>
<DOCNO> 9079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/son/sontur08.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sayısal Loto milyarderi karısını boşuyor 
</HEADLINE>
<TEXT>

     Samsun'da 3 yıl önce Sayısal Loto'dan 230 milyar lira kazanan Ekrem Çetin'in boşanmak istediği eşi, 400 milyar lira tazminat istiyor. 
     1998 yılında Sayısal Loto'dan 230 milyar lira ikramiye kazanan Ekrem Çetin 62 , 45 yıllık evli 7 çocuğunun annesi olan ve uzun süredir ayrı yaşadığı eşi Bakiye Çetin'den 62 boşanmak için dava açtı. 
     Samsun 1. Asliye Hukuk Mahkemesi'nde görülen davanın ilk duruşmasında, eşinin ve çocuklarının kendisini sürekli tehdit ettiğini belirten Ekrem Çetin, Almanya'da çalıştığı süre içersinde çeşitli hakaretlere maruz kaldığını ve 1995 yılında Türkiye'ye geldikten sonra da bu davranışların sürdüğünü belirterek, boşanmak istediğini bildirdi. 
     Halen imam nikahı ile birlikte yaşadığı Bedriye Yiğit'le evlenmek istediğini kaydeden Çetin, ''Zaten mallarımın çoğuna ihtiyatı tedbir kararı aldırdılar'' diye konuştu. 
     Almanya'dan gelerek duruşmaya katılan Bakiye Çetin ise, kendisinin ve çocuklarının eşini kesinlik tehdit etmediğini belirterek, ''45 yıllık eşim, zengin olunca boşanmak istedi. Nikahsız mezara girmem. Boşanmak istemiyorum. Ancak boşanma kararı verilmesi halinde 300 milyar lirası maddi, 100 milyar lirası da manevi olmak üzere 400 milyar lira istiyorum'' dedi. 




</TEXT>
</DOC>
