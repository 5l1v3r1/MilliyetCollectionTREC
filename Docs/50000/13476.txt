<DOC>
<DOCNO> 13476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/son/soneko24.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Cottarelli Türkiye'ye geliyor 
</HEADLINE>
<TEXT>

     Uluslararası Para Fonu IMF Türkiye Masası Şefi Carlo Cottarelli başkanlığındaki IMF heyeti Türkiye'ye geliyor. 
     Edinilen bilgiye göre, IMF heyetinin 2 Nisan Pazartesi günü Türkiye'ye gelerek temaslarına başlaması bekleniyor. Ankara'da yaklaşık 10 gün kalması beklenen IMF heyeti, Türkiye'nin yeni niyet mektubunun şekillendirilmesi için ekonomi bürokratları ile görüşmelerde bulunacak. IMF heyeti Türkiye'den Washington'a dönüşünün ardından, Fon Yönetimine bir rapor sunacak. Türkiye'nin vereceği niyet mektubunun Nisan ayı sonunda IMF İcra Direktörleri Kurulu'nda ele alınması bekleniyor. Cottarelli, 19 Mart tarihinde Türkiye'den ayrılmıştı. 




</TEXT>
</DOC>
