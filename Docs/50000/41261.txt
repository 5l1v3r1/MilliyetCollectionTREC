<DOC>
<DOCNO> 41261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/yazar/temelkuran.html </URL>
<DATE> 2001/09/09/ </DATE>
<TIME>  </TIME>
<AUTHOR> Ece Temelkuran  </AUTHOR>
<HEADLINE>
Arkadaşını gönderme 
</HEADLINE>
<TEXT>

Gitmek artık meşrudur. Bu düşkün ülke derhal terk edilmelidir. Zaten bu toprakların size hiç iyiliği dokunmamıştır ki Haydi topla bavulları, böylesi daha iyi 
ODTÜ Psikoloji mezunu, şimdi San Fransisco’da otoparkçılık yapan arkadaşıma... 

     Bu ülkenin sana hiç iyiliği dokunmadı. Sen hayatta kalmakla yaşamak arasında bir fark olduğunu unuttun epeydir. Doğduğundan beri betonarme bir hayat Hayal etmek aptallık, aşık olmak "tuzağa düşmek", çalışmak enayilik, düşünmek yıpranmak olunca... Yaşamak, hayatı sündürmek ise eğer... Öyle ise, gitmek meşrudur artık. En iyisi kaçıp kurtulmaktır. 
     Sen yeterince alttan aldın bu ülkeyi. Yapmadığını bırakmadı sana. Yine de olur yanına baktın sen. Orasından tuttun, burasından öyle bir ülke ki neresinden tutsan elinde kalan. Hiçbir şey cezasız kalmadı yeteneğin, aklın, heyecanın, iyiliğin, dürüstlüğün kimsenin gözünden kaçmadı. Görüldüğü yerde icabına bakıldı ezildi, biçildi. Şimdi artık gitme vakti 
     
Bir Tunus ninnisi      "Kızım büyüyecek Bileziklerini satacak Uzak ülkelere gidecek" 
     Bir Tunus ninnisi bu. Uzakların iyi, güzel anlamına geldiği bir ülkenin bebekleri böyle uyutuluyor işte. Bizim kuşağımız da böyle mi uyutur bebeklerini acaba Ne de olsa hayat artık burada oturmuyor ya... Ne de olsa artık ne bostan kaldı ortada, ne dana ne de lahana 
     Ekonomi dergilerinde, gazetelerde yayınlanan dizi dizi kaçış planlarına bakınca... Sadece kaçamayanların kaldığı bir ülke olacak burası yakında. Başka bir ülkede yaşayamayacak kadar eğitimsiz, kaçamayacak kadar yaşlı, kurtulamayacak kadar "enayi"... Yaşama taklidi yapan, hayatta kalmayı yaşamak sananların bulunduğu bir yarı açık cezaevi 
     
Kalpleri arada kalıyor      "Ah Bu hayat çekilmez Ah Bu hayat çekilmez Sen olmasan canım Bu çile çekilmez " 
     Melih Kibar’ın "Yadigar" albümü çalıyor. Herkes bir bir gidiyor. Onlar olmadan hiç çekilmiyor. 
     "Bende bu cehennem gibi yürek olmasa..." 
     Malum, yeni döndük Milliyet tırı ile çıktığımız "arazi"den. Burnumuza kadar inanılmaz ve komik hikaye ile doluyuz. Gazetede yazılamayacak şeyler de var o sebepten arkadaşlara hasretiz. Amerika’dan, İspanya’dan, Fransa’dan telefonlar geliyor internetten izlerlermiş meğer. Çapır çupur anlatıyorum "olmaz olmaz deme olmaz olmaz" Türkiye hikayelerini. "Neyse ki buradayız" ile "Ah orada olsak şimdi" arasına sıkışıyor kalpleri. "Arkadaşını gönderme " diye bir kampanya başlatmaktan bahsediyorum... Parça parça dökülüyor "kardeş kalplerinin" simleri. Arkadaşını gönderme Arkadaşlarını gönderme n 
     
İşte gitme gerekçesi      Beni sürekli hançerliyorlar 
     Bugünümü, dünümü ve yarınımı 
     Ama biliyor musun 
     Bugün kalbime çok yaklaştı 
     
     Bu şiiri gitmekten bahseden 15 yaşında bir kız yazdı. 
     
     







Cim bom bommm... 


Anayasa değişikliği 


Konya’da krizin ve susuzluğun darbesi 


Yarın 


Üniversite değiştiriyor 


Basketin ödülü, 500 kadro 


Ericsson’da büyüme out, k rlılık in 


Arkadaşını gönderme 


Veraset ilamında görülmez 


Kıbrıs işi Vatikan'da halledilir 


İş ilanları azaldı iş arayanlar çoğaldı 


Uyanışın şehri olacak... 


</TEXT>
</DOC>
