<DOC>
<DOCNO> 45820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/son/sontur22.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürbüz Çapan'ın kardeşi serbest... 
</HEADLINE>
<TEXT>

     Esenyurt eski Belediye Başkanı Gürbüz Çapan'ın tutuklu bulunduğu Kartal Özel Tip Kapalı Cezaevi yakınlarında otomobilinde bir el bombası ve bir tabanca ele geçirilen kardeşi Resul Çapan ve diğer 2 kişi, sevk edildikleri mahkemece tutuksuz yargılanmak üzere serbest bırakıldı. 
     Asayiş Şube Müdürlüğü'nden Kartal Cumhuriyet Başsavcılığı'na sevk edilen Resul Çapan ile diğer 2 kişi, Cumhuriyet Savcısı Ayhan Hasırcıoğlu tarafından sorgulandı. 
     Savcılığın diğer 2 kişiyle birlikte tutuklanması istemiyle Nöbetçi 2. Sulh Ceza Mahkemesi'ne sevkettiği Çapan, tabancanın kendisine ait 
     olduğunu ve taşıma ruhsatı bulunduğunu söyledi. Çapan, el bombasının ise kim tarafından araca konulduğunu bilmediğini, gerektiğinde şirketlerindeki çok sayıda otomobilden herhangi birini alarak kullandıklarını anlattı. 
     Bomba üzerinde yapılan parmak izi incelemesinde ise, sanıkların parmak izlerine rastlanmadığı bildirildi. 
     Çapan ve diğer 2 kişi, daha sonra tutuksuz yargılanmak üzere serbest bırakıldı. 
     






</TEXT>
</DOC>
