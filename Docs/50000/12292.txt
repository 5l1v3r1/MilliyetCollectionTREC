<DOC>
<DOCNO> 12292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/guncel/gun07.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi de isyan davası 
</HEADLINE>
<TEXT>

"Hayata Dönüş" operasyonunda jandarmanın müdahalesine direnişle karşılık veren DHKPC ve TİKKO örgütü üyesi 167 kişi hakkında 10 yıla kadar hapis isteniyor 
     NEZİH GÜROL İstanbul 

     Hayata Dönüş Operasyonu sırasında, Bayrampaşa Cezaevi’nde jandarmanın müdahalesine direnişle karşılık veren yasadışı DHKP - C ve TİKKO örgütü üyesi 31’i kadın 167 kişi hakkında dava açıldı. Silahlı ayaklanmayla suçlananan sanıkların, 10’ar yıla kadar hapisle cezalandırılmaları istendi. 
     
     Ercan Kartal da var 
     Eyüp Cumhuriyet Savcısı Ali Demir’in hazırladığı iddianamede, terör örgütü DHKP - C üst düzey yöneticileri Ercan Kartal ve Şadi Özpolat’ın da kaldığı C Blok’taki koğuşlarda yaklaşık 10 yıldır arama ve denetim yapılamadığı, F tipi cezaevlerinin açılmadığı, DGM ve Terörle Mücadele Yasası’nın kaldırılması talebinde bulunan örgüt mensuplarının 20 Ekim 2000’den itibaren dönüşümlü açlık grevi ve ölüm orucu yaptıkları ifade edildi. 
     Ölüm orucu eylemlerini sona erdirme çabalarının sonuçsuz kaldığı ifade edilen iddianamede, sanıkların, olası bir operasyona karşı tıbbi malzemeler, yiyecek ve içecek stokladıkları, çok miktarda delici, kesici alet, ok atan tüfek, mızrak, yanıcı ve yakıcı maddeler hazırladıkları, mutfak tüplerini lav silahı haline getirdikleri, aralarında görev bölümü yaptıklarına yer verildi. 
     Güvenlik güçlerinden ölen ve yaralananlarla ilgili ayrı soruşturma yürütüldüğü de kaydedildi. 
     
     


 GÜNCEL 

























</TEXT>
</DOC>
