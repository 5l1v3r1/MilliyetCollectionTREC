<DOC>
<DOCNO> 3408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/son/sontur14.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK, Fransa'yı esefle karşıladı 
</HEADLINE>
<TEXT>

     Milli Güvenlik Kurulu MGK , Fransa Meclisi'nde kabul edilen sözde Ermeni soykırımı yasasının "esefle karşılandığını" açıkladı.Çankaya Köşkü'nde bugün gerçekleştirilen ve 3.5 saat süren Ocak ayı olağan MGK toplantısına ilişkin Milli Güvenlik Kurulu Genel Sekreterliği'nden yapılan yazılı açıklamada söz konusu yasanın iki ülke ilişkilerine ciddi zararlar vereceği, ayrıca bölgedeki istikrar ve güvenliği de olumsuz yönde etkileyeceğinin değerlendirildiği bildirildi. 
     MGK Genel Sekreterliğince yapılan üç maddelik açıklama şöyle "1- Milli Güvenlik Kurulu 22 Ocak 2001 tarihinde sayın Cumhurbaşkanı başkanlığında Başbakan, Genelkurmay Başkanı,Kurul Üyesi Bakanlar, Kuvvet Komutanları, Jandarma Genel Komutanı ve MGK Genel Sekreterinin iştirakleriyle Çankaya Cumhurbaşkanlığı Köşkünde aylık olağan toplantısını yapmıştır. 
     Toplantıya Devlet Bakanı ve Başbakan Yardımcısı Devlet Bahçeli, Hüsamettin Özkan ve Mesut Yılmaz da katılmışlardır.2-Kurulun bu toplantısında geçen bir aylık döneme ait güvenlik ve istihbarat raporları ışığında ülke bütünlüğüne,anayasal rejime, ulusal birliğe halkın huzur ve güvenliğine yönelik yasa dışı faaliyetlerle mücadelede elde edilen sonuçlar değerlendirilmiştir.3-Toplantıda, dünya genelinde ve bölgemizde meydana gelen ve ülke güvenliğini yakından ilgilendiren dış politik gelişmelerle, bu gelişmelerin Türkiye'ye etkileri gözden geçirilmiştir.Bu bağlamda son olarak Fransa Millet Meclisi tarafından sözde Ermeni soykırımı konusunda kabul edilen yasa esefle karşılanmış, bu yasanın Türkiye-Fransa ilişkilerine ciddi zararlar vereceği, ayrıca bölgedeki istikrar ve güvenliği de olumsuz yönde etkileyeceği değerlendirilmiştir." 




</TEXT>
</DOC>
