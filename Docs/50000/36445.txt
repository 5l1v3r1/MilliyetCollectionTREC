<DOC>
<DOCNO> 36445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/son/sontur13.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
HADEP Mesut Yılmaz'a destek çıktı... 
</HEADLINE>
<TEXT>

     HADEP Genel Başkanı Murat Bozlak, ulusal güvenliği güvence altına almanın yegane yolunun, toplumsal barışın sağlanması ve demokrasinin kurumsallaşması olduğunu bildirdi. 
     Bozlak, Parti Genel Merkezi'nde düzenlediği basın toplantısında, ülkenin son yirmi yılına damgasına vuran çatışmalı ortamın artık sona ermiş olduğunun görülmesi gerektiğini belirtti. Bozlak, '' Ulusal Güvenlik kaygısı geçmişte yerinde görülebilirdi. Ancak, gelinen aşamada, ülkemizde yaşayan herkesin tam bir barış ve kardeşlik içinde yaşamasının koşulları, her zamankinden daha fazla elverişli duruma gelmişken, bu kaygıyı hiçbir değişiklik olmamış gibi ileri sürmek gerçekçi değildir, doğru da değildir'' dedi. 
     Murat Bozlak, her konunun kamuoyu önünde tartışılmasının yararlı olduğunu ifade ederek, şöyle devam etti 
     ''Demokratikleşme, özgürlüklerin sağlanması, bölünmeyi değil tam tersine bütünlüğü pekiştirir. Ulusal güvenliğe olumlu katkı sunar. Bir ülkenin ulusal güvenliğinin güvence altına alınmasının yegane yolu, toplumsal barışın sağlanması ve demokrasinin kurumsallaşmasıyla mümkündür.'' 
     
     






</TEXT>
</DOC>
