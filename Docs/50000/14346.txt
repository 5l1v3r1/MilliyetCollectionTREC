<DOC>
<DOCNO> 14346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/spor/spo03.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Figo’yu durdurun 
</HEADLINE>
<TEXT>

Lucescu, oyuncularını Portekizli yıldız için uyardı 
     ERHAN TELLİ 

     GALATASARAY, Real Madrid maçının son idmanını dün yapıp, kampa girerken, Teknik Direktör Mircea Lucescu, oyuncularını özellikle Luis Figo için uyardı. Futbolcularına İspanyol ekibinin maç kasetlerini izlettiren Lucescu, "Özellikle Luis Figo’yu durdurun" derken, "Keşke K.Hakan oynasaydı" ifadesini de kullandı. 
     RUMEN hoca ayrıca, Real Madrid ve İnter’e "Namuslu davranın" çağrısı yaptı. Lucescu, "Bedavaya gelmesi için sözleşmesi biten oyuncuların peşine düşüyorlar. Bizi yıkmak istiyorlar. Doğu Avrupa ile İsl m aleminin sembolu Galatasaray’ın ve onun gibi takımların korunması gerekir" diye konuştu. Lucescu, "Bu kez atasözümü maçtan sonra söyleyeceğim" dedi. 
     SARI-KIRMIZILI yönetim, Real Madrid’in elenmesi halinde futbolculara toplam 700 bin dolar prim dağıtma kararı aldı. Emre’nin Yozgat maçında da oynamasının zor olduğu belirtildi. Lucescu, Popescu’nun iyileşmesi ile birlikte Fatih’i ya da Capone’yi kulübeye çekecek. Karşılaşmayı yaklaşık 100 yabancı gazeteci izleyecek. 
     
Bosque korkuyor      REAL MADRİD Teknik Direktörü Del Bosque, İspanyol basınına yaptığı açıklamada Galatasaray’ı göklere çıkararak, "Bu takımın buraya gelişine hiç kimse gölge düşürmesin. Karşımızda Avrupa’nın en tehlikeli takımı var" dedi. Del Bosque, "Geçen sene UEFA Kupası ve Süper Kupa’yı bileklerinin gücüyle kazanmışlardı" dedi. 
     GALATASARAY’IN bu sezon da en büyük kupayı istediğini belirten Real Madrid’in hocası, "Eğer doksan dakika agresif oynayıp, ayakta durmayı başaramazsak yarı final bize hayal olur. Onların temposunu bozmalı, orta sahayı etkili bir şekilde kullanmalıyız. Forvetlerine de özel önlem almalıyız" diye konuştu. 
     


 SPOR 




























</TEXT>
</DOC>
