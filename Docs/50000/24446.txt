<DOC>
<DOCNO> 24446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/yasam/yas08.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşırı doz, Hasret’i öldürdü 
</HEADLINE>
<TEXT>

7 aylık bebek, yüksek dozda verilen ilaç nedeniyle can verdi. Ailesi doktor, eczacı ve sağlık memuru hakkında dava açtı. Herkes birbirini suçluyor... 
     GURBET GÖKÇE - ÜMİT ÖZEL Kırklareli DHA 

     Kırklareli’nin Pınarhisar ilçesinde, anne Filiz Evci, 17 Nisan’da yüksek ateş, kusma ve ishal nedeniyle 7 aylık Hasret bebeği serbest doktorluk yapan Münir Dilsizoğlu’na götürdü. Dilsizoğlu, 100 miligramlık dört kutu Amikozit adlı ilaç yazdı. İlacı eczacı Neval Bars’tan alan aile, sağlık memuru Celal Karahan’a iğnesini yaptırdı. Aynı gece Hasret bebek yaşamını yitirdi. Dilsizoğlu, 100 miligramlık yerine 500 miligramlık Amikozit kullanıldığını belirledi. Bunun üzerine Evci çifti, doktor, eczacı ve sağlık memuru hakkında dava açtı. 
     Otopsi, Hasret bebeğin aşırı dozdan öldüğünü belirledi. Dilsizoğlu dün yapılan ilk duruşmada ifade verirken, suçlamaları reddetti. Eczacı Bars, doktorun reçetesinde ne yazıyorsa o ilacı verdiklerini söyledi. Bu sırada yargıçın gösterdiği reçeteye bakan Bars, "Bu reçete değiştirilmiş" diyerek Dilsizoğlu’nu suçladı. 
     Karahan ise kendisine getirilen reçeteye göre ilacın yarısını bebeğe enjekte edip gönderdiğini ifade etti. 
     



 YAŞAM 




















</TEXT>
</DOC>
