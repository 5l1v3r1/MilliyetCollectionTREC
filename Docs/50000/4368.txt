<DOC>
<DOCNO> 4368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/son/sontur04.html </URL>
<DATE> 2001/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Van’da gasp çetesi yakalandı 
</HEADLINE>
<TEXT>

     Van’da, çeşitli tarihlerde silahlı 15 gasp ve 10 tecavüz olayını gerçekleştiren şebekenin 7 elamanı yakalandı. 
     Alınan bilgiye göre, 1999-2000 yıllarında meydana gelen silahlı gasp ve tecavüz olaylarını araştıran Van Emniyet Müdürlüğü Ağır Suçlar Büro Amirliği ekipleri, eşgali belirlenen İsmail Kalak’ın robot resimlerini tüm il ve ilçelere gönderdi. 
     Kalak, Ağrı’da gerçekleştirilen bir hırsızlık olayında suçüstü yakalandı. Bunun üzrerine, Ağrı’ya giden Van Emniyet Müdürlüğü Ağır suçlar Büro Amirliği ekipleri, İsmail Kalak’ı sorguladı. 
     Kalak’ın verdiği blgiler doğrultusunda, Van’da da Mehmet Reşit Beyaz, K.K., A.K., D.Z., Mustafa Akyüz ile Mehmet Kalak gözaltına alındı. 
     Sanıkların evlerinde yapılan aramalarda, gasp olaylarında kullanılan 1 adet Çek yapımı SHE marka tam otomatik tabanca ele geçirildi. 
     Gözaltına alınan söz konusu kişiler, ayda bir tecavüz ve bir gasp olayını gerçekleştirdiklerini, özellikle eşleri çalışan kadınları tespit ederek tecavüz ettiklerini itiraf ettiler. 
     Yetkililer, gözaltına alınan kişilerin son iki yıl içinde 15 silahlı gasp, 10 tecavüz olayını gerçekleştirdiklerinin, 2 gasp olayına da teşebbüs ettiklerinin tespit edildiğini söylediler. Polisteki ifadelerinden sonra Van 2. Sulh Ceza Mahkemesi’ne sevk edilen söz konusu kişilerden Mehmet Kalak, M. Reşit Beyaz, Mustafa Akyüz ile çetebaşı İsmail Kalak, "silahlı gasp ve ırza geçme" iddiasıyla tutuklananak cezaevine konuldu. Diğer sanıklar ise tutuksuz yargılanmak üzere serbest bırakıldı. 
     
     




</TEXT>
</DOC>
