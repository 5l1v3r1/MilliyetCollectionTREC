<DOC>
<DOCNO> 23179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/son/soneko21.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Mavi Akım'ın boruları Japonya'dan sipariş edildi 
</HEADLINE>
<TEXT>

     Dört büyük Japon çelik firmasının, son yılların en büyük siparişlerinden birini aldıkları ve Mavi Akım doğalgaz hattının Karadeniz'in dibine döşenecek borularını üretecekleri bildirildi. 
     İtar-Tass'ın Tokyo kaynaklı haberine göre, Rus tarafının Japonlarla bu konuda yaptıkları anlaşma ile ilgili resmi bir açıklama yapılmamış durumda ancak güvenilir kaynaklar anlaşmanın toplam hacminin 400 milyon dolar olduğunu belirtiyorlar. Anlaşmaya göre, üretimi gerçekleştirecek olan Japon firmaları Nippon, NKK, Kawasaki Seitetsu ve Sumitomo Kinzoku. Bu firmalar, 60 cm. çapında toplam 780 km. uzunluk oluşturacak, 310 bin ton toplam ağırlığa sahip boru üretecekler. Bu siparişin, bu firmaların yıllık ihracatlarının üçte birlik kısmına eşdeğer olduğu belirtiliyor. Bu firmalar, anlaşmayı, Mavi Akım'ın inşaatının ikincil derecedeki üstlenicilerden olan, Japon ticaret ve yatırım şirketleri Mitsui, Sumimoto ve Itochu arasındaki konsorsiyum ile imzaladılar. 







</TEXT>
</DOC>
