<DOC>
<DOCNO> 49806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/son/soneko17.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümer Oral " İhale yasa tasarısında imzalar yarın tamamlanacak" 
</HEADLINE>
<TEXT>

     Maliye Bakanı Sümer Oral, kendisinin de imzaladığı Kamu İhalesi Yasa Tasarısı'nın imzalarının yarıntamamlanacağını bildirdi. 
     Maliye Bakanı Oral, TBMM'de gazetecilerin sorularını cevaplandırırken, Kamu İhaleleri Yasa Tasarısı'nın yasalaşarak en erken tarihte yürürlüğe girmesini öngördüklerini belirtti. Oral, ''Tabii bir takım yönetmelikler de hazırlanacak. Şimdi dense ki 1 Kasım ya da 1 Aralık 2001... Yönetmelik çıkmadan zaten uygulanamaz. 
     Onun için de makul en erken ne zaman uygulanabilir ise belirlenip uygulanacak'' diye konuştu. 
     Vergi konusunun liderler zirvesinde bir iki gün içinde görüşülebileceğini kaydeden Maliye Bakanı Oral, şöyle dedi 
     ''KDV indirimi ile ilgili olarak somutlaşmış bir karar yok. Genel başkanların toplantısında oturulup konuşulacak. Bunun mali boyutu da var... Sonuçta bir karara varacaklar. 
     Yapılacak düzenlemeler 2002'ye yansımayacak. 2002 programı için birşey yapma şansımız yok. Orada finansmanı zayıflatmamamız lazım. 
     Bütçe harcamaları ile ilgili tedbirlerin en geç bir hafta içinde alınması lazım. İlave bir vergi kesinlikle yok. Daha çok harcamalar üzerinde durulacak. Faiz dışı fazla hedefine ulaşmak için alınacak tedbirler,ağırlıklı olarak harcamalarla ilgili olacak.'' 
     






</TEXT>
</DOC>
