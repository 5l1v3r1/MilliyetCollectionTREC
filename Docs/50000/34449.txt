<DOC>
<DOCNO> 34449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/son/sontur08.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet Bakanı Pişkinsüt'e öfkeli "Ucuz kahramanlık" 
</HEADLINE>
<TEXT>

     Adalet Bakanı Hikmet Sami Türk, Aydın Milletvekili Sema Pişkinsüt'e seslenerek, ''Siz bu ülkenin Cumhuriyet Savcısı'na ve mahkemesine güvenmeyeceksiniz, suç mağdurunun adını bildirmeyeceksiniz, bu durumda Cumhuriyet Savcısı ve yargı işkencecileri nasıl ortaya çıkartıp yargılayacak'' dedi. 
     Bakan Türk, Trabzon'un Vakfıkebir İlçesi'nde DSP İlçe Başkanlığını ziyareti sırasında basın mensuplarının sorularını yanıtladı. Bakan Türk, bugün çeşitli gazelerde çıkan, Aydın Milletvekili Sema Pişkinsüt'ün dokunulmazlığını kaldırılmasının istendiği yönündeki haberlerin doğru olmadığını, yargıda çifte standartdan söz edilemeyeceğini belirtti. 
     Bakan Türk, işkence iddialarını kanıtlayabilmek için, suç mağdurunun belli olması gerektiğini ifade ederek, şunları söyledi 
     ''Raporlarda işkence görenin kimliği bir numara ile kodlanarak gizleniyor. Siz bu ülkenin Cumhuriyet Savcısı'na ve mahkemesine güvenmeyeceksiniz, suç mağdurunun adını bildirmeyeceksiniz, bu durumda Cumhuriyet Savcısı ve yargı işkencecileri nasıl ortaya çıkartıp yargılayacak. Bunun mücizevi yolunu gösterebilir misiniz Cumhuriyet Savcıları kahin değil.'' 
     Basın mensupların, ''DSP'nin Sema Pişkinsüt üzerinde bir baskı oluşturup oluşturmadığı'' yönündeki sorusu üzerine de Bakan Türk, ''Ne DSP, ne de Adalet Bakanlığı buna tenezzül etmez. Hiç kimse kendisini ucuz kahraman olarak ilan etmesin. Burada hukuk kuralları işliyor. Ben Adelet Bakanı olarak bize gelen talebi yüce mahkemeye ilettim. Bizim kanaat bildirmemiz mümkün değildir. Cumhuriyet Savcıları'nın takdir yetkileri vardır'' dedi. 
     







</TEXT>
</DOC>
