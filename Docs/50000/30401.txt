<DOC>
<DOCNO> 30401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/siyaset/siy00.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahada harikalar yaratan Erdoğan'a İmam Beckenbauer’ diyorlardı 
</HEADLINE>
<TEXT>
Babası istemedi o da Hayır’ dedi Fener transferi içinde ukde kaldı 
Babası yüzünden Eskişehir transferini kaçıran Tayyip Erdoğan, yine aynı nedenle Türkiye seçmelerine de giremeyince saatlerce gözyaşı döktü... Gizli gizli süren futbol hayatındaki en büyük acıyı ise Fenerbahçe Teknik Direktörü Toma Kaleperoviç'in teklifini kabul edemediği zaman yaşadı 
     Kasımpaşalı Recep Tayyip Erdoğan - 2 RUŞEN ÇAKIR ve FEHMİ ÇALMUK'un kaleminden... 

     İmam hatiplilerin hünerlerini, becerilerini, tiyatro oyunlarını şiirlerini sergiledikleri geceler vardı "Biz bize geceleri." Gece başlar başlamaz salon "İsteriz, isteriz" tezahüratıyla inlerdi. İstenen Recep Tayyip Erdoğan'ın Necip Fazıl Kısakürek'ten "Sakarya" şiirini okumasıydı. O da davudi sesiyle çıkar şiirini okur, yer yerinden oynardı. 1973'te Tercüman gazetesinin düzenlediği en iyi şiir okuma yarışmasında da Türkiye birincisi seçildi. Ertesi yıl da liselerarası kompozisyon yarışmasında Ahmet Kabaklı'nın elinden birincilik ödülünü aldı. 
     
     CAMİLER KIŞLAMIZ... 
     Çok geçmeden Milli Türk Talebe Birliği Ortaöğretim Öğrenci Başkanı oldu. Cağaloğlu'ndaki toplantılarda da kendisine şiir okutulurdu. Bu dönemde okullararası münazaralarda imam hatipliler, münazaraya başlamadan önce bir şiirden kıtalar okurlardı. Tayyip Erdoğan bir münazara öncesi edebiyat öğretmeninden duymuş olduğu bir şiiri okudu. Yıllar sonra bu şiirin hayatını değiştereceğini tabii ki bilmiyordu "Minareler süngü, kubbeler miğfer Camiler kışlamız, müminler asker " 
     
     BİN LİRAYA TRANSFER 
     Lise futbol takımında oynarken sahadaki kıvraklığı dikkat çekiyordu. Ona ünlü Alman futbolcudan hareketle "Beckenbauer" denmeye başlandı. 15 yaşında, o günün parasıyla bin liraya Camialtı Spor Kulübü'ne transfer oldu. Fakat babasının karşı çıkması nedeniyle futbolu hep gizli oynamak zorunda kaldı kramponlarını kömürlüğe sakladı. Camialtı'ndaki dördüncü yılında İstanbul gençler karmasına seçildi. Türkiye seçmelerine katılabilmesi için velisinden noter tasdikli izin belgesi götürmesi gerekiyordu. 
     
     OKUYUP ADAM OL ’ 
     Reis Kaptan bu belgeyi ölse vermezdi. Erdoğan günlerce uyuyamadı. Sonunda dayısından yardım istedi. Dayısı olayı Reis Kaptan'a anlatınca evde kıyamet koptu. Babası kesinlikle izin vermiyordu. Böylelikle oğlunun gizli gizli futbol oynadığını da öğrenmiş oldu. Tayyip Erdoğan ağladı ve yıllar sonra "Babamın yüzünden buna benzer çok fırsat kaçırdım" dedi. Babasına rağmen biricik aşkı futbolu sürdüren Erdoğan'a Eskişehirspor'dan teklif geldi. Her konuda anlaşma sağlandı. Fakat oğlunun "okuyup adam olması"nda ısrarlı olan Reis Kaptan yine izin vermedi. 
     
     HÜSEYİN CEYLAN DA VARDI 
     Recep Tayyip, imam - hatip okulunda okurken kendisi gibi birçok arkadaşı da futbola merak sarmıştı. Örneğin Hasan Hüseyin Ceylan, Numan Kurtulmuş gibi isimler fanatik Fenerbahçeliydi. Dönemin Fenerbahçe Kulübü Başkanı Emin Cankurtaran, imam hatip lisesi öğrencilerine iftar yemeği verince kulüp ile okul arasında inanılmaz bir gönül bağı kuruldu. 1976 yılıydı. İstanbul Amatör Küme final maçları Vefa Stadı'nda düzenleniyor ve büyük ilgi görüyordu. 
     
     HEP İLK 11'DEYDİ 
     Recep Tayyip İETT takımında ileri uçta oynuyordu. İki yıl üst üste turnuvaların en iyi onbiri seçmelerinde onun da adı vardı. Kendisini izleyen dönemin Fenerbahçe Teknik Direktörü Toma Kaleperoviç, Tayyip Erdoğan'ı beğendi ve alınmasını istedi. Erdoğan teklif karşısında havalara uçtu. Fenerbahçe hayallerinin takımıydı. Fakat bu teklifi babasına kabul ettiremezdi. Nitekim bir iki gün içinde reddetti. Bu arada liseyi bitirmiş, Erzurum Atatürk Üniversitesi'ni kazanmıştı. O dönem imam hatip mezunları yalnızca Atatürk Üniversitesi'ne girebiliyordu. 
     Yarın SONUNA KADAR CİHAT 
İmam Hatip’in Biz Bize Geceleri’nde bütün veli ve öğrenciler Tayyip’e bu şiiri okuması için ısrar ederdi. Sakarya      İnsan bu, su misali, kıvrım kıvrım akar ya Bir yanda akan benim, öbür yanda Sakarya.Su iner yokuşlardan, hep basamak basamak Benimse alın yazım, yokuşlarda susamak.Her şey akar, su, tarih, yıldız, insan ve fikir Oluklar çift birinden nur akar birinden kir.Akışta demetlenmiş, büyük, küçük, k inat Şu çıkan buluta bak, bu inen suya inat 
Yenilikçiler tedirgin      Bazı yenilikçilere göre Erdoğan'ın yasaklı olup olmadığını parti kurarak sınaması gereksiz bir çatışmaya neden olabilir. 'Merve Vakası'ndaki gibi 
     Yenilikçilerin hesabı çok basitti Anayasa Mahkemesi FP'yi, mutlaka, muhtemelen de "RP'nin devamı olmak" nedeniyle kapatacak, böylelikle Necmettin Erbakan'ın çizdiği yolun çıkmaz olduğu bir kez daha kanıtlanmış olacaktı. Ardından, Recep Tayyip Erdoğan'ın genel başkanlığında, hazırlıkları büyük ölçüde tamamlanmış yeni parti hızla kurulacaktı. Bu partide FP'nin yenilikçi milletvekilleri ve belediye başkanlarına ek olarak, başta ANAP ve DYP olmak üzere, geçmişte diğer partilerde çalışmış isimler de yer alacaktı. 
     
     BİR TAŞLA İKİ KUŞ 
     Bunlara ek olarak, daha önce siyaset içinde yer almamış bürokrasi, iş, sanat, üniversite ve spor dünyasından bazı çarpıcı isimlerin de kurucular arasında olacağı söyleniyordu. Yasağının kalkıp kalkmadığı tartışılan Tayyip Erdoğan, kurucu genel başkan olarak iki kuş birden vurmak istiyordu Böylelikle hem durumu bir an önce netlik kazanacak, hem de zamanında kendisinin Necmettin Erbakan'a yönelttiği başkalarını "emanetçi" olarak kullanma suçlamasını daha işin başında bertaraf edecekti. Anayasa Mahkemesi, Erdoğan'ın yasaklı olduğuna hükmetse bile aradan aylar geçecek, bu arada kervan yol almış olacaktı. 
     
     TÜM PLANLAR BOZULDU 
     Ne var ki Yüce Mahkeme kapatma kararına esas olarak iki yenilikçi ismi gerekçe gösterdi Nazlı Ilıcak ve Bekir Sobacı. Bu durum yenilikçilere mesaj olarak algılandı. Ardından Genelkurmay, Erdoğan'ın kendileriyle temasa geçtiğini yalanlayınca yenilikçilerin keyfi kaçtı. Bu gelişmeler Erdoğan'ın "siyaseten" h l yasaklı olduğunun kanıtı olarak algılandı. Bazı yenilikçilere göre Erdoğan'ın yasaklı olup olmadığını parti kurarak sınaması sistemle gereksiz bir zıtlaşmaya neden olabilirdi. Bu noktada Merve Kavakçı'yı TBMM Genel Kurulu'na sokma denemesini örnek gösterip, "Baştan çatışmaya girmeyelim" dediler. Onlara göre Erdoğan yasağın kalkmasını beklemeli, bu arada yeni oluşum emin adımlarla yol almalıydı. 
     Bu aşamada Erdoğan'ın yerine kimin genel başkan olacağı sorusu yenilikçi kanadın tek parçalı olmadığını gösterdi. Sivas Milletvekili Abdüllatif Şener birçokları tarafından "Erdoğan'ın emanetçisi" olarak algılandı. Şener'den daha şanslı olan Kayseri Milletvekili Abdullah Gül ise asla "emanetçi" gibi görülmedi. İddiaya göre Erdoğan, kendisine rakip olabilecek Gül'ün "liderliği" yerine Şener'in "genel başkanlığı"ndan yanaydı. Yenilikçiler kararsızlık ve rekabet içinde bocalarken bir başka seçenek şaşırtıcı şekilde taraftar buldu Manisa Milletvekili Bülent Arınç... 
     
     FORMÜLLER YÜRÜMEDİ 
     Bazı gelenekçiler Erbakan'ı, "Çevresini kendi elemanlarımızla kuşatırız, partinin denetimi elimizde olur" diye ikna etmeye çalışırken, kimi yenilikçiler de Erdoğan'a, "Yasağınız kalkınca bayrağı size devreder" diye telkinde bulundular. FP'nin sudan gerekçelerle kapatıldığını düşünen tabana da, ilk günlerde hareketin parçalanmaması için her iki kanadın mutabık kalacağı bir ismin liderliği cazip geldi. Fakat bu formül de yürümedi. Çünkü Milli Görüş hareketi içinde yollar artık bir daha birleşmeyecek bir şekilde ayrılmıştı. 
     
     Yarın HA RECEP TAYYİP ERBAKAN 
HA NECMETTİN ERDOĞAN 



 SİYASET 
















</TEXT>
</DOC>
