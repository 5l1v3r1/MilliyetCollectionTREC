<DOC>
<DOCNO> 20001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/son/soneko26.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankacılık yasa tasarısı çarşamba günü ele alınacak 
</HEADLINE>
<TEXT>

     TBMM Plan ve Bütçe Komisyonu Başkanı Metin Şahin, bankalar yasasında değişikliği öngören tasarıyı, çarşamba günü toplanacak komisyonda ele almayı planladıklarını bildirdi. 
     Şahin, Başbakanlığa gelişinde gazetecilerin sorusu üzerine, bankalar yasasında değişikliği öngören tasarı konusunda komisyonda bir nöbetçi bıraktıklarını, tasarı Meclis başkanlığına sunulur sunulmaz, çoğaltılarak komisyon üyelerine dağıtılacağını söyledi. Şahin, sonuçta, Çarşamba günü toplanacak komisyonda tasarının ele alınmaya başlanacağını kaydetti. Bankalar yasasında değişikliği öngören tasarı Bakanlar Kurulu'nda ele alınırken, Devlet Bakanı ve Hükümet Sözcüsü Tunca Toskay, üç bakandan oluşan komisyonun son değerlendirmesi sonrası, tasarının bugün 17.00'ye kadar Meclis'e gönderileceğini söylemişti. 







</TEXT>
</DOC>
