<DOC>
<DOCNO> 39649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/yazar/bila.html </URL>
<DATE> 2001/08/30/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Vurgun Operasyonu’nda kriz 
</HEADLINE>
<TEXT>

"ANAP'ın 'Vurgun Operasyonu' ile ilgisi olduğunu sanmıyorum" diyen Başbakan Ecevit, bu tip operasyonların koalisyonu sarsmasının yanlış olacağını söyledi 
     Gündemdeki önemli konulardan biri de Bayındırlık Bakanlığı’nda yürütülen "vurgun" operasyonu. Koalisyonun MHP kanadı, operasyonun ANAP’ın özel çabasıyla yürütüldüğünü ve siyasi amaç güttüğünü düşünüyor. Bu yaklaşım, koalisyon içinde bir ANAP - MHP çatışmasına dönüşebilir mi Başbakan Ecevit, bu sorumuza şu temenniyle karşılık veriyor 
     
     TALİHSİZLİK OLUR’ 
     - Umarım dönüşmez. Şu ara ülkenin bir hükümet bunalımına tahammülü yok. Ekonomide yeni yeni olumlu sonuçlar alıyoruz. İyi işaretler ortaya çıkmaya başladı. Böyle bir ortamda bir koalisyon çatışması, bir hükümet sorunu talihsizlik olur. Bu tür soruşturmaların koalisyon içinde çatışmaya, siyasi kavgaya dönüştürülmesi yanlış olur. ANAP’ın bu operasyonla ilgili bir kusuru, MHP’ye dönük özel bir gayreti var mı Doğrusu bilemiyorum, sanmıyorum. Soruşturmayı ve sonuçlarını beklemek daha doğru ve uygun olur. Ecevit, Bayındırlık Bakanlığı’ndaki operasyonun bir Bahçeli - Yılmaz çatışmasına dönüşmemesi temennisinde bulunuyor. Başbakan Yardımcısı Hüsamettin Özkan da bu gayret içinde. Ecevit, henüz Bahçeli ve Yılmaz'la bu konuyu görüşmüş değil. Ama Özkan devrede. Bahçeli ve Yılmaz’la temas ederek soruşturmanın, hükümet sorununa dönüşmesini önlemeye çalışıyor. MHP cephesine gelince... Başbakan Yardımcısı Devlet Bahçeli, bilinen sakin ve sabırlı tutumuyla soruşturmayı bekliyor. 
     
     BAHÇELİ YANILMADIYSA... 
     Başta Bayındırlık Bakanı Koray Aydın olmak üzere bakanlarına verdiği talimat, bu konuda demeç vermemeleri, polemiğe girmemeleri, sonucu beklemeleri yolunda. Ancak, Bahçeli'nin "vurgun" operasyonunun "MHP’ye dönük ANAP kaynaklı organize bir iş" olduğu kanaati taşıdığını söyleyebiliriz. Soruşturma sonucunda Bahçeli, bu kanaatinin doğru olduğunu görürse, sorun koalisyon ilişkilerine yansıyabilir. 
     
Ben katillerin özgür kalmasını istemedim      Garih cinayetinin katil zanlısının afla dışarı çıkmasından sorumlu olmadığını vurgulayan Rahşan Ecevit 'Katilleri özgür bırakmak isteyenin kim olduğu belli' diyor 
     "Birinin parmağı kanasa Rahşan'dan biliyorlar" diyerek serzenişte bulunuyor, Başbakan Ecevit... Üzeyir Garih cinayetiyle Rahşan Ecevit'in Şartla Salıverme Yasası üzerinden ilişkilendirilmesinin büyük haksızlık olduğunu vurguluyor, Başbakan. Rahşan Ecevit de Garih'in katil zanlısı olarak aranan Yener Yermez ve onun gibi kişilerin cezaevinden çıkmasından sorumlu olmadığını vurguluyor ve şöyle diyor 
     
'BU BANA HAKSIZLIK'      "Benim yaptığım girişim ekonomik ve sosyal dengesizlikler nedeniyle basit suçlardan cezaevine düşmüş garip insanları topluma kazandırmak, onlara bir şans daha vermek amacına dönüktü. Ben asla katillerin cezaevinden çıkarılmasını istemedim. Tasarıyı o hale getiren, kapsamını genişleten, hala da mahkeme yoluyla genişletmeye çalışan da ben değilim. Kapsamı katillere kadar kimin genişlettiği ve hala bu çabayı kimlerin gösterdiğini kamuoyu biliyor. Bana yöneltilen eleştiri büyük bir haksızlık ve saptırmadır." 
     Başbakan Ecevit, dünkü söyleşimizde Üzeyir Garih'in Türkiye için büyük kayıp olduğunu ve üzüntüsünü yineledikten sonra, cinayeti "garip" bulduğunu da ekledi. 
     
     







Teşvikiye Caddesi 


Vurgun Operasyonu’nda kriz 


Ormanda kaybolmak ya da krizden çıkmak 


Suçlu bulundu Dolar .. 


Mahşerin dört atlısı 


İki nokta... üst üste... 


Mardin’in derdi Habur 


Balon meselesi 


İstanbul’da nefes kesen kovalamaca 


Sınır ticareti ve yollar... 


Geçim terörü 


Hava parasıyla devren prefabrik 


Kalbimi manşet yapsana ’ 


Halk serbest ticaret istiyor 


Liseden taze mezun bir milyon genç sokakta kaldı’ 


Üzeyir bana el sallıyordu 


</TEXT>
</DOC>
