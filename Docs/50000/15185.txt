<DOC>
<DOCNO> 15185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/guncel/gun14.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Rotweiller’e tatbikat 
     Trabzon’un Beşikdüzü ilçesinde İhsan Öztürk adlı çoban, 19 oğlağını öldürdüğü gerekçesiyle "Kunt" adlı Rotweiller cinsi köpeğin sahibi hakkında suç duyurusunda bulundu. Savcılığın isteği üzerine jandarma tarafından köpeğe olay yerinde tatbikat yaptırıldı. Köpek, tatbikatta da oğlaklara saldırırken, Nurettin Başkan, "Mahkeme ne ceza verir bilemiyorum ama, başkalarına da zarar vereceği kuşkusuyla köpeğimi öldüreceğim" dedi. TEKİN ATAY 
     
     Çoruh otoyu yuttu 6 kayıp 
     Artvin’in Yusufeli ilçesi yakınlarında Çoruh Nehri’ne uçan otomobil ve içinde bulunan altı kişi kayboldu. Akif Yılmaz yönetimindeki otomobil, önceki gün 19.30’da Sukavuşumu mevkiinde Çoruh nehrine yuvarlanarak kayboldu. İlk belirlemelere göre, otomobilde sürücünün yanı sıra Yosma 36 , Cumali, Şifanur 5 , Cemal Balcı 26 ve Gülşen Yılmaz’ın 36 bulunduğu açıklandı. SANİ GÜMÜŞ DHA 
     
     Dikkatsizlik öldürdü 
     Çorum’da özel bir dershanenin kantinini işleten Ümit Uysal, bir anlık dalgınlığının faturasını canıyla ödedi. Çay servisi yapmak için altıncı kattan inmek isteyen Uysal, katta olmayan asansöre adım atınca boşluğa düşüp, öldü. Bir dershanenin kantinini işleten Uysal 55 , çay servisi yapmak için altıncı kata çıktı. Servisi yaptıktan sonra aşağı inmek isteyen Uysal, dalgınlıkla katta olmayan asansöre binmek istedi. Asansör kapısını açıp, adımını boşluğa atan Uysal, olay yerinde can verdi. ŞEVKET ERZEN DHA 
     
     Genç bilginler yarıştı 
     AR EL Koleji’nin düzenlediği "İstanbul Okulları Buluşması" projesi kapsamındaki "Bilim Şenliği" yapıldı. İlköğretimde fen öğrenimini desteklemek ve gençlerin geleceğin bilim adamları olarak yetişmesine katkıda bulunmak amacıyla düzenlenen şenlikte 46 proje yarıştı. Yabancı dil ağırlıklı süper liseler arasında 2000 yılı ÖYS birincisi olan AR - EL Koleji’nin Bilim Şenliği’nde ödül alan öğrencilere madalyaları, AR - EL Kurucusu Kemal Gözükara, Genel Müdür Yardımcısı Ali Kurt ve İlköğretim Okulu Müdiresi Emine Koyuncu tarafından verildi. 
     
     Bolvadin iki kez sallandı 
     Afyon’un Bolvadin ilçesinde 3.3 büyüklüğünde art arda iki deprem meydana geldi. Kandilli Rasathanesi ve Deprem Araştırma Enstitüsü’nden alınan bilgiye göre, önceki akşam 22.25 ve 22.30’da, merkez üssü Bolvadin olan 3.3 büyüklüğünde iki deprem kaydedildi. Sarsıntılarda can veya mal kaybı olmadı. Yozgat’ın Çekerek ilçesinde de, dün 05.42’de 3.2, saat 07.09’da da 4.1 büyüklüğünde iki deprem hissedildi. Bu depremler de, herhangi bir kayba yol açmadı. 
     
     DKNY’den indirim fırsatı 
     Rahat ve şık ürünleriyle tanınan Amerikan hazır giyim firması DKNY Donna Karan New York ve DKNY Jeans’in geçmiş sezonlara ait erkek ve kadın giyim ürünleri, bugün yapılacak "Geleneksel İndirim Günü"nde inanılmaz olarak nitelendirilen fiyatlarla tüketicilerin beğenisine sunulacak. İndirimin, DKNY ve DKNY Jeans’in Teşvikiye Bostan Sokak ve Abdi İpekçi Caddesi Altun Sokak’taki mağazalarında saat 10.00 ile 20.00 arasında yapılacağını açıkladı. 
     
     517 milyar devretti 
3-24-26-27-30-37      Sayısal Loto’nun bu haftaki çekilişinde altı bilen çıkmadı ve 517 milyar 398 milyon 999 bin lira önümüzdeki haftaya devretti. Diğer ikramiyeler ise şöyle 5 bilenler 1 milyar 583 milyon 520 bin lira, 4 bilenler 12 milyon 55 bin lira, 3 bilenler 1 milyon 75 bin lira. 
     


 GÜNCEL 




















</TEXT>
</DOC>
