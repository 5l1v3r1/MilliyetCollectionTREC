<DOC>
<DOCNO> 26682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/son/sontur05.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Piyango'nun 'Şans Topu' oyunu yarın başlıyor 
</HEADLINE>
<TEXT>

     Milli Piyango İdaresi'nin Şans Topu oyunu, yarından itibaren, Sayısal oyun bayilerinde bulunan oyun terminallerinden oynatılmaya başlanıyor. 
     İdare tarafından 1996 yılından bu yana oynatılmakta olan Sayısal loto oyunun yanı sıra yine bir on-line sayısal oyun türü olan şans topu oyunu, halen dünyanın bir çok ülkesinde Ulusal piyango idareleri tarafından oynatılıyor. 
     Edinilen bilgiye göre, yaygın ikramiye verilmesi yönündeki kamuoyunun isteğini karşılayacak olan bu oyunda, talihlilere, her hafta Çarşamba günü 20.40-21.00 saatleri arasında TRT 1 kanalından canlı yayın ile gerçekleştirilecek Şans topu çekilişi ile 8 grup ikramiye dağıtılacak. 
     Şans topu oyunun kolon ücreti 150 bin lira olarak belirlendi. 
     Bu arada yarın, yeni başlayacak oyunla ilgili Milli Piyango İdaresi Genel Müdürlüğü'nde bir tanıtım yapılacak. 






</TEXT>
</DOC>
