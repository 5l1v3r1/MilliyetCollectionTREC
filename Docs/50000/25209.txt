<DOC>
<DOCNO> 25209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/son/sonspo18.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursasporlu Okan, Fransa'nın Marsilya takımıyla anlaştı... 
</HEADLINE>
<TEXT>

     Genç golcü, yaptığı açıklamada, dün akşam İstanbul'da Fransa'nın 2 ünlü kulübü Paris Saint Germain ve Olympique Marsilya'nın yöneticileriyle biraraya gelerek uzun süren bir toplantı yaptığını söyledi. 
     Görüşme sonrası Olympique Marsilya Kulübü'nün önerisini daha uygun bulduğunu anlatan Okan, ''Yarın kulübün yöneticileriyle görüşme yapmak üzere Fransa'ya gideceğim'' dedi. 
     Gol kralı olmasının Avrupa'da birçok kulübün dikkatini çektiğini belirten Okan, şöyle konuştu 
     ''Yarın Fransa'ye giderek Fransız ekibinin yöneticileriyle görüşme masasına oturacağım. Jardel, Nouma ve Andersson gibi dünyaca ünlü futbolcuları geride bırakıp gol krallığını kazanmam, Avrupa'da tanınmamı sağladı. Bu durum gerek benim, gerek Bursaspor için onur verici. Marsilya'ya transfer olsam da içindeki Bursaspor sevgim hiçbir zaman bitmeyecek.'' 
     Okan, Olympique Marsilya Kulübü'nün kendisi için 6 milyon dolar bonservis bedelini gözden çıkardığını da sözlerine ekledi. 






</TEXT>
</DOC>
