<DOC>
<DOCNO> 46132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/son/sondun21.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Nobel Kimya Ödülü 2 Amerikalı ile 1 Japon bilim adamının oldu 
</HEADLINE>
<TEXT>

     2001 Nobel Kimya Ödülü, Amerikalı 
     William S. Knowles ve K. Barry Sharpless ile Japon Ryoji Noyori'ye verildi. 
     İsveç Kraliyet Bilimler Akademisi'nden yapılan açıklamada, bilim adamlarının, bu ödülü ''katalitik asimetrik sentez'' çalışmaları dolayısıyla kazandıkları belirtildi. 
     İki Amerikalı ve bir Japon bilim adamı, bu çalışmalarıyla, yeni kalp ilaçlarının bulunmasına ve Parkinson hastalığının tedavisine kapıyı açacak kimyasal reaksiyonların daha iyi denetiminine ilişkin keşifleriyle ödülü almaya hak kazandı. 
     ABD'nin Missouri eyaletinin St. Louis kentinden William S. Knowles 84 ve Japonya'da Nagoya Üniversitesi'nden Ryoji Noyori 63 ödülün yarısını aralarında paylaşırken, California eyaletinin La Jolla kentinde Scripps Araştırma Enstitüsü'nden K. Barry Sharpless 60 ödülün diğer yarısını aldı. 
     Akademi, bilim adamlarının çalışmalarının sonuçlarının, antibiyotikler, iltihap ilaçları ve kalp ilaçları gibi çok sayıda üründe kullanılacağını bildirdi. 
     






</TEXT>
</DOC>
