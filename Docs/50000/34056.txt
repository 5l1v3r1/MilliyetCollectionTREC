<DOC>
<DOCNO> 34056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/siyaset/asiy.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Teşkilat Hoca’ya, belediye Tayyip’e 
</HEADLINE>
<TEXT>

Milliyet, kapatılan FP’nin il ve belediye başkanlarıyla konuşarak tabanın nabzını tuttu 
     ABDULLAH KARAKUŞ Ankara 

     Parçalanan Milli Görüş’te, kapatılan FP’nin hazır durumdaki teşkilat yapısı üzerindeki rekabet büyüyor. Kapatılan FP’nin teşkilatlarının büyük bölümü "Erbakan’ın emanetçisi" olarak anılan Recai Kutan yanında saf tutarken belediyelerinin büyük bölümü Recep Tayyip Erdoğan’dan yana tavır koydu. 
     Teşkilat için yaşanan rekabet, Necmettin Erbakan kanadının yayın organı olarak bilinen Milli Gazete’nin dünkü manşetine, "Teşkilatlanma seferberliği" başlığıyla" yansıdı. 
     Milliyet, kapatılan FP’nin il ve belediye başkanlarıyla konuşarak tabanın nabzını tuttu. Parti örgütünün İstanbul’da Kutan’ı, Ankara’da Erdoğan’ı desteklemesi dikkat çekti. İstanbul ve Ankara Büyükşehir Belediye başkanları ise, hangi tarafa geçeceklerini kesin olarak belli etmediler. 
     Konuştuğumuz 48 eski il başkanından 29’u açıkça Kutan’a destek verirken, 19 il başkanı Erdoğan’ı destekledi. Bu il ve önemli ilçelerin belediyelerinde 130’a yakını Kutan’ı, 160’a yakını da Erdoğan’ı destekledi. 
     
Gelenekçi teşkilatlar      Adıyaman, Bilecik, Burdur, İçel, Sivas, Yalova’da teşkilat gelenekçi. Teşkilatı gelenekçi olan bazı merkezlerdeki belediye başkanları dağılımı da şöyle İstanbul 17 belediye başkanından 6’sı gelenekçi 11’i yenilikçi. Amasya 4 belediye başkanından 3’ü gelenekçi, 1’i yenilikçi. Aydın 1 belediye başkanı gelenekçi. Balıkesir 2 belediye başkanı yenilikçi. Bitlis 7 belediye başkanından 5’i gelenekçi, 2’si yenilikçi. Bolu 2 belediye başkanı kararsız. Bursa 6 belediye başkanından 2’si yenilikçi, 4’ü gelenekçi. Denizli 3 belediye başkanı yenilikçi. Eskişehir 1 belediye başkanı kararsız.Gaziantep 3 belediye başkanı gelenekçi. Isparta 3 belediye başkanı gelenekçi.İzmir 2 belediye başkanı kararsız. Kayseri 15 belediye başkanından büyük çoğunluğu yenilikçi. Kütahya 10 belediye başkanından 8’si gelenekçi, 2’si yenilikçi. Malatya 12 belediye başkanından büyük bölümü gelenekçi. Manisa 4 belediye yönetimi yenilikçi. Tekirdağ 1 belediye başkanı gelenekçi. Kırıkkale 4 belediye başkanı yenilikçi. Batman 1 belediye başkanı yenilikçi. Karabük 1 belediye başkanı yenilikçi. Kilis 1 belediye başkanı yenilikçi. Konya Belediyelerin büyük bölümü gelenekçi. 
     
Yenilikçi teşkilatlar      Teşkilatı yenilikçi olan bazı merkezlerdeki belediye başkanları dağılımı da şöyle Ankara 9 belediyeden 6’sı yenilikçi, 2’si gelenekçi. Adana 1 belediye başkanı yenilikçi. Afyon 8 belediye başkanından 6’sı yenilikçi, 2’si gelenekçi. Çorum 4 belediye başkanından 3’ü yenilikçi, 1’i kararsız. Gümüşhane 7 belediye başkanından 6’sı yenilikçi, 1’i gelenekçi. Hatay 8 belediye başkanı yenilikçi. Kırşehir 2 belediye başkanından 1’i gelenekçi, 1’i yenilikçi. Kahramanmaraş 13 belediye başkanı yenilikçi. Niğde 4 belediye başkanı yenilikçi. Ordu 11 belediye başkanının büyük bölümü yenilikçi. Sakarya 17 belediye başkanından 15’i yenilikçi, 2’si gelenekçi. Samsun 1 belediye başkanı yenilikçi. Trabzon 21 belediye başkanının çoğu yenilikçi. Aksaray 3 belediye başkanı yenilikçi. Karaman 4 belediyeden 3’ü yenilikçi, 1’i gelenekçi. Osmaniye 2 belediye yönetimi yenilikçi. 
     



 SİYASET 


















</TEXT>
</DOC>
