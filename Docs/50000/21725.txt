<DOC>
<DOCNO> 21725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/yazar/okur.html </URL>
<DATE> 2001/05/17/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Yabancılar, "riski" değerlendiriyor... 
</HEADLINE>
<TEXT>

     Merkez Bankası'nın yeni başkan yardımcılarından Fatih Özatay, Radikal gazetesindeki köşesinde "yeni program" konusunda önemli bir uyarıda bulunuyor. 
     "Tam bir engelli koşu yapılacak. Az, buz değil, sayısız engel olacak." 
     Özatay'a göre, engeller aşılırsa düzgün işleyen bir ekonomiye sahip olacağız... Ama, "sabıka kaydımız hemen temizlenmeyecek..." 
     Özatay'ın bu uyarıyı yapmasının gerekçesi 
     
En büyük gösterge risk      "Sermaye hareketlerinin son derece akışkan olduğu günümüzde, bu sabıka kaydı tam bir baş belası... Örnek mi Arjantin. Tam sorunlarını düzeltirken kendisini yine sorunun içinde buldu. Bu olgu sadece Arjantin'e özgü de değil " 
     Gelelim bize. Piyasalar, programı değerlendiriyor. Özellikle kamu bankalarıyla ilgili değerlendirme "Karar, radikal ama en radikali Tasarruf Mevduatı Sigorta Fonu'ndaki bankaların tasfiyesine ilişkin sinyaller..." Ve programla ilgili yorumlar, "aceleye gerek yok. Bekle gör politikası izle. Önünde 2000 yılı örneği var. İyi değerlendir." 
     Fakat bizim dün konuğumuz vardı. Kendisi İsviçre'de "özel bankacılık" konusunda çalışıyor. Ve konu dönüp dolaşıp sermayenin akışkanlığı üzerinde yoğunlaşıyor. Ve program bu, yabancılar bu işe ne der sorusunu soruyoruz. 
     Yanıt "Türkiye, bizim portföy yönetimi yapan ve portföyünü uzun vadeye yaymış olanlar için hala riskli." Neden mi 
     Konuğumuz diyor ki "Yatırımcı bekleme payı alır. Ve politik istikrara bakar." 
     Söylem, alıştığınız gibi klasik ama içeriğiyle ilgili detay verelim mi 
     Görüşleri iyi değerlendirin... 
     "Avrupalı müşterim, 'Brezilya tahvili' diye tutturuyor. 'Türkiye'ye bakın' diye sorduğumuzda 'riskli' diyor. Oysa Brezilya sicilini anlattığımızda duruyor. Ama hemen istikrarsızlığa ilişkin sorular soruyor. Veya bir başkası, Mısır diye diretiyor. Gerekçesi, Mısır'ın reytingi Türkiye'den daha iyi." 
     İşte temel sorun bu... Ülke dinamik, fakat kararlar yazboz tahtası... Programlar şaşıyor da aşıyor... Sayısını hatırlayamıyoruz Bu nedenle "siyasi risk" yabancının gözünde ciddi bir engel olarak duruyor. 
     Peki, kısa vadede Türkiye'ye para girişi olur mu 
     Görüş, portföy yatırımları açısından değil ama belki hisse senedi, bono ağırlıklı fonlar açısından olabilir. Çünkü bu programın adı "ileriye dönük ekonomiyi yeniden tesis etme programı..." Sonuçta borç sorunu ortada. Çarklar dönecek... 
     Öncelikle şunu belirtelim bu noktadan sonra tüm dikkatler kısa vadeli sermaye hareketleri üzerinde yoğunlaşacak. Hani sıcak sıcak para diyoruz ya, portföy yatırımlarını içeriyor. Bono - tahvil, hisse, döviz... 
     Fakat biz bu kez, önce fabrika tüttüren, istihdam yaratan yabancı sermayeye bakmak istiyoruz. 
     
Yabancı sermaye yok      Türkiye, "doğrudan sermaye girişi" konusunda başarısız. 1954 yılında yürürlüğe giren Yabancı Sermaye Kanunu ile işlerin gitmediği ortada. Bakanlar Kurulu'nda bekleyen bir endüstriyel bölgeler yasa tasarısı ortada. Akıbetini bilmiyoruz. Ve, yabancı sermaye sadece bu tasarıyı değil, Türk Ticaret Kanunu'nda, Şirketler Hukuku'nda, Borçlar Kanunu'nda değişiklik bekliyor. Ve bu konuda Dünya Bankası'nın bir çalışma yaptığı da biliniyor. 
     Diyeceksiniz ki, biz hazirandan ekime kadar geçen sürede para programının inceliklerine bakacağız. Siz, bize gidip orta vadeli gelişmeden söz ediyorsunuz. Haklısınız, ama davul zurna ile program karşılamayı bırakıp, orta vadede ekonomiyi tesis edecek gelişmeleri izlemek daha doğru değil mi 
     İşsizlik, temel sorun. Herkes iş ve aş bekliyor... 
     Sıcak para mı Görüşleri aktaracağız... 
     
     







Tarafsız yargı 


Yürüyor gençler 


Ecevit "Öncelik ücretlerde" 


Kardeşinin ne üstüne vazife 


Geri dönüşü olmayan yol... 


Acem kılıcı gibi siyasetçiler .. 


Pusula ayarı 


Farklıya tahammül yeteneği 


Yol kavşağı... 


Yabancılar, "riski" değerlendiriyor... 


Birileri bizimle oynuyor... 


Savcılar 


Şirket gibi 


Tüketici Fonu, Rekabet Kurumu'na 


Sözleşmeyi kiracı yapar 


Merhaba "enflasyon" 


</TEXT>
</DOC>
