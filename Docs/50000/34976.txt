<DOC>
<DOCNO> 34976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/ekonomi/eko02.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tantan gizli’ örgütleniyor 
</HEADLINE>
<TEXT>

Arı Grubu’nda konuşan Sadettin Tantan, Yeni oluşum içindeyiz. Halk adına mücadele gizli yapılır. Aksi takdirde iyi tanınan kişiler bizi anında yok eder’ dedi 
     EKONOMİ SERVİSİ 

     İçişleri Bakanlığı’dan istifa ettiği günden beri kamuoyunun önüne çıkmayan Sadettin Tantan, dün akşam İstanbul’da sivil toplum örgütlerinden Arı Hareketi’nin üyeleriyle bir araya geldi. 
     Arı Hareketi Başkanı Kemal Köprülü Tantan’la, Fatih Belediye Başkanı olduğu yıllardan beri tanıştıklarını ve Tantan’ın Arı Hareketi’nin onur üyesi olduğunu söyledi. 
     Tantan da yaptığı konuşmada, "Benim halka hizmetten ve ülkeme hizmet etmekten kaçabilme şansım yoktur. Mevki, makam önemli değil. Köy köy, meydan meydan gezerek halka ulaşacağız’ dedi. 
     
     Partilerle ilgim yok’ 
     Siyaset içindeki partilerle bir ilgisinin olmadığını belirten Tantan, Tayyip Erdoğan’ın başını çektiği Yenilikçi Hareket için "Onlar yeni değil, sadece ikiye bölündüler" dedi. Kendisinin bir "hareket" için çalıştığını, bu oluşumun partileşip partileşmeyeceğine halkın karar vereceğini belirtti. 
     "Halk adına mücadele son derece gizli yapılmalıdır. Atatürk de böyle yaptı" diyen Tantan, aksi takdirde iyi tanınan’ kişilerin, kendisini bir anda yok edebileceğini söyledi. Tantan, bu yeni hareketin liderinin kim olacağı sorusuna da, "Hareket liderini kendi belirler" diye cevap verdi. 
     
     Ağustos kilit tarih 
     Tantan, ağustos ayında Türkiye’nin siyasi haritasının tamamıyla değişeceğini de iddia etti. Tantan, "Ülke tehlikede, yolsuzluk artıyor, işsizlik artıyor" dedi. Tantan, TÜSİAD’ın ve köşe yazarlarının söylemleriyle ülkenin kurtulamayacağını’ da sözlerine ekledi. 
     
     ANAP, artık bir gücün eline geçti 

</TEXT>
</DOC>
