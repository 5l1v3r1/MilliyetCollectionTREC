<DOC>
<DOCNO> 3120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/son/sonspo05.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Halilagiç'ten umut yok 
</HEADLINE>
<TEXT>

     Beşiktaş'ta uzun süredir sakatlığı nedeniyle forma giyemeyen Sead Dost Halilagiç'in sahalara dönmesinin zor olduğu bildirildi. 
     Kasık bölgesindeki ''adductor'' adalesinin yapıştığı bölge ile belinde ağrılar hisseden ve Fransa'da kontrolden geçen Halilagiç'in, bu ağrılarının futbol oynadığı sürece tıbbi açıdan giderilmesinin mümkün olmadığı belirlendi. 
     Beşiktaş Kulübü Sağlık Komitesi Başkanı ve Futbol Şubesi Basın Sözcüsü Mete Düren, Halilagiç ile bugün görüştüğünü ve bu futbolcunun çektiği acılarla futbol oynayamayacağını belirttiğini kaydetti. Sağlık ekibi olarak artık yapacakları birşey bulunmadığını anlatan Düren, ''Biz Halilagiç'ten teknik direktör Scala ile görüşmesini istedik. Sanırım salı günü biraraya gelecekler ve bu konuyu masaya yatırıp, karara varacaklar'' diye konuştu. 




</TEXT>
</DOC>
