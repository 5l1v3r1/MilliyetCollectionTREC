<DOC>
<DOCNO> 30304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/son/soneko25.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Fondaki bankaların malları yine satıştı... 
</HEADLINE>
<TEXT>

     Tasarruf Mevduatı Sigorta Fonu bünyesinde bulunan 6 bankanın mallarının ikinci etap satışına bugün devam edildi. 
     Sümerbank çatısı altında birleştirilen Egebank, Yurtbank, Yaşarbank ve Bankkapital ile Ulusalbank'ın hırdavat, elektronik, dekorasyon ve inşaat malzemeleri Eskidji Müzayede Evi tarafından açık artırma yöntemiyle satışa sunuldu. 
     Şirketin Dolapdere'deki merkezinde gerçekleştirilen müzayedeye 80'in üzerinde kişi, 250'şer milyon lira teminat ödeyerek katıldı. 
     Müzayadede bilgisayar, fax ve fotokopiler, telefonlar, müzik setleri, kapılar, güvenlik bantları, armatürler, temizlik malzemeleri, buzdolabı ve bulaşık makinaları, tencere ve çatal, kaşık, bıçak setleri, çay kahve makinaları, çiçek saksıları ve çöp kovalarına kadar1.008 parça eşya satışa çıkarıldı. 
     Müzayedede, 6 adet çerçevesiz kapı toplam 70-88 milyon, 20 adet güvenlik sıra bandı 260 milyon, 6 adet ayaklı askılık 5 milyon, 6 adet ayaklı sandalye 40 milyon, Brother marka fax makinası 70 milyon, Casio marka hesap makinası 40 milyon, 20 adet telefon 52 milyon, para sayma makinası 200 milyon liradan satıldı. Ayrıca, hacizli mallardan çöp kovaları ve mutfak gereçleri de satılan mallar arasında yer aldı. 
     Aksel marka tencere seti 44 milyon, 7 kutu dalgıç çatal kaşık seti 140 milyon, 5 adet oval Dalgıç marka tepsi 22 milyon, çeşitli marka ve boyutlardaki buzdolapları da 100 ile 180 milyon lira arasında fiyatla alıcı buldu. 







</TEXT>
</DOC>
