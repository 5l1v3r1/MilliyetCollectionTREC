<DOC>
<DOCNO> 1228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/son/sontur03.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurtdışında yüksek lisans öğrenimi için başvurular başladı 
</HEADLINE>
<TEXT>

     Yurtdışında yüksek lisans öğrenimi için başvurular başladı. 
     Milli Eğitim Bakanlığı, üniversitelerin öğretim elemanı ile Öğrenci Seçme ve Yerleştirme Merkezi'nin ÖSYM uzman personel ihtiyacını karşılamak amacıyla yurtdışına, 200 yüksek lisans öğrencisi gönderecek. 
     Öğrenciler, yurtdışına resmi-burslu statüde gidecekler. Yüksek lisansa, 1975 ve sonraki yıllarda doğanlar başvurabilecek. Ayrıca, lisans akademik not ortalamasının 4 üzerinden 2.75 veya 100 üzerinden 70, Lisansüstü Eğitim Sınavı puanının da en az 55 olması gerekiyor. Yurtdışına ağırlıklı olarak hukuk ve eğitim alanlarında öğrenci gönderilecek. Ayrıca, Deprem Mühendisliği için de kontenjan ayrıldı. 
     Yurtdışına yüksek lisans öğrencisi gönderilecek alanlardan bazıları şöyle 
     'Bilgisayar Donanımı, Geometri, Topoloji, İlköğretim, Okul Öncesi Eğitimi, Anayasa Hukuku, Devletler Umumi Hukuku, Devletler Özel Hukuku, Ceza ve Ceza Usulü Hukuku, Genel Kamu Hukuku, Vergi Hukuku, İdare Hukuku, Roma Hukuku, Medeni Hukuk, Deniz Hukuku, Çevre Hukuku, Ticaret Hukuku, Hukuk Felsefesi ve Sosyolojisi, Bilgisayar Yazılımı, Haberleşme, İngilizce Eğitimi, Öğretim Teknolojisi, Deprem Mühendisliği, Eğitimde Ölçme ve Değerlendirme, Geoteknik, Genel Biyoloji, Matematiksel Fizik, Konstrüksiyon ve İmalat, Elektromanyetik ve Mikrodalga, Uygulamalı Matematik, Moleküler Biyoloji, Matematiksel Analiz'' 




</TEXT>
</DOC>
