<DOC>
<DOCNO> 19354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/son/sondun04.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Clark Gable'ın gayri meşru çocuğu ortaya çıktı 
</HEADLINE>
<TEXT>

     Beyaz perdenin gelmiş geçmiş en yakışıklı aktörlerinden Clark Gable'ın gayri meşru çocuğu ortaya çıktı. 
     New York Post gazetesi, Gable'ın 1935 yılında ''Vahşetin Çağrısı'' filmini çevirirken, o zamanlar henüz ünlenmeyen Loretta Young ile beraberliğinden, Judy Lewis adlı bir kız çocuğu olduğunu yazdı. 
     Kendisi de aktris olan Judy Lewis, ''30 yıl boyunca Loretta Young tarafından evlat edinilen bir çocuk olduğunu sandığını, sonunda gerçek anne ve babasının Loretta Young ile Clark Gable olduğunu keşfettiğini'' açıkladı. 
     'O tarihte Clark Gable evli olduğu için beraberliğin son derece gizli tutulduğunu'' söyleyen Judy Lewis, ''annesinin kendisine yıllarca yalan söylediğini'' kaydetti. California'lı Judy Lewis, koyu bir Katolik olan Loretta Young'ın, kızının doğumunu herkesten gizlediğini ve doğumdan bir yıl sonra onu evlat edindiğini belirtti. Lewis, ''O tarihlerde babamın kim olduğunu tüm Hollywood biliyormuş'' diye konuştu. 65 yaşında olan Judy Lewis'in bu hafta sonunda Los Angeles'ta düzenlenecek bir sempozyumda, Clark Gable'in gerçek kızı olarak takdim edileceği bildiriliyor. 1901-1960 arasında yaşayan Clark Gable, yaklaşık çeyrek yüzyıl boyunca Hollyood'un en önemli erkek yıldızı olmuştu. 







</TEXT>
</DOC>
