<DOC>
<DOCNO> 34654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/magazin/amag.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan’a ilk kurşun 
</HEADLINE>
<TEXT>
Hasan Tahsin bile Tarkan’ı izledi 
İzmir’de Yunan’a ilk kurşunu sıkan gazeteci Hasan Tahsin’i de, Tarkan’ın Laila konserine akredite’ ettirdik.. Nasıl mı İşte, böyle... 
     ALİ EYÜBOĞLU 

     POP yıldızı Tarkan’ın basınla diyaloğunu sağlayan bir şirket var. Sanatçıya ulaşmak isteyen basın mensupları HITT Prodüksiyon’la temasa geçmek zorunda. HITT Prodüksiyon, Tarkan’ın Laila’da dün gece yapılan Karma’ adlı yeni albümünün tanıtımını takip edecek medya mensuplarına birer faks çekti. Faksta, basının Laila’nın girişinde sorun yaşamaması için, ad, soyad ve kurum adı isteniyordu. 
     
     Ben Resmi Gazete’den Hasan Tahsin...’ 
     ADIMA gönderilen faksı aldıktan sonra HITT Prodüksiyon’u aradım. Amacım, birçok sanatçının basın danışmanı ve halkla ilişkiler’ şirketine yaptığım bir numaraya, Tarkan’ın ekibinin kanıp kanmayacağını denemekti. Telefon ettim, "Ben Resmi Gazete’den Hasan Tahsin... İçeri girebilmek için ne yapmam lazım " dedim. Sağ olsunlar, Faks numaranızı verin, davetiyenizi gönderelim’ dediler. 
     
     Hasan Tahsin’in adı kapıya da verildi 
     KISA süre sonra, Resmi Gazete’den Hasan Tahsin adına gelen faksı aldım. Adım ’ kapıya da verilmişti. Geriye tek şey kalmıştı. Laila’ya gidip, yeni albümünün felsefesini, "...Yaşantımız bir dairenin üzerinde yol almaya benzer. Karma der ki, hiçbir şey, sebepsiz değildir’ diyerek açıklayan Tarkan’a, ilk kurşun’u İzmir Meydanı’ndan olmasa da, Laila’nın göbeğinden sıkmak ’... 
     
Tarkan’dan 3 şarkı      AHMET DUMANLI 

     Tarkan, Laila’daki yeni albümünün tanıtım galasında, üç yeni şarkısını söylemekle yetindi. 4 bine yakın davetlinin katıldığı galada sanatçı, "Hüp Yaparım", "Verme", "Ay ay" şarkılarını söyledi. Havai fişek eşliğinde hayranlarına veda eden sanatçı, diğer şarkıları için, "Onları konserlerimde söyleyeceğim" dedi. 
     



 MAGAZİN 













</TEXT>
</DOC>
