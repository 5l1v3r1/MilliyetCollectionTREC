<DOC>
<DOCNO> 48688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/magazin/mag03.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakko şıklığı 
</HEADLINE>
<TEXT>

Vakko’nun son koleksiyonu ile büyük bedenli kadınlar çok daha seksi giyinecek... 
     MAGAZİN SERVİSİ 

     ÜNLÜ giyim markası Vakko, Vakko X’ adını verdiği koleksiyonuyla, bu kıştan itibaren her yeni sezonun modasını büyük bedenli müşterilerin de beğenisine sunuyor. Şık, kadınsı ve kişilik sahibi tasarımların oluşturduğu Vakko X’ koleksiyonu, 44’den 50 bedene kadar uzanıyor. Yeni koleksiyonda büyük bedenli kadınların seksiliği ön planda. Lycralı rahat giyilebilir giysilerin ağırlıkta olduğu koleksiyonda, ekoseli ve çizgili yünlüler, jarse görünümlü dokumalar, siyah-beyaz piedepullar ile iki renkli jakarlar dikkat çekiyor. Vakko yetkilileri, bu kreasyonla küçük bedenli müşterilerine sunulan tüm tarz ve renkteki tasarımlarını, büyük bedenli müşterilerine de sunmayı amaçladıklarını belirtiyor. 
     



 MAGAZİN 















</TEXT>
</DOC>
