<DOC>
<DOCNO> 29058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/yasam/yas02.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Boyatmadan önce iyice düşünün 
</HEADLINE>
<TEXT>

Saçını sık sık boyatan kadınlarda kansere yakalanma riski doğal saçlılara’ göre iki kat daha fazla... 
     NEVSAL ELEVLİ Londra 

     Daha alımlı görünmek isteyen kadınların sık sık boyattığı saçlarının kanser riskini artırdığı açıklandı. 
     AB çerçevesinde görev yapan bilim adamları, saçlarını sürekli boyatan kadınlarda mesane kanserine yakalanma olasılığının diğerlerine göre daha fazla olduğunu saptadı. 
     
     Kuaförler de risk altında 
     California Üniversitesi’nin yaptığı araştırmaya göre de, kalıcı boya kullanan kadınların kansere yakalanma ihtimali, diğerlerine göre iki kat fazla çıktı. 
     Araştırma sonucu, 15 yıldan fazla kalıcı boyaları kullanan berberlerin de kansere yakalanma ihtimallerinin beş kat arttığı tespit edildi. 
     Saç boyasındaki kimyevi maddelerin mesane kanseriyle bağlantısı olabileceğini öne süren araştırma üzerine, AB Bilim Adamları Komisyonu, üretici firmalarla görüşmelere başladı. 
     Ekip, boyanın vücut tarafından nasıl emildiğini ve vücuttan nasıl atıldığını araştırdığını, kanserle ilişkisini de daha kapsamlı inceleyeceklerini kaydetti. 
     Boyaların mesane kanseriyle yakın bağlantısı olduğu bulgusunun önemli olduğunu kaydeden yetkililer, İngiltere’de yılda 13 bin 600 kişinin bu kanser türüne yakalandığını, bunlardan 4 bin 850’sinin yaşamını yitirdiğini bildirdi. 
     



 YAŞAM 


















</TEXT>
</DOC>
