<DOC>
<DOCNO> 18651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/yazar/elekdag.html </URL>
<DATE> 2001/04/29/ </DATE>
<TIME>  </TIME>
<AUTHOR> Şükrü ELEKDAĞ  </AUTHOR>
<HEADLINE>
Halkta güven bunalımı 
</HEADLINE>
<TEXT>

     Türkiye'nin içine düşmüş olduğu siyasal boyutlu ağır ekonomik kriz nedeniyle toplumumuzun siyasal kurumlara olan güven ve inancı tam anlamıyla dibe vurmuş durumda. 
     Cumhuriyet tarihinin belki de hiçbir döneminde, Türk halkının gözünde, TBMM, iktidar ve muhalefet partileri, milletvekilleri ve siyasal liderler bu denli bir itibar kaybına uğramamış ve kendilerine olan güveni yitirmemişlerdi. 
     Nisan ayının ilk haftasında TNS Piar tarafından bilimsel yöntemlerle yapılmış olan kamuoyu araştırması bu durumu açıkça ortaya koyuyor. 
     Araştırma bulgularına göre, 2000 yılı Nisan ayında Türk seçmeninin TBMM'ye ve milletvekillerine karşı esasın zayıf olan güven duygusu sırasıyla 22.3 ve 16.4 , 2001 Nisan'ında 11.4 ve 7.9 gibi, dünyanın demokrasiyle yönetilen hiçbir ülkesinde rastlanamayacak ve sadece "vahim" olarak nitelenebilecek düzeylere düşmüş. 
     Esasında, bu güven buhranından ülkenin birçok kurumu daha nasibini almış. Nitekim, muhalefet partilerinin de bir yıl içinde halkın desteğini 90 oranında kaybetmemeleri düşündürücü. Türk seçmeninin hem iktidar, hem de muhalefet partilerine güvenini bu denli yitirmiş olması, halkın siyasete yabancılaştığını, demokratik kurumlar çerçevesinde ülke sorunlarına çözüm bulunamayacağı inancını benimsediğini, Türkiye'nin "yönetemeyen demokrasisinin" iflas ettiğini ve ülkenin acil bir siyasal yapılanmaya ihtiyaç olduğunu gözler önüne sermiyor mu 
     Türk halkının gözünde bugün en güvenilir ve itibarlı kurum Cumhurbaşkanlığı. Araştırma bulguları halkın Sayın Cumhurbaşkanı Sezer'e desteğinin 82.2 olduğunu gösteriyor. 
     Halkın Silahlı Kuvvetler'e desteğinde geçen yıla nazaran kayda değer bir değişim yok. Ancak, halen 71.2 olan bu desteğin, Silahlı Kuvvetlerimizin Suriye üzerine baskı yaparak Öcalan ve PKK'yı bu ülkeden sınırdışı ettirmiş olduğu dönemde 78.3 oranında olduğunu da belirtelim. 
     
Ecevit'e verilen not ve Derviş'e duyulan güven      Araştırma bulguları, Türk seçmeninin 78.5 gibi ezici çoğunluğunun Başbakan Ecevit'in politikalarını beğenmediğini ve bu hükümetten umudunu kestiğini ortaya koyuyor. Başka türlü olması da esasen mümkün değil. IMF programını yürürlüğe koyduktan sonra 14 ay boyunca topluma umut pompalayan ve onu büyük özverilere katlanmaya zorlayan, sonra da peş peşe yarattığı iki krizle her şeyi berbat eden ve ekonominin çökmesine yol açan bir yönetime güven duyması için halkın aklını yitirmiş olması lazım. 
     Hemen belirtelim ki, halkın 57. hükümete güven duygusunu yitirmesinde iki önemli etken daha rol oynuyor. Bunlardan birincisi, çok zayıf ve kırılgan bir görünüm yansıtan Sayın Başbakan'ın devlet işlerini tam kontrol ve hakimiyetle yönetemediği izlenimini yaratması. İkincisi de, koalisyon ortaklarının hala ülkenin içine düşmüş olduğu feci durumu algılayamamışçasına partizanca davranışlar sergilemeleri ve çoktandır pis kokular gelen Enerji Bakanlığı'nın başında bulunan ve hakkında ağır suçlamalar olan bir bakanın istifasını dahi aylar sonra gerçekleştirebilmeleri... 
     Türk kamuoyu, saygın bir kişiliğe sahip olmasına rağmen, Kemal Derviş'in krizin aşılmasında ne ölçüde etkili olacağından pek emin değil. Bu nedenle kesin bir tavır ortaya koymuyor. Nitekim, halkın 32.8'i Derviş'in kriz aşılmasında etkili olacağını belirtirken, bu oranın biraz fazlası da ondan bir şey beklemiyor. 
     Araştırma bulguları, mart sonu nisan başı döneminde halkımızın 49.2'sinin "bu işin böyle gitmeyeceği" inancında olduğunu ve bir erken seçime gerek gördüğünü gösteriyor. Buna karşın, halkın 36.5'i de erken seçime karşı. 
     Yeni ekonomik program için dış finansman sağlanması Türkiye'deki moral çöküntüsünün bir nebze iyileşmesine ve erken seçim baskısının bir ölçüde gücünden kaybetmesine yol açabilir. Esasen, Türkiye'nin şu sırada geçtiği kritik dönemeçte, özellikle siyasal yapıdaki reformları gerçekleştirmeden, yapılacak bir erken seçimin yarardan ziyade zarar getireceği aşikardır. 
     Bu bakımdan, şu aşamada en doğru hareket tarzı, hükümetin halkın güvenini kazanmak için bazı ciddi adımlar atmasıdır. Bu da, geniş bir kabine revizyonu çerçevesinde, siyaset - ekonomi ilişkilerini koparacak önlemleri almakla gerçekleştirilebilir. Yani, ekonomi, ticaret, maliye ve özelleştirmeden sorumlu tüm bakanlar Meclis dışından üstün ve yetenekli kişiler arasından seçilmeli ve başlarına Derviş başbakan yardımcısı sıfatıyla getirilerek, hükümet yarı teknokrat bir yapıya kavuşturulmalıdır. 
     
     







Notlar, potlar 


Şalk Ersümer'in imzası var 


Catherine Hanım’ın da işi kolay değil 


Son şansı iyi kullanmak kimin elinde .. 


Dans eder misiniz 


Avrupa'dan Türk'e çağrı Esne 


Halkta güven bunalımı 


Emrullah Efendi 


Erkeklik ölmedi, kainat güzeli oldu 


Kıssadan hisse... 


DSP kurultayı 


Newyork'ta bu yaz karanlık tehlikesi 


Kapadokya mevsimi 


</TEXT>
</DOC>
