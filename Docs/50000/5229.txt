<DOC>
<DOCNO> 5229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/ekonomi/eko02.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Emlakbank’a gemilerin peşine düş’ talimatı 
</HEADLINE>
<TEXT>

Başbakanlık Yüksek Denetleme Kurulu, Emlakbank'ın denizcilik sektöründe 323 milyon dolara ulaşan riskli kredilerine karşılık gemi ipoteklerini lehine çevirmesini istedi 
     ESRA YENER 

     Armatörler, Alman Landesbankt'tan alıp, teminat veren Emlakbank'a yükledikleri 200 milyon dolarlık kredi borçlarının geri ödemesini erteletmek isterken, Başbakanlık Yüksek Denetleme Kurulu YDK denizcilerin ipoteklerinin banka lehine çevrilmesi talimatı verdi. 
     Deniz Ticaret Odası Başkanı Cengiz Kaptanoğlu ve armatörler yaklaşık iki aydır hükümetin yeni bir Yüksek Planlama Kurulu YPK kararıyla, sektörün Emlakbank'a olan borçlarını ikinci kez erteletmeye çalışıyor. 
     
Borçları yine erteleyin’      Armatörler, Emlakbank'a olan borçların tamamının Türk Lirası'na dönüştürülerek iki yılı ödemesiz sekiz yıllık bir vadeye bağlanması, yılda iki taksit halinde faizlerin ödenmesini istiyor. 
     Bu tartışmalar sürerken, TBMM KİT Komisyonu'nda görüşülen YDK raporunda, Emlakbank'ın denizcilik sektörü nedeniyle yaşadığı zarar gözler önüne serildi. Raporda YDK'ya bilgi veren Emlakbank, Landesbank'ın 1997 - 1998'de denizcilik sektörüne verdiği kredilerde çok az sayıda gemi ve gayrimenkulün ipotek kapsamına alındığı, bunların da Landesbank lehine ipotek ettirildiği, bu nedenle sektörün ödemediği bu kredilere karşılık ipotekleri lehine çeviremediği kaydedildi. 
     Emlakbank'ın YDK'ya verdiği bilgide ayrıca "Bankanın içinde bulunan mali durumunun dikkate alınarak Tasfiye Olunacak Alacaklar Hesabı'nda izlenen 166 milyon dolarla birlikte denizcilik sektöründeki riskimizin 323 milyon dolar 218 trilyon lira olduğu dikkate alındığında sektör firmalarının halen uygulanan ödeme planına paralel hareket etmeleri büyük önem arzetmektedir" denildi. 
     
Teminatı güçlendirin      YDK raporunun sonundaki temenni bölümünde yer alan talimatlarda da şöyle dendi "Landesbank'a verilen 200 milyon dolarlık garanti çerçevesindeki kredilerde, banka riskini asgariye indirecek ve kredi verimliliğini artıracak tüm tedbirler alınmalıdır. Bu kapsamda teminat yapıları güçlendirilmelidir. Landesbank'a verilen garantilerin tazmini halinde, bu kredilerle ilgili olarak anılan banka lehine tesis edilen ipoteklerin, aynı tutarlar üzerinden bu defa Emlakbank lehine tesis edilmesi hususunda hukuki düzenleme yapma olanağı araştırılmalıdır." 
     


 EKONOMİ 


















</TEXT>
</DOC>
