<DOC>
<DOCNO> 42521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/guncel/gun06a.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İncirlik’te heyecan 
</HEADLINE>
<TEXT>

     DHA 

     ABD’nin, terör eylemini gerçekleştirenlere karşı açacağı savaşın hazırlıkları sürerken, Ortadoğu’daki en büyük üssü İncirlik’e dün inen bir tanker uçağın pist ortasında kalması ve çekiciyle hangara taşınması heyecan yarattı. Dün saat 08.45 ve 11.05’te birer kargo uçağı iniş ve kalkış yaparken, saat 10.30 sıralarında bir hastane uçağı havalandı. Saat 11.17 sıralarındaysa, üsse iniş yapan KC - 135R tanker uçak pist ortasında kaldı. Uçak, bir süre sonra çekiciler yardımıyla hangara çekilebildi. İncirlik girişindeki ve üs çevresindeki denetim de daha sıklaştırıldı. ABD’nin olası saldırıları için kullanması muhtemel Diyarbakır ve Malatya üslerinde ise hareketlilik yaşanmadı. Sivil hizmet veren iki havaalanında THY’nin normal seferleri gerçekleşti. Öte yandan, İncirlik Üssü'ne yerli ve yabancı ajans ve TV muhabirleri de gelmeye başladı. Reuters ve APTN'in yanı sıra Amerikan NBC ve Yunanistan'ın Alfa TV muhabirleri de üssün gözlendiği Toptancılar Sitesi'nde haberci topluluğu arasında yerini aldı. 
     



 GÜNCEL 


























</TEXT>
</DOC>
