<DOC>
<DOCNO> 24308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/son/soneko30.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
KİT'lerde 2001'in ilk yarısında uygulanacak ücretler belli oldu 
</HEADLINE>
<TEXT>

     KİT'lerde, 2001 yılının ilk yarısında uygulanacak ücretler belli oldu. 
     Yüksek Planlama Kurulu Kararı'na göre, 1 Ocak 2001 tarihinden geçerli olmak üzere, KİT'lerde ve bağlı ortaklıklarında, 2 sayılı cetvele tabi personel içinde yer alan, banka amiri, asistan, başmühendis, programcı, diş tabibi, eksper, klinik şefi, kılavuz kaptan, muhasebeci, sistem analisti, şehir plancısı, hava trafik başkontrolörü, tabip, banka uzmanı, uzman tabip ve veteriner gibi kadrolarda çalışanların, en düşük ücreti 390 milyon 349 bin lira, en yüksek ücreti de 684 milyon 692 bin lira oarak saptandı. 
     KİT'lerde ve bağlı ortaklıklarda yine 399 sayılı kanun hükmündeki kararnamede 2 sayılı cetvele dahil pozisyonlarda çalışmakta olan personelin, 15 Aralık 2000 tarihinde yüzde 5.2 oranında artırılarak tespit edilmiş bulunan 2000 yılının ikinci yarısına ait temel ücretleri ise şöyle belirlendi 
     ''801 milyon 800 bin lira olan sözleşme ücret tavanının geçilmemesi kaydıyla, yüzde 10 oranında artırılmasına, ancak yapılan artış sonucunda temel ücretleri unvan grupları itibariyle, tespit edilen en düşük 390 milyon 349 bin liranın altında kalanların, temel ücretlerinin en düşük temel ücret miktarlarına yükseltilmesine karar verildi.'' 
     Aynı cetvelin ikinci grubunda yer alan ajans amiri, dekoratör, başhemşire, labaratuvar şefi, istasyon şefi, pedagog, tercüman, koruma ve güvenlik amiri, öğretmen, veznedar, teknisyen, kimyager, fizikçi, çoçuk gelişimcisi gibi mesleklerin yer aldığı personelin, en düşük temel ücreti 330 milyon 346 bin lira, en yüksek ücreti de 579 milyon 588 bin lira olacak. 
     İki sayIlı cetvele tabii personel içinde 3. grupta yer alanların en düşük temel ücreti 300 milyon 278 bin lira, en yüksek temel ücreti de 495 milyon 453 bin lira olacak. Dördüncü grupda yer alanların ise 273 milyon 244 bin lira ile 420 milyon 416 bin lira arasında değişecek olan temel ücretleri, beşinci grupta da en düşük olarak 258 milyon 210 bin lira, en yüksek olarak da 366 milyon 347 bin lira olarak belirlendi. 
     1 Ocak 2001 tarihi itibariyle Olağanüstü Hal Bölgesi ve Mücavir alanına dahil iller ile Devlet İstatistik Enstitüsü Başkanlığı'nca belirlenen fert başına Gayri Safi Yurtiçi Hasıla miktarları, 1.500 doları dahil altında ve Devlet Planlama Teşkilatı Müsteşarlığı'nca belirlenen sosyo-ekonomik gelişmişlik düzeyi eksi 0.5'den dahil daha düşük bulunan illerde görev yapanlara bu illerde fiilen çalıştıkları süre ile sınırlı olmak üzere en az 5 milyon 750 lira ve en çok 12 milyon 650 bin lira arasında aylık ilave ödeme yapılmasına karar verildi. 
     
     Büyük KİT'lerde ücretler yüksek 
     Öte yandan, YPK'dan çıkan karara göre, Türkiye Kalkınma Bankası ile Türkiye İhracat Kredi Bankası Genel Müdürlükleri'nde, ücretler 1 milyar 588 milyon 472 bin liradan yüksek olmayacak. TPAO, BOTAŞ, PETKİM, TÜPRAŞ, DİTAŞ VE İGSAŞ Genel Müdürlüklerinde ücretler de, 1 milyar 381 milyon 280 bin liradan, diğer kuruluşlarda ise 1 milyar 188 milyon 156 bin liradan yüksek saptanmayacak. 
     Diğer yandan, 854 sayılı Deniz İş Kanunu'na tabi personel çalıştıran kuruluşlarda, kaptan başmühendis ile uzakyol kaptan başmühendis, ehliyetli bakım, onarım, donatım enspektörler grubunun ücret ve diğer haklarında gerekli düzenlemeleri yapmaya, ilgili bakanlığın teklifi üzerine Devlet Personel Başkanlığı yetkili kılındı. YPK kararına göre, 2001 yılında KİT'ler ve bağlı ortaklıklarında çalışan memurlara özelleştirme kapsamında olanlar dahil , 2 maaş tutarında ikramiye ödenecek. Ödemeler, 15 Ocak ve 15 Temmuz tarihlerinde 2 eşit taksit halinde yapılacak. KİT'lerde ve bağlı ortaklıklarda yönetim kurulu başkan ve üyelerine, 15 Aralık 2000 tarihinden itibaren 156 milyon 144 bin lira,1 Ocak 2001 tarihinden itibaren de 171 milyon 759 bin lira ücret verilecek. 







</TEXT>
</DOC>
