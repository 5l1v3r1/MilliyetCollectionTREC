<DOC>
<DOCNO> 19716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/son/sonspo05.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Aziz Yıldırım'ın Galatasaray karnesi zayıf... 
</HEADLINE>
<TEXT>

     Birinci Futbol Ligi'nde şampiyonluk düğümünü büyük ölçüde çözecek maç gözüyle bakılan Fenerbahçe ile Galatasaray arasında yarın yapılacak derbi maç öncesi, sarı-kırmızılı takım, Faruk Süren'in kulüp başkanlığı döneminde, sarı-lacivertli rakibiyle şimdiye dek 19 kez karşı karşıya geldi. 
     Sarı-kırmızılı takım, Faruk Süren'in başkan olmasından 6 gün sonra lig maçında Ali Sami Yen Stadı'nda, Fenerbahçe ile karşı karşıya geldi. Galatasaray, bu karşılaşmayı 2-0 kazandı. 
     Galatasaray, Faruk Süren döneminde Fenerbahçe ile yaptığı 19 maçta 7 galibiyet, 5 yenilgi ve 7 beraberlik aldı. Faruk Süren'in başkanlığında, Galatasaray rakip filelere toplam 31 gol atarken, kalesinde 27 gol gördü. 
     
     Yıldırım'ın Galatasaray karnesi 
     Aziz Yıldırım ise Fenerbahçe Kulübü Başkanlığı'na 15 Şubat 1998 tarihinde seçildi. 
     Fenerbahçe, Aziz Yıldırım'ın kulüp başkanlığına seçildiği gün Galatasaray ile yaptığı maçtan 2-2 beraberlikle ayrıldı. Aziz Yıldırım döneminde Fenerbahçe, Galatasaray ile 9 kez karşı karşıya gelirken, bu karşılaşmalardan yalnızca 1'ini kazanabildi. 
     Fenerbahçe, 9 maçta, 1 galibiyet, 3 yenilgi ve 5 beraberlik alırken, toplam 12 gol atıp, 17 gol yedi. 







</TEXT>
</DOC>
