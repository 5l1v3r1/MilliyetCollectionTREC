<DOC>
<DOCNO> 35363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/siyaset/siy02.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sensin takiyeci 
</HEADLINE>
<TEXT>

Tayyipçiler ve Gelenekçiler arasında bir "takiye" kavgasıdır sürüp gidiyor. Kavgada son darbe SP’den geldi "Bunlar hem riyak rdır hem de hizipçi" 
     Kapatılan FP’den çıkan iki grup arasındaki mücadele, iki tarafın karşılıklı "takiye" suçlamalarına sahne oluyor. "Takiyeyi siyaset sahnesinden sileceklerini" açıklayan Tayyipçilere gelenekçi kanattan "Takiyeci onlar. İkiyüzlüler" yanıtı geldi. Milli Görüş çizgisindeki bütün partilere yöneltilen ve "gerçek amacını saklamak" karşılığında kullanılan "takiye", şimdi aynı çizgideki iki tarafın birbirlerine yönelttikleri temel suçlama oldu. 
     
     Mayaları tutmaz’ 
     Erbakan’ın kurmaylarından SP Genel İdare Kurulu üyesi Bahri Zengin, Recep Tayyip Erdoğan önderliğindeki grubu, takiye yapmakla suçladı. Zengin, Milliyet’e yaptığı açıklamada, Erdoğan’ın yanlış yolda olduğunu belirterek, şunları söyledi "Revizyonist bir çizgi içerisindeler. Riyak rlık yapıyorlar. Ama mayaları tutmaz. Sürekli bir takiyecilik var." 
     
     Erdoğan lider olamaz’ 
     Zengin, şöyle devam etti "Baskı olan yerde canı tehdit altında ise, bazı düşüncelerini saklamaları normaldir. Bizim sözümüz, özümüz aynı. 10 defa da kapatılsak aynı şekilde varolacağız. Onlara tavsiyem de böyle davranmaları." Erbakan’a yakın isimlerden Süleyman Arif Emre de, yanlarında yetişen Tayyipçilerin hizipçilik yaptığını, ama başarılı olamayacaklarını söyledi. Emre, "Erdoğan liderlik vasfı taşımıyor" dedi. n ANKARA Milliyet 
     



 SİYASET 




















</TEXT>
</DOC>
