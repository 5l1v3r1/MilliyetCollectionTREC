<DOC>
<DOCNO> 12665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/spor/ysen.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydi milli maça 
</HEADLINE>
<TEXT>

     ERDOĞAN ŞENAY 

     Türkiye, bu haftayı gelecek çarşamba gününü milli maç zaferleri yaratmak adına kullanacak... Yabancılar cenneti haline gelmiş ülkemizde milli takım kurgulamak ve onlarla rakibe göre unutulmaz sonuçlara uzanmak her geçen yıl daha da zorlaşmaktadır bizce. 
     İşin teknik yani yani kadro oluşturmak yönünde Türk oyuncusunun önünü tıkayan kalitesiz yabancı meselesinin yoğunlaşması yanında bizim çocuklarımızdan çok daha fazla dolar karşılığı oynayan ve kapalı kapılar ardında "para peşin - kırmızı meşin" sloganıyla mukavele imzalayan bizden olmayanların hali Ay - Yıldızlı formanın giyilip, çıkarıldığı soyunma odalarının havasını devamlı kirletmekte... Bütün bu tehlikelerin her yıl daha da büyümekte olduğunu görmek için öyle fazla bir futbol zekalısı olmak da gerekmiyor işin aslında... Ayrıca yabancı oyuncuların gerek teşkilattan gördükleri hakem himayeleri ve ceza tenzilatları .. gerekse kendi yöneticisinin "sen bizdensin" diyerek, sırt okşamasının yanında, yabancılara verdikleri izin ve özel prim tavizleri de önümüzdeki günlerde milli formayı yarıştıracak çocuklarımız tarafından gayet iyi bilinmekte ve hayretle de izlenmektedir. 
     İşte bu açılardan baktığımız zaman Şenol Güneş, Ünal Karaman ve Çan Çobanoğlu kardeşlerimizin işleri hayli zordur... Şu anlarda sakatların yanında bu "dumanlı havayı" yok etmek için Polat Oteli’ndeki özel seanslarda kimbilir ne uğraşlar veriyorlar... 
     Ayrıca bir de seyircilerin sıkıntılarını özetlemek gerekir sanırım sorunların hakkını tam vermek gerekirse... İşinden gücünden olmuş, ancak futbola ve bayrağına aşık bir futbolsever ordusu hangi moralle doldursun cumartesi günü Ali Sami Yen tribünlerini .. Ekonomik kriz nedeniyle insan kalabalıklarında bütün suratlar asık... Onlardan maç günü her şeyi unutmalarını, yanık bağırlarını sadece milli forma adına açık tutmalarını kolayca isteyebilir miyiz .. 
     Ama inanın ki, bütün ülkede olduğu gibi benim de moralim sıfır. Ama konu milli maç olunca, cumartesi tribünlerdeyim... Sizler de öyle yapınız... Cumhuriyet tarihimizin en büyük ve en can acısı yaratan krizini unutunuz o günlüğüne... Çünkü Slovakya’yı yenmek için tertip ve taktik gibi değerlerden çok ötede, sizin gürleyen seslerinize ihtiyaçları var sahada yarışanların... Öyleyse yarın her düşünceyi bir kenara itelim, kafamızla ve ruhumuzla milli forma emekçilerinin Slovakya önündeki kazanma uğraşlarını sarıp, sarmayalım. 
     


 SPOR 

























</TEXT>
</DOC>
