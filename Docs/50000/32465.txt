<DOC>
<DOCNO> 32465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/yasam/yas08.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Aspendos’a tırpanlı formül 
</HEADLINE>
<TEXT>

     SALİH UÇAR Antalya DHA 

     ASPENDOS’TA gerçekleştirilecek olan Tarkan ve Sultans of the Dance konserlerinde kullanılacak elektronik ses sisteminin 1800 yıllık tarihi tiyatroya zarar vereceğini söyleyen sanat çevreleri ve arkeologların isyanı ses getirdi. Mydonose Productions, tepkiler üzerine Tarkan’ın bazı parçalarını mikrofonsuz söylemesini gündeme getirdi. Sultans of the Dance’ın davul şovu da programdan kaldırıldı. 
     
Davullar playback      SULTANS of the Dance’ın gösterilerinde yer alan davul sadece sinevizyonda gösterilecek, davul sesi playback olarak verilecek. Mydonose Productions’un ses düzenini kuran Staras şirketinin sahibi Sinan Örsçelik, Tarkan konserinde ses seviyesinin 90 desibeli aşmayacağını, ünlü şarkıcının bazı parçalarını da mikrofonsuz söyleyeceğini ileri sürdü. Kültür Bakanlığı da mikrofon ve ses sisteminde 90 desibel ses şiddetini limit aldıklarını belirterek "Konser zararsız" dedi. 
     



 YAŞAM 

























</TEXT>
</DOC>
