<DOC>
<DOCNO> 32838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/son/sondun02.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush "Türkiye'yi yakından izliyoruz" 
</HEADLINE>
<TEXT>

     ABD Başkanı George W. Bush, ülkesinin Türkiye'deki ekonomik gelişmeleri çok yakından izlediğini bildirdi. 
     Bush, İtalya'nın Cenova kentinde yapılacak G-8 zirvesinden önce bazı yabancı muhabirlerle düzenlediği sohbet toplantısında, birçok değişik konuyu ele alırken ekonomik zorluklara da değindi. Bir gazetecinin, Arjantin'deki durumu değerlendirmesini istemesi üzerine Bush, ''Arjantin'deki durumdan kaygı duyuyorum. Ancak, bu ülkeyi sorunların başka yerlere sıçraması açısından da dikkatle izliyoruz ve Arjantin'de sorunların bulaşıcı olmayacağını düşünüyoruz'' dedi. Başkan Bush, sözlerinin bu noktasında, ''Biz Türkiye'yi de çok yakından izliyoruz'' diye konuştu, ancak başka ayrıntı vermedi. 







</TEXT>
</DOC>
