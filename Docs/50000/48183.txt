<DOC>
<DOCNO> 48183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/son/sondun21.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Pervez Müşerref ''Ramazan başlamadan harekatı durdurun'' 
</HEADLINE>
<TEXT>

     Pakistan Devlet Başkanı Pervez Müşerref, Afganistan'a yönelik Amerikan liderliğindeki saldırıların Ramazan ayına sarkmasının Müslüman dünyasında olumsuz etkileri olacağını söyledi. 
     Müşerref, CNN televizyonunda ''Larry King Live'' programında verdiği demeçte, Ramazan ayı başlamadan önce bombardımanın kesilmesi ve Taliban yöneticilerine karşı saldırıların durdurulması çağrısında bulundu. 
     Ramazan ayında da bombardımandan kaçınılmasını umduğunu söyleyen Müşerref, Ramazan ayında bombardımanın sürmesinin Müslüman dünyasında olumsuz etkileri olacağı uyarısında bulundu. 
     Ramazan ayı ve Afganistan'ın kışı yaklaşırken, Amerikalı ve İngiliz yetkililer, Taliban yönetimi ve Usame Bin Ladin'i safdışı bırakmak için hızlı hareket edilmesine gerek olduğunu söylemişti. 
     
</TEXT>
</DOC>
