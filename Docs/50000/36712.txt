<DOC>
<DOCNO> 36712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/yasam/yas06.html </URL>
<DATE> 2001/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm uykuyla geldi 
</HEADLINE>
<TEXT>

     ŞAKİR AYDIN İstanbul 

     Direksiyon başında uyuyan kamyon sürücüsü, TEM Otoyolu'nda bir başka kamyona arkadan çarpınca hayatını kaybetti. 
     Edirne yönüne gitmekte olan Nurettin Genç 28 yönetimindeki beyaz eşya yüklü kamyon, dün saat 06.30 sıralarında Fatih Sultan Mehmet Köprüsü'nün Armutlu çıkışına geldi. 
     
     Sıkışıp kaldı 
     Genç'in direksiyon başında uyuması sonucu kontrolden çıkan araç, park halinde olan Medeni Turan yönetimindeki kamyona arkadan çarptı. Kamyonda sıkışan Genç, vatandaşlar ve polisler ile itfaiye ekipleri tarafından kurtarıldı. 
     Vatandaşlar öldüğü sanılan Genç'in üzerini battaniyeyle örtüler. Bu sırada olay yerine gelen ambulansta görevli doktor, şoförün hayatta olduğunu belirledi. Sağlık görevlilerinin ilk müdahalesinin ardından ambulansa konulan Genç, Şişli Etfal Hastanesi'ne götürülürken öldü. 
     



 YAŞAM 

















</TEXT>
</DOC>
