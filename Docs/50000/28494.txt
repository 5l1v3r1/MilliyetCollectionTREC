<DOC>
<DOCNO> 28494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/guncel/gun04.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İmam’ı dinleyen yok 
</HEADLINE>
<TEXT>

Değişen dünya koşullarıyla taban artık yeni yüzler ve daha liberal bir politika istiyordu. En azından bir bölümü için geçerli olan bu durum Batı’nın da desteğiyle Milli Görüş’ü merkez sağa çekiyordu 
     MİLLİ NİZAM'DAN FAZİLETE 

     Milli Görüş için 28 Şubat süreciyle başlayan kötü günler RP’nin 16 Ocak 1997’de kapatılmasıyla yeni bir dönemece girdi. Artık beş yıl siyaset yapma yasağı olan Erbakan’ın işaretiyle 17 Aralık 1997’de FP kuruldu. Parti levhalarının değişmesi, yeni amblemli bayrakların asılması kısa sürdü. Erbakan geride ama, Milli Görüş yine Meclis’teydi. Üstelik ilk kez kadın milletvekilleri de vardı ABD’li Merve Kavakçı, Nazlı Ilıcak, Oya Akgönenç. RP’nin korkulu rüyası Yargıtay Cumhuriyet Başsavcısı Vural Savaş ise, 17 Ocak 1998 tarihli konuşmasında "Yenisi de kapanır" uyarısında bulundu. Dediğini yaptı 6 Mayıs 1999’da kapatma davası açtı. 
     
     Hesapları suya düştü 
     Erbakan olası bir kapatılmaya karşı çok tedirgin değildi. Yapılacak iş 31 yılda beşinci kez yeni bir parti adı bulmaktı. Avrupa İnsan Hakları Mahkemesi’ne başvurdukları RP’nin kapatılması davasından Türkiye’ye bir yaptırım çıkacağı ümidini taşıyordu. AB adayı bir ülkenin kolay kolay parti kapatmaya yanaşmayacağı üstelik 18 Nisan 1999 seçimlerinin üçüncüsü FP’ye Meclis’in gereksinim duyacağı ve böylelikle Anayasa’da parti kapatmayı zorlaştırıcı değişikliklerin gerçekleştirilebileceği hesaplarını yapıyordu. Bunların hiçbiri olmadı. Yetmedi, Bingöl’deki bir konuşması nedeniyle TCK’nın 312. maddesinden ömür boyu siyaset yapma yasağı yedi. Ve parti önceki gün kapatıldı. Ancak, Erbakan’ın asıl canını sıkan "imam"ın artık dinlenmemesiydi. Son partinin kapanışı, ilk dağılışın da başlangıcıydı. Uzun süredir parti içinde baş gösteren ve "yenilikçi" kanat olarak adlandırılan kesim, "gelenekçi" dedikleri Erbakan’ın kurmaylarına savaş açmıştı. Bu çekişme, Abdullah Gül’ün, "hevessiz" Genel Başkan Recai Kutan’a karşı geçen yıl aday olmasıyla zirveye çıktı. Partiyi bölecek asıl hareket ise içeriden değil, yine siyaset yasağı nedeniyle dışarıda kalan Recep Tayyip Erdoğan’dan geliyordu. 
     
     Hedefe girince nişan alındı 
     Sistemin üç yıl arayla iki kez yaptığı atış tam isabet kaydetti. Değişen dünya koşullarıyla taban artık yeni yüzler ve daha liberal bir politika istiyordu. En azından bir bölümü için geçerli olan bu durum Batı’nın da desteğiyle Milli Görüş’ü merkez sağa çekiyordu. Ve artık hiçbir şey eskisi gibi olmayacaktı. Erbakan, FP kapatılırken "Sadece levha değiştiririz" diyordu. Ancak bu kez, bir levha iniyor, birkaç levha hazırlanıyordu 
     
Hangi partiyi seçecekler      Kapatılma haberinin ardından Abdi İpekçi Spor Salonu’nda toplanan FP’liler tek vücut olmuş görüntüsü vererek, "Baskılar bizi yıldıramaz" sloganını atıyorlardı. Ancak, Milli Görüş hareketinin etrafında toplananların tek sorunu artık partilerinin 5., 6. ya da 7. kez kapatılıp kapatılmaması değildi. Eski FP’liler bundan sonra "Hangi partiyi" seçecekleriyle meşgul olacak ve tepedeki tartışma tabana da yayılacak. 
     
Birine oy, diğerine zek t      Seçime yönelik kamuoyu araştırmalarının güvenilir ismi Tarhan Erdem tabanın birleşeceği yeni partinin ilk seçimde en az alacağı oyu Milliyet’e hesapladı 
     Geçen seçimde FP’ye oy verenler, bundan sonra hangi partiye oy verecekler İşte bir yanıt denemesi 
     1999 yılı 18 Nisan’ında, 32 milyon 590 bin seçmen sandık başına gitti. Akşam sandıklar açıldı, oylar sayıldı. Geçerli oy pusulalarının 4 milyon 805 bin 384’ünde, "FP" simgesinin altındaki daireye "EVET" mührü basılmıştı. 
     
     Yaklaşık ve yuvarlatılmış sayılarla devam edelim 

</TEXT>
</DOC>
