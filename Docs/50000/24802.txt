<DOC>
<DOCNO> 24802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/son/sondun05.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Nepal sarayındaki trajedi...Kral ve kraliçe yanlışlıkla öldürülmüş 
</HEADLINE>
<TEXT>

     Nepal'de kral, kraliçe ve kraliyet üyelerinin ölümünden sonra, kral vekilliğine getirilen Prens Gyanendra, saraydaki trajedinin, ''otomatik silahın aniden ateş almasıyla meydana gelen bir kaza'' olduğunu söyledi. 
     Prens Gyanendra, devlet radyosu aracılığıyla halka yönelik mesajında, Veliaht Prens Dipendra'nın tartışma sonucu kral ve kraliçe ile kraliyet ailesinden bazı kişilerin öldürdüğüne dair haberlerle ilgili açıklamada bulunmadı. Gyanendra, kraliyet ailesinden 8 kişinin de yaralandığını ve kaldırıldıkları askeri hastanede öldüklerini belirtti. 
     Kral ve kraliçenin ölümünden sonra kral ilan edilen Dipendra'nın komada olduğunu ve görevini yürütemeyeceğini belirten Gyanendra, ulusun sorumluluğunun kendisinde olduğunu ve Nepal halkından tam destek almayı umduğunu kaydetti. Nepalli yetkililer, Gyanendra'nın kaza olarak nitelendirdiği trajediye, akşam yemeğinde çıkan bir tartışmanın yol açtığını söylüyorlar. Yetkililer, annesine karşı gelerek Hint asıllı bir kadınla evlendiğini açıklayan Dipendra'nın, anne ve babasının buna karşı çıkmasına sinirlendiğini ve otomatik silahla ailesini taradığını ifade ediyorlar. Nepal Kralı Birendra ve Kraliçe Aiswarya'yı öldürdükten sonra kendi başına da kurşun sıktığı ve komaya girdiği bildirilen Dipendra, Nepal kralı ilan edilmişti. 







</TEXT>
</DOC>
