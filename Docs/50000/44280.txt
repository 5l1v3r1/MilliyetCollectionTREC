<DOC>
<DOCNO> 44280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/dunya/dun05.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika dua etti, ağladı... 
</HEADLINE>
<TEXT>

İkiz kuleleri gören her 100 Amerikalıdan 79’u tanıdığı birine Seni seviyorum’ dedi 
     DIŞ HABERLER SERVİSİ 

     Dünya Ticaret Merkezi’nin ikiz kuleleri ile Pentagon’u harabeye çeviren 11 Eylül saldırılarının ardından Amerikalıların yüzde 64’ünün gözyaşlarını tutamadığı ortaya çıktı. 
     Time CNN tarafından yaptırılan son kamuoyu yoklamasına göre, TV’den izledikleri korkunç manzara sonrasında ABD’lilerin yüzde 79’u yakınlarına veya tanıdıkları birine "Seni seviyorum" deme ihtiyacı duydu yüzde 70’i de, "God Bless America" Tanrı Amerika’yı korusun diye haykırdı veya dua etti. 
     Aynı araştırmanın ortaya koyduğu sonuçlara göre, Amerikalıların yaklaşık yarısı, Afganistan’a düzenlenecek olası bir saldırının bir ay ya da daha fazla süre içinde yapılmasına sıcak bakıyor. Ankete katılanlardan yüzde 47’si, Afganistan’a yönelik olası saldırı için bir ay beklemeye razıyken, yüzde 27’si bu sürenin 3 aydan fazla olabileceğini söyledi. 
     
     Müttefik deyince İngiltere 
     Katılımcılardan yüzde 56’sı, Afganistan’a yönelik bir saldırının, birçok kayıp verilecek uzun soluklu bir savaşa neden olacağını, ancak savaşı ABD’nin kazanacağı görüşündeyken, yüzde 23’ü, askeri müdahalenin kısa süreceği ve az kayıpla sonuçlanacağını düşünüyor. Ankete göre, Amerikalılar müttefikler içinde en fazla İngiltere yüzde 90 , öteki Batı Avrupa ülkeleri yüzde 79 , Rusya yüzde 70 , Suudi Arabistan yüzde 42 , Pakistan yüzde 32 ve diğer Müslüman ülkelere yüzde 30 güveniyor. 
     
New Yorklu kendini sekse ve hapa vurdu      SEMA EMİROĞLU New York 

     Dünyada bugüne kadar yaşanan en trajik terör saldırılarına tanık olduktan sonra duygusal yıkıma uğrayan New Yorklular, çareyi "aşkta" ve "yatıştırıcı haplarda" aramaya başladı. Amerika’nın en popüler "sevgili bulma" servisi veren ajansları, 11 Eylül saldırılarının ardından arkadaş ve sevgili arayanlarda büyük artış görüldüğünü bildirirken, doktorlar, uykusuzluk çeken ve depresyona giren New Yorkluların uyuşturucu ve yatıştırıcı ilaç talep ettiklerini açıkladı. 
     
     İnsandaki temel içgüdü’ 
     Psikolog ve televizyon yorumcusu Dr. Joyce Brothers, terörün ardından sevgili arayışında olanların sayılarında artış görülmesini normal bulduğunu bildirdi ve "Korku ve dehşet zamanlarında insanlar yalnız kalmak istemiyor. Böyle anlarda eş bulmayı istemek, en doğal içgüdü" dedi. 
     
     Uyku ilaçları yok satıyor 
     Dünya Ticaret Merkezi’nin dev kulelerinin gözlerinin önünde yanıp yıkılmasından duydukları şoku h l atlatamayan New Yorklular, geceleri k bus görmekten kurtulmak için yatıştırıcı haplara sarıldılar. Eczacılar, yakınlarını kaybeden New Yorkluların her zamankinden fazla uyku hapı talep ettiklerini bildirdi. 
     



 DÜNYA 














</TEXT>
</DOC>
