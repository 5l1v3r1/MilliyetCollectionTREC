<DOC>
<DOCNO> 10656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/10/dunya/tur.html </URL>
<DATE> 2001/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

ETA’dan film gibi soygun      MİNE G. KIRIKKANAT Paris 

     Bask bölgesinin İspanya’dan bağımsızlığı için mücadele eden ETA Fransa’da akıl almaz bir soygun gerçekleştirdi. On kişiden oluşan bir komando gurubu, Grenoble kenti yakınlarında birbirine on kilometre mesafedeki iki patlayıcı madde fabrikasını art arda soydu. 
     Her iki fabrikanın koruma görevlilerini etkisiz hale getiren terörist komandolar, çaldıkları bir ton altı yüz kilo dinamit, binlerce bomba ve 20 bin fünyeyi iki kamyona doldurup kaçtılar. İspanyolca ve Baskça konuşmalarından ETA olduklarına hükmedilen ayrılıkçı Bask teröristlerinin bu Fransa’daki üçüncü patlayıcı soygunu. 
     Basının, "ETA malzemesini Fransa’dan sağlıyor," yorumuna neden olan olaydan sonra teröristlerden olduğu belirtilen bir kişi, Ardeche dağlarında ele geçti. Ancak dinamit ve bomba dolu iki kamyondan haber yok. 
     


 DÜNYA 










</TEXT>
</DOC>
