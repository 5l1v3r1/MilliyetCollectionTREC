<DOC>
<DOCNO> 48069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/son/sonspo04.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasemin'in rekoru geçerili sayılmadı 
</HEADLINE>
<TEXT>

     Yunanistan'ın İstanköy Kos Adası Kaldemera mevkiinde 40 metreye dalan sualtı dalış rekortmeni sporcu Yasemin Dalkılıç'ın çekimlerini izleyen hakemler, rekoru geçerli saymadılar. 
     ''Quantum Saatleri'' sponsorluğunda, Bodrum Sualtı Cankurtarma Derneği ve İstanköy Kaldemera Belediyesi desteğinde, ''desteksiz sabit ağırlıkla serbest dalış'' kategorisinde 40 metreye dalan Yasemin Dalkılıç'ın su altındaki çekimlerini yüzey hakemi Erman Akarsu ve ile dip hakemi Rus Arthur Zanoga, izlediler. Rekoru tescil etmesi beklenen hakemler, Dalkılıç'ın, ''ipe 1 kez dokunması gerekirken 2 kez dokunduğunu belirleyerek'' geçersiz saydılar. 
     Serbest dalışın farklı disiplinlerinde bugüne dek 68, 105 ve 120 metrede rekorlar kıran Dalkılıç, karar üzerine, yarın yine rekor denemesinde bulunacağını bildirdi. 
     Öte yandan Dalkılıç'ın davetiyle Bodrum'a gelen ve Kübalı antrenörü Rudi Castineyra tarafından da çalıştırılan Jamaikalı David Lee de aynı kategoride 47 metreye dalarak, erkeklerde yeni dünya rekorunun sahibi oldu. Eski rekor, 45 metreyle aynı sporcuya aitti. 
     






</TEXT>
</DOC>
