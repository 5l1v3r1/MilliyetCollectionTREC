<DOC>
<DOCNO> 32564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/son/sontur17.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ege Bölgesi'nde yarın sıcaklık rekoru bekleniyor 
</HEADLINE>
<TEXT>

     Basra alçak basıncının etkisi altında olan Ege Bölgesi'nde, yarın, en yüksek hava sıcaklık değerlerine ulaşılacağı bildirildi. 
     İzmir Meteoroloji Bölge Müdürü Burhan Babalıoğlu, yaptığı açıklamad "bugün hava sıcaklığının İzmir'de 35, Manisa, Aydın ve Denizli'de 40, Muğla'da 38 ve Uşak'ta 37 derece olduğunu belirterek, yarın bir haftadır etkili olan Basra alçak basıncının en yüksek sıcaklık değerlerine ulaşılacağını söyledi. 
     Sıcaklıkların, Temmuz ayı ortalamasının 4-6 derece üzerinde olduğunu kaydeden Babalıoğlu, nemin yüksek olmasının da sıcaklıkların daha fazla hissedilmesine neden olduğunu ifade etti. Gün içerisinde yüzde 20-60 arasında değişen nem oranının, özellikle akşam ve gece saatlerinde en yüksek seviyeye ulaştığını bildiren Babalıoğlu, buna göre 36 derecelik sıcaklığın insan üzerindeki etkisinin 39, 40 derecelik sıcaklığın da 48 derece olarak hissedildiğini kaydetti. 
     Babalıoğlu, İzmir'de hava sıcaklığının yarın 36 derece olarak tahmin edildiğini vurgulayarak, nem nedeniyle hissedilecek sıcaklığın ise 38-39 derece olacağını bildirdi. 
     Babalıoğlu, Perşembe gününden itibaren sıcaklıkların bir kaç derece düşeceğini ve mevsim normallerine yaklaşacağını sözlerine ekledi. 
     







</TEXT>
</DOC>
