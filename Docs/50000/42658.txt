<DOC>
<DOCNO> 42658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/son/sonspo19.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Kulübü Başkan Yardımcısı Ağaoğlu "Bahanemiz yok" 
</HEADLINE>
<TEXT>

     Trabzonspor Kulübü Başkan Yardımcısı Ahmet Ağaoğlu, ligin son 2 haftasını yenilgi ile kapamalarının bir bahanesinin olamayacağını söyledi. 
     Samsunspor ile dün akşam yaptıkları maçta kaçan gollerin de bir mazaretinin olamayacağını ifade eden Ağaoğlu, ''Savunmamız inanılmaz hatalar yapıyor. Savunmada sıkıntı çektiğimiz görülüyor. Çok ucuz goller yiyoruz, daha sonra da orta alanda oyunun kontrolünü yitiriyoruz'' dedi. 
     Bordo-mavili taraftarların takımını yalnız bırakmadığını ve centilmence takımına destek vermelerinden son derece memnunluk duyduklarını da kaydeden Ağaoğlu, şunları söyledi 
     ''Taraftarımıza kötü bir futbol sergileyerek, mağlubiyet izlettirmemiz bize yakışmadı. Oturup iyi düşünerek, acilen tedbirler almamız lazım. Bu hafta içinde yönetim kurulu toplantısında bu konuyu görüşeceğiz. Takım içinde bir huzursuzluk yok. Herkes bir şeyin farkında. Hami'nin olmadığı Trabzonspor, kapasitesinden çok şeyler yitiriyor.'' 







</TEXT>
</DOC>
