<DOC>
<DOCNO> 14353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/spor/spo09.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
ANADOLU TURU 
</HEADLINE>
<TEXT>

Ünder ayrıldı      SAMSUN’da Teknik Direktör Bülent Ünder ve antrenör Ahmet Ceyhan’ın sözleşmeleri karşılıklı olarak fesh edildi. Basın Sözcüsü Suat Çalık, teknik heyetle yaptığı toplatıda, "Hocamıza gelecek sezon için teklifte bulunduk. Ancak bunu düşünmediğini söyledi. Bu kararda İstanbulspor yenilgisinin payı yok" dedi. Takımı sezon sonuna kadar Yücel Uyar çalıştıracak. 
     
"Haksız rekabet"      GAZİANTEP Teknik Direktörü Sakıp Özberk, şampiyonluk mücadelesi verdiklerini, maçları gece oynamak istediklerini belirtip, "Haksız rekabet var" dedi. Özberk, "Bazen futbolcum sıcaktan koşamayacak hale geliyor" diye konuştu. 
     
Cengiz’den tepki      ÇAYKUR Rizespor’da farklı Ankaragücü mağlubiyetinin faturası futbolcuların erken havaya girmesine bağlandı. Başkan Yardımcısı Ekrem Cengiz, "Futbolcularımız sahada uyudular" diye konuştu. 
     
Transfer haftası      KOCAELİSPOR yönetimi, Teknik Direktör Hikmet Karaman’ın raporu doğrultusunda transfere bu hafta içinde start verecek. Genç hocanın, özellikle Serdar, Cihan, Orhan Ak ve Nuri ile bir an önce anlaşılmasını istediği öğrenildi. 
     
G.Birliği’nde sıkı yönetim      LİGDE son 7 haftadır galibiyet yüzü göremeyen Gençlerbirliği’nde sıkı yönetim ilan edildi. Teknik Direktör Samet Aybaba, kupa finaline kadar Ürgüp’te takımı on günlük kampa alacak. 
     
Cem’e darbe      YİMPAŞ Yozgat, doping yaptığı saptandığı için altı ay ceza alan Cem’in sözleşmesini ücretsiz olarak bir yıl uzatacak. Yozgat, Profesyonel Futbol Talimatının "sözleşmenin uzatılması" başlıklı 12. maddesine göre Futbol Federasyonu’na başvurdu. 
     


 SPOR 




























</TEXT>
</DOC>
