<DOC>
<DOCNO> 44489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/son/sondun08.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Suriye'de okul çöktü...7 öğrenci öldü 
</HEADLINE>
<TEXT>

     Suriye'de bir okulun çökmesi sonucu 7 öğrenci öldü. 
     Başkent Şam'ın yakınındaki Hama'da bulunan iki katlı okulun çöküş nedeni hakkında bilgi verilmezken, ölen çocukların 8 ve 9 yaşlarında oldukları, 4 çocuğun da yaralandığı belirtildi. 
     Hastane kaynakları, yaralı çocuklardan ikisinin durumunun ağır olduğunu ve ameliyat edildiklerini kaydettiler. 
     Bir görgü tanığı, okulun teneffüs sırasında çöktüğünü, 450 öğrencinin çoğunun sınıfları dışında olmasının büyük bir felaketi önlediğini söyledi. 
     Görgü tanığı, okulda duvarları kısmen çöken üç sınıfta 22 öğrenci bulunduğunu, 11 öğrencinin hiçbir yara almadan kurtarıldıklarını belirtti. 
     Yerel Yönetim Bakanı Selam El Yasin, İçişleri Bakanı Muhammed Harba ve Sağlık Bakanı İyad Şatti, tahliye ve kurtarma çalışmalarını denetlemek için başkentin yaklaşık 10 kilometre kuzeybatısındaki Hama bölgesinde bulunan okula gitti. 
     






</TEXT>
</DOC>
