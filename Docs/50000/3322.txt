<DOC>
<DOCNO> 3322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/spor/spo02.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
FENERBAHÇE gençlerle kazandı 3-0 
</HEADLINE>
<TEXT>

     YUSUF KOBAL 

     FENERBAHÇE büyük çoğunluğunu genç oyuncularıyla oynadığı karşılaşmada Keskinspor’u 3 - 0 yendi. Sarı - Lacivertliler’de doksan dakika forma giyen Celil ile ikinci yarı oyuna giren genç Çetin göz dolduran futbol oynadı. Ayrıca Rapajiç ve Yusuf’un yokluğunda takımı yöneten Revivo, zayıf rakibe karşın etkili göründü. 
     
     HAKEMLER Kamil Abitoğlu , Gürçay Gürman , Dilek Ünlü 
     FENERBAHÇE Oğuz Recep Dk.46 - Mert Ali Dk.46 , Uche , Mustafa , Abdullah Semih Dk.46 - Lazetic Çetin Dk.46 , Ogün Johnson Dk.46 , Revivo , Celil - Serhat Adem Dk.46 , Balic Deniz Dk.46 
     S.KESKİNSPOR Emrehan - Önder K.Gökhan Dk.69 , Orhan , B.Gökhan , Mehmet - Oktay , Ahmet Yavuz Dk.70 , Kibar Serkan Dk.59 , Osman Uğur Dk.75 , Ahmet Uçar Korhan Dk.46 - Fuat Ahmet Dk.59 , Ali 
     GOLLER Ogün Dk.10 Pen. , Revivo Dk.28 , Deniz Dk.75 
     
Rapajiç riskli İstanbulspor maçında oynaması tehlikeye girdi 
     FENEBAHÇE’DE, lig maçları öncesi kadro sıkıntısı baş gösterdi. Alman Bielefeld ile oynanan hazırlık maçında sakatlanan Rapajiç’in durumu üç - dört gün sonra yapılacak kontrolde netlik kazanacak. Hırvat oyuncunun, İstanbulspor karşılaşmasında forma giyme şansı açıklığa kavuşmadı. Rapajiç’in kasık ile kalçası arasındaki bir adalesinde zorlanma nedeniyle ödem oluştuğu belirlendi. 
     CELİL ile Balic sakatlıktan kurtulurken, bu kez de Yusuf ile Mirkovic’in sorunları belirdi. Kasığından sorunu olan Yusuf dinlenmeye alınırken, Mirkovic, kuvvetlendirme çalışmaları nedeniyle takım arkadaşlarıyla antrenmanlara ve maçlara çıkamadı. Bu arada bu sabah Johnson ile Uche’nin milli takım kamplarına gitmesi nedeniyle Denizli’nin seçenekleri azaldı. 
     
     


 SPOR 
























</TEXT>
</DOC>
