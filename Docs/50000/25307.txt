<DOC>
<DOCNO> 25307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/spor/spo05.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sırada Makedonya 
</HEADLINE>
<TEXT>

Dünya Kupası elemelerinde 7. maçımıza çıkıyoruz, grupta zirvede kalmak istiyoruz 
     MİLLİ Takımımız, Dünya Şampiyonası Eleme Grubu’ndaki yedinci maçını bu akşam Bursa Atatürk Stadı’nda Makedonya ile yapacak. Cumartesi günü Azerbaycan’ı 3 - 0 yenerek, grupta zirveye çıkan Ay - Yıldızlı ekibimiz, sahadan yine farklı galip ayrılarak liderliğini korumaya çalışacak. Saat 20.30’da başlayacak mücadeleyi Star TV naklen yayınlayacak. Maçı İtalyan Pasquale Rodomonti yönetecek. 
     
     Presle boğun’ 
     MİLLİ Takım Teknik Direktörü Şenol Güneş, Makedonya’nın Moldova ile oynadığı maçın kasedini futbolcularına izletirken, uyarılarda da bulundu. Güneş, "Rakibimiz karşımıza kadrosuna yeni aldığı futbolcularla çıkacak. Onlar kendilerini göstermek isteyecekler. Dikkatli olmalıyız. Onları presle boğun" dedi. Bu arada grupta bu gece ayrıca İsveç - Moldova ve Azerbaycan - Slovakya karşılaşacak. 
     
Oktay’a tedavi      AY - Yıldızlı ekipte sakatlığı süren Oktay’a yoğun tedavi uygulandığı belirtildi. Oktay’ın maça yetişebileceği, Abdullah’ın da durumunun iyi olduğu bildirildi. Teknik Direktör Şenol Güneş ise bunun üzerine Azerbaycan karşısına sürdüğü kadroyu bozmamaya karar verdi. 
     
Trabzon’da maç      FUTBOL Federasyonu, eylül ayında oynanacak İsveç maçının hangi stadda yapılacağına henüz karar veremedi. Karşılaşmanın Trabzon’da oynanabileceği ifade edildi. Ancak Makedonya maçının kazanılması halinde uğurlu geldiği gerekçesiyle Bursa’da da yapılabileceği açıklandı. 
     
Bilete hücum      MİLLİ Takımımız’ın Makedonya ile oynayacağı maçın biletleri dün satışa çıkar çıkmaz kapışıldı. Karşılaşmaya büyük ilgi gösteren futbolseverler bilet satış noktalarını sabah saatlerinden itibaren doldururken, bilet fiyatları kale arkası 1 milyon, maraton tribünü 5 milyon ve kapalı numaralı tribün ise 10 milyon lira olarak belirlendi. 
     
355. sınav      A Milli Takımımız, 78 yıllık tarihinde 354 maç yaptı. Bu karşılaşmalarda 112 galibiyet, 79 beraberlik elde eden milliler, 163 kez de yenildiler. Ay - Yıldızlı ekip, attığı 422 gole karşılık 593 gol yedi. Milli Takım, yurt içinde ise sahadan 68 galibiyet, 36 beraberlik, 59 yenilgi ile ayrıldı. 
     
4. Grup puan durumu TAKIMLAR O G B M A Y P Türkiye 6 4 2 0 10 3 14 İsveç 6 4 2 0 7 1 14 Slovakya 6 3 2 1 7 4 11 Makedonya 6 1 2 3 6 7 5 Moldova 6 0 3 3 2 7 3 Azerbaycan 6 0 1 5 1 11 1      



 SPOR 























</TEXT>
</DOC>
