<DOC>
<DOCNO> 25078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/siyaset/siy12.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni oluşum sonbaharda 
</HEADLINE>
<TEXT>

     HELİN ÖZMEN Ankara 

     Soldaki yeni oluşumun başına geçmesi istenen Erdal İnönü’nün kararını halen açıklamaması, tabanda rahatsızlık yarattı. Yeni oluşumun tabanı, İnönü’nün olumlu ya da olumsuz bir karar açıklamayışını, "Devlet Bakanı Kemal Derviş’i bir süre daha izlemek istemesi ve kamuouyunun yeni partiye ve kendisine desteğinin nasıl olacağını sezmeye çalışması"na bağlıyor. 
     SHP’nin eski genel başkanlarından Murat Karayalçın, yeni oluşumla ilgili çalışmaların sonbaharda tamamlanacağını belirterek, herkesi destek vermeye çağırdı. Kocaeli Üniversitesi’ndeki bir toplantıda konuşmak için geldiği İzmit’in Büyükderbent beldesinde, yeni oluşum içindeki partililerle görüşen Karayalçın, soruları şöyle yanıtladı "Erdal Bey acele etmiyor. Yalnız yeni partinin SHP, CHP veya başka bir partinin devamı olmamasını düşündüğünü söyleyebilirim. Yeni kurulacak partide, bir maden işçisi, dışişleri bakanı olabilecek şekilde eğitilmiş olmalıdır. 
     



 SİYASET 


















</TEXT>
</DOC>
