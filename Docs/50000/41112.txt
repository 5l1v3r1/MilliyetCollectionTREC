<DOC>
<DOCNO> 41112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/yazar/sazak.html </URL>
<DATE> 2001/09/08/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Selçuk ve yeni anayasa 
</HEADLINE>
<TEXT>

     Meclis'te 17 Eylül'de görüşülmeye başlanacak 37 maddelik Anayasa değişikliğine yargı da "taraf" oldu. Yargıtay Birinci Başkanı Sami Selçuk adli yılı açış konuşmasında 1982 Anayasası'nı "polis tüzüğü"ne benzetti ve "Niçin yeni Anayasa yapmıyoruz " diye sordu 
     "Cumhursuz Cumhuriyet, halksız demokrasi olmaz " 
     "Partiler feshedilebilir ama hiçbir halk feshedilemez." 
     Selçuk'un eleştiri oklarından iktidar da payını aldı "Yargılama ilkesinden zorunlu olanların dışında yapılan her sapma hukuka göre adalet amacı değil, bize göre adalet kaygısının ve 'Hikmet - i Hükümet' anlayışının yargıya yansımasıdır. Önyargısız adli yargılama va suçsuzluk karinesi ilkeleriyle birlikte yargıçlık hakları her gün çiğneniyor." 
     Yargıtay Başkanı, Adalet Bakanı'nın da bulunduğu ortamda "siyasi otoritenin yargıya karışmamasını" açıkça belirtme gereği duyuyor. 
     Sami Selçuk'un genel ve ilkesel anlamdaki bu uyarısının gazete sayfalarında yer aldığı gün Bağcılar Adliyesi'nde Adalet Bakanı'nın açtığı davadan ifadeye çağrılmıştık. 
     Sema Pişkinsüt hakkında işkence mağdurlarının adlarını vermiyor gerekçesiyle düzenlenen fezlekeyi eleştiren yazımız nedeniyle "adalete başvurmuş" Hikmet Bey. 
     "Hikmet - i adalet" denilen anlayış bu olsa gerek Adalet Bakanı, hoşuna gitmeyen yazılar konusunda yargıyı talimatla harekete geçirebiliyor. İşkenceciyle, hortumcuyla uğraşmak yerine beğenilmeyen düşünceleri jurnalleyen bir siyasetçi oturuyor bakanlık koltuğunda. Afta, ölüm oruçlarında, F tipi cezaevlerinde bakanla ters düşen gazetecilerin sırayla mahkemeye veriliyor olması rastlantı mıdır 
     Neyse savunma hakkımızı kullanmayı yargılanma sürecine bırakarak Sami Selçuk'un mesajlarına dönelim 
     "Türk siyasetini iki önemli tehlike tehdit ediyor. Önder kültüne bağlılık, diyalog yerine sadakat... Partilerin sık sık kapatılması. Türkiye ultra - ideolojik nedenlerle kapatılan partiler mezarlığı olmaktan çıkarılmalıdır." 
     Sami Selçuk, yolsuzluklarla baş edilemezse bu durumun rejim için ölümcül olacağını belirterek "halkın yolsuzlukları finanse edecek gücü kalmadığının" altını çiziyor. 
     AB mesajı da müthiş Selçuk'un 
     "Halkın özlemi Avrupa Birliği'ne girmektir. Bu amaçla Ulusal Program desteklenmelidir. Yasaklar artık Don Kişot'un değirmenidir. Demokraside birey de devlet gibi düşünmek zorunda değildir. Herkesin devlet gibi düşünmeye zorlandığı bir yerde düşünmeye de gerek yoktur." 
     Keşke demokrasiyi bu denli içselleştirebilsek. 
     Yeni bir anayasa... Niçin olmasın 
     
     







Merhametsiz toplum 


Gardiyanlar... 


Ecevit'ten çağrı 'Haydi, Türkiye'ye' 


Nevşehir barut fıçısı gibi... 


Katil kim 


Üniversite istiyorlar ama... 


"Kötü olasılık" senaryosu 


Yol hikayesi... 


Selçuk ve yeni anayasa 


"Telsim'le iş yapmadığımız için şanslıyız" 


Yılanları erkekler besler 


İhtimalleri değerlendirin 


Kıbrıs'a da bir Lozan lazımdı 


Açık’ hem batırır hem çıkarır 


Kamyoncu da yükü Ankara’ya kaptırdı 


</TEXT>
</DOC>
