<DOC>
<DOCNO> 27516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/son/sonspo11.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Terim Milano'da... 
</HEADLINE>
<TEXT>

     İtalya'nın dünyaca ünlü takım AC Milan ile anlaşan teknik direktör Fatih Terim, Milano'ya geldi. 
     Eşi Fulya Terim ve danışmanı Murat Beyazıt ile birlikte Milano'ya gelen Terim, AC Milan'lı yöneticilerle buluşarak öğle yemeği yemek üzere, kırmızı-siyahlıların Milanello Tesisleri'ne gitti. 
     Terim'in öğle yemeğinde, kulüp ikinci başkanı Adriano Galliani, eski teknik direktör Cesera Maldini ve bazı yöneticilerle birlikte olacağı öğrenildi. 
     Öte yandan, Terim'in AC Milan'ın yeni teknik direktörü olması dolayısıyla TSİ 17.00'de, Milanello Tesisleri'nde bir basın toplantısı düzenlenecek. Toplantıya, Terim'in yardımcı antrenörlüklerini yapacak Antonio Di Gennaro ve Marco Pazzagli ile eski teknik direktör Maldini de katılacak. 
     
     Inzaghi pazarlığı 
     İtalyan basınında yer alan haberlerde, AC Milan Kulübü'nün, Juventus'da oynayan Phillippo Inzaghi'yi transfer etmek üzere olduğu ileri sürüldü. 
     AC Milan'ın bu transfer için 60 milyar İtalyan Lireti'ni gözden çıkardığı, Juventus'un ise 80 milyar İtalyan Lireti istediği ifade edilirken, tarafların önümüzdeki günlerde anlaşacağı öne sürüldü. 
     

</TEXT>
</DOC>
