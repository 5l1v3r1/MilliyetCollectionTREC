<DOC>
<DOCNO> 37819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/son/sontur15.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Eğitim Bakanı "Öğretmen atamalarında haksızlık yok" 
</HEADLINE>
<TEXT>

     Milli Eğitim Bakanı Metin Bostancıoğlu, ''Öğretmen atamalarında yönetmenliklere göre hareket ediyorum. Haksızlığa uğurayan varsa gelsin düzeltelim''dedi. 
     Sinop Köy Hizmetleri tarafından yaptırılan asfalt palentinin açılışını yapmak üzere Sinop'a gelen Bakan Metin Bostancıoğlu, aynı törene katılmak için Ankara'dan hareket eden Adalet Bakanı Hikmet Sami Türk'ü, Boyabat yolu Kabalı yöresinde beklerken gazetecilerle sohbet etti. 
     Bakan Bostancıoğlu, bir gazetecinin, ''Bazı milletvekilleri, istedikleri öğretmenleri atamadığınız için sizi Başbakan'a şikayet etmiş'' demesi üzerine, şunları söyledi 
     ' Bunlar doğru değil. Ben, yönetmeliğe uyan şeyleri yapıyorum. Hiç kimse haksızlığa uğramamıştır. Eğer kim iddia ediyorsa, kim haksızlığa uğramışsa, gelsin düzeltelim. Partimin eğitimle ilgili, diğer konularla ilgili elbette çalışmaları olacaktır. Bakanla milletvekili karşılıklı hem genel merkezde hemde grupta konuşacaktır. Bu aile içi bir toplantıydı. Bu toplantı, basına intikal ettiği gibi creyan etmemiştir. Böyle şeyler hoş değildir. Biz işimize bakıyoruz.'' 
     
     Hangi tip öğretmen alacağımız belli 
     Eksik olan öğretmen açığını tamamlamak ve yeni açılan okullara öğretmen vermek için her yıl 30 bin öğretmen aldıklarını da kaydeden Bakan Bostancıoğlu, ''Klavuz yayınlayıp, hangi tip öğretmen alacağımızı belirledik. Türkiye'de öğretmenin kaynağı eğitim fakülteleri ve fen edebiyat fakültelerinin ilgili bölümleridir. Fen edebiyattan mezun olan arakadaşlarım, örneğin bir matematikçi, testsiz mastır yaparak öğretmen olabilecektir. Ancak, bu yıl kendilerine formasyon almaları halinde öğremen alınacağı konusunda da açıklama yaptık''dedi. 
     Bakan Metin Bostancıoğlu, ülkedeki ekonomik krizden sosyal ve ekonomik yönden olumsuz etkilinen vatandaşlara yönelik yardımları kapsamına alan ''Sosyal Riskin Azaltılması Projesi''nin, Başbakanlık Sosyal Yardımlaşma ve Dayanışma Teşvik Fonu tarafından uygulamaya konulacağını da belirterek, şöyle devam etti 
     'Dört yıllık süre içerisinde belirlenen aşamalara göre gerçekleştirilecek projenin birinci aşaması, okula başlangıç yardımı olup, bu yardımlardan ilk ve orta öğretim öğrencileri yararlanacaktır. Bu çerçevede 1 milyon 50 bin öğrenciye, 50'şer milyon liralık yardım yapılacaktır. Okula başlagıç eğitim yardımlarından faydalanacak yoksul öğrencileri, okul müdürleri başkanlığında, sınıf öğretmeni, rehber öğretmeni, okul aile birliği temsilcisi ve mahalle muhtarlarında oluşan bir öğrenci tespit komitesi belirleyecektir.'' 
     Bostancıoğlu, özürlü öğrencilere öncelik tanınacağını da belirterek, ''Burada önemli olan komitenin tamamen demokratik bir şekilde oluşturulmasıdır. Bu yardımlardan yatılı bölge okulları ile pansiyonlu bölge okullarında kalan öğrenciler yararlanamayacaktır. Çünkü, onlar devletten gerekli yardımı alıyorlar''diye konuştu. 







</TEXT>
</DOC>
