<DOC>
<DOCNO> 25169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/son/soneko13.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hububat satış fiyatları açıklandı 
</HEADLINE>
<TEXT>

     Toprak Mahsulleri Ofisi'nin TMO 2001-2002 dönemi hububat satış fiyatları açıklandı. 
     Buna göre, baz alınan Anadolu Kırmızı Sert Buğday'ın Haziran ayı satış fiyatı 198 bin 500 lira, Aralık ayı satış fiyatı da 230 bin lira olarak belirlendi. 
     Tarım ve Köyişleri Bakanlığı'ndan yapılan açıklamada, bu yılki hububat alım fiyatlarına göre mevcut ekonomik şartlar ve enflasyon hedefi de dikkate alınarak belirlenen asgari satış fiyatlarının, her ay artırılacağı, alış ve satış fiyatları arasında yüzde 21'lik marj uygulanacağı bildirildi. 
     Bakanlık ayrıca, hububat alım ve satış fiyatları kararnamesinin birlikte yayımlanacağını duyurdu. Tarım ve Köyişleri Bakanı Hüsnü Yusuf Gökalp ise 2001-2002 dönemi hububat destekleme alım fiyatlarının 28 Mayıs'ta açıklanmasından sonra, tüccarın da piyasaya girdiğini, üreticinin ürününü hme TMO'ya hem de tüccara verebildiğini, böylelikle TMO'nun regülasyon görevini yerine getirdiğini bildirdi. 







</TEXT>
</DOC>
