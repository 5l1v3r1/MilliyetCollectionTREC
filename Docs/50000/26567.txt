<DOC>
<DOCNO> 26567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/spor/spo02.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
RÜŞTÜ’DE DOLAR KRİZİ 
</HEADLINE>
<TEXT>

İki tarafın "Sorun yok" dediği transferde milli kalecinin sözleşme imzalamama nedeni ortaya çıktı. Yönetim, kuru 728 bin lira olarak belirledi, 1.5 milyon dolar önerdi. Rüştü 2 milyon dolar istedi 
     YUSUF KOBAL 

     Sabit kur olmaz’ 
     FENERBAHÇE’de Rüştü ile yönetimin arasına doların kur farkı girdi. Yönetim, ülkenin ekonomik koşullarını ileri sürerek Rüştü’ye TV gelirlerinde uygulanan 728 bin liralık sabit dolar kurundan 1.5 milyon dolar önerdi. Rüştü ise yıllık iki milyon dolarda direttiğini ve sabit kuru kabul etmediğini dile getirdi. 
     
     Taviz verilmeyecek 
     RÜŞTÜ adına Saffet Sancaklı, yönetim ile anlaşmazlığa düşerken, Rüştü’ye taviz verilmemesi kararı alındı. İlk aşamada yıllık 2,5 milyon dolar isteyen Rüştü, "Şampiyonlukta katkım var. En fazla para alan oyuncu olmalıyım. Andersson 2,5 milyon dolar yıllık ücret alıyor" dedi. Sonra da 2 milyon dolara indi. 
     
     Son buluşma Cuma’ya 
     YÖNETİCİLERLE Saffet Sancaklı, iki kez yapılan görüşmelerde kıran kırana bir pazarlık olmasına karşın bunu dışarıya yansıtmama kararı aldı. Sancaklı, Bodrum’da tatilde bulunan Rüştü’ye yönetimin 728 bin liralık kur üzerinden 1,5 milyon dolarlık teklifini son kez iletip cuma günü yeniden masaya oturacak. 
     
Ogün ve Apo’da mutlu son      FENERBAHÇE’de kaptan Ogün ile Abdullah birer yıllık sözleşme imzaladı. Önce üç yıllık sözleşme isteyen Ogün ile iki yıllık sözleşme talep eden Abdullah, bir yıllık uzatma koşullu tekliflere "Evet" dediler. Törene katılan Asbaşkan Osman Yalçın ve Murat Özaydınlı, iki futbolcunun da gereken fedakarlığı yapıp anlaşmayı kabul ettiklerini bildirdi. Ogün ile Abdullah ise "Bizi terlettiler" diye söze başlayıp sonuçta mutlu olduklarını söylediler. Bu arada F.Bahçe, Ceyhun’un bonservisi konusunda S.Jetpa ile de kesin anlaşmaya vardı. 
     
Ümit Özat bitti      FENERBAHÇE bir süredir peşinde olduğu Ümit Özat’ın işini bitirdi. Başkan Aziz Yıldırım, Gençlerbirliği Başkanı İlhan Cavcav’ı telefonla arayarak 1 milyon dolar bonservis bedeli karşılığında anlaşma sağladı. Yıldız futbolcunun önümüzdeki günlerde Sarı - Lacivertli kulüple sözleşme imzalayacağı belirtildi. 
     
"İşte Fener’in geleceği"      FENERBAHÇE Başkanı Aziz Yıldırım, Şükrü Saracoğlu Stadı için "İşte Fenerbahçe’nin geleceği" yorumunu yaptı. Yıldırım, "Ben önümüzdeki sezonu da yapılanma yılı olarak görüyorum. Riskleri göze alamazsak geleceğe yatırım yapamayız" ifadelerini kullandı. Bu arada bir hafta içinde 2 trilyon liralık kombine bilet satıldı. 
     
     Stadda neler olacak 

</TEXT>
</DOC>
