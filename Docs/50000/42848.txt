<DOC>
<DOCNO> 42848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/son/sonspo08.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Pınar Karşıyaka parasızlıktan Avrupa'ya gitmiyor 
</HEADLINE>
<TEXT>

     Erkekler Basketbol Birinci Ligi takımlarından Pınar Karşıyaka'nın, yolculuk masraflarının yüksek olması nedeniyle Güneydoğu Avrupa Basketbol Konferansı Ligi'ne SEBC katılmama kararı aldığı bildirildi. 
     Karşıyaka Kulübü Basketbol Şubesi Başkanı Yansı Eraslan, yaptığı açıklamada, SEBC'ye katılan takımların, masraflarını 8 Eylül tarihinde yapılan toplantıda kendilerinin karşılamasının kararlaştırıldığını bildirdi. Ortalama yolculuk masraflarının 35 ila 40 bin dolar arasında değiştiğini kaydeden Eraslan, bu masrafların kulüp tarafından karşılanmasının olanaksız olduğunu bildirdi. 
     Televizyon ve reklam gelirlerinden Pınar Karşıyaka'nın ne kadar pay alacağının belirsizliğini koruduğunu ifade eden Eraslan, sözlerini şöyle sürdürdü 
     ''Litvanya Basketbol Federasyonu'nun öncülüğünde düzenlenen SEBC, kapsamını, Güney Avrupa ülkelerini de katarak genişlemek istemişti. İstanbul'da toplantıda, kulübümüzün alacağı gelirlerin ne kadar olacağı bildirilmedi. Ancak giderlerimizi tahmin ediyoruz. Çok üzülerek bu kararı almak zorunda kaldık. Ülkemizin böylesine zor günler yaşadığı bir dönemde yönetimimiz, SEBC'ye katılmayı doğru bulmadı.'' 







</TEXT>
</DOC>
