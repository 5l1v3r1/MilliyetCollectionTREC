<DOC>
<DOCNO> 5759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/yazar/devrim.html </URL>
<DATE> 2001/02/06/ </DATE>
<TIME>  </TIME>
<AUTHOR> Serdar DEVRİM  </AUTHOR>
<HEADLINE>
Giden de pişman 
</HEADLINE>
<TEXT>

     Etiler ve Levent'teki "gece klabları"na kulüp değil, klab denilecek gidemeyenler, gönlünüzü ferah tutun. Sizin için böyle bir yeri test ettim kaçırdığınız bir şey yok 
     Nispetiye Caddesi'nde bir "mekan". Cumartesi gecesi 00.30 - 03.30 arası Gece birden önce gitmek krolukmuş genelde 4'ten önce çıkmak da öyle . 
     Cüneyt Arkın'ın önünü kesen kötü adamlara benzer üç dört kişi üzerinize geliyor 
     - Rezerveniz var mıydı 
     Kaldırım olmadığı için, geçen belediye otobüsünden gerinizi kurtarmanız gerek siz kapıya hamle ettikçe, birileri yolunuzu kesiyor. 
     - Var. Serdar adına.. 
     - Hi - da - yet Bak bakiim Serdal diye birine rezerve var mı 
     - Buyur Serdal abicim... 
     - Vestiyer alalım abi. 
     Sizin "vestiyer alınırken" biri, hala, klabın kapısına yaklaşmanızı engellemekte. Üzeriniz aracak, makine var mı diye. Racon gereği silahsız girilen mafya toplantıları gibi, ceketin önü şöyle bir el hareketiyle açılıp, tık tık, kemer yoklanacak. 
     - Buyur abi 
     
     Ancak, asıl zorluk şimdi başlıyor. İçeri daldığınızda dalmak doğru fiil, çünkü koyu bir karanlık, kesif duman ve kaldırma kuvveti hayli yüksek bir müziğe dalacaksınız midenize midenize darbe başlıyor. Sonuna kadar açık ampliden gelen müziği, kulağınızla değil, diyaframınız ve mide kaslarınızla hissediyorsunuz. Her biri 15 dakika tekrarlanan, dım - tıs - dım - tıs şeklinde bir bas. 
     - Ne alırdınız 
     Ne içerseniz için. Hesabı, içtiğinizden çok, oturduğunuz yer belirliyor. Sahnenin önüne yaklaştıkca, fiyat artıyor. Tam önde oturdunuz mu, şarkıcıya bir Cordon Rouge açtırmak racon icabı. Şarkıcıya ikram edilen şampanyaların bir özelliği, gecede 7 - 8 kere patlayabilir olması. 
     İçkiniz gelince, dikize geçiyorsunuz. Müşteriler çeşit çeşit. 25 - 40 yaşlarında çiftlerden oluşan gruplar çoğunlukta. Beyler etrafı incelerken, hanımlar ceple mesaj atmakta. Sohbet zaten imkansız. Bir başka grup, duvar dibindeki taburelere tünemiş "saplar". Derken, 17 - 18 yaşında iki delikanlı, en öne buyur ediliyor. Palto ve atkıyla oturup, derin derin burun çekiyorlar. Arasıra birileri gelip onlarla kafa tokuşturuyor. 
     
     Gece 2'ye doğru orkestra yerini alıyor ve sırasıyla, bir kro, bir nonoş ve bir travesti "sahne alıyor." Eski ve yeni şarkılardan oluşan bir potpuridir başlıyor. Müşteriler çılgın gibi. Bağırarak şarkıya eşlik ediyor, bir yandan da, oturdukları yerde 45 derece öne eğilerek, tuhaf bir hareket yapıyorlar. İki kol havaya kalkık, alkışlar gibi değil, içeriden dışarıya, elinin tersiyle havayı iter gibi bir hareket. 
     Arasıra kordonruj geri geliyor. Şarkıcı, 50 - 60 milyonu toka etmiş hayranına dönerek teşekkür ediyor 
     - Ertem bey, hem yakışıklı hem jantiysiniz 
     "Sarı saçlarını gönlüme bağlamışım, çözülmüyor, Mihrişah" 
     - Elleri görelim elleri.. Ay kız bilseydim tesettürlü gelirdim 
     "Bile bile gönlüme gir diyemem..." 
     İlk gidişinizse, şarkılara eşlik edemiyorum diye üzülmeyin. Zaten hangi şarkının çalındığı belli değil. Müziği duyamaz, mikrofonu ağzına sokmuş şarkıcının söylediklerini anlayamazsınız. Ama herkes memnun. Elleri görelim... 
     - Hadi baay yarın ikide Akmerkez'de, unutma 
     - İyi akşamlar Serdal abi, araç vardı mı Taksi çağıralım... 
     
     Üzülme gidemiyorum diye, Kemal. Dertlenme 
     Topla Melih'i, Atilla'yı çağır Serdar'ı, İmam'ı, Osman'ı. Hacı abide bir okey çevirelim. Sonra, eski günlerdeki gibi, minibüse atlar, ıslama köfte yemeye gideriz. 
     Buralar bize göre değil 
     
     





Hukukta değişim... 


Şaron "barış"ı 


Zaten yoktular 


İçtüzük ve kürsü 


İç tüzük ve iç kıyafet 


Ekonomi de kayarsa, dikiş tutmaz hiçbir şey 


Fazilet'e ek iddianame şoku 


Giden de pişman 


Irmaklar tersine akacak .. 


Avrupa Diller Yılı 


Ağlanacak halin özeti 


Şaron kazanırsa... 


İlişkiler ağı "nereden nereye..." 


Solda yeni arayışlar 


Kuyuya düşen taş 


Koç hangi ciroyla Fortune 200'e girer 


Dairesi hasar görenler 2 


Karsız üretim olmaz 


</TEXT>
</DOC>
