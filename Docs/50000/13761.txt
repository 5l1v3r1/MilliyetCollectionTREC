<DOC>
<DOCNO> 13761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/yazar/bila.html </URL>
<DATE> 2001/03/30/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Servet vergisi yok 
</HEADLINE>
<TEXT>

Ecevit, tam 72 saat sürecek ekonomi zirvesi öncesinde servet vergisine karşı olduğunu söyledi. Hükümet lüks mallardaki KDV oranını artırmayı planlıyor 
     Devlet Bakanı Kemal Derviş'in Türkiye'ye dönüşü ile birlikte hükümet, 72 saat sürecek kesintisiz bir ekonomi çalışmasına girecek. Hedef, pazartesi günü alınan ve alınacak ekonomik ve mali kararları açıklamak. 
     Bugün Milli Güvenlik Kurulu toplantısından sonra Yüksek Planlama Kurulu toplantısı, yarın Ekonomik ve Sosyal Konsey toplantısı, pazar günü de liderler zirvesi yapılacak. 72 saatin sonunda liderler zirvesinde kararlar kesinleştirilecek ve iç kaynak paketi ile birlikte pazartesi günü kamuoyuna duyurulacak. 
     
Bazıları krizde zenginleşti      Hükümet, bir servet vergisi almaya mı hazırlanıyor 
     Başbakan Bülent Ecevit'e dünkü görüşmemizde bu soruyu yönelttik. Ecevit, "kesinlikle hayır" dedikten sonra ekledi 
     - Ben, servet vergisine karşıyım. Olmaz öyle şey. Gerçi, kriz döneminde bazı olağanüstü kazançlar oldu, ama o ayrı düşünülmesi gereken bir konu. Varlık veya servet vergisi düşünülemez. 
     
Derviş önerdi ama...      Devlet Bakanı Kemal Derviş, Amerika'ya gitmeden önce başlayan iç kaynak paketi çalışmalarında son aşamaya gelmiş durumda. Bu çalışmalar sırasında Devlet Bakanı Kemal Derviş'in 1 Mart 2001'den geçerli olmak üzere mevduat üzerinden sembolik de olsa vergi alınmasını önerdiği ancak Başbakan Ecevit'in böyle bir verginin varlık vergisi şeklinde anlaşılacağı gerekçesiyle bu öneriye onay vermediği kaydediliyor. Derviş'in ise bu kesimden vergi alınmayıp, diğer kesimlerden alınması halinde bir sosyal tepki doğacağı gerekçesiyle söz konusu öneriyi liderler zirvesine getirdiği belirtiliyor. 
     
Kamu arazileri satılacak      Hazırlanmakta olan iç kaynak paketinde ise iki önemli gelir kaynağı bulunuyor 
     1- Dolaylı vergilerin artırılması, 
     2- Başta İstanbul olmak üzere kamu arazi ve tesislerinin satılması. 
     Hükümet, vergi kanunlarının Bakanlar Kurulu'na verdiği yetkiyi kullanarak, dolaylı vergi oranlarında oynamalar yapmaya hazırlanıyor. Ağırlıklı olarak KDV oranlarını değiştirecek olan hükümet, lüks mallardaki KDV oranlarını artırıp, bazılarında ise indirime gitmeyi düşünüyor. Örneğin, reel sektörün üretimde kullandığı LPG'deki KDV oranları indirilecek. Buna karşılık lüks mal tanımına giren mallarda ise KDV artışları yapılacak. 
     
Yılda 10 milyar dolar      İkinci ağırlıklı gelir kalemi ise detaylı bir envanter çalışmasıyla saptanan kamu arazilerinin satışı. Başta İstanbul'daki değerli kamu arazileri, bina ve tesisleri olmak üzere satılabilir nitelikteki taşınmazların satılması da iç kaynak paketinde yer alıyor. Taksitlendirilerek yapılacak bu satışlar sonucunda, bir yıl içinde 10 milyar dolar civarında gelir elde edilmesi bekleniyor. 
     Hükümet, iç kaynak paketini kesinleştirmenin yanı sıra çok süratle ekonomik programın detaylarını da saptamaya çalışacak. IMF'nin 8 Nisan'da yapılacak yönetim kurulu toplantısı sonrasında Türkiye'nin kullanmadığı 6.5 milyar dolarlık dilimin serbest bırakılacağı ve Dünya Bankası'ndan da ek mali kaynak sağlanacağı beklentisi var. 
     
Meclis tempoyu artıracak      Önümüzdeki 3 gün boyunca sürecek toplantı maratonu sonrasında iç kaynak paketi ve yeni kararlar, kesinleştirilerek önümüzdeki haftadan itibaren ekonominin beklediği yasaların çıkarılması için Meclis çalışmalarına ağırlık verilecek. 
     
     





Toplum ve laiklik 


Hazine avukatı 


Servet vergisi yok 


Cahillik mazeret mi 


CIA'dan biri ve Derviş'li senaryolar... 


Makas değiştirmek 


Kolej fırtınası 2 


Demirel'den Ortadoğu çağrısı 


Fatura yok, laf çok 


Suikast bilmecesi çözülüyor mu 


Herkes iyiyse... 


Çeyrek akıl 


Sabancı'da pişer, Akbank'a da düşer 


Merkez, doları karaborsaya düşürüyor 


Ülke yanıyor, bunlar Küba’ya gidiyor 


</TEXT>
</DOC>
