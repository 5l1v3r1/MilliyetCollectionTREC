<DOC>
<DOCNO> 40826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/son/sontur01.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Askerlere ne oldu Bu kez İzmir'de bir er soygun yaptı 
</HEADLINE>
<TEXT>

     Kendisini polis olarak tanıtıp gasp yapan asker, polisin takibi sonucu silahla yaralanarak yakalandı. 
     Olay, İkiçeşmelik İpekyol Restorant'ta meydana geldi. Kendisini polis olarak tanıtan Harun Ceylan 20 adındaki genç, Karabağlar'da muhasebecilik yapan ve restorantın ortaklarından olduğu belirtilen Sedat Türkeli'ni 49 silahla tehdit ederek, yaklaşık 500 milyon lira ve 1200 Mark parasını ve cep telefonunu aldı. Ceylan, Türkeli'nin 35 ST 931 plakalı özel otomobiline binerek, kaçtı. 
     Sedat Türkeli, durumu polise bildirdi. 
     Polis, Karşıyaka'da tespit edilen Ceylan'ı takibe aldı. Anadolu Caddesi'nden ters yöne giren Ceylan, Çınarlı'da belediye otobüsüyle çarpıştı. Ceylan, otomobilden inip kaçarken, polisle silahlı çatışmaya girdi. 
     Polis, Ceylan'ı ayağından yaralayarak, yakaladı. 
     Harun Ceylan, Alsancak Devlet Hastanesi'ne götürülerek tedavi altına alındı. 
     Ceylan'ın Tunceli 3148 İç Güvenlik Piyade Tabur Karargah Bölüğü'nde asker olduğu belirlendi. 
     







</TEXT>
</DOC>
