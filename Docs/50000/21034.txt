<DOC>
<DOCNO> 21034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/son/sonspo17.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
GENÇLERBİRLİĞİ 2 - BEŞİKTAŞ 1 maç sonucu 
</HEADLINE>
<TEXT>

     Birinci Futbol Ligi'nde Gençlerbirliği, Beşiktaş'ı ikinci yarıda attığı gollerle 2-1 yendi. 
     Gençlerbirliği ile Beşiktaş arasında yapılan maçın ilk yarısı, konuk ekibin 1-0 üstünlüğüyle sona erdi. 
     Karşılaşmanın ilk yarısında ortaya konulan futbol vasatın üzerine çıkmadı. Beşiktaş, savunmasını orta alanda kurunca, Gençlerbirliği oyun kuramakta zorlandı ve organize atak yapamadı. 
     Kırmızı-siyahlılar, topla birlikte oldukları zamanda Beşiktaş'ın presi karşısında kolay top yitirince, ilk yarıyı Bayram'ın attığı golle Beşiktaş önde kapadı. 
     8. dakikada Nihat'ın soldan ortasında, Bayram kafayla topu ağlara gönderdi ve takımını 1-0 öne geçirdi 
     15. dakikada Beşiktaş'ın geliştirdiği atakta Nihat, kaleci Hasan ile karşı karşıya kaldığı pozisyonda, Hasan'a çarpan topu Karhan bir kez daha kaleye gönderdi. Mehmet son anda topu kornere çeldi. 
     Karşılaşmanın ilerleyen dakikaları bir orta alan mücadelesi biçiminde geçti ve Beşiktaş, bu yarıyı 1-0 önde kapadı. 
     
     Karşılşmanın ikinci yarısına Gençlerbirliği daha atak ve hırslı başladı. Beşiktaş ise ilk yarıdaki futbolundan uzak görünürken, savunmada yaptığı hatalarla rakibine gol fırsatları verdi. 
     50. dakikada Ümit Karan'ın ortasında Phiri, topu iyi kontrol edemeyince defans tehlikeyi uzaklaştırdı. 
     53. dakikada Beşiktaş'ın geliştirdiği atakta Bayram, ceza sahası içinde topla buluştu, şutunda Beyhan'a çarpan top son anda kornere çıktı. 
     57. dakikada Gençlirbirliği golüne kavuştu. Bu dakikada ceza sahası dışında oluşan serbest vuruşta Mustafa pasını Ümit Karan'a verdi. Bu futbolcunun sert şutunda meşin yuvarlak ağlara kucaklaştı 1-1 
     66. dakikada Gençlerbirliği beklemediği bir anda ikinci golüne kavuştu. Bu dakikada Sellami, topu geri pas yaparak kaleci Fevzi'ye verdi. Fevzi'de ceza sahasında Ümit Karan'ı çalımlayarak geçmek isteyince, topu Ümit Karan kaptı ve boş kaleye gönderdi ve takımını 2-1 öne geçiren golü attı. 
     67. dakikada Beşiktaş'ta Sellami'nin yerine Fazlı, 69. dakikada da Ayhan'ın yerine Mehmet oyuna dahil oldu. 
     77. dakikada Gençlerbirliği'nde Mehmet yerini Ünal'a bıraktı. 
     79. dakikada Beşiktaş'da Karhan'ın yerine Yasin oyuna girdi. 
     84. dakikada Gençlerbirliği bir golden oldu. Phiri, taşıdığı topu müsait durumdaki Kona'ya bıraktı. Kona'nın şutunda top az farkla auta çıktı. 
     85. dakikada Beşiktaşlı Ali Eren sarı kart gördü. 
     89. dakikada Kona yerini İsmail Doğan'a bıraktı. Bu dakikada Kona çıkmakta yavaş hareket edince, hakem Serdar Tatlı sarı kart gösterdi. 
     90. dakikada Gençlerbirliği'nden Ümit Karan sarı kart gördü. 
     Karşılaşma da Gençlerbirliği'nin 2-1 üstünlüğüyle sona erdi. 







</TEXT>
</DOC>
