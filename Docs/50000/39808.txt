<DOC>
<DOCNO> 39808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/yazar/temelkuran.html </URL>
<DATE> 2001/08/31/ </DATE>
<TIME>  </TIME>
<AUTHOR> Ece Temelkuran  </AUTHOR>
<HEADLINE>
Kadınların tarafında 
</HEADLINE>
<TEXT>

Gözlerden gözlere akan nehrin debisi yüksektir Diyarbakır’da... 
     İki Kürt kadını ve kızları. Kadınlardan biri dev gibi. TIR’ın önünde, "Herkese bir polis " kampanyasının ortasına, etten bir heykel gibi giriyor. Söylenenleri, dinleyenle konuşan arasına girip, ortalarında duracak kadar merak eden polislere bir bakış bakıyor, kaşlarını bir çatış çatıyor... Böylece olmaları gereken yere çekiliyor lacivert adamlar, Öteye... Sonra dönüp, yüzünü serinletip, tok sesinin ılık koynunu açıyor "Hoş gelmişsiniz " İşte o zaman hoş bulunuyor. Nihayet 
     
     Yarım cümlenin anlamı 
     Sözlerin, renklerin, yüzlerin, şarkıların ve gitgide insan olmanın kendisinin bile "sakıncalı" olduğu bu topraklarda palas pandıras konuşulmaz hiçbir şey. Ekseri bakışarak, en fazla kısık seslerle anlaşır insanlar. Asıl anlatılacak şeyler, hep cümlelerin kurulmayan yarısına kalır. Bu yüzdendir işte, buraların kadınları cümlelerin kurulamayan yarısına gelince, ya elinizi tutar ya da başlamadan biten, buralara has o tuhaf gülümsemeleriyle anlamanızı dileyerek gözlerinizin dibine bakar. O dev gibi kadın ve diğer kadınlar da böyle. Buraları bilmeyenlere basmakalıp gelir elbette, ihtiyar bir Kürt kadını "Sevgi, dostluk, barış istiyoruz" dediğinde. Ama sıra gözlerinde biriktirdiği ölümleri gözlerinize akıtmaya gelince... Gözlerden gözlere akan nehirlerin debisi yüksektir Diyarbakır’da Öyle değil mi Diyarbakır - ana "Haydi sağlıcakla " 
     "Baslangıçta bizi iki taraf da çok sıkıştırdı. Devlet Sizin başka amaçlarınız var’ diye üzerimize geldi. Diğer taraf da... Anlarsınız işte. Halbuki biz ne o taraftayız ne diğer tarafta. Biz kadınların tarafındayız." 
     TIR’ın uzağında, KAMER’de Kadın Merkezi geçiyor bu konuşma. Bahçe içinde üç katlı bir bina. Dayak yiyen, kocasından usanan, iş bulmak isteyen, haklarını öğrenmek isteyen kadınların başvurularını alan, lokalinde ev yemekleri satıp kendi kendini döndüren bağımsız bir kadın merkezi. Ayşe, baslangıçta erkekler tarafından nasıl tehdit edildiklerini anlatıyor. Koca dayağından kaçan kadınlar için sığınma evinin, buralarda "gizlilik" mümkün olmadığı için henüz kurulamadığını... İçeride üniversiteliler yemek yiyor. İçliköfteler ve bölgede zor bulunan zeytinyağlılar şahane 
     
     Eser miktarda kadın 
     TIR’ın önünden "eser miktarda" kadın geçiyor. Selam verip yaklaşsan, hepsi dokununca solan manolyalar gibi küsüp kaçıveriyor. Konuşmaya başlayanlar, telsiz seslerini duyunca, cümlenin yarısında çok acelesi olduğunu hatırlıyor Birkaç üniversiteli, yeni emniyet müdürünün insanları yeniden eskisi gibi sindirdiğini, "Batıdakilerin, tabutların sadece kendilerine ait olduğunu sandığını" anlatacak oluyor... Derhal etrafımızda lacivert bir halka Debelenmekten vazgeçip polisle konuşmaya karar verince 
     - Buradaki insanların yapısı belli. 
     - Ne belli 
     - Canım siz de yani... Bilmiyor musunuz sanki 
     Meğer durmuş ötede, beni izlermiş. Diyarbakır - ana lacivert engelin arkasında, dükkanların önünde o tuhaf, buralı gülümsemesini yapıyor upuzun bir mesele anlatıyor gözüyle. Gürül gürül bir şey akıyor insanın gözüne... 
     
     







Komplo teorisi 


Şirketlerinin yıllık cirosu sadece 
7 trilyon 


Koray Aydın istifa ve temiz politika 


Vurgun ve siyaset 


Boşuna eğitim, yitirilen hayaller 


Solus Deus non cadere 


Köy yemeğinde sorunlar geçidi 


Herkes özür dilesin ’ 


Üzerimize yürüdü Yener de bıçakladı 


Dikiş tutmayan yama ve gündem 


Ekonomik OHAL 


Zonguldak SSK mide - bağırsak röntgeni çekmez 


Kadınların tarafında 


Sırada kim var 


Diyarbakır’da umut ve kaygı 


Eylül "harcama ayı" 


</TEXT>
</DOC>
