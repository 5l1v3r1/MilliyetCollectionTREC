<DOC>
<DOCNO> 46084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/yasam/ayas.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatlı sona saklandı 
</HEADLINE>
<TEXT>

Üst düzey bir Pentagon yetkilisi The Washington Times'a açıkladı "Ladin'in en sona saklanmasından yanayız Öncelikli hedef Taliban'ın kökünü kazımak..." 
     DIŞ HABERLER SERVİSİ 

     ABD Savunma Bakanlığı'nın Pentagon , sürmekte olan Afganistan operasyonu kapsamında, terörist Usame bin Ladin'i yakalamak ya da canlı ele geçirmek için acele etmediği açıklandı. 
     ABD'de yayımlanan "The Washington Times" gazetesinin haberine göre, Bush yönetiminden bazı yetkililer şu yorumu yaptı "11 Eylül saldırılarının baş zanlısı konumundaki Ladin'in erken bir biçimde ölmesi, asıl amaç olan 'Afganistan'daki terörist faaliyetlerinin kökünü kazıma' işlemini bitiremeden, müttefiklerin uluslararası düzeyde kendilerine yapılacak 'operasyonu bitir' çağrılarına yol açabilir." 
     
     Daha kolay olur’ 
     Yetkililer ayrıca, Ladin'in yakalanmasının, Taliban'ın safdışı bırakılmasından sonraya bırakılmasının daha kolay olacağını da belirtiyorlar. Haberde görüşlerine yer verilen ancak ismi açıklanmayan üst düzey bir yetkilinin, "Ladin'in en sona saklanmasından" yana olduğu bununla birlikte, Ladin'in ansızın ortaya çıkması durumunda "ABD yönetiminin hemen orada kendisini ortadan kaldırmaya çalışacağını" söylediği de belirtiliyor. 
     



 YAŞAM 




















</TEXT>
</DOC>
