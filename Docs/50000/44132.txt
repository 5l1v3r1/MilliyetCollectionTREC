<DOC>
<DOCNO> 44132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/ekonomi/eko10.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası bağımsız ihale kurulunda ısrarlı 
</HEADLINE>
<TEXT>

     ANKARA Milliyet 

     Dünya Bankası Türkiye Direktörü Ajay Chhibber, Meclis’e sevkedilmesi beklenen yeni ihale kanununun geçmesiyle beraber bir yüksek ihale kurulu’nun kurulmasının faydalı olacağını söyledi. 
     Bayındırlık Bakanı Abdülkadir Akcan’ı ziyaret eden Chhibber, Devlet İhale Kanunu ile ilgili görüş alışverişinde bulundu. Chhibber, görüşmede sadece kanunun geçmesi değil geçtikten sonra etkili bir şekilde uygulanabilmesi için yapılması gerekenleri de konuştuklarını söyledi. Akcan’ın ilginç fikirleri olduğunu ifade eden ve "Bizim tarafımızda ise bir yüksek ihale kurulu kurulması görüşü var" diyen Chhibber, kurulacak kurulun devletin ihale düzenleyen birimlerine yardımda bulunması gerektiğini bildirdi. Chhibber, dünyadaki örneklere bakarak Türkiye’nin böyle bir modele ihtiyacı olduğunu belirtti. 
     
     Kanun bu yıl çıkacak 
     Kanunun çıkması kadar hayatta kalabilmesinin de önemli olduğunu kaydeden Akcan, Chhibber’le ortak görüşleri paylaştıklarını söyledi. 
     Öte yandan Chhibber, kanunun bu yıl içinde Meclis’ten geçeceği izlenimi edindiğini bildirdi. 
     



 EKONOMİ 






















</TEXT>
</DOC>
