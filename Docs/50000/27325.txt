<DOC>
<DOCNO> 27325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/yazar/zbirand.html </URL>
<DATE> 2001/06/17/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
İsmail Cem’den mesaj var... 
</HEADLINE>
<TEXT>

     Dışişleri Bakanı Cem ile uzun bir sohbet yaptım. 
     Bu sütunlarda, sizlerle bazı kuşku ve kaygılarımı paylaşmıştım. Özellikle, Kıbrıs konusundaki gelişmelerin Türkiye’yi çok güç durumlara düşürebileceğine dikkat çekmeye çalışmıştım. 
     
     İsmail Cem ile bu çerçevede konuştuk. 
     Durumu kontrolü altında tuttuğunu anlattı. Türkiye’nin ne pahasına olursa olsun, kaskatı bir politika izlemediğini, gereken esnekliklerin gerektiği zamanlarda gösterildiğini ve gösterileceğinin altını çizdi. Ayrıntılara girmedik. 
     Avrupa Ordusu konusunda da önemli gelişmelerin yaşandığı ve yılbaşına kadar bir çözüm bulunacağına inandığını söyledi. 
     Türkiye’nin, Kıbrıs-Ege-Balkanlar ve Kafkaslara olası bir AB müdahalesine katılma isteğinin genel olarak anlayışla karşılandığı, geriye formülün ayrıntısının kaldığını anlattı. 
     Bu da iyi haber... 
     Avrupa Birliği ile ilgili Kopenhag kriterleri konusunda ise henüz doğru dürüst bir gelişme yok. 
     Mesut Yılmaz pek kıpırdamıyor. 
     Oysa, fırtına gibi esmesini bekliyorduk. 
     Haftalar ve aylar geçiyor, Ulusal Program yerinde sayıyor. 
     IMF’in beklediği yasal değişikliklerin dahi, AB’ye birebir uyum sağlamasına çaba harcayan yok. Oysa, her iki Ulusal Program birbirinin aynı. "Biz önce IMF’i tatmin edelim, sonra AB için yeniden yasa değişikliği yaparız" mantığı ile hareket ediliyor. Koordinasyon içinde hareket edilmesinin daha mantıklı olacağını ve zaman kazandıracağını kimse düşünmüyor. 
     Avrupa Birliği’nin hiç acelesi bulunmadığı, hatta Türkiye’nin tam üyeliğinin zamana yayılmasını tercih ettikleri için, Brükselden’de ses çıkmıyor. 
     Mesut Yılmaz, üstüne düşen sorumlulukları hatırlar ve hareketlenirse birşeyler değişebilir. 
     Aksi halde, yine boş yere zaman harcayacağız. 
     
NGO’lar Boğaz’da görev başına...      Dünya’nın en kirli, en tehlikeli maddesi, nükleer atıklardır. Nükleer santrallerin kullandıkları nükleer atıklar toplanır, özel bidonlara doldurulur ve derin kuyular kazılıp gömülür. Kimse bunların kendi topraklarına gömülmesini istemez. Zira çevreye nasıl sızacağı, ilerde nasıl bir zehirleme yaratacağı bilinmez. 
     Şimdi yeni bir mezarlık bulundu Sibirya. 
     Ruslar para için topraklarını 
     tehlikeye atmakta sakınca görmüyorlar. 
     Bu ne demektir biliyor musunuz 
     Batı ülkelerinde toplanacak tehlikeli maddeler, şileplere yerleştirilecek ve boğazlardan geçirilip 
     Rusya’ya sevkedilecek. 
     Boğaz’daki bir kaza, tüm nükleer atıkların kapımızın önüne dökülmesi, denizlerin zehirlenmesi demektir. 
     Bu kadarı artık fazla... 
     Bunu mutlaka durdurmamız gerekir. 
     Uçakla götürsünler. Daha pahalıya mal olacaksa olsun... 
     Peki nasıl önleyebileceğiz 
     Devletin yapacağı fazla birşey yok. Montreux anlaşması nedeniyle deniz trafiğine müdahale etmek son derece zor. Üstelik, Rusya ve batılı ülkelerle gerilim doğacak. 
     Ancak bir çözüm var. 
     NGO’lara Sivil Toplum Örgütleri büyük görev düşüyor. Hepsi toplanmalı, Green peace’in haber alma olanaklarını da kullanarak bu gemilerin boğazlardan geçişini engellemeli. Engelleyemeseler dahi, Boğaz’ı kullandıklarına pişman etmeliler. 
     Bu, aylarca sürecek bir savaştır. 
     Türkiye’ye de bu şekilde, NGO’ların önemini ve yararını göstermelilerdir. Devlete ders vermeli, sadece resmi politikaları destekleyen NGO’lara göz yummanın hata olduğunu ispatlamalılardır. 
     Hadi arkadaşlar, bizi bu tehlikeden koruyun... 
     
Demirbank’ın ne suçu vardı      Eminim unutmuşsunuzdur. 
     Demirbank’a neden el konulmuştu hatırlıyor musunuz 
     Elinde trilyonlarca liralık devlet kağıdı bulunduğu ve nakit sıkıntısı karşısında bunlardan bir bölümünün değiştirilmesini istediği için cezalandırılır gibi fona alınmıştı. 
     Halit Cıngıllıoğlu, o günlerde Ankara’da her kapıyı çalmış ve krizi engellemek için "takas" önerisini anlatmıştı. 
     Ancak kimse dinlemedi. 
     Bugün ne yapılıyor 
     Cıngıllıoğlu’nun önerdiği "takas" uygulanıyor. 
     O dönemde faizler yüzde 37 civarında, iç borç 40 milyar dolar civarındaydı. Bugün faizler uçtu. Borç 80 milyar dolara tırmandı. 
     Cıngıllıoğlu’nu birileri dinlese, devlet ne bu kadar büyük bir zarara uğrar, ne de Demirbank çökerdi. 
     
Sanık dahi olsa, hak ve hukuk var      Dikkat ederseniz, ne zaman Adaletin aradığı bir Türk yabancı ülkede ortaya çıksa bir kıyamettir kopuyor. 
     Türkiye hemen bu kişinin tutuklanması, tutukluysa süresinin uzatılmasını ve sonunda da mutlaka iadesini istiyor. 
     İstedikleri yapılmayınca veya eksik yapılınca da sinirleniyor. 
     Örneğin Şükrü Karahasanoğlu, İtalya’da şartlı salıverilince küplere bindik. 
     Ancak, birşeyi unutuyoruz. 
     O da bu ülkelerin birer Hukuk Devleti oldukları. 
     Onların yasaları, kuralları var. Bizim gibi "abi, ne var sanki biraz idare et ve süreyi uzat" yaklaşımını kabul etmiyorlar. Türkiye bir istekte bulununca dosyasını tamamlamasını bekliyorlar. Sanık dahi olsa, insanların "bazı hakları olduğu" için bizim gibi düşünmüyorlar. 
     Durum böyle olunca da, bir türlü anlaşamıyoruz. 
     
     







Osmanlı valsi 


Derviş, takas, Telekom 


Devlet Baba 


Kürtçe deyince akla gelen 


Çınar devrildi 


Babalar ve çocuklar 


Yangın söndürüldü mü 


Oh be stres bitti 


Burası Ortaköy, burdan giriş yok... 


Kaz, kız, göz... 


Boğaz'da nükleer tehlike 


Vakıfbank'ta Bayındır krizi 


Takas 'Mesih' olur mu 


Köşkler vekillerin emrinde 


"En güzel aşk filmi Selvi Boylum Al Yazmalım" 


</TEXT>
</DOC>
