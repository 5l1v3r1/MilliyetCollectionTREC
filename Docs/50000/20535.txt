<DOC>
<DOCNO> 20535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/son/soneko20.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Faizler düştü, bankalardaki mevduat bir haftada 2 katrilyon azaldı 
</HEADLINE>
<TEXT>

     Bankalardaki toplam mevduat, bir haftada, 2 katrilyon 192.3 trilyon lira azalarak, 27 Nisan'da 80 katrilyon 211.5 trilyon liraya indi. 
     Merkez Bankası verilerine göre, 20 Nisan'da toplam mevduat 82 katrilyon 403.8 trilyon lira düzeyindeydi. Bankalararası mevduat dışarıda tutulduğunda, 20 Nisan'da 75 katrilyon 741.1 trilyon lira olan toplam mevduat ise 1 katrilyon 43.8 trilyon lira azalarak, 27 Nisan'da 74 katrilyon 697.3 trilyon liraya indi. 
     Söz konusu dönemde Türk Lirası mevduat 1 katrilyon 32.2 trilyon lira gerileyerek, 35 katrilyon 880.3 trilyon lira oldu. TL mevduatı 20 Nisan tarihinde, 36 katrilyon 912.6 trilyon lira idi. TL mevduatının 27 Nisan itibariyle 19 katrilyon 549.5 trilyon lirası kamu bankalarında, 16 katrilyon 904.1 trilyon lirası özel mevduat bankalarında, 625 trilyon lirası yabancı bankalarda bulunuyor. 
     Bir haftada, bankalardaki döviz hesaplarında ise 11.6 trilyon lira azalış oldu. Bankalarda 20 Nisan'da 38 katrilyon 828.6 trilyon lira olan döviz hesabı, 27 Nisan'da 38 katrilyon 817 trilyon liraya indi. 
     
     







</TEXT>
</DOC>
