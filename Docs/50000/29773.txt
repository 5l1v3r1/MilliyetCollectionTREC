<DOC>
<DOCNO> 29773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/yazar/sazak.html </URL>
<DATE> 2001/07/01/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Şimdi CHP zamanı 
</HEADLINE>
<TEXT>

     ANKARA 

     Onuncu Yıl Marşıyla açılıyor kurultay. 
     Atatürk Spor Salonu çevresinde geçmişin kalabalıkları yok CHP genel seçimde Meclis dışı kalmanın bedelini ödüyor. Delege durgun. Cumhuriyet tarihinin en ağır ekonomik bunalımın yaşandığı ortamda, çöken orta sınıfın davasına sahip çıkacak "sol" seçenek aranırken adres iddiasındaki CHP kurultayında "partinin halka açılma" sorunu açıkça gözlendi. 
     Baykal'ın 9 ay önceki dönüş kurultayı hiç kuşkusuz daha coşkuluydu. CHP'nin son aylarda yeniden "içe dönmesi" partinin hızını kesmiş. Ertuğrul Günay başkanlık yarışına girmese dünkü heyecan dozu bile yakalanmayacaktı. Parti Meclisi'ne girme mücadelesi ve genel başkana 12 adet "platform kontenjanı" tanıyan tüzük değişikliği kulisleri hareketlendirdi. 
     Başkan adaylarının salona girişi, kurultaydaki güç dengeleri açısından ilk göstergeydi. Önce Ertuğrul Günay karşılandı. Protokolün önünden geçerken Baykal'ın Genel Sekreteri Adnan Keskin'in bir zamanlar muhalefet ettiği Günay'la kucaklaşması ilginçti. Eski başkanlardan sadece Hikmet Çetin konuklar arasındaydı. İnönü, Karayalçın, Sağlar gibi SHP - CHP geleneğinin simge isimleri, istifa ve ihraç rüzgarı sonucu yeni oluşuma yelken açmışlardı. 
     Günay'dan birkaç dakika sonra Deniz Baykal'ın gelişiyle salon dalgalandı. Bu defa sade bir giriş planlanmıştı. Sisler, dumanlar ve Ricky Martin esintileri yoktu. 
     Altı oklu bayraklar arasında çarpıcı pankartlar yükseliyordu 
     Analar ağlamasın Diyarbakır Kadın Kolları , Açlığa, IMF'ye, F tipine boyun eğmeyeceğiz Bahçelievler Gençlik Kolları , Gençliği olmayan partinin geleceği olamaz İstanbul Gençlik Komisyonu , Anadolu solu, iktidar yolu... Nedense bu pankart geriye itilmişti. 
     Salonda, Bilim Platformu üyeleri için de düzenleme yapılmıştı. Şükrü Elekdağ, Zekeriya Yıldırım, Gökhan Çırnaz, Mevlüt Aslanoğlu, Erman Kunter görebildiklerimizdi. 
     Parti Meclisi üyelerinden Mustafa Gazalcı ile sohbet ettik. Öymen yönetiminde aktif görev yapan Gazalcı, "Bir an için 1995, 1999 yenilgilerini unutsak bile geçen 9 ayda akılda kalan ne yapıldı " diye soruyordu. Altan Öymen de 500 günün icraatını bir kitapta toplamış. Kendisini suskun kalmakla suçlayanlara yanıt veriyordu. 
     Öymen ve arkadaşlarının desteği "değişim"in adayı Günay'a yöneldi. 
     Baykal ise eleştirileri "Türkiye'yi kucaklamak istiyoruz, dışa açılmaktan yeni üyelerden korkmayalım. Partinin tapusu sizde" diye yanıtladı. 
     Dileriz CHP halka açılma sorununu kurultay sonrası aşar. Anadolu'ya açılır. Sesini yükseltir. CHP zamanı öyle gelir. 
     
     







Yaşşaaa Paşa 


CHP'nin sorunu 


Kokulu işkence 


Kışkırtıcı olmanın dayanılmaz hafifliği... 


Sağlık gurusu 


Güzel ölüler 


Hedef şahdamarımız 


Kıyıdaki köşedeki kitaplarınızı... 


Kapkaç-City 


Kıssadan hisse 


Şimdi CHP zamanı 


Gümrükler kevgir olmasın da ne olsun 


Derviş’i kaçırmadan olayı net göremeyiz 


Telekom güveni yok etti 


Nil'de turizm gemisi 


</TEXT>
</DOC>
