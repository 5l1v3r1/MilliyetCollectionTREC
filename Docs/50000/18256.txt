<DOC>
<DOCNO> 18256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/dunya/dun01.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
32 yıllık vicdan azabı 
</HEADLINE>
<TEXT>

     DIŞ HABERLER SERVİSİ 

     Amerikalı eski senatör Bob Kerrey, 32 yıllık sessizliğini bozarak, 1969’daki Vietnam Savaşı’nda sivilleri öldürme emri verdiğini itiraf etti. 
     Bob Kerrey, Wall Street Journal gazetesine yaptığı açıklamada, 25 Şubat 1969’da Vietnam’daki Mekong deltasında bulunan Thanh Phong koyuna düzenledikleri baskında, emrindeki 7 askerle 20’den fazla sivili öldürdüklerini söyledi. 
     Savaş sırasında düzenlediği bir başka baskından dolayı ABD’nin en büyük cesaret madalyası olan ’Şeref Madalyası’’ alan ve ülkesine dönünce Nebraska valisi olan, iki dönem de senatörlük yapan Kerrey, ’Göreve gittim, her şey bittiğinde kendimden çok utanıyor, ölmek istiyordum’’ dedi. 
     Kerrey, ’Bu beni tüketti, insanların bana kahraman muamelesi yapmasından ve bildiklerimi kendime saklamaktan bıktım usandım artık. Bu trajik bir yanılgıydı. Hayatımın en karanlık gecesiydi’’ dedi. 
     



 DÜNYA 










</TEXT>
</DOC>
