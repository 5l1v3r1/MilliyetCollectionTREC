<DOC>
<DOCNO> 1495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/yazar/talu.html </URL>
<DATE> 2001/01/10/ </DATE>
<TIME>  </TIME>
<AUTHOR> Umur TALU  </AUTHOR>
<HEADLINE>
Beyaz uyutma operasyonu 
</HEADLINE>
<TEXT>

     Bu kadar çok yalanın, ikiyüzlülüğün, gönülden ya da zoraki, ama bu denli pespayece sahnelendiği bir memlekette "gerçeğin peşine düşmek" mümkün müdür 
     Toplumsal sahnenin neredeyse tüm önde gelen aktörleri, yalan söylüyor, rol yapıyor, oyundan oyuna geçip bir önceki pozisyonuna dahi sadık kalamıyor. 
     Hiçbir "gerçeğin" peşine düşmemiş, düşememiş bir başbakanın önceki günkü celallenişi "gerçek" adına herhangi bir umut verebilir mi 
     
     . . . 
     
     Susurluk neydi, cezaevlerinde ne oldu, bankalar işinin aslı astarı nedir, Beyaz Enerji operasyonunu kim düğmeledi gibi "karmaşık" ve gölgeli meselelerden söz etmeyeceğim. 
     Çok basit bir örnek 
     Herhangi bir yorum, fikir, saf, ideoloji, cephe, gizli bilgi ya da belge filan da gerektirmiyor. 
     Bizzat devletin kendi hesaplamasının, bizzat devletin kendi yönteminin, bizzat devletin kendi rakamının, üstelik açık ve seçik de olduğu halde, bu ülkede nasıl perdelendiğine dair bir örnek. 
     Sanki öyle bir yalan ve dolan ittifakı var ki, herkesin ruhuna işlemiş. 
     
     . . . 
     
     Pazar günü de "tekrar" yazmıştım şimdi de "tekrar" yazıyorum 
     "Açıklanan ve 40'ın altına düştüğü için bayram yapılan enflasyon oranı gerçek enflasyon oranı değildir." 
     Hiçbir iktisatçı, hiçbir istatistikçi ve bunları haber yapan, yorumlayan hiç kimse, eğer kafayı yememişse ve kafayı yedirmek üzere yemin etmemişse, ona "gerçek enflasyon oranı" demez. 
     
     . . . 
     
     "Yüzde 39'a indi" denilen "Devlet İstatistik Enstitüsü Tüketici Fiyatları Endeksi Değişimi", sadece aralık aylarının karşılaştırmasıdır. 
     Eğer sadece aralık aylarında yaşıyorsanız, sadece aralık aylarında alışveriş yapıyor, yiyor, içiyor, giyiniyor, barınıyor, yola çıkıyor, işe gidiyorsanız mesele yok 
     Ama bir yılın bütününde yaşıyorsanız, her gün insansanız, her gün tüketiciyseniz, her gün ihtiyaçlarınızı gidermeye, geçinmeye çalışıyorsanız, o "enflasyon" koca bir yalandır. 
     Devletin aynı enstitüsünün aynı endeksi bir de 12 aylık ortalamalara göre enflasyon hesabı çıkarır. 
     "Gerçek enflasyon" işte odur. 
     
     . . . 
     
     Aralık hesabı sadece fiyatlar genel seviyesinin iki yılın son ayları itibariyle nereden nereye geldiğine bakar. 
     12 aylık ortalama ise, yıl boyu sizin nasıl bir fiyatlar seviyesiyle yaşadığınıza yahut yaşamaya çalıştığınıza. 
     "Aralık yalanı"na göre enflasyonun yüzde 68.8'den 39'a düştüğü söylendi ve kabullenildi. 
     Oysa, "gerçek enflasyon" yüzde 64.9'dan sadece yüzde 54.9'a düştü. 
     39 sadece bir önceki aralık ile son aralık ayı arasındaki farktır. 
     Oysa, 54.9, bir önceki yıl her gün, her an yaşadığınız fiyat seviyesi ile 2000'de her gün, her an yüz yüze geldiğiniz fiyatların farkıdır. 
     Nerede 39, nerede 54.9 
     
     . . . 
     
     Bu iki hesaplama bazen yakın sonuçlar verir, bazen biri yüksek olur, bazen diğeri. 
     Nitekim son altı yılda üç kez "gerçek enflasyon" aralık karşılaştırmasının üstünde yer almış, iki kez tersi olmuş, bir kez de hemen hemen başa baş çıkmıştı. 
     Ama aralarındaki sapma ilk kez bu kadar yüksek oldu 16 puanlık ya da yüzde 11.4'lük bir fark oluştu. 
     
     . . . 
     
     Ne balina, ne beyaz enerji, ne fırtına, ne başkası... 
     Bu aslında en büyük soygun 
     Geliri "yüzde 39 yalanı"na ve onun devamına göre belirlenenlerden, yıl içinde fiyatlarını ve gelirlerini yüzde 55'e uyumlu artıranlara buna devlet de dahil müthiş bir kaynak aktarımıdır bu. 
     Şimdi oturup kendi durumunuzu gözden geçirebilirsiniz. 
     
     . . . 
     
     Bu saptırmacaya "gizleme", hatta "yalan" demek dahi zor. Çünkü rakamlar, çünkü tanımlar, çünkü mantık ortada. 
     Büyük bir kandırmaca var ve en aklı başında gözükenler dahi sessiz. 
     Sessizlik de "beyaz uyutma operasyonu"na "yardım ve yataklık" 
     
     





Siyasi irade 


Köprü öyküsü 


Ecevit tepkisi 


Watson yazarlar 


Kuzey Irak ısınıyor PKK'ya karşı operasyon mu 


By - pass mı 


Sezer arayı açarken... 


Putin'in Rusyası 


Geleceği görmek 


TV'lerde din savaşları 


Iraklı Kürtlerle denge ayarı 


Beni kürdanla tehdit etti Reha Bey... 


"Görünen köy kılavuz istemez" 


Demirel diyor ki 


Sağda arayışı 


Beyaz uyutma operasyonu 


Beyaz Enerji bahşişi 


Suç gasp, ceza ağır 


Hangi duaya amin 


Batan bankaları denetleyenler "zararı ödemeye mecbur" 


Size bırakılan iş 10 yılda çözülmedi 


</TEXT>
</DOC>
