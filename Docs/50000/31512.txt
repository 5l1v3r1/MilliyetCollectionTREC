<DOC>
<DOCNO> 31512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/son/soneko09.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz banka çalışanlarını vurdu, 4 bin 844 kişi işsiz kaldı 
</HEADLINE>
<TEXT>

     Bankacılık sektöründe 2001 Mart ayı sonu itibariyle toplam 165 bin 557 kişi istihdam edilirken, üç ayda sektördeki istihdam sayısı 4 bin 844 kişi azaldı. 
     Türkiye Bankalar Birliği'nin verilerine göre, 2001 yılı Mart ayı sonu itibarıyla bankacılık sektöründe faaliyet gösteren bankalarda, 96 bin 599 erkek, 68 bin 958 kadın çalışan bulunuyor. 
     Buna göre bankalarda çalışanların yüzde 58.3'ünü erkekler, yüzde 41.7'sini ise kadınlar oluşturuyor. 
     2001 yılının ilk üç aylık döneminde sektörde istihdam edilen erkeklerin 3 bin 145'i, kadınların da 1.699'u işten atılma, istifa ve emeklilik gibi nedenlerle sektör dışında kaldı. 
     Çeşitli nedenlerle işten ayrılanların yüzde 64.9'unu erkekler yüzde 35.1'ini ise kadınlar oluşturdu. 
     Öte yandan bu dönemde kamu sermayeli Ziraat Bankası, Emlak Bankası Ziraat Bankası'na devredildi , Halk Bankası ve Vakıflar Bankası'nda çalışan sayısı 1.884 kişi azaldı. 
     Yıl sonu itibariyle bu bankalarda çalışanların sayısı 70 bin 191 kişi iken Mart sonu itibariyle bu rakam 68 bin 307'ye geriledi. 
     Bu bankalarda işten atılma, istifa ya da emeklilik gibi nedenlerle ayrılanların yüzde 69.7'sini erkekler oluşturdu. 
     Bu dönemde kamu sermayeli ticaret bankalarından ayrılanların sayısı 1.314, kadınların sayısı ise 570 kişi olarak hesaplandı. 
     Özel sermayeli ticaret bankalarında ise sektörden ayrılanların sayısı ise 1.344'ü erkek, 742'si kadın toplam 2 bin 86 kişiyi buldu. 
     Bu dönemde özel sermayeli ticaret bankalarında çalışanların sayısı 70 bin 954 kişiden, 68 bin 868 kişiye geriledi. 
     Bu bankalardan 3 ay içinde çeşitli nedenlerle ayrılanların yüzde 64.4'ünü erkekler geriye kalan bölümünü de kadınlar oluşturdu. 
     
     
     







</TEXT>
</DOC>
