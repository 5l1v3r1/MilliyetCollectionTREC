<DOC>
<DOCNO> 26585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/yasam/yas07.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Üvey babaya namus infazı 
</HEADLINE>
<TEXT>

İki üvey kardeş, üçüncü kez evlendiği için 'kızdıkları' annelerinin evini bastı. Üvey baba öldü, anneleri ise ağır yaralı 
     TAHSİN AKSU İstanbul 

     Küçükköy Fevzi Çakmak Mahallesi önceki gece kanla uyandı. Korkunç olay, 765'inci sokaktaki 17 nolu apartmanda yaşandı. Burada, Demiryolları'ndan emekli Marifen Kurtiç 68 ile üçüncü evliliğini yapan Nazike Kurtiç 45 yaşıyordu. Nazike Kurtiç, oğulları Ramadan Türksever ve Sedat Yurdakul'un şiddetle karşı çıkamalarına ve tehditlerine karşın, yaklaşık 20 gün önce evden kaçarak Marifen Kurtiç ile evlenmişti. 
     
     Teslim oldular 
     İşte bu evliliği bir türlü hazmedemeyen Nazike Kurtiç'in oğulları Ramadan Türksever ve Sedat Yurdakul, önceki gece saat 23.00 sıralarında bu evi bastı. 
     İki üvey kardeşin çaldığı kapıyı açan Nazike Kurtiç, bir anda oğullarının saldırısına uğradı. Ellerindeki bıçağı acımasızca annelerine saplayan iki kardeş, ardından üvey babaları Marifen Kurtiç'e yöneldi. Marifen Kurtiç, aldığı bıçak darbeleriyle olay yerinde can verdi. Ağır yaralı Nazike Kurtiç ise, kendisini bıçaklayan oğulları tarafından 150 metre uzaklıktaki Özel Bilge Hastanesi'ne kaldırılarak tedavi altına alındı. İki kardeş daha sonra polise teslim oldu. 
     



 YAŞAM 


















</TEXT>
</DOC>
