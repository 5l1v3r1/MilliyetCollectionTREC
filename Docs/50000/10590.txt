<DOC>
<DOCNO> 10590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/yazar/akyol.html </URL>
<DATE> 2001/03/09/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Şehir ve din 
</HEADLINE>
<TEXT>

     'MUASIR medeniyet'in en önemli sosyal dinamiklerinden biri şehirleşmedir. "Medeniyet" deyince aklımıza gelen hemen bütün değer ve eserleri şehirlilik üretmiştir. 
     Modern siyaset felsefelerinin hemen hepsi şehirleşmenin karmakarışık ve sorunlu süreçlerinde ortaya çıkmıştır Liberalizmler, ona karşı muhafazakarlıklar, ikisine de karşı sosyalizmler... Ve laiklikler 
     Çünkü, şehirleşme insanın toplumla ve devletle, hatta tabiatla ilişkilerini değiştirir, bu ilişkileri yeniden tarif etmeyi ve kurmayı gerektirir, değişik siyasi felsefeler ortaya çıkar. 
     Weber'den Eisensdadt'a hemen bütün din sosyologları, hayatı yağmura bağlı olan köylü ile, daha çok kendi davranışlarının kazanç ve kayıplarını yaşayan bir şehirlinin din ve devlet anlayışının farklı olduğunu görmüşlerdir. 
     Kentli, bireyleşir din anlayışıyla da devlet anlayışıyla da... TESEV'in araştırması bizde din anlayışlarının bu şekilde bireyleşmekte olduğunu göstermiş, fakat pek sayın kudretli büyüklerimiz bunu anlamamışlardır 
     
     ŞEHİRLEŞME modernleşmenin en önemli birkaç dinamiğinden biri olduğu halde, bizde 1950'lerde başlamıştır. Tek Parti belgelerinde "şehirleşme" diye bir kavram bile yoktur 
     Hatta Köy Enstitüleri'nde köylüye demircilik kömürcülük öğretip onu köyünde tutmak istemiştik 
     Resmi ideoloji, Türkiye'nin sessiz, kapalı, itaatkar bir köylü toplumu olduğu sırada ortaya konulmuştu... Bugünkü birçok temel kültürel sorunumuz şehirleşme sürecinden doğduğu halde, bunun sosyolojik kavramlarına bile pek aşina değiliz 
     Halbuki şehirleşme, hem siyasi İslamcıların hem laikçi pozitivistlerin geleceğe ilişkin tasarımlarının sonunu haber vermektedir Şehirli Türkiye ne 'resmi' ne de İslami anlamda 'tek tip' değil, çoğulcu bir Türkiye olacaktır. 
     
     YÜZYILLAR boyu "kenar"da duran milyonlarca köylü elli yıldır "merkez"e göçüyor din, mezhep ve etnik kimliklerini de birlikte getiriyorlar Aydınları ve siyasi sözcüleri de vardır artık. 
     "Merkez"dekiler, "kenar"dakilerin istilasına uğradıklarını sanıyorlar Rahmetli Turan Güneş, kendi partisi CHP'nin "kasketliler" korkusunu anlatmıştı, şimdi de "türban" paranoyası... 
     'Gelenler'in şehirleri köylüleştirdiği de söyleniyor. Daha vahimi, şehirler varoşlaşmaktadır Sokakları kana bulayan bayram görüntüleri ne şehirli, ne de köylü idi 
     Ama 'gelenler' birkaç kuşak içinde iktisaden ve kültürce şehirlilikle bütünleşir. Din ve kimlik anlayışları da değişip daha rafine hale gelir. Lüks otellerde tesettür balosu yapan İslami burjuvazinin, AB üyeliğini destekleyen Ali Bulaç gibi rafine İslamcı aydınların bu kan banyosunu hoş görmesi mümkün mü 
     Şehirleşme herkesi değişime yönelten bir süreçtir. 'Yeni Türkiye'yi şehirler kuruyor. 
     
     YARIN Melezleşme teorisi 
     
     





Şehir ve din 


Ecevit - Derviş yakınlığı 


Kanun’u tartışan seçkin kadınlar 


Aslan Cimbom, iyi ki varsın 


"Niyet" taslağı hazır 


Sezer'in düşünceleri 


Yuh olsun... 


Vahşet Türkiye'de de vahşettir, İspanya'da da.. 


Zeytin dalı 


Kriz, tavukları bile yumurtlattı 


İşiniz çok zor 


İyimserlik gerçeği görmeye engel 


Betil Ciddi olarak düşünürüm 


</TEXT>
</DOC>
