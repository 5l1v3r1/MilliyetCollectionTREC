<DOC>
<DOCNO> 20924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/ekonomi/eko01.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
K r edene para var, etmeyene yok 
</HEADLINE>
<TEXT>

İşçi zamları için dün Derviş’le görüşen Devlet Bakanı Keçeciler, Türk - İş’le anlaşma olmazsa, her işyerine ayrı sözleşme önereceğiz’ dedi 
     ANKARA Milliyet 

     Kamuda çalışan 480 bin işçiyi ilgilendiren toplu sözleşme görüşmeleri ilk altıda yapılacak zammın işçi ücretlerine yansıtılıp yansıtılmayacağı noktasında kilitlendi. 
     Devlet bakanları Kemal Derviş ile Mehmet Keçeciler, dün toplu sözleşmeleri görüşmek için tekrar bir araya geldi. Görüşmeden sonra açıklamalarda bulunan Keçeciler, Türk - İş’le uzlaşmaya varamamaları halinde her iş yerinde ayrı ayrı toplu sözleşme görüşmelerinin başlayacağını belirtti. Keçeciler, "O zaman kamu kuruluşlarına k r eden versin, zarar eden vermesin’ diyeceğiz. Bu da Türk - İş’in işine gelmiyor" dedi. 
     
Bari memur yapalım’      Sorunun kök ücretlerde düğümlendiğini belirten Keçeciler, hükümetin ilk altı ay için, ücrete yansıtılmaması koşuluyla yüzde 18 yerine yüzde 20 zam vermeyi kabul edeceğini, zammın kök ücretlere yansıtılmasının 2 katrilyon liralık yük getireceğini söyledi. 
     Zam verirken iki yıllık ekonomik dengeleri dikkate almak zorunda olduklarını vurgulayan Keçeciler, şöyle konuştu "Kriz dönemindeyiz. Sendikalardan özel sektöre sağladıkları indirimleri kamuda da yapmalarını istiyoruz. Kamu işçilerinin aldığı ücretin üçte birine çalışacak 10 milyon işsiz var. Kamu işçisinin en önemli garantisi iş garantisi. İş garantisi olmayan yerde indirim yapıyor, olan yerde yapmıyorlar." 
     Kamuda işçi ücretinin ortalama 563 milyon lira olduğunu belirten Keçeciler, birinci derece devlet memuru bir genel müdürün 480 milyon lira aldığına dikkat çekerken, gülerek, görüşmelerde Türk -İş Başkanı Bayram Meral’e işçileri memur yapma önerisinde bulunduğunu söyledi. 
     Meral’in "olmaz" yanıtını verdiğini bildiren Keçeciler, "İşçilerin grev silahı var diye korkup, siyasi geleceğimizden korkup farklı bir uygulama yapamayız" dedi. 
     
Keçeciler Derviş hep Param yok’ diyor      Kamu kesimindeki toplu sözleşmelerden sorumlu Devlet Bakanı Mehmet Keçeciler, Bakan Derviş’in en mutlu olduğu konunun toplu sözleşmeler olduğunu söyledi. Keçeciler, Derviş’in en mutlu olduğu bakanın kim olduğu’ sorusu üzerine, gülerek, "En mutlu olduğu kişi benim, ama sürekli Param yok, param yok’ diyor. Parasının olmaması iyi olmuyor tabi" dedi. 
     Derviş ise Keçeciler’le görüşmesinden sonra yaptığı açıklamada, henüz hedefe varamadıklarını ve daha çok çalışmaları gerektiğini söyledi. Keçeciler de Türk - İş’in son teklifini değerlendirdiklerini, ayrıca daha ne kadar fazla verilebileceğine ilişkin bir çalışma başlatıldığını belirtti. Keçeciler, Türk - İş Başkanı Bayram Meral ile salı günü yapacağı görüşmenin çarşamba ya da perşebeye kalacağını açıkladı. 
     
Teniste ucu ucuna kazandım, inşallah program da öyle olurANKARA Milliyet 
     Ekonomiden sorumlu Devlet Bakanı Kemal Derviş, dün güne yine tenis maçı yaparak başladı. 
     Önceki gün yaşadığı yoğun tempoya rağmen, dün sabah tenis oynayan Derviş, gazetecilerin skoru sorması üzerine, "Maçı ucu ucuna biz aldık. Zor oldu ama son dakikada... İnşallah program da öyle olur" dedi. 
     Derviş, Ankara Tenis Kulübü’nde, Ankara Üniversitesi Siyasal Bilgiler Fakültesi Dekanı Celal Göle, Başkent Üniversitesi İktisadi İdari Bilimler Fakültesi Dekanı Selami Sargut ve Cengiz Ediger ile eşli tenis maçı yaptı. Derviş, Göle ile eşleşti. 
     Gazetecilerin maç sırasında "Bileğinizi tuttunuz. Bileğiniz mi incindi " şeklindeki sorusu üzerine de Derviş, önce "Hayır" dedi, sonra da "Karşı taraf için yaptım" diye konuştu. 
     Bakan Derviş, daha sonra Tenis Kulübü’nde maç yaptığı arkadaşları ile kahvaltı yaptı. 
     



 EKONOMİ 












</TEXT>
</DOC>
