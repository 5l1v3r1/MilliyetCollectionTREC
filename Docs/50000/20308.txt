<DOC>
<DOCNO> 20308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/yazar/akyol.html </URL>
<DATE> 2001/05/09/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Papa'nın işleri 
</HEADLINE>
<TEXT>

     KATOLİK dünyasının ruhani lideri Papa Jean Paul II, çağımızın en önemli dini şahsiyetlerinden biridir. Sadece 'Papa' olduğu için değil, Katolik dininde yaptığı "reformasyon" açılımları için... 
     Bunları iki kavram altında toplamak mümkün "Dini hoşgörü", ve "dinler arası diyalog" 
     Küreselleşmenin din üzerindeki etkisi mi 
     Papa, geçen yıl Kudüs'e gidip kutsal Yahudi mekanlarında Musevi ruhani liderlerle görüştü. Şimdi de Hz. İsa'nın havarilerinden Aziz Paul'ü izleyerek çıktığı hac yolculuğunda, Atina'da Ortodoks ruhanilerle görüştü. Şam'da Emevi camiini ziyaret etti, Kur'an dinledi, Müslüman din adamlarıyla görüştü. 
     Papa Atina'da protestolarla karşılandı. Yaptığı sıcak konuşmanın karşılığını Başpiskopos Christodulos'tan alamadı. Anlaşılan, Rum Ortodoksluğu, 1204 yılında Haçlı Seferleri sırasında Katolik Latin ordusunun Bizans İstanbul'unda yaptıkları tahribat ve katliamı unutmamış 
     
     İSLAM - Hıristiyan ilişkileri değişkendir. 
     İslam, başlangıçta, Hıristiyanları dost olarak görmüştür. Hatta Kur'an, Rum suresinde, ateşe tapan İran ordusu karşısında Hıristiyan Bizans'ın uğradığı feci yenilgiden bahsetmiş, buna çok üzülen Müslümanlara, ileride putperest İran'a karşı Rumların zafer kazanacağını müjdelemiştir. 
     Gerçekten, İran Kralı Hüsrev II, Bizans'a karşı 611 yılında hücuma kalkmış, Bizans şehirlerini bir bir ele geçirerek 614 yılında Kudüs'e girip korkunç bir Hıristiyan katliamı yapmıştır. 
     Bizans İmparatoru Heraklios 622 yılında karşı taarruza geçmiş, üst üste zaferler kazanmış, sonunda Kudüs'ü İran istilasından kurtarmıştır. Steven Ruinciman, Haçlı Seferleri, I, sf. 8 vd. 
     Sonraki asırlarda ise, Haçlı Seferlerinden itibaren, hatta 20. yüzyıldaki milli kurtuluş savaşlarına kadar tarih, İslam - Hıristiyan savaşlarıyla doludur ve başlangıçtaki sempatinin aksine, karşılıklı husumet duyguları oluşmuştur. 
     Demek ki, duygular yaşanılan şartlardan etkileniyor. 
     
     ÇAĞIMIZDAKİ gelişmeler dini duyguları nasıl etkiliyor 
     Jean Paul'ün papa olmasından önce ama aktif olarak rol oynadığı "2. Vatikan Konsili", 1962 - 65 arasında uzun tartışmalarla bir dizi önemli kararlar almıştır. 
     Din sosyoloğu Alan Aldridge, bu Konsil'den önce Katolikliğin içe kapanık, dogmatik, fazla hiyerarşik, "savunmaya çekilmiş bir alt kültür" olduğunu belirtir. 
     Konsil'de alınan kararlarla, Katoliklerin öteki mezhepten Hırisyanlarla evlenmesi, Latince dışındaki milli ve yerel dinlerle ayin yapılması serbest bırakılmıştır, dogmalar yeni yorumlarla esnekleştirilmiştir. Kilise hiyerarşisinde kadın statüsü ve 'dogmaların gelenekselden farklı yorumu' gibi tartışmalar yoğunlaşmıştır. Religion in The Contemporary World, sf. 195 - 199 
     Jean Paul papa olduktan sonra öteki dinlere "hoşgörü" ve "dinler arası diyalog" ilkesi 'resmen' hızla geliştirilmiştir. 
     Bu açılımlar Polonyalı Papa'nın komünist totalitarizme karşı mücadelesinde de önemli rol oynamıştır. 
     Soğuk Savaş'ın yerini dünyada küreselleşme alırken, her şey gibi dini anlayışlar da bundan etkileniyor, yeni açılımlar yaşanıyor. 
     Ya İslam O da yarın. 
     
     







Papa'nın işleri 


Satranç da ne 


Çakmakoğlu'nun duyarlılığı 


Banka dulları 


Yine bela mı istiyorsunuz yoksa .. 


Kabak tadı 


YÖK zulmü 


Maya tutmuyor... 


Savuşturma Bakanı Enis Haksız İngiliz Kemal'e karşı... 


Siz hangi kategoridesiniz 


Enerji 


Fenerlilerin pankartı 


Bayındır'a verilen teminat mektupları 


Anayasa'da iki madde var 1 


Baş örtüsü ve şort 


Telekom "gına" getirdi 


NATO’nun tatil beldesi Marmaris 


</TEXT>
</DOC>
