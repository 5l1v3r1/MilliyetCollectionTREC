<DOC>
<DOCNO> 27560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/dunya/dun01.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
G-8 uçak gemisine sığınıyor 
</HEADLINE>
<TEXT>

AB’nin Göteborg Zirvesi’nde küreselleşme karşıtlarının çıkardığı olaylardan korkan "zenginler", 20 Temmuz’daki zirveyi uçak gemisinde yapmayı tartışıyor 
     GÜVEN ÖZALP Brüksel 

     İsveç’in Göteborg kentinde düzenlenen Avrupa Birliği AB zirvesinde yaşanan olaylar, bundan sonra benzer zirvelere ev sahipliği yapacak olan ülkelerin, kelimenin tam anlamıyla, "paçalarının tutuşmasına" neden oldu. Göteborg "meydan savaşında" İsveç polisinin paniğe kapılarak silahlara davranmasına yol açan gösterileri kendi kentlerinde görmek istemeyen yetkililer, kaos ortamından kaçmak için ilginç öneriler üretiyorlar. Bunlardan belki de en ilginci temmuz ayında G - 8 zirvesine ev sahipliği yapacak İtalyanlardan geldi Savaş gemisinde zirve. 
     
İntikam korkusu      İtalya’nın Genova kentinde 20 - 22 Temmuz tarihleri arasında yapılması öngörülen zirvede küreselleşme karşıtlarının daha şimdiden "Göteborg’da yaralanan üç arkadaşımızın intikamını alacağız" mesajları vermeye başlamaları, İtalyan yetkilileri zirveyi denize taşıma yolunu da gündeme getirmeye itti. Zirve için üç mek n öngörülüyor. Bunlardan biri, bir Amerikan uçak gemisi, büyükçe bir savaş gemisi ya da lüks bir yolcu gemisi. 
     Normal şartlarda Ducal Sarayı’nda yapılması öngörülen zirvenin yeri konusunda tartışmalar sürüyor. 
     



 DÜNYA 











</TEXT>
</DOC>
