<DOC>
<DOCNO> 13331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/son/sontur13.html </URL>
<DATE> 2001/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarhoşlar, akli dengesi bozuk kadına sokak ortasında tecavüz etti 
</HEADLINE>
<TEXT>

     Keçi"ren'de akli dengesi yerinde olmayan bir kadına sokak ortasında tecavüz edildi. Olayla ilgili 3 kişi gözaltına alındı. 
     Keçi"ren Aktepe Mahallesi'nden gece polisi arayan bir kişi, bir kadına 3 kişi tarafından tecavüz edildiğini bildirdi. Bunun üzerine harekete geçen Asayiş Şube Müdürlüğü'ne bağlı ekipler Yeşilöz Sokak'ta tecavüze uğrayan kadını çırıl çıplak buldu. Adını söyleyemeyen ve akli dengesi yerinde olmayan kadının bulunması üzerine, çevrede araştırma yapan polis, kadına tecavüz eden Satılmış Şimşek ve yanında bulunan H. İbrahim Ç. ve Erdal K.'yı olay yerine yakın bir yerde yakaladı. 
     Çevredeki evlerden tecavüze uğrayan kadına giyecek bulan polis, sarhoş olan 3 kişiyi emniyete götürerek sorgulamaya aldı. H.İbrahim Ç. ve Erdal K. olay yerine yakın kayalıklarda alkol aldıklarını bu sırada sokakta rastladıkları kadına Satılmış Şimşek'in tecavüz ettiğini bildirdiler. Olayı seyrettiklerini belirten iki kişinin ifadesi üzerine Satılmış Şimşek, olayı alkolün etkisiyle gerçekleştirdiğini söyledi. 
     Olaydan sonra Numune Hastanesi psikiyatri servisine götürülen kadının kimliği sabah saatlerinde yakınlarının başvurusu üzerine belirlendi. Adı Nihal K. 40 olan kadın ailesine teslim edildi. Gözaltına alınan 3 kişinin başka olaya karışıp karışmadığı araştırılıyor. 
     




</TEXT>
</DOC>
