<DOC>
<DOCNO> 1846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/yazar/dogan.html </URL>
<DATE> 2001/01/12/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
Saydamlık fırtınası 
</HEADLINE>
<TEXT>

     Üç ayrı partiden, üç ayrı bakanla konuşuyorum 
     "Çok fazla yolsuzluk var. Elini nereye atsan, yolsuzluk .." 
     Bıkmışlar ve temizlemek için kolları sıvıyorlar, ama engel, engel üstüne .. Hazin bir tablo .. Dünyada kirlilik açısından, Türkiye boşuna ilk on ülke arasında gelmiyor. 
     Aynı bakanlarla "Beyaz Enerji Operasyonu"nu konuşurken, onların ortak dili değişmiyor 
     "Buna, Beyaz Enerji Operasyonu demek yanlış. Yengeç Operasyonu olmalı. Yengeçin kolunu kopartırsınız, kaçar gider, yeniden bir kol çıkartır. Asıl üretim yönüne inildiğinde, yeni yolsuzluklarla karşılaşmak işten değil. Yengeç dört bir yanı sarmış .." 
     İthalattan ihracata, her türlü üretimden dağıtım mekanizmalarına uzanan bir yengeç Türkiye'yi kemiriyor. 
     
İktidar kavgası      Hükümet bir süredir bu çirkefin üstüne gidiyor. Çeşitli alanlarda, on iki operasyon yürütülüyor. Kolay değil. Güç odakları birer birer ayıklanıyor. 
     O zaman, böyle bir ortamda kargaşa doğması doğal. Çünkü, yengeçin kollarının nereye kadar uzanacağı belli değil. Belki, birileri bunu biliyor. Ama, açığa çıkarmak, kanıtlamak, yengeçin kollarını birer birer halkın gözü önünde sergilemek, çok büyük bir kavga, iktidar kavgası. 
     Bir başka deyimle, saydamlaşma kavgası. O nedenle, bu kadar sancılı. Böylesine sancılı bir ortamda, Silahlı Kuvvetler'i işin içine çekmeye çalışmak, garip. Üstelik, çelişkili. 
     
Seçilmiş - atanmış karmaşası      27 Mayıs, 1961 seçimleriyle sona eriyor. 22 Şubat ve 21 Mayıs gibi maceralara rağmen, seçimle birlikte, o dönem yine de kapanıyor. 
     12 Mart, 1973 seçimleriyle son buluyor. 12 Eylül, 1983 seçimleriyle geçiş dönemi yaşıyor, ama sonra o dönem de kapanıyor. 
     28 Şubat ise, 1999 Nisan seçimlerine rağmen, devam ediyor. Yani, askerin siyasetteki etkinliği sürüyor. "28 Şubat bin yıl sürer" demeçlerine, en başta bugünkü iktidar ortakları sahip çıkıyor. 
     Siyasal açıdan, bugünün çelişkisi burada. Başı sıkışınca askere danışmak, işine gelmeyince askeri suçlamak .. 
     Her iki durumda da, zaman zaman asker de, kendi görev ve konumunun ötesinde açıklamalarla, olayı daha karmaşık hale getiriyor. Oysa, asker devletin bürokratik hiyerarşisi içinde, siyasetçinin emrinde olması gerek .. Ama, öyle değil .. 
     Dolayısıyla, demokratik mekanizma bozulmuş bulunuyor. Bunun bir an önce düzeltilmesi şart .. Ama, öyle heyecanlı demeçlerle değil, politik ustalıkla. 
     
     





Refleksler... 


Necati Cumalı... 


'Tantan uyardı görevden aldım' 


Ne dedi Ayşegül Aldinç, Avşar kızına 


Rejim tekliyor, bu böyle gitmez 


Bunalıma çanak 


Saydamlık fırtınası 


MGK ve sivilleşme 


Radyo keyfi 


Düğmeli demokrasi 


Normalleşme yerine sertlik 


Diyalog zamanı 


"Demokratikleşme demek yetmiyor..." 


Mesut Yılmaz balonu 2 


Yolsuzluk muhtırası 


Yanlışın doğrusu 


Sönmez ve Arabul'un trilyonluk fabrikası 


İthali de yasak 


Ayşe Hanım Teyze'nin "enflasyonu" da "devalüasyonu" da farklı 


Enerji Bakanlığı bir gün ara ile destek verip, geri aldı 


</TEXT>
</DOC>
