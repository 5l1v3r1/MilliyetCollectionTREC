<DOC>
<DOCNO> 2595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/son/sondun04.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Pavarotti Metropolitan'a geri döndü 
</HEADLINE>
<TEXT>

     Ünlü İtalyan tenor Luciano Pavarotti, uzun bir aradan sonra yeniden New York Metropolitan operasına döndü. 
     Pavarotti, önceki gece Metropolitan'da sahnelenen Verdi'nin tanınmış operası ''Aida''da rol aldı. 
     Müzik otoriteleri, artık yaşlandığı öne sürülen ''Pavarotti'nin eski parlak günlerinden bir şey kaybetmediğini, oyun ilerledikçe performansının yükseldiğini'' ifade ettiler. Bununla birlikte, dizkapağı ve kalça kemiğinden ameliyat olan Pavarotti'nin hayli kilo verdiği ve bu yüzden bir parça yorgun olduğu gözlerden kaçmadı. Ancak ünlü sanatçının zaman zaman sahneye, özellikle konulduğu anlaşılan parmaklıklara dayanarak dinlendiği, izleyiciler tarafından farkedildi. Pavarotti, yakında sahne yaşamına veda edeceği ve sadece konserlere katılacağı yolundaki söylentileri sürekli yalanlıyor. 




</TEXT>
</DOC>
