<DOC>
<DOCNO> 43129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/guncel/gun12.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hedeflerden biri İncirlik Üssü’ydü 
</HEADLINE>
<TEXT>

     YASEMİN ÇONGAR Washington 

     ABD'deki terörist saldırıları düzenleyenlerin olası hedefleri arasında İncirlik Üssü'nün de bulunduğu ortaya çıktı. Federal Soruşturma Bürosu FBI ajanlarının operasyonlarında tutuklanan ve "terörist eylem hazırlığında bulunmakla" suçlanan ilk üç zanlının evlerinde yapılan aramada Türkiye'deki bir Amerikan üssünün planlarıyla diğer bazı olası hedeflerin yanı sıra Arapça "Türkiye'deki Amerikan üssü" yazısının yer aldığı bir ajanda ele geçirildi. FBI'ın Detroit'teki sözcüsü Hank Glaspie, Arap kökenli nüfusun ABD'deki en yoğun yerleşim bölgesi olan Detroit kentinde tutuklanan üç kişinin kimliklerinin Ahmed Hannan 33 , Kerim Kubriti 23 ve Faruk Ali - Halmud 21 olduğunu açıkladı. 
     
     Dünya çapında hedefler 
     Glaspie, zanlıların evlerinde Türkiye'deki Amerikan üssü ile ilgili plan ve yazıların ele geçirildiğini, ayrıca Ürdün'ün Alia Havaalanı ve Detroit Uluslararası Havaalanı'nın planlarının da aynı evde bulunduğunu kaydetti. Bu bilgi, olası saldırı hedeflerinin genişliği açısından dikkat çekti. 
     



 GÜNCEL 























</TEXT>
</DOC>
