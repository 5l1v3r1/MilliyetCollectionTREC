<DOC>
<DOCNO> 40400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/yazar/civaoglu.html </URL>
<DATE> 2001/09/04/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Ne olacak halimiz 
</HEADLINE>
<TEXT>

     Türkiye ekonomisi hala hasta... 
     Dün sabah, Merkez Bankası Başkanı Süreyya Serdengeçti ile konuşmamızda piyasalar henüz açılmamıştı. 
     Uyguladığı politikayı şöyle anlatıyordu 
     " - Dolara ilan edilmiş ihalelerin dışında Merkez Bankası'nın müdahale etmeyeceğini - açıklamamdan sonra kurlar düşmeye başladı. 
     Bankalar 'nasıl olsa Merkez Bankası müdahale eder' diye düşünüyorlardı. 
     Ellerini taşın altına koymuyorlardı. 
     Bu açıklamadan sonra döviz satmaya başladılar. Kurlar düşüyor. 
     Döviz kurlarının serbest piyasada kendiliğinden oluşması gereken ortam doğmaya başladı." 
     
Av senaryosu      Bir tehlikeye işaret ettim 
     "Döviz kurlarında ciddi kırılmalar yaşandıkça, puslu havalarda avlanmayı seven kurtlara dikkat... 
     Tıpkı borsanın dip yapması beklenildiği ve sonra alıma geçerek büyük paralar kazanıldığı gibi... Doları da dip yaptığı en alt fiyattan yakalayıp sonra yapay olarak fiyatını yükseltecekler ve kar realize edecekler. 
     Şubat krizinde ve sonrasında TL'ye yakalanarak servet yitirenlerin, bir kısım zararlarını böylece gidermek için bu senaryoyu oluşturdukları, konuşulmakta. 
     O nedenle... Döviz kurları elbette inmeli... 
     Ama bunu gıdım gıdım... Bazen duraklayarak yapmakta yarar var. 
     Öyle ki... Herkes döviz kurlarındaki inişin ekonomi normallerine dönüş olduğundan ve gerçekliğinden kuşku duymasın. Kimse, hasta bünyede ani ateş çıkması beklentisinde olmasın..." 
     
Türkiye'nin avantajı      Serdengeçti, bunun da gene "Merkez Bankası'nın piyasaya müdahale etmemesiyle gerçekleşeceği" görüşünde. 
     Tabii... Müdahaleyi gerektiren vahim zorunluklar olmadıkça. 
     Serdengeçti ayrıca "krize G.Amerika ve Uzakdoğu ülkeleriyle Rusya'dan sonra girmenin Türkiye için avantaj olduğu" görüşünde. 
     "Önümüzde o ülkelerin deneyimleri var. 
     Onlar nerelerde hatalar yapmışlar .. Benzerliklerimiz ve ayrılıklarımız nelerdir .. Nelerden kaçınmalıyız 
     Bunları görebiliyoruz." 
     Ancak... Türkiye'nin kendine özgü koşulları da gözardı edilmemeli. 
     Ayrıca... Türkiye'de siyaset, ekonominin kurallarını bir anda felce uğratıyor. IMF'nin tekerlekli sandalyesine oturtabiliyor. 
     Örneğin... Dünkü gazetelerde yer alan "Anavatan ve MHP arasında Bayındırlık Bakanlığı'nda vurgun operasyonu nedeniyle gerginlik" ve "Bahçeli'yle Yılmaz'ın köşe kapmaca oynarcasına birbirlerinin bulundukları mekanlara gitmedikleri" yolundaki haberler, olumsuz etkiler yapıyor. 
     Bir yandan "enflasyonun yüksek çıkacağı" beklentisi... 
     Öte yandan, hükümetin geleceğine duyulan güvensizliği pekiştiren "Bahçeli - Yılmaz gerilimi", dün doları gene yukarı çekmeye başladı. 
     Neyse ki bugün liderler toplantısı yapılıyor. 
     
Rakkamların dili      Böyle bir ortamda dün açıklanan enflasyon rakkamları da şaşırtıcı değil. 
     Eğer Türkiye, II.Dünya Savaşı yıllarını bile aratan ekonomik küçülmeye girmişse... 800 bin işsizi varsa... Programın öngördüğü enflasyon oranlarının üzerine çıkılmasında şaşacak bir şey yok. 
     İşte birkaç gözlem 
     1- Fiyatların en düşük olması gereken Ağustos ayında bile enflasyon oranı, programda öngörülenin yüzde 50'si kadar daha yüksek... 
     2- Tüketici fiyatları, doğal olanın tersine toptan eşyanın altında. 
     Çünkü toplumda satın alma gücü kalmamış. 
     3- Enflasyonun asıl göstergesi olan çekirdek enflasyon, yüzde 5'in üzerinde. Üretimin ayağı çukurda. 
     4- Enflasyonun nedeni olarak ne özel sektör kamuya yüklensin, ne de tersi... 
     Yok aslında birbirlerinden farkları. 
     Çünkü iki sektörde de enflasyon rakkamları aynı. 
     Türkiye, ekonomik programını yürütürken, hiç değilse şu enflasyon göstergesini artık bir kenara mı koymalı 
     Başka göstergelere mi yoğunlaşmalı 
     Zaten millet "enflasyonumdan ne istediler Aynı oranda aylığımız artıyordu, aynı oranda fiyatlara zam koyuyorduk... Geçinip gidiyorduk. Çok daha iyiydik" diyor. 
     
     







Medya ve yolsuzluk 


Örnek Müftü 


Bahçeli'nin kişiliği 


Adana işsiz kaldı 


Ne olacak halimiz 


Duvardaki bakan posteri 


Çileyi çocuklar çekiyor 


Dış destek nasıl sağlanır 


Dolar ve kumpanya’ 


11 vahşi darbe 


Rantçı düzenin sonbaharı 


Hükümet itibar kazanmadan, TL itibar kazanmaz 


Sırada kim var 


Ecevit’in tedbirleri işe yaramaz’ 


Günde iki öğün yemek 


</TEXT>
</DOC>
