<DOC>
<DOCNO> 34618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/dunya/dun03.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Batı Şeria’da patlama 6 ölü 
</HEADLINE>
<TEXT>

     DIŞ HABERLER SERVİSİ 

     Batı Şeria’nın Nablus kentinin kuzeyindeki El Fara mülteci kampı yakınında dün bir kulübede meydana gelen patlamada, Filistin Devlet Başkanı Yaser Arafat’ın lideri olduğu El Fetih grubuna mensup 6 kişi feci şekilde parçalanarak öldü. Patlamada 2 kişi de ağır şekilde yaralandı. 
     Filistinli yetkililer olaydan İsrail’i sorumlu tutarken, İsrail makamları ise patlamanın "iş kazası" olduğunu öne sürdü. İsrail "iş kazası" deyimini, Filistinlilerin çeşitli eylemlerde kullanmak üzere yaptıkları bombanın kaza sonucu patlamasını anlatmak üzere kullanıyor. 
     Arafat’a bağlı El Fetih örgütünün silahlı kanadı El Aksa Şehitleri Tugayı, patlamadan İsrail’i sorumlu tutarak, "en kısa sürede intikam alınacağını" belirtti. 
     



 DÜNYA 












</TEXT>
</DOC>
