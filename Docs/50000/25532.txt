<DOC>
<DOCNO> 25532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/yazar/cemal.html </URL>
<DATE> 2001/06/07/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Yolsuzlukla mücadelede inandırıcı olmak... 
</HEADLINE>
<TEXT>

     Sonunda Tantan gitti, Yılmaz muradına erdi. Peki ne oldu ANAP lideriyle partisi açısından bu operasyonun getirisi, götürüsü neydi Hükümeti nasıl etkileyebilirdi 
     Dünkü Financial Times'ın birinci sayfasının en tepesinde şu başlık ve sözler yer aldı 
     "Türkiye'de yürütülen yolsuzluğa karşı kampanyanın lideri tasfiye edildi. Türk hükümeti, Tantan'ı görevden alarak yolsuzluk ve rüşvet konusundaki çabalarının inandırıcılığına kendi eliyle darbe indirdi." 
     Yoksa durum böyle mi 
     Ya da imaj bu mu 
     Soruları şimdilik bir yana koyup geçmişe göz atmakta yarar olabilir. 
     Sadettin Tantan, Mesut Yılmaz'la çok yakın çevresinde öteden beri makbul bir isim değildi. Tantan'a hep sağı solu belli olmayan, ne yapacağı kolay kestirilemeyen, daha açık deyişle dengesiz bir kişi olarak bakıldı. 
     Ancak Yılmaz ve çevresi, Tantan isminin sokaktaki adamın nezdinde tuttuğunu, kamuoyunda dürüst bir profil çizdiğini tabii ki biliyordu. Zaten kamuoyu araştırmaları da bu gerçeğe işaret ediyordu. 
     Ama buna rağmen Tantan'ı seçimlerde İstanbul Büyükşehir Belediye Başkanlığı'na aday göstermediler. Oysa Tantan'ın gönlünde yatan buydu. 
     Hatta Ecevit, eğer Tantan ANAP tarafından büyükşehir adayı yapılırsa, partisinin aday çıkarmayacağını, İstanbul'da DSP oylarının Tantan'a gideceğini belli etmişti. 
     Yılmaz tutumunu değiştirmedi. 
     Tantan ikna edildi, ANAP İstanbul milletvekili seçildi. Bu kez gönlünde İçişleri Bakanlığı yatıyordu Tantan'ın. Mesut Yılmaz'ın adayı ise bir başkası idi 
     Rüştü Kazım Yücelen. 
     Yani dün koltuğuna oturan yeni İçişleri Bakanı. 
     Seçim sonrası kabine listesi Çankaya'ya çıkarken Cumhurbaşkanı Demirel, bazı bakanlıklar için iki aday gösterilmesini rica etmişti. Yılmaz, Tantan'la Yücelen'in adlarını verirken de kendi tercihini, ANAP'ta en güvendiği isimlerden biri olan Yücelen'den yana yapmıştı. 
     Demirel, Yılmaz'ın tercihine uyacaktı. Ancak Ecevit farklı düşünüyordu. Sağ kolu Hüsamettin Özkan'ın yakın arkadaşı olan Tantan'ın İçişleri Bakanı olması için bastırdı ve Yılmaz'ı sonunda ikna etti. 
     Bundan sonra Tantan'ın yükselişi başladı. Bankacılık Üst Kurulu Başkanı Zekeriya Temizel'le birlikte Tantan'ın yıldızı, birbiri ardından patlayan operasyonlarla parlamaya başladı. Hırsızlara ve çetelere karşı savaşan kahraman polis imajı kamuoyunda yerleşmeye yüz tuttu. 
     Tantan klasik bir partili ya da politikacı değildi. Hatır gönül işlerinden hoşlanmıyordu. Siyasetin yerleşik alışkanlıklarına göre biraz fazla doğrucu Davut'tu. 
     Günlük deyişle partiyi, lideri takan bir havada değildi. 
     Ayrıca, bakan olmasına rağmen hala ekipler amiri tarafı ağır basıyordu. Hatta bazı uygulamalarında hoyratlık, "Türkiye polis devleti mi oluyor " sorularının kulaklara çalınmasına yol açıyordu. 
     Bazı çevreler bu arada Tantan'ın siyasal yeteneklerinin nereye kadar gidebileceğini bilmelerine rağmen, "Tantan ANAP'ta genel başkanlığa soyunuyor " söylentisini politika kulisine keyifle yaymaya başladılar. 
     Ama asıl Beyaz Enerji Operasyonu neden oldu, Yılmaz'la köprülerin tümüyle atılmasına. Tantan bu konuda liderini gelişmelerden zamanında veya zamanından önce haberdar etmemişti. Yılmaz'a göre, Tantan bir yerde yalnızca jandarmanın talimatları doğrultusunda çalışıyor, kendisini siyaset sahnesinden silmeyi amaçlıyordu. Ya da kendisini silmek isteyenlerin değirmenine su taşıyordu. 
     
Gözüpek bir simge...      Tantan yok artık. 
     Tantan'ın gidişi, Yılmaz'ın güçlüklerini azalttı mı 
     Sanmıyorum. 
     Yılmaz'ın çıkmazı daha derinlere gidiyor. 
     Hükümete gelince... 
     Tantan'ın eleştirilecek yanları elbette var. Ancak, yolsuzluk ve rüşvetle mücadele açısından Tantan'ın kamuoyunda dürüstlük ve gözüpeklik konusunda bir simge olduğu da malum. Hükümet ve Yılmaz, Tantan'ı görevden alarak bu simgeye dokundular. 
     O yüzden şimdi hükümetin ve yeni Bakan Yücelen'in rüşvet ve yolsuzlukla çok daha sistemli kavga vermesi şart, eğer inandırıcı olmak istiyorlarsa... 
     
     







İran'a dikkat 


Niyet beyanı 


İpler neden koptu 


Edeb intiharı engelledi 


Yolsuzlukla mücadelede inandırıcı olmak... 


Eşler ve çocuklar medyatik olunca 


Nurcanım'ın zaferi 


Anlaşma henüz yok... 


Arsa satışı 


Despot kurtarıcılığı 


İstifa 


Tütün Yasası son şeklini alırken... 


Utanç verici 


Bayburt 


Fotoğrafın kareleri tamamlanıyor 


</TEXT>
</DOC>
