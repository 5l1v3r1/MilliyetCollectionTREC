<DOC>
<DOCNO> 35690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/son/sondun02.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Castro "Liderler yakında Uzay İstasyonu'nda buluşmak zorunda kalacak" 
</HEADLINE>
<TEXT>

     Küba lideri Fidel Castro, son yıllarda dünya liderlerinin toplantılarına yönelik geniş çaplı protestoları överek, ''zengin ulusların liderlerinin bu protestolardan korunmak için yakında Uluslararası Uzay İstasyonu'nda biraraya gelmek zorunda kalacaklarını'' söyledi. 
     Castro, gelecek hafta Cezayir'de uluslararası gençlik toplantısına katılacak 600 gence hitaben yaptığı konuşmasında, ''emperyalizme karşı dünya çapında gösterilen başkaldırıya hayran olmaları'' çağrısında bulundu. Küba lideri, protestolardan sakınmak için G-8 liderlerinin 2002 zirvesini Kanada'nın dağlık bir bölgesinde yapmayı planladıklarını hatırlatarak, ''Bir gün toplantılar Uluslararası Uzay İstasyonu'nda yapılabilir'' dedi. İtalya'da geçen ay yapılan G-8 zirvesinde küreselleşme karşıtı protestolar sırasında çıkan olaylarda 1 kişi ölmüş, yüzlerce kişi yaralanmış ve tutuklanmıştı. 







</TEXT>
</DOC>
