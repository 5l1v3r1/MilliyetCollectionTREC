<DOC>
<DOCNO> 7363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/yazar/civaoglu.html </URL>
<DATE> 2001/02/16/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Türkiye, nereye 
</HEADLINE>
<TEXT>

     Bazı yabancı kuruluşların yaptırttığı kamuoyu araştırması, ilginç sonuçlar ortaya koymakta. 
     En çok güven duyulan kurumlar sıralamasında ilk iki sıra yer değiştirmiş. 
     Birinci Cumhurbaşkanlığı, İkinci ise TSK. 
     Geçen yıl TSK birinci, Cumhurbaşkanlığı ikinci konumdaydı. 
     İktidar partilerinin toplam - olası - oy oranı ve Başbakanlık'ın puanları da hemen hemen yarı yarıya gerilemiş. 
     Araştırma İngilizce... O nedenle, deyimlerde bazı kelimelerin karşılığı "tam" olmayabilir. 
     Ve siyasi partilere gelince... 
     Hiçbir parti yüzde 15'in üzerinde oy alacak gibi görünmüyor. 
     Birinci parti MHP, onun hemen arkasında FP var. 
     DSP ile DYP neredeyse eşit... 
     Anavatan onlardan biraz aşağıda. 
     Bütün bu partiler oy yitirmişler. 
     Oylarını yükselten iki parti CHP ve HADEP... 
     CHP, yüzde 10 çıtasını nihayet aşmakta. 
     HADEP de oylarını arttırıyor ama, milletvekili çıkarabilmesi için yüzde 10 barajının hala çok uzağında... 
     
Mutasyon      Önlerine konulan bu araştırmadan sonra, yabancıların Türkiye'de siyasi istikrar değerlendirmelerini, psikolojide "empati" diye anılan yöntemle, yani, onların düşüncelerini algılamaya çalışarak değerlendirelim. 
     Türkiye "siyasi istikrar" mesajı veriyor mu 
     Şu oy oranları dağılımından "yönetebilir demokrasi" çıkıyor mu 
     Üstelik... O partilerden ikisinin üstünde, Anayasa Mahkemesi tarafından kapatılma olasılığı, Demokles'in kılıcı gibi sallanmakta. 
     İkisi için de bölünme olasılığı var. 
     "Barajı aşıyor" diye bakılan CHP'den de yeni bir parti çıkarmak için Seyfi Oktay'ın çalışmaları, siyaset kulislerinde konuşulmakta. 
     Neyse ki CHP'nin eski genel başkanları "akil adamlar" olarak sağduyuyla hareket ettiler ve sakıncalı gördükleri konuları, Cezmi Kartay aracılığıyla Genel Başkan Deniz Baykal'a bildirmekle yetindiler. 
     Ama... Bu yaklaşımın sonraki karşılıklı adımları CHP'de bunalım üretebilir. 
     Oyları bölebilecek başka yeni parti girişimleri de gündemde. 
     Örneğin... Sağda "Yalım Erez'in, İlhan Kesici'nin, Agah Oktay Güner'in parti kurmak için zemin yokladıkları" biliniyor. 
     Genç işadamlarının da böyle bir hazırlıkları var. 
     Tam parti enflasyonu .. 
     
Parti içi demokrasi      Bu kadar çok parti neden kurulur 
     Çünkü... Parti içi demokrasi işlemiyor. 
     Hemen hepsinde, az ya da çok lider sultası var. 
     Muhalif seslerin dışlandığı, Parlamento'ya sokulmadığı, örgütlerin biçildiği dar alanlarda, yeni partiler kurarak çıkış aranıyor. 
     Siyasi Partiler Yasası'nın değişmesi, "yönetebilir demokrasi" için önemli bir aşama olur. 
     Milletvekilleri ve örgüt, genel başkanlarının iki dudağı arasındaki çarmıha gerilmekten kurtarılmalı. 
     Ayrıca... 
     Fransa'nın iki turlu seçim sistemi de düşünülmeli. 
     Çok partili siyasetin sakıncalarının giderilmesi için "birinci turda en yüksek oyu alan iki ya da üç partinin ikinci tura kalması ve birinci turda elenen partilerin de kendilerine en yakın partiye destek vermeleri" güçlü ve ahenkli bir iktidarı oluşturabilir. 
     Böylece... Birbirine zıt partilerle kurulan ortak hükümetlerde, "atları, arabanın hem önüne hem arkasına koşmanın paralize iktidar görüntüsü" oluşmaz. 
     "Duran Türkiye, nereye koşuyor " diye de sorulmaz. 
     
     





Yine CHP... 


Sigorta mağduru 


Yüksek Denetleme Kurulu 


Sayın Başbakanıma utanarak arz ederim 


Türkiye Arap dünyasından Filistin'le İsrail'e... 


Türkiye, nereye 


"Sayın Başbuğum..." 


Nazım Hikmet ve Türk vatandaşlığı 


Kolejler kapansın 


Demirkent'ten bize 


Milli gelir 33 bin dolar .. 


"Kolaylaştırıcı" rolü zorlaşıyor... 


Sistemi doğru kurmak 


Gariplikler ülkesi... 


İnsansız ekonomi 


İlkin insanlık öldü 


TRT, Dijiturk'ten 4 kanalını çekiyor 


Önemli değişiklik yok 


Toptancı da dağıtıcı da şik yetçi 


Ağlayanın malı hayır etmez’ 


</TEXT>
</DOC>
