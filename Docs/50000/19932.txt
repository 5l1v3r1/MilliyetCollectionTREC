<DOC>
<DOCNO> 19932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/spor/spo10.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Kupa Fener’in      İSTANBUL Büyükşehir Belediyesi’nin organize ettiği İSKİ Hıdrellez Şenlikleri Kürek Kupası’nı Fenerbahçe kazandı. Yarışmalarda Fenerbahçe 7, Şişecam Paşabahçe 5, Galatasaray 2, Denizcilik İşletmeleri ve İSKİ de 1’er birincilik elde etti. n Fotoğraf Cengiz Malgır 
     
İki yenilgi      ABD’nin Baltimore kentindeki 28. Serbest Güreş Dünya Kupası’nda Türkiye, ilk gün Rusya’ya 19 - 10, İran’a da 23 - 8 yenildi. Ay - Yıldızlı ekip, Rusya ve İran ile yaptığı sekizer müsabakada ikişer galibiyet aldı. 
     
Taşdemir elendi      İrfan Kurtulmuş-Odense 

     DANİMARKA’nın Odense kentinde dün sona eren Avrupa Bilardo Şampiyonası’nda çeyrek finale çıkan Tayfun Taşdemir, Danimarkalı rakibine 3 - 0 yenilerek elendi. Taşdemir, ikinci turda Semih Saygıner’i elemişti. 
     
İçöz’den gümüş      31. Avrupa Büyük Erkekler Vücut Geliştirme Şampiyonası’nda 70 kiloda Soner İçöz, gümüş madalya kazandı. Azerbaycan’ın başkenti Bakü’de 28 ülkeden 100 sporcunun katılımıyla gerçekleştirilen şampiyonada 65 kiloda Ferhat Köseoğlu 4. ve 75 kiloda Vehbi Koçoğlu da sıkletinde 6. sırayı aldı. 
     
Zafer Alman’ın      30. Tofaş - Fiat Uluslararası Türkiye Rallisi’ni Toyota Team Germany’den Armin Kremer, 3 saat 15 dakika 45.3 saniyelik dereceyle kazandı. İzmir’de üç gün süren ve 9’u yabancı, 62 aracın katıldığı rallide ikinciliği Toyota Corolla WRC ile Serkan Yazıcı 3 18.11.1 alırken, Subaru Impreza WRC ile yarışan Rus pilot Potapov 3 20.39.7 da üçüncü oldu. F3 kategorisinde ilk sırayı Citroen Saxo Kit Car’la Nejat Avcı, ikinciliği 11 saniye farkla Fiat Punto Kit Car ile Ali Deveci, üçüncülüğü de Fiat Palio Kit Car’la Taner Şengezener aldı. 
     
Merinos çıkmadı      ÜÇÜNCÜ Lig 6. Grup’ta dün oynanması gereken Fethiyespor - Bursa Merinosspor maçı, konuk takımın yeterli güvenlik tedbirleri alınmadığı gerekçesiyle sahaya çıkmaması üzerine oynanmadı. Karşılaşma öncesinde Bursa Merinosspor soyunma odasının camlarının kırılması ve kaleci Metin’in kolunun kesilmesi, ardından da sahada tribünlerin yarattığı gerginlikten çekinen Merinosspor, hakemlerle görüşerek, sahaya çıkmadı. 
     
CNN Türk’te derbi gecesi      CNN Türk’te her pazartesi yayınlanan "Futbol Zirvesi" adlı programda bu hafta Galatasaray - Fenerbahçe derbisinin perde arkası, maç öncesi olayları ve şampiyonluk yarışına yansımaları tartışılacak. CNN Türk Spor Müdürü İhsan Topaloğlu ile Fatih Terim’in gerçekleştirdiği program 22.00’de başlayacak. 
     



 SPOR 


























</TEXT>
</DOC>
