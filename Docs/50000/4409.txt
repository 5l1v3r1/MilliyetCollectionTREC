<DOC>
<DOCNO> 4409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/guncel/gun13.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bucak’ın akrabası alkollü kaza yaptı 
</HEADLINE>
<TEXT>

     SERKAN GÜLER Bursa DHA 

     Susurluk kazasında kendisine ait Mercedes marka otomobilden ağır yaralı kurtulan DYP Şanlıurfa Milletvekili Sedat Bucak’ın akrabası Ahmet Bucak, Bursa’da alkollü olarak kullandığı otomobiliyle kaza yaptı. Bursa Sebze ve Meyve Hali’nde işyeri bulunan evli ve iki çocuk babası Bucak 37 , önceki gece bir grup arkadaşıyla eğlendikten sonra saat 02.00 sıralarında son model Volkswagen Passat marka otomobiliyle evine gitmek için yola çıktı. "Adam yaralamak" ve "ruhsatsız silah taşımak" suçlarından sabıkası bulunan Bucak, aşırı alkollün etkisiyle Selvili Caddesi’nde direksiyon hakimiyetini kaybetti. Otomobil önce kaldırıma çıktı, daha sonra beton direğe çarpttı. Hurdaya dönen otomobilden hava yastığı sayesinde kurtulan Bucak, olayın şokundan uzun süre kurtulamadı ve fenalık geçirdi. Daha sonra kendine gelen Bucak’ta 172 promil alkol tespit edildi. 
     


 GÜNCEL 





















</TEXT>
</DOC>
