<DOC>
<DOCNO> 31447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/spor/spo03.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan geç kaldı 3 - 2 
</HEADLINE>
<TEXT>

İsviçrede’ki son hazırlık maçında Fransız Lyon karşısında ilk yarı döküldü. İkinci devrede oyunu dengeledi. Ancak yine de güçlü rakibine teslim oldu, sezonun ilk yenilgisini aldı 
     GALATASARAY, İsviçre’deki son hazırlık maçında güçlü rakibi Fransız Lyon önünde sezonun ilk yenilgisini aldı. Her iki yarıda da farklı kadrolarla sahaya çıkan Cim - Bom ilk 45 dakikada adeta döküldü ve Marlet’in biri penaltıdan olmak üzere iki golüyle devreyi 2-0 geride kapadı. İkinci yarıda takviyelerle toparlanan Galatasaray, özellikle ilk yarım saat etkili oldu. Ümit Davala’nın penaltı ve Ümit Karan’ın kafa golüyle eşitliği yakalayan Galatasaray, son dakikalarda Linares’in golüne engel olamadı ve sahadan 3-2 mağlup ayrıldı. 
     
     Maçın karnesi 
     HAKEMLER P.Leuba , D.Rodrigez , A.Barraud İsviçre 
     GALATASARAY Mondragon , Perez , Emrah Dk. 58 , Popescu Vedat Dk. 46 , Bülent Korkmaz Emre Aşık Dk. 46 , Hakan Ünsal , Ayhan Dk. 75 , Ümit Davala , Bülent Akın Ergün Dk. 46 , Faruk Suat Dk. 46 Vittoria Dk. 87 , Hasan Şaş , Arif Berkant Dk. 46 , Serkan Ümit Karan Dk. 46 
     LYON Coupet Hugues Dk. 46 , Deflandre Violeau Dk. 46 , Cacapa , Laville , Montoya , Balmont Linares Dk. 46 , Bak Malbranque Dk. 46 Foe , Laigle Chanelet Dk. 46 , Govou Müller Dk. 46 , Marlet 
     GOLLER Marlet Dk. 34 ve 45 , Linares Dk. 86 , Ümit Davala Dk. 60 Pen. Ümit Karan Dk. 62 
     SARI KARTLAR Bülent Korkmaz, Ayhan, Vedat, Berkant Galatasaray Marlet Lyon 
     
Jardel’den iyi haber      GALATASARAY’A sonunda Jardel’den güzel haber geldi. Brezilyalı oyuncunun, dün Marsilya kulübüne bir faks geçerek her türlü şartı kabul ettiğini ve Fransız kulübünde oynamak istediğini bildirdiği öğrenildi. 
     
Rakiplerin ilk maçı      CİM - BOM’UN Şampiyonlar Ligi ikinci ön elemesindeki iki muhtemel rakibi bugün birinci tur ilk maçında karşı karşıya gelecek. İzlanda temsilcisi KR Reykjavik, evinde Arnavutluk takımı Vllaznia Shkoeder’ı 22.00’de başlayacak karşılaşmada konuk edecek. Bu arada Galatasaray, bugün öğleden sonra İstanbul’a dönecek. 
     
Taffarel’dan imza      GALATASARAY’IN Brezilyalı eski kalecisi Taffarel dün İtalyan Ligi’nin güçlü ekiplerinden Parma ile sözleşme imzaladı. Taffarel, "Türkiye’yi ve Galatasaray’ı unutmam mümkün değil" dedi. 
     

</TEXT>
</DOC>
