<DOC>
<DOCNO> 22204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/siyaset/asiy.html </URL>
<DATE> 2001/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğitim meşalesi yandı 
</HEADLINE>
<TEXT>

Semra Sezer’in "Ulusal Eğitime Destek kampanyası" TRT’de tanıtıldı. Cumhurbaşkanı kamudan ve sivil toplum örgütlerinden destek istedi 
     YILDIZ YAZICIOĞLU Ankara 

     Cumhurbaşkanı Ahmet Necdet Sezer’in eşi Semra Sezer başkanlığında yürütülen "Ulusal Eğitime Destek Kampanyası" TRT ekranlarında yayınlanmaya başlanan beş spot film ile tanıtıldı. 
     Bir meşale üzerinde kadın - erkek figürlerinden oluşan, alevle özdeşleştirilen kampanya spotlarında, Kurtuluş Savaşı’ndaki top mermisi taşıyan kadınlardan hemşireler, teknikerler, balerinler ve piyanist kadınlara geçiş anlatılıyor. Atatürk’ün görüntüleri ile başlayan spotlarda, "Onunla Kurtulduk, Onunla Öğrendik, Onunla Değiştik" deniliyor. 
     Modernleşen Türkiye’yi simgelemek üzere uçak montajı, otomotiv fabrikası ve baraj görüntüleri ile devam eden spot filmlerin her birinde ayrı bir slogan yeralıyor. Siyah - beyaz ve renkli görüntülerde gülen ve okuma - yazma öğrenen kadınlar ve kız çocuklar dikkat çekiyor. Tanıtım filmlerinde yer alan sloganlar şöyle 
     "Eğitim güneşi herkesi aydınlatacak’, Türkiye öğreniyor, Türkiye değişiyor’, Aydınlık Türkiye için Yüce Atatürk’ün ülküsü, eğitim türküsü’, Her zaman her yerde herkes için eğitim. Geç kalmadınız...’" 
     Kampanyanın eğitsel etkinliklerinin başlayacağı eylül ayına kadar dönem dönem sırayla yayınlanacak olan spotlardan üçünçüsünde güvercinlere yem atan bir kız çocuğu görüntüsünde, "O da bir gelecek istiyor" deniyor. 
     Cumhurbaşkanı Sezer, eşi Semra Sezer’in başlattığı "Ulusal Eğitime Destek Kampanyası"na kamu kurum ve kuruluşları ve sivil toplum örgütlerinden destek istedi. 
     



 SİYASET 












</TEXT>
</DOC>
