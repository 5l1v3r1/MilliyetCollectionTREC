<DOC>
<DOCNO> 34733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/son/sondun16.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'da eylemcilerden rehineleri öldürme tehdidi... 
</HEADLINE>
<TEXT>

     Rusya'nın güneyinde bir otobüste bulunan 41 kişiyi rehin alan silahlı eylemciler, isteklerinin yerine getirilmemesi halinde, hava kararınca rehineleri öldürme tehdidinde bulundu. 
     Ria Novosti ajansının güvenlik kaynaklarına dayanarak verdiği haberde, eylemcilerin 1 helikopter, 6 makineli tüfek ve 2 bombaatar istedikleri belirtildi. Bu arada, bir polis yetkilisi, 9 rehinenin daha serbest bırakıldığını söyledi. Bölgede hava sıcaklığının 38 derece olması nedeniyle eylemcilerin havaalanı doktoruna kalp rahatsızlığı olanlarla ilgilenmesi için otobüse binme izni verdiği belirtildi. Federal Güvenlik Servisi Stavporol kenti şubesi sözcüsü İgor Trubitsiyn, eylemcilerin, Mayıs 1994'te aynı bölgede otobüs kaçırmak suçundan hapis cezalarını çeken 5 Çeçenin serbest bırakılmasını istediğini söylemişti. Eylemciler, rehineleri Stavropol yakınlarındaki Mineralnye Vody kentinde havaalanı çevresinde, otobüste tutuyor. 







</TEXT>
</DOC>
