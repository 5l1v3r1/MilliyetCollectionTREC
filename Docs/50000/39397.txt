<DOC>
<DOCNO> 39397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/son/soneko20.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 2. seansta böyle geçti 
</HEADLINE>
<TEXT>

     İMKB Ulusal-100 Endeksi, 1. seansa göre 56.94 puan kayıpla 2. seansı 10,238.69 puandan tamamladı. 
     Hisse senetleri ortalama yüzde 0.55 oranında değer yitirdi. 
     Borsa'da kayıpsız kapanan ilk seansın ardından, ikinci seansta piyasada kar realizasyonları etkili oldu. Piyasa, yeni para girişini göremeyince geçen hafta başlayan çıkışının sonunda kar satışlarına yöneldi. 
     Seans 10,304 seviyesinde durgun başladı. ilk etapta satışlarla 10,131 puan seviyesine kadar yaşanan gevşemenin ardından, hızlı tepki alımları geldi. 10,353 seviyesine kadar süren alımların ardından yeni bir satış dalgası gelirken, seansın ilk yarısı 10,236 puanla geçildi. 
     İkinci yarıda azalan işlem hacmiyle yatay seyre giren Ulusal-100 Endeks, günü 10,238.69 puandan tamamladı. Hisse senetleri düne göre ortalama yüzde 0.53 oranında değer yitirdi. 
     Kapanışta mali endeks 35.41 puanlık kayıpla 13,988.97 puana, sınai endeksi 66.02 puanlık kayıpla 8,846.88 puana, hizmet endeksi de 76.83 puanlık kayıpla 5,657.70 puana geriledi. 
     Böylece ilk seansa göre mali grup hisseler ortalama yüzde 0.25, sınai grubu hisseler yüzde 0.74, hizmet grubu hisseler de yüzde 1.34 oranında değer kaybetti. 
     2. seansta işlem gören toplam 288 hisse senedinden 161'i değer yitirdi. 49 hisse senedi değer kazanırken, 78 hissenin fiyatında ise değişiklik olmadı. 
     Seansta, 146 trilyon 561 milyar 269 milyon liralık işlem hacmi oluştu. İki seansın işlem hacmi toplamı da, 333 trilyon 773 milyar 786milyon lira olarak gerçekleşti. 
     2. seansta, Yapı Kredi Bankası, İş Bankası C, Sabancı Holding, Doğan Holding ve Akbank en yoğun işlem gören hisseler oldular. 






</TEXT>
</DOC>
