<DOC>
<DOCNO> 26024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/spor/spo03.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İnterli Emre, tatil için gittiği Alanya’da Milliyet’in sorularını yanıtladı 
</HEADLINE>
<TEXT>
'G.SARAY'A DÖNECEĞİM' 
Yuvasından ayrılan bir gün mutlaka yuvasına tekrar gelir’. Misyonumu iyi biliyorum. Türk gençlerinin gururu olacağım’ İtalya’da ilk maçıma çıkmayı sabırsızlıkla bekliyorum’ 
     ERHAN TELLİ 

     Rüyalarım gerçekleşti’ 
     GALATASARAY’dan olaylı bir şekilde İnter’e transfer olan Türk futbolunun genç yıldızı Emre, İtalya’ya gitmeden önce tatilini geçirdiği Alanya’da Türk spor basının lideri Milliyet’in sorularını yanıtladı, çarpıcı açıklamalar yaptı. Emre, bundan sonraki en büyük hedefinin Galatasaray’da tekrar forma giymek olduğunu belirtti ve "Yuvasından ayrılan bir gün mutlaka yuvasına geri gelir. Ben de rüyalarımı gerçekleştirdikten sonra yuvama döneceğim" diye konuştu. 
     
     Sorumluluk taşıyorum’ 
     GENÇ yaşında sırtında büyük sorumluluklar taşıdığını, bunu yaparken de dersler aldığını vurgulayan yıldız oyuncu, "İtalya’ya yepyeni bir Emre olarak ayak basacağım. Bugüne kadar benim yaşımda İtalya’ya transfer olmuş bir Türk yok. Bunun sorumluluğunu çok iyi biliyorum. Beni örnek alan diğer futbolcu kardeşlerime başarılarımla örnek olmalıyım. Misyonumu biliyorum. İtalya’da da Türk gençlerinin gurur kaynağı olmayı hedefliyorum" ifadelerini kullandı. 
     
     Yorgunluk atıyorum’ 
     TATİLİ çok özlediğini, şimdi de bu özlemini giderdiğini belirten Emre, "Beş yıldır dolu dizgin bir mücadele yaşadık. Yoğun maç trafiği nedeni ile kamplar üst üste geldi. Şimdi burada yorgunluğumu atmaya çalışıyorum. Dostlarım ve abilerim ile birlikteyim, kulağımı her şeye tıkadım. Kısa bir süre içinde olsa futbolu düşünmüyorum. İtalya’ya kafa ve beden olarak rahat gitmeyi umuyorum. İtalya’da oynayacağım ilk maçı iple çekiyorum" dedi. 
     
     DÖNEMEZLER’ 
G.Saray’dan sert tepki      GALATASARAY yönetimi, bundan böyle kulübü zarara uğratan oyuncuları bir daha geri almayacak ve kapılarını kapayacak. Bu karara Okan, Emre ve Hakan Şükür de dahil edilecek. Bu konu önümüzdeki günlerde yönetim kurulunun kararı olarak deftere geçecek. Futbolcuların kendi yeteneklerinin inkar edilmediğini ancak taşıdıkları formanın değerinin de asla unutulmaması gerektiği görüşünü savunan yöneticiler, "Okan ve Emre bize imza atsaydı zaten yurt dışına gitmeleri için bütün kolaylığı gösterecektik" dediler. 
     
     Ümit’ten veto 
     GALATASARAY’IN orta alan oyuncularından Ümit önümüzdeki yıl bitecek olan sözleşmesini uzatmayacak. Ümit, yönetimin yeni sezonda sözleşmesi bitecek olan oyuncularla uzatma için yapacağı görüşmelere de katılmayacak. Genç futbolcu, sözleşmesini üç, ya da dört yıl daha asla uzatmayacağını ve gidip gitmemeye kendisinin karar vereceğini belirtti. Galatasaray yeni çıkan yönetmelikler yüzünden bundan böyle oyuncularını bonservissiz kaptırmamak için 3 ya da 4 yıllığına anlaşmak istiyor. 
     
     Son darbe Fatih’ten 
     SARI - Kırmızılı kulüp bir darbede Fatih Akyel’den yedi. Yönetim, Emre ve Okan’dan sonra İspanya’nın Mallorca kulübünden de bonservis ücreti alamayacak. Futbol Şubesi Sorumlusu Ali Dürüst, Fatih’in de söylenenin aksine bedelsiz şekilde gittiğini belirtti ve "Mallorca’dan hiç haber yok. Hesapta 4 milyon dolar ödemeye hazır olduklarını söylemişlerdi" dedi. Dürüst ayrıca, Sergen’in 1 milyon 250 bin dolarlık bonservis ücretini ödeyemeyeceklerini de ifade etti. 
     
     Galatasaray günlüğü 
Mahkemeye gidiyorlar      SARI - Kırmızılı yönetim, UEFA tarafından el konulan 2 milyon dolarının peşini bırakmıyor. UEFA Kupası final maçında karaborsa sattığı biletler yüzünden 2 milyon dolar ceza yiyen ve aynı miktardaki alacağına el konulan Galatasaray, son çare olarak İsviçre’nin Lozan kentinde bulunan Avrupa Spor Mahkemesi’ne başvurdu. Buradan çıkan kararlar UEFA tarafından da kabul ediliyor. 
     
     Göcek’te zirve 
     GALATASARAY yönetiminin ağır topları, zirve için tatil beldesi Göcek’i seçtiler. Başkan Faruk Süren ile birlikte Mehmet Cansun ve Ali Dürüst’ün de Göcek’e gittiği ve burada bir toplantı yapacakları belirtildi. Toplantıda kongre ve transferde izlenecek politika görüşülecek. 
     
Lucescu Geliyorum’      PORTEKİZ basınının Porto ile, Rumenler’in de Rapid Bükreş’le anlaştığını ileri sürdüğü Lucescu, "Pazartesi günü geliyorum. Bir yıl daha Cim - Bom’un hocasıyım" dedi. Lucescu, "Yönetime transfer için rapor verdim. Ancak daha kimin ayrılacağı, kimin kalacağı belli değil. Para sorunu da var. Ne olursa olsun 27 Haziran’da toplanıp, hazırlıklara başlayacağız" diye konuştu. 
     
Mondragon kiralık      SARI - Kırmızılı Kulübün Sportif İlişkiler Sorumlusu Mete Razlıklı, kaleci Mondragon ile anlaşarak işi bitirdiklerini ifade ederek, "Ancak kulübü Metz ile temaslarımız sürüyor. Yazdığımız yazının cevabı herhalde hafta başında gelir" dedi. Kolombiyalı kaleciyi kiralık olarak alacaklarını kaydeden Razlıklı, kulübüyle olan görüşmelerin tamamlanmasıyla,Mondragon’un salı veya çarşamba günü İstanbul’a geleceğini söyledi. 
     



 SPOR 
























</TEXT>
</DOC>
