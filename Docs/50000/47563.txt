<DOC>
<DOCNO> 47563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/son/sonspo13.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız basınına göre Fenerbahçe'nin en iyi futbolcusu kimdi 
</HEADLINE>
<TEXT>

     Fransa'da yayınlanan spor gazetesi L'Equipe, ''Lyon kükredi'' başlığı ile verdiği haberde, Fransız takımının Avrupa Şampiyonlar Ligi'nde Fenerbahçe karşısında aldığı 3-1'lik galibiyete geniş yer ayırdı. 
     Fransız gazetesi, Lyon'un bu sonuçla UEFA turnuvasına devam etmeyi garantilediğini belirtirken, son kalan iki maçın da kazanılarak Şampiyonlar Ligi 2. turuna kalma şansının artık çok az bir ihtimal olduğunu bildirdi. 
     L'Equipe gazetesi, Lyon'un son iki maçta galip gelme dışında, Fenerbahçe'nin de oynayacağı maçlarda rakiplerine bir sürpriz yapmasını dört gözle bekleyeceğini belirtti. 
     Fransız gazetesi, Lyon takımında Govou'yu, Fenerbahçe'de ise kaleci Rüştü'yü en başarılı futbolcular arasında gösterdi. 
     






</TEXT>
</DOC>
