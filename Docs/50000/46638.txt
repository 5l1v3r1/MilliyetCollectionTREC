<DOC>
<DOCNO> 46638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/spor/ygokberk.html </URL>
<DATE> 2001/10/13/ </DATE>
<TIME>  </TIME>
<AUTHOR> BİLGİN GÖKBERK  </AUTHOR>
<HEADLINE>
Ataman, Siena ve Palio 
</HEADLINE>
<TEXT>

     ERGİN Ataman şanssız. Çünkü aynı zaman diliminde Terim de orada. Üstelik alışveriş için, Collesium’u görmek için değil, Milan’ı çalıştırmak için. Gözler daha çok Milano’ya kayıyor. Siena da gölgede kalıyor. Super Basket’te kapaktı bu hafta. Hani basketbolun İncil’i denen dergide. Siena’nın takımını boşverin. Kendisi, takımından önemli. En iyi İtalyanca’nın konuşulduğu yer. Hani Terim’in Floransa’sının en büyük şehri olduğu o şahane Toscana ve onun Siena’sı. Etrüsk uzantısı. Eskisi, tarihi, mimarisi, şifalı suları, mermerleri, nemsiz havası, saf oksijeni... Sanki Fellini o çağı anlatmak için olağanüstü bir maket şehir yapmış, ziyarete açmış. Anlatması zor, yazması da. Görmek lazım. 
     Bir açıdan da şanslı Ergin. Takımı şampiyon yapamasa da kendisini yapacak. Bir sene kalıp o kültür ve sanat akımlarının içinde yoğrulup bambaşka biri olacak. Ve o değişim de onlarca şampiyonluğa bedel. 
     Hani Fiat’ın Siena’sı var ya. İşte o Siena. Bir de Fiat Palio. Bütün bir şehrin bir sene hazırlandığı 1.5 dakikada biten o ünlü at yarışı. Fiat’ın Siena’sı. Siena’nın Palio’su. 12 ay turist, 12 ay para. Dikkat edin buna rağmen Fiat, modellerini hala Siena, Palio diye isimlendiriyor. Bizde de Şahin, Kartal, Serçe. Sonra niye İtalya’ya 50 milyon turist, bize de niye 5 milyon Üstelik bizim beş milyonun içinde limanlardaki gemilerin tayfaları, giriş çıkış yapan tırların şoförleri de dahil. Sonra bizim sayın Turizm Bakanımızı hatırlayın. İngilizce bilmem şart mı demişti, bakan olmam için Tercüman kullanırım. Şart değil tabii İngilizce bilmeniz, Turizm Bakanı olmanız için. Ama sizin Turizm Bakanı olmanız da şart değil. Ergin’den girip, Terim’le devam edip, Taşar’la bitirdim. Bence iyi de ettim. İşte yavaş yavaş deliriyorum. Biraz sabredin. 
     
Otobüsü kim saydı      SAMANDIRA’da Hakan uyuyakalmıştı. Beşiktaş da ezeli rakibinden eksik kalmadı. Hemen 1 - 1 yaptı. Kjaer’i Hilton’da unuttu. İki ihtimal var dedim duyunca. Akıllı biri kasten bıraktı. Çok da iyi yaptı. Böylece hem Beşiktaş, Samsun’u yenecekti, hem de kaleci adam yerine konmadığını görüp memleketine gidecekti. İkinci ihtimal, otobüsü Fevzi saymıştı. İkisi de değilmiş. Doğrusu otobüsü saymışlar. Muavini futbolcu yapıp "tamamdır" deyip kalkmışlar. Belki de mesaj vermiş otobüsü sayan Daum’a. Muavin de de onun kadar oynar nasılsa, filan falan. Olgun Danimarkalı’nın karizmasına bakın. Veya karizmasızlığına. Hatta zavallılığına. O yok ve kimse onun yokluğunun farkında değil. Hoş, sahada da varlığının farkında değiller. Otobüs muavini kadar değeri yok. Stavrum veya Vite da unutulsaydı birşey değişmezdi ya. Ve o Kjaer’e kale emanet ediliyor. Allah’tan adam Danimarkalı ve de soğukkanlı. Her sene 50 gol ortalamasıyla oynayan, yemediği tipte gol kalmayan Kjaer, çok da unutulmuş bugüne kadar otellerde, belli. Ve tabii dolayısıyla tecrübeli. Hemen taksi tutup geliyor. Yukarıdakilerin hepsi acı tabii de daha da acısı, kulüplerin böyle yönetilmesi. Biri, yanı başındaki oyuncuyu uyandıramıyor. Öbürü otelden tam takım check - out yapamıyor. 
     
Wake up at 8 o’clock      HAKAN Bayraktar uyuyakalmıştı. Veya kalkamamıştı. Üstelik Samandıra’da. Habere inanmadım. Şaka zannettim. Veya Denizli’nin esprisi dedim. İki haftada pas geçtim, takılmadım. Sonra koca koca adamların yorumları. Aman Allah’ım, neler söylediler, neler. Ben eksik kalmayayım. Bak Hakan, hatalı sensin. Madem uyuyakalıyorsun, yani uyuyup kalkamıyorsun, o zaman uyuma. Bazı arkadaşların gibi yap. Gez dolaş, sabahla, sonra uyumadan antrenmana. Riske girme bir daha. Zaten maçlarda da takım halinde de bir - iki saat kestiriyorsunuz. O kadar uyku yeter size. Genç adamlarsınız. 
     
Sezen Cumhur Önal ve Fenerbahçe      FUTBOL ahk mcılarına göre Fener demode oynuyor. Haklılar da. Saha içindeki Fener para etmiyor onlara göre. O zaman dışarıdaki Fener’i pazarlayalım. Mal değerli. İsmi de çok önemli Fenerbahçe’nin. Her yerde para eder. Mesela Barcelona maçının klibini yapsınlar, demodeyi silip nostalji yazsınlar, Sezen Cumhur Önal’ı konuştursunlar. Gollerden birini de çukulata renkli Kluivert atmıştı. Cuk diye oturur bence. Bu devirde önemli olan malı satmak. Öyle veya böyle. 
     



 SPOR 






















</TEXT>
</DOC>
