<DOC>
<DOCNO> 25092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/spor/spo07.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatya’da hayat durdu 
</HEADLINE>
<TEXT>

Sarı - Kırmızılı ekibin, 11 yıl aradan sonra Süper Lig’e çıkması bayram sevinci yaşattı, taraftarlar saatlerce galibiyeti kutladı 
     ANTALYA’daki ekstra play - off finalinde Sakarya’yı penaltılar sonunda yenip, Süper Lig’e adım atan Malatyaspor adeta zafer sarhoşluğu yaşıyor. Maçın bitiş düdüğünün ardından Malatya halkı sokaklara dökülürken, kutlamalar sabahın ilk ışıklarına kadar sürdü. Sokakları dolduran Malatyalılar’ın kent merkezine yürümesi nedeniyle başta İnönü Caddesi olmak üzere, Milli Egemenlik, Fuzuli, Atatürk ve Kernek caddeleri yoğun kalabalık nedeniyle trafiğe kapandı. 
     KULÜP Başkanı Mehmet Yaşar Çerçi, "İnandık ve başardık. Bundan sonra neler yapacağımızı tüm spor kamuoyu görecek" derken, maçı Antalya’da izleyen Vali Mustafa Yıldırım ise, "Tüm Malatyalılar kulübe sahip çıkarsa, daha büyük başarılara ulaşırız" diye konuştu. Yönetimin beş yıllık sözleşme yapmak için hazırlandığı Teknik Direktör Yücel İldiz ise, "El ele verip, bitmiş bir kulübü Süper Lig’e taşıdık. Bu azmin zaferidir" açıklamasını yaptı. 
     



 SPOR 




















</TEXT>
</DOC>
