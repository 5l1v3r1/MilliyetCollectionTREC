<DOC>
<DOCNO> 13423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/yazar/cemal.html </URL>
<DATE> 2001/03/28/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Derviş'ten Bahçeli'ye Acelemiz var 
</HEADLINE>
<TEXT>

     WASHINGTON 

     Sürpriz yok Kemal Derviş Washington'da beklenen karşılığı aldı. IMF, Dünya Bankası ve Amerikan Hazine Bakanlığı'nda Derviş'in parayla ilgili elinizi çabuk tutun, yarın çok geç olabilir mesajına yanıt günlük deyişle şöyle geldi 
     Önce malı görelim 
     Neydi mal 
     Yeni ekonomik program... 
     Hükümetin atacağı adımlar... 
     Ve yasal düzenlemeler... 
     Bu alanlarda olumlu gelişmeleri görmeden kesenin ağzını açmaktan yana değildi Washington. 
     Derviş'e tepki şu oldu 
     "Sen iyi çocuksun. Ama hükümetin sicili parlak sayılmaz. Kaç kere başladı, bitiremedi. O yüzden bu sefer yoğurdu üfleyerek yemek durumundayız." 
     Derviş'le birlikte görüşmelere katılan bir kaynak şöyle diyordu 
     "Adamlar önlerini görmek istiyorlar." 
     Kemal Derviş'in pazartesi günkü maraton görüşmelerini bitirdikten sonra parayla ilgili sözleri de şöyleydi 
     "Rakam ve kesin karar yok." 
     Karar ne zaman çıkabilirdi 
     Derviş'in yanıtı 
     "Önümüzde çok kritik iki hafta var. Dış destek kararının o zamana kadar çıkması lazım. Mayısa, hazirana kalması çok geç olur. İki, iki buçuk haftanın ötesine giderse tehlikedir. Başka seçeneğimiz yok. Yeni programı oluşturmak, yasal düzenlemeleri 15 Nisan'a kadar gerçekleştirmek ve IMF ile anlaşmak zorundayız. Türkiye böyle bir programsız ve dış desteksiz yeniden ekonomik büyümeye geçemez." 
     Ecevit hükümeti bunları zamanında yaparsa, ne kadar dış destek çıkabilirdi 
     10 - 12 milyar dolar... 
     Kemal Derviş'in ifade ettiği miktar böyle. Basında çıkan 30, 35, 40 milyar gibi rakamları ise gerçekçi olmayan fanteziler olarak niteledi. 
     Derviş'in bu açıklamalarıyla ilgili olarak TÜSİAD Yönetim Kurulu üyesi bir işadamımının ilk değerlendirmesi şöyle oldu 
     "Delik çok büyük. 10 - 12 milyar dolar deliğe göre yetersiz. Ancak bu para gelse çok iyi olur, zira arkası gelir. Beni asıl tedirgin eden, 15 Nisan tarihi. Bu kadar kısa sürede bizim hükümet bu kadar işi nasıl yapabilir, bilemiyorum. Böyle bir süre koymak ne kadar doğru oldu, bilemiyorum." 
     15 Nisan'a kadar yeni programın hazırlanması, radikal önlemlerin uygulamasına geçilmesi ve 15 kadar yasal düzenlemenin TBMM'den geçmesi kolay mı Hükümet elini bu kadar çabuk tutabilir mi 
     Keşke bunlar olabilse... 
     Bu konu, Amerikan Türk Konseyi'nin bugün sona erecek olan yıllık konferansında kulisin tartışma malzemesini oluşturdu. Hele Başbakan Yardımcısı Devlet Bahçeli'nin 15 Nisan tarihine dönük tepkisi kulisi daha da dalgalandırdı. 
     Ne demişti Bahçeli 
     "Kimse bize neyin nasıl yapılacağını dikte edemez. Gereksiz acelecilikten kaçınmalıyız." 
     Bu sözler iki türlü yorumlanabilir 
     İlki, iç tüketime yönelik bir çıkış... Diğeri, Derviş'in koyduğu kritik 15 Nisan tarihini boşlukta bırakan ya da geçersiz kılan bir tutum... 
     Hangisi 
     Konferans kulisindeki temenniler, tabii ki, Derviş'in parti içi tüketimi hedef alan politik bir çıkış yapmış olmasıydı. Tersi kaygı vericiydi. Çünkü Eğer önümüzdeki kritik haftaları, Derviş'in koyduğu 15 Nisan'ı önemsemeyen bir tutum söz konusu ise, o zaman Bahçeli'nin bu tavrı krizden çıkışı geciktirebilir, hatta krizi derinleştirebilirdi. 
     Bahçeli'nin bu sözlerinin Washington'da duyulması, ister istemez Derviş'in arkasındaki siyasal destek konusunu yine güncelleştirdi. Bu açıdan Başkan Bush yönetiminin mesajı Savunma Bakanlığı'nın iki numarası olan Paul Wolfowitz'den geldi. 
     Başkan Bush'un yakın çevresinden olan bu önemli Cumhuriyetçi, Amerikan Türk Konseyi yıllık konferasının açılışındaki konuşmasında Türkiye'den söz ederken şeffaflık, hukuk devleti, siyasal reform Bu arada bir not Amerikan tarafının 'siyasal reform' konusuna Derviş'le görüşmelerde de değindiği kulağıma çalındı gibi konulara da değindi ve şöyle dedi 
     "Kemal Derviş çok iyi bir iktisatçı. Acil reformların yapılmasını içeren misyonunu destekliyoruz. Ama Derviş ne kadar iyi olursa olsun, bunları kendi başına yapamaz. Siyasi irade şarttır. Koalisyon hükümetlerinde bunun kolay olmadığını biliyoruz. Ancak, Türkiye bunu başarmak zorunda. Çünkü büyük bir krizi yaşıyor." 
     Lafı uzatmak yersiz 
     Biz ekonomik programa dış destek, yani para için Washington'ın kapısını çaldık. O da topu bize attı, "Para peşin değil, önce malı görelim " demiş oldu. 
     
Cem de Washington'da      Parasal destek için Washington'un kapısını çaldığımız bu günlerde Dışişleri Bakanı Cem de Amerikan başkentine geldi. Gündemi yüklü ve çok üst düzeyde görüşmeleri kapsıyor. 
     İsmail Cem'in Başkan yardımcısı Cheney, Dışişleri Bakanı Powell, Başkan Bush'un Ulusal Güvenlik Danışmanı Rice ve Savunma Bakanı Rumsfeld'le yapacağı bir dizi görüşme, Başkan Bush yönetiminin Türkiye'ye nasıl baktığını, daha önemlisi Türkiye'den ne gibi beklentileri olduğunu ortaya koyacak. 
     Türk - Amerikan ilişkilerinde ilginç bir hafta... 
     Özetlersek 
     Washington topu yeniden Ankara'ya attı. Bu topu bizim taça atmak yerine, Derviş'in dediği gibi, iyi ve çabuk kullanmamız şart. Yoksa işler daha kötüye gider. 
     
     





Çağı görmek 


Avrupa Avrupa 


Memura fark 


Cemil’in BSE hastalığı depreşti 


Derviş'ten Bahçeli'ye Acelemiz var 


Kolej fırtınası 1 


Domino etkisi... 


Milletin vekilinden satılık tablolar Elden düşme 


Aracı kurum riski 


Devlet Bakanı Önal istifadan döndürüldüm 


Derviş'in önüne konan fatura 


Yasalar çıkmazsa 3. kriz kapıda 


Aranan, bunlar değil 


İç borcu taşımak için 15 milyar dolar gerekiyor 


Dinçkök’ten Boyner’e destek 


</TEXT>
</DOC>
