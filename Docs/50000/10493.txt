<DOC>
<DOCNO> 10493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/son/soneko04.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Şırnak Termik Santrali 2 ay içinde ihaleye çıkacak 
</HEADLINE>
<TEXT>

     Şırnak'ın Silopi ilçesine kurulacak olan termik santralin fizibilite raporları tamamlandı. Santralin 2 ay içinde ihaleye çıkarılacağı bildirildi. 
     Edinilen bilgilere göre, Şırnak ve Silopi ilçesindeki Türkiye Kömür İşletmeleri'ne TKİ ait asfaltit kömürlerinin değerlendirilmesi amacıyla kurulması planlanan ve toplam 150 milyon dolara malolacak termik santralle ilgili çalışmalar son aşamaya geldi. 
     Termik santrale ilişkin toplam yatırımın yüzde 25'nin öz kaynaklardan, yüzde 75'inin de kredi ile karşılanmasının hedeflendiğini belirten TKİ yetkilileri, termik santralin ekonomik ömrünün 30 yıl olacağını söylediler. 
     Yetkililer, şunları söylediler 
     ''Santralin kurulu gücü 100 megavat mw olacak. Yılda 650 saat çalışmanın yapılacağı termik santralde, yıllık net olarak 594 milyon 750 bin kilovatsaat kwh enerji üretilecek. Santralde, saatte 48 ton asfaltit, 25 ton kireçtaşı tüketilecek. Termik santral için asfaltiti yakma deneyleri Gazi Üniversitesi'nde yapıldı. Bundan çıkan sonuçlardan sonra fizibilite raporları hazırlandı ve önümüzdeki iki ay içinde ihalesi yapılacaktır.'' 




</TEXT>
</DOC>
