<DOC>
<DOCNO> 17565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/ekonomi/eko02a.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Programın B planı yok 
</HEADLINE>
<TEXT>

Ekonomik programların öngörülemeyen gelişmeler yüzünden aksayabileceğini belirten Alternatifbank Genel Müdürü Alev Göçmez, "Programın B planı yok" dedi 
     Kadife Şahin FİNANS SOHBETLERİ 

     Alternatifbank Genel Müdürü Alev Göçmez, bütün ekonomik programların dünya ekonomilerindeki ve ülke içindeki beklenmeyen gelişmeler nedeniyle aksayabileceğini belirterek "Programın bir B planı olmalı" dedi. 
     Türkiye’nin diğer ülkelerde ne kadar başarılı olduğu ispatlanmamış bir IMF modelini uyguladığını belirten Göçmez, "IMF ve Türkiye, B planımız yok diyemez" dedi. 
     Programın bir B planının olması gerektiğini bildiren Göçmez, İsrail örneğinin başarılı olduğunu ve dikkate alınması gerektiğini söyledi. 
     
Ek planın zararı olmaz      Göçmez, "İsrail ekonomik programını bir tek çıpaya bırakmadı. Mutlaka bir kaç çıpaya dayandırdı. Bir tanesi tutmazsa diğeri onu tutuyor. Ücretler, döviz, belli kamu mallarındaki fiyatlar da çıpa olabiliyor. Bu tür şeylerle birbirini destekleyen şekilde yürütüyorlar. Bence her programın, her işin mutlaka bir B planı olması lazım. Programa bir zafiyet getirir’ düşüncesini kabul etmiyorum. Ana plana zafiyet getirmez sadece öngörülemeyen bir takım etkiler olduğu zaman yedek planlarınız elinizde olur" dedi. 
     Göçmez, Milliyet’in sorularını şöyle yanıtladı 
     Krizden sonra sistem nasıl çalışır 
     Bankacılık sektörünü ekonominin kalbi olarak düşünüyorum. Bütün organlara kan gidebilmesi için kalbin çalışması lazım. Bu nedenle kalbin sağlıklı bir şekilde çalışmaya başlaması diğer organların yeniden faaliyete geçebilmesi için ön koşul. Bankacılık iki krizden özkaynaklarını yitirerek çok büyük yara aldı. 
     
Güven sorunu      Özkaynaklar nasıl düzeltilecek 
     Sağlıklı bankalarda önemli ölçüde özkaynak kaybı oldu. Bunların bir şekilde yeniden sermaye yapılarının güçlendirilmesi gerekiyor. Bankacılık platformunun bozulmayacak, çatlamayacak bir şekilde yerinde olduğunu her sermayader görmek ister. Bugün sermayesini kaybetmiş olan bankalar sermayelerini güçlendirmek noktasında bankacılık yapmak için gerekli platformun yerinde olup olmayacağına bakacaklar. 
     
     Kriz neden bu kadar uzun sürdü 
     Güven sorunu olduğu ortada. Şu an en ciddi sorunumuz güven. Türkiye’de şu anda ne halk politikacılara, ne şirketler birbirlerine, ne bankalar sanayiciye, ne sanayici bankalara güveniyor. Güven ortamı olmayınca piyasalar çalışmıyor. Piyasalar çalışmadan döviz oturması gereken yere oturmuyor, halk tasarruflarını elinde tutuyor. 
     
Torunlarımızın ekmeği      Kısa vadede istikrar nasıl sağlanır 
     Kamu bankaları için başlatılan uygulamalar doğru adımlar. Programın açıklanmasından hemen sonra tarımda çiftçiye verilen destek konusunda çıkan tartışma, güveni etkileyecek bir olay. Kitlelere çok açık şekilde niçin böyle bir şey yapılıyor anlatılmalı. Hiç bir kaynak kalmadı. Enflasyonunun artık bundan sonra çocuklarımızın hatta torunlarımızın ekmeğinden yemek anlamına geldiğini net bir şekilde anlatmalıyız. Taviz verilemeyecek bir duruma geldiğimizi ortaya koyup, bunu disiplinle uygulamamız lazım. Zaten başka çaremiz kalmadı. Aksi takdirde hiperenflasyona gideceğiz. O zaman sosyal gelişmeler çok daha büyük şekillerde geri döner. Demokrasimizin riske gireceği bir noktaya geliriz. 
     Yurtdışında da bu gibi konular anında fark ediliyor. Medya bu açıdan son derece faydalı. Kimi kesimler bu tip haberleri kritik görüyor ama bence şeffaflık çok önemli. 
     
1 - Döviz cinsi k ğıt yararlı olur      Bankaların portföylerindeki k ğıtların belli bir miktarının 3 - 5 yıllık vadede döviz cinsi kağıtlarla değiştirilmesinin bir kaç yönden yararlı olacağını belirten Göçmez, "Sektörün açık pozisyon sıkıntısını çözecek ve döviz talebini kısıtlayacaktır. İç borcun 3 - 5 yıllık bir vadeye yayılmasına imk n sağlayacak. Bu da piyasalardaki güveni etkileyen Acaba bir konsolidasyon, borç ertelemesi olacak mı ’ görüşlerini belli ölçüde ortadan kaldırır" dedi. Göçmez, normal dönemde yapılmayan bu tür yöntemlerin krizlerde olabileceğini söyledi. 
     
2 - "Uzun süreli baskı olmaz"      Faizi düşük tutma yönünde bir politika izlendiğini belirten Göçmez, piyasa faktörleri üzerindeki kontrollerin kısa vadeli olabileceğini söyledi. "Eskiden bir döviz çıpası vardı şimdi faiz çıpası kullanılıyor" diyen Göçmez, "Faiz bir şekilde tasarrufun dövizi kendisine risk primi görerek almak isteyeceği bir bedel. Piyasa faktörleri üzerinde hiç bir zaman uzun süreli baskı olmaz. Kur, faiz, komisyon veya fiyatları uzun süre baskı ile kontrol edemezsiniz. Uzun süre yapıldığında diğer öğeler desteklemiyorsa bir yerden patlak verir" diye konuştu. 
     
3 - Risk yöntemi ertelenmemeli      Yıl sonunda geçmesi beklenen risk yönetiminin sektör için çok önemli olduğunu ifade eden Göçmez, "Risk yönetimi bir bankanın yaşama tarzıdır" dedi. Bankaların Türkiye ekonomisinde aldığı riskler nedeniyle artık herkesin risk yönetiminin bilincinde olduğunu belirten Göçmez, şöyle konuştu "Risk yönetiminin bizi korumasını düşündüğümüz vakaları zaten yaşadık. Tabii bu bundan sonra böyle şeyler olmayacak anlamına gelmiyor. Olanlardan ders almalıyız. Risk yönetimi önceliği ileriye atılacak bir konu değildir." 
     


 EKONOMİ 



















</TEXT>
</DOC>
