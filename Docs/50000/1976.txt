<DOC>
<DOCNO> 1976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/siyaset/siy07.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Vefasızlığın bu kadarı 
</HEADLINE>
<TEXT>

Devlet tiyatroları Necati Cumalı’nın 11 milyarlık telif ücretini ölümünden bir gün önce ödedi 
     BİRSEN ALTUNTAŞ 

     Türk edebiyatının önde gelen isimilerinden Necati Cumalı dün son yolculuğuna uğurlanırken kendisine yapılan bir vefasızlık ortaya çıktı. Kanser tedavisine milyarlar harcayan büyük ustaya, Devlet Tiyatroları’ndan alacağı olan 11 milyar ölmeden bir gün önce ödendi. 
     Necati Cumalı’nın yakın çevresinde yer alan ve isminin açıklanmasını istemeyen bir kişi büyük ustanın hastane ve ilaç masrafları nedeniyle son aylarda zor günler geçirdiğini belirtti. Bu dönemde hem Cumalı hem de Cumalı’nın eşi Devlet Tiyatroları’na defalarca başvurarak 11 milyar olduğu saptanan telif ücretinin kendilerine ödenmesini talep etti. Ancak Devlet Tiyatroları bu ödemeyi aylarca geciktirdi. Ve uzun süren bürokratik aşamalardan sonra sözkonusu paranın ödenmesine karar verildi. 
     11 milyarın Necati Cumalı’nın hesabına yatırıldığı günün ertesinde ise ünlü edebiyatçı son nefesini verdi. Bunun edebiyat dünyası için utanç verici bir olay olduğunu vurgulayan sanat çevreleri Devlet Tiyatroları’nın uygulamasını protesto ettiler. 
     
Cumalı’yı gençler yolcu ettiYasemin BAY 
     Necati Cumalı, Teşvikiye Camii’nde kılınan cenaze namazının ardından, Zincirlikuyu Mezarlığı’nda toprağa verildi. Teşvikiye Camii’ndeki tören sırasında Cumalı’nın dost ve sevenleri ile SaintePulcherie Kız Lisesi’nden bir grup öğrenci, cenaze önünde saygı duruşunda bulundular. Törene Cumalı’nın ailesinin yanı sıra aralarında Yıldız ve Müşfik Kenter, Genco Erkal, Ayten Gökçer, Selim İleri, Yaşar Kemal, Zülfü Livaneli, Edip Akbayram’ın da bulunduğu çok sayıda sanatçı ve yazar katıldı. 
     


 SİYASET 
























</TEXT>
</DOC>
