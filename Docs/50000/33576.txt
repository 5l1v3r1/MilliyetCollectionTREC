<DOC>
<DOCNO> 33576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/spor/spo04.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon iyi yolda 
</HEADLINE>
<TEXT>

Almanya kampında futbolcuların performansı göz doldurdu. Yabancılar olumlu not alırken, son iki karşılaşmadaki kötü sonuçlar yoğun antrenman programının yorgunluğuna ve eksiklere bağlandı 
     MEHMET TAN 

     Tekelioğlu memnun 
     LİGDE 17 sezondur şampiyonluğa hasret kalan Bordo - Mavili takımın 27 gün süren Almanya kampı sona erdi. Sorunlu başlayan, daha sonra futbolcuların çalışma performanslarıyla umut veren kampın son günlerinde oynanan hazırlık maçlarında alınan başarısız sonuçlar endişeye neden oldu. Teknik Direktör Sadi Tekelioğlu, çalışmaların verimli geçtiğini belirtirken, başarısız sonuçları ise eksiklere ve yoğun antrenman programına bağladı. 
     
     Sakatlıklar üzdü 
     KAMP boyunca gösterecekleri performans merakla beklenen yabancı transferler umut verdi, genç futbolcuların ortaya koyduğu performans da teknik heyeti sevindirdi. Üst üste gelen sakatlıklar ise Almanya kampının üzüntü verici gelişmeleriydi. Cafer, Hami, Erhan Namlı, Zafer ve Şenol’un sakatlanmaları oyuncularına yükleme yapan Sadi Tekelioğlu’nun gözünü korkuttu. Başta Osman olmak üzere diğer oyuncular da zaman zaman sakatlık yaşadı. 
     
     Yabancılar beğenildi 
     BREZİLYALI Aurelio, Robson Da Silva, Metin Aktaş, Gökdeniz, Mehmet Kahraman, Macit ve Zafer gibi isimler kampın en başarılı futbolcuları olarak dikkati çekti. Kaleci Murat, Jarro, Cem, Somers ve Erman da göz doldurdu. Teknik heyetin en büyük sıkıntısı forvet ve kanatlardı. Solda Erman, sağda da Gökdeniz denendi, ancak beklenen verime ulaşılamadı. Forvet bölgesindeki futbolcuların sakatlıkları da büyük sorun yarattı. 
     
     Kamp Raporu 

</TEXT>
</DOC>
