<DOC>
<DOCNO> 43786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/25/spor/spo06.html </URL>
<DATE> 2001/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
TEHLİKELİ HAREKET 
</HEADLINE>
<TEXT>

Eryılmaz’ın serbest vuruş kararı, Adem’in, Sertan’ın başına uzanan ayağından daha tehlikeliydi. Derbi de yaşananlar ise, spor ahl kından nasiplenmeyenlerin eseriydi. 
     TAMER BAĞLAN 

     Ne maçtı değil mi, Ankara’daki Futbol, tempo, gol, heyecan, atraksiyon... Hepsi bir arada. Gelin görün ki, yine futbolun önüne geçecek bir şeyler çıktı 19 Mayıs Stadı’nda tehlikeli hareket... 
     Nedir tehlikeli hareket Delikanlı muhitinde, mahalenin kızına alıcı gözüyle bakmak mıdır En disiplinli öğretmene sigara tüttürürken yakalanmak mıdır Şu ekonomik krizde, hiç gereği yokken patrona kafa tutmak mıdır Yoksa, New York’ta çook yüksek binalarda oturmak mıdır 
     Eh Tabii ki, bunların hepsinde tehlike vardır. Ancak, söz konusu futbol olunca, rakibin sakatlanmasına neden olabilecek teşebbüsler bu kapsama alınmaktadır. Ve de özellikle, tıpkı Adem’in, Sertan’ın başına doğru kalkan ayağı gibi, temas aranmamaktadır. Futbolla ilgili hemen herkesin bildiği üzere de, tehlikeli hareketler Çift vuruş’ ile cezalandırılmaktadır. Öyleyse, Musa Eryılmaz’ın tek vuruş için çalan düdüğü ve havaya kalkmayan eli bir hakem için Fiyasko’ hatta kariyeri açısından Tehlikeli hareket’ anlamındadır. Ankaragücü lehine çalmadığı penaltı düdüğü ve diğer hatalı kararları maçın kaderini belirlediği için, kendisi bu hafta gündemin başında yer almaktadır... 
     Ne derbiydi değil mi, İstanbul’daki Gerçek futbolseverler için tam bir hayal kırıklığı. Futbol geri planda, ebedi dostluk lafta kaldı, tehlikeli hareketler orada da ilk sırayı aldı. 
     Nedir Tehlikeli hareket’ Maç öncesinde, esnasında ve de sonrasında taraftarın kavgayla, küfürle spor müsabakasından çok savaşa geldiğini kanıtlayan tavırlar takınmasıdır. Ve bunun gelenekselleşmeye, kanıksanmaya başlaması, güvenlik açısından yeterince ve kesin önlemler alınmamasıdır. Artık sadece tribünlerde değil, yöneticilerin katkılarıyla staddaki dev ekranlarda bile dostluğa yakışmayacak sataşmaların yapılmasıdır. 
     Nedir Tehlikeli hareket’ Türk Futbolu’nun iki çınarının formasını giyme şerefine erişenlerin, meşin top yerine rakibine ayak, kafa, kol uzatmaya çalışması ve bunların genellikle cezasız kalıp, üstüne bir de alkış almasıdır. Bir derbi maçına layık görülen hakemin, misafir takımın başkanına kadar uzanan küfürlere ve sahaya atılan maddelere, maçı tamamlayıp zevahiri kurtarmak adına, kayıtsız kalmasıdır... 
     Nedir Tehlikeli hareket’ Bir panorama sayfasında olumsuzlukların ön plana çıkması ve yazarın sadece bunlarla yerini doldurmasıdır. İstim üstündeki İstanbulspor’a, Kocaelispor’a, çıkışa geçen Bursaspor ve Gençlerbirliği’ne emek ve gönül verenlerin bundan alınmasıdır. Tek tesellim, üç haftadır sıfır çeken Trabzonsporlular’ın alınacak durumda olmamasıdır... 
     



 SPOR 

























</TEXT>
</DOC>
