<DOC>
<DOCNO> 6634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/siyaset/siy02.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
52’sini bekleyememişler 
</HEADLINE>
<TEXT>

Türkeş’in gizli servetinde yeni gelişme Ayzıt Türkeş ve Umay Günay İngiltere’deki parayı, Türkeş’in ölümünden sadece 41 gün sonra çektiler 
     ERSAN ATAR Ankara 

     Alparslan Türkeş’in İngiltere’deki 1.2 trilyon liralık gizli servetiyle ilgili her gün yeni bir gelişme ortaya çıkıyor. Adalet Bakanlığı, İngiltere’deki Deutsche Bank’a yazı yazarak, Türkeş’in gizli servetinin nasıl çekildiğini gösteren ve Ayzıt Türkeş ile Umay Günay’ın imzası bulunan belgenin orijinalinin Türk adli makamlarına ulaştırılmasını istedi. 
     Türkeş’in ikinci eşi Seval Türkeş’ten olan kızı Ayyüce Türkeş’in, Ayzıt Türkeş ve Umay Günay hakkında Ankara 7. Ağır Ceza Mahkemesi’nde açtığı "sahtecilik - dolandırıcılık" davasına giren belgeler de bir başka gerçeği ortaya çıkardı. Buna göre, Ayzıt Türkeş ile Umay Günay, 1 trilyon 200 milyar lirayı çekmek için babalarının ölümünün 52’sini çıkmasını bile beklemediler. 
     
Belge dosyaya girdi      Umay Günay ve Ayzıt Türkeş’in, 4 Nisan 1997’de ölen Alparslan Türkeş’e ölümünden önce imzalattıkları belgeyi, 15 Mayıs 1997’de doldurarak Deutsche Bank’a gönderdikleri tespit edildi. Bankanın, bir sayfadan oluşan ve dosyada İngilizce ve Türkçe’si bulunan yazı üzerine hemen harekete geçtiği belirlendi. Bankanın, Türkeş’in hesabında bulunan parayı, Ayzıt Türkeş ile Umay Günay’ın belirttikleri hesaba aktardığını gösteren belge de Ağır Ceza Mahkemesi’ndeki dosyaya girdi. Ayzıt Türkeş, savcılıkta verdiği ifadede, "parayı hayır işleri için harcadık" derken, soruşturmayı yürüten savcılık, trilyonluk servetin Türkiye’ye geldiğini gösteren herhangi bir belgeye ulaşamadı. Bu durum, "Türkeş’in kızlarının hayır işledikleri doğruysa bu harcamayı yurtdışında mı yaptılar " sorusunu gündeme getirdi. 
     
Bahçeli Hırçınlarla işimiz yokERDOĞAN PAÇİN DURSUN EROĞLU Bursa DHA 
     MHP Genel Başkanı ve Başbakan Yardımcısı Devlet Bahçeli, partisinin Bursa’da toplanan Genişletilmiş İstişare’ toplantısının açılışında, yeni siyaset yöntemi ve üslubu üzerinde durarak uzlaşmacı bir siyaseti kalıcı hale getirmek istediklerini söyledi. Partisinin hoşgörüsüzlük, kavga ve hırçınlık ortamına sürüklenmek istendiğini belirten Bahçeli, "Bizim, ayırt edici vasfı tutarsızlık, özü hırçınlık olanlarla vakit geçirme gibi bir politikamız yoktur. Bundan sonra da olmayacaktır" dedi. 
     
MHP’de N zım için farklı ses      MHP Nevşehir Milletvekili ve TBMM Anayasa Komisyonu Üyesi İsmail Çevik, N zım Hikmet’in vatandaşlıktan çıkarılmasını gerektiren anayasal hükümlerin yürürlükten kaldırıldığını belirterek, "N zım Hikmet’in itibarı iade edilmelidir" dedi. 
     Çevik, N zım Hikmet’in vatandaşlıktan çıkarılmasını gerektiren Anayasa’nın 141 ve 142. maddelerinin yürürlükten kaldırıldığını ve aradan geçen 50 yılda birçok af çıkarıldığını kaydetti. 
     N zım Hikmet’in yaşaması halinde bugüne dek çıkarılan aflarla itibarına yeniden kavuşacağına inandığını belirten Çevik, şunları söyledi 
     "N zım Hikmet komünistlikle suçlanmıştı. Bugün yaşasaydı komünizmin iflas ettiğini görecekti. Bence toplumsal barış ve uzlaşı ortamının daha iyi bir seviyeye ulaştırılması için N zım Hikmet’in itibarının iade edilmesi gerekir. Ben bakan olsaydım, hiç çekinmeden iadei itibar kararını imzalardım." 
     


 SİYASET 














</TEXT>
</DOC>
