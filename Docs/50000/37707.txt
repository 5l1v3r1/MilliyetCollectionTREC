<DOC>
<DOCNO> 37707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/magazin/mag04.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Müslüm Baba adam dövdü 
</HEADLINE>
<TEXT>

Kanal D’deki İkikerekiki’ programında Hande Ataizi ve Müslüm Gürses kısa metrajlı bir film çektiler. Seyirciler "Müslüm, sen bizim her şeyimizsin" diye tezahürat yaptı 
     SERKAN DUYGU 

     KANAL D’de yayınlanan ve Hande Ataizi ile Cem Davran’ın sunduğu "İkikerekiki" isimli eğlence programının bu haftaki konuğu fantezi müziğin "baba" lakaplı sanatçısı Müslüm Gürses’ti. Önceki programlarda Doğuş’u Superman kılığına sokan, Özcan Deniz’i ata bindiren ünlü ikili, Müslüm Gürses için ise kısa metrajlı bir sinema filmi çektiler. 
     CEM Davran "yönetmen"i, Müslüm Gürses "esas oğlan"ı, Hande Ataizi de "Gürses’in sevgilisi"ni oynadı. Salıncağa binen Hande Ataizi, derin yırtmaçlı elbisesiyle bol bol frikik verince yakınlarında piknik yapmakta olan beş kişi, rol gereği ünlü yıldıza sarktı. Bunu gören Müslüm Baba, beş kişiyi dayaktan geçirdi. 
     



 MAGAZİN 
















</TEXT>
</DOC>
