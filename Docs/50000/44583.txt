<DOC>
<DOCNO> 44583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/ekonomi/eko07.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Süveter zam şampiyonu oldu 
</HEADLINE>
<TEXT>

Okulların açılmasıyla birlikte, okul kıyafetlerine olan talep fiyatlara yansıdı. Eylül ayında okul kıyafetlerindeki fiyat artışları yüzde 70’lere ulaştı 
     Yılın ilk dokuz ayının zam şampiyonu, fiyatı yüzde 233.3 artan maç bileti, geçtiğimiz eylül ayının zam şampiyonu ise fiyatı yüzde 73.3 artan süveter oldu. 
     İstanbul Ticaret Odası İTO eylül ayında ve ilk dokuz aylık dönemde İstanbul’da perakende fiyatları en fazla artan maddeleri açıkladı. Yılın dokuz ayında fiyatı en çok zamamlanan açık tribün maç giriş ücreti’ olurken, fiyatı yüzde 145 artan 12 kg’lık mutfak tüpü de en çok zamlanan ikinci ürün oldu. Fiyatı en çok artan ürünlerin üçüncü sırasında fiyatı yüzde 125.9 artan buzdolabı yer aldı. 
     
     Okul ihtiyaçları patlattı 
     İTO’dan yapılan açıklamaya göre, 2001 yılı ağustos ayına göre eylül ayında fiyatı en yüksek artış gösteren ürünler, okulların açılmasıyla birlikte, talep patlaması yaşanan çocuk giysisi ve okul malzemeleri oldu. Geçen ay perakende fiyatı en fazla artan grubun başında çocuk giyimi geldi. Çocukların okul kıyafeti olarak giydikleri süveterlerin fiyatı 6 milyon 613 bin liradan, 11 milyon 458 bin liraya çıktı. Çocuk süveterinin fiyatı eylül ayında yüzde 73.3 artarken, okul çantası yüzde 59.2 artış ile ikinci, yüzde 58.4 artış ile defter üçüncü oldu. Eylül ayında fiyatı en az artan ürünler ise yüzde 4.1 artış ile süpürge ve zeytinyağı, yüzde 4.2 ile limon, yüzde 4.3 ile 12 kilogramlık tüpgaz oldu. 
     
Eylül ayının zam şampiyonları Ürün Yüzde Çocuk süveteri 73.3 Okul çantası 59.2 Defter 58.4 Pantolon 54.5 Gömlek 48 Okul önlüğü 44.9      
     
Dokuz ayın zam şampiyonları Ürün Yüzde Maç giriş bileti 233.3 Tüpgaz 12 kg. 145 Buzdolabı 125.9 Fuel oil 122.5 Ispanak 110.1 Elektrik süpürgesi 109.9 Elektrik 106.3 Defter 106.2 Gazyağı 105.8 Kibrit 100 Boğaz geçişi 100 Bilimsel edebi kitap 100      
     



 EKONOMİ 





















</TEXT>
</DOC>
