<DOC>
<DOCNO> 21134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/son/sondun01.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail askerleri Batı Şeria'da 5 Filistinli polisi öldürdü 
</HEADLINE>
<TEXT>

     Batı Şeria'da, İsrail askerlerinin açtığı ateş sonucu 5 Filistinli polis öldü. 
     Filistinli bir ambulans görevlisi, Ramallah kenti yakınında bulunan Beytuniya köyündeki bir kontrol noktası civarında, ağır makinalı tüfek ateşiyle öldürülen 5 kişinin cesedini bulduklarını söyledi. 
     Hastane yetkilileri, öldürülen 5 polisin cesetlerinin hastaneye getirildiğini doğruladılar. İsrail ordusu tarafından yapılan açıklamada ise askerlerin Beytuniya köyü yakınlarında şüpheli kişilere ateş açtıkları kaydedildi. Sözcü, askerlerin makinalı tüfek ateşi açmadıklarını belirtti. 
     Öte yandan, Ramallah Valisi Mustafa Liftavi İsrail askerlerini, Filistinlilerden bazılarını uykudayken, diğerlerini de bir Filistin kontrol noktasında öldürmekle suçladı. 
     






</TEXT>
</DOC>
