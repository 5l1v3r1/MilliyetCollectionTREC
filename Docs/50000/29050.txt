<DOC>
<DOCNO> 29050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/spor/spo06a.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çok özel gurur 
</HEADLINE>
<TEXT>

Zihinsel Engelliler Milli Futbol Takımımız, finalde Fransa’yı 4 - 2 yenerek Avrupa şampiyonu oldu 
     UEFA’NIN gözetiminde, Özel Olimpiyatlar Organizasyonu tarafından düzenlenen Birinci Avrupa Futbol Şampiyonası finalinde Fransa’yı 4 - 2 yenen Zihinsel Engelliler Milli Takımı şampiyonluğa ulaştı. Polonya’nın başkenti Varşova’da 16 takımın katıldığı turnuvanın finalinde başarılı futbol ortaya koyan Ay - Yıldızlı ekibimiz, birincisi düzenlenen organizasyonunun ilk şampiyonu olarak tarihe geçti. 
     ZİHİNSEL Engelliler Milli Takımı finale, İsviçre ile 0 - 0, Letonya ile 1 - 1 berabere kalarak ve Polonya’yı 4 - 0, Macaristan’ı 4 - 2 yenerek yükselmişti. İstanbul’a bu akşam dönecek olan Ay - Yıldızlı ekibe Atatürk Havalimanı’nda karşılama töreni düzenlenecek. Bu arada Spordan Sorumlu Devlet Bakanı Fikret Ünlü de Polonya’da Avrupa Şampiyonu olan futbolcuları yayınladığı bir mesajla kutladı. 
     



 SPOR 
























</TEXT>
</DOC>
