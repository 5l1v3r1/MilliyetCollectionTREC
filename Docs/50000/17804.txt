<DOC>
<DOCNO> 17804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/yazar/sazak.html </URL>
<DATE> 2001/04/24/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Seçim ittifakı 
</HEADLINE>
<TEXT>

     DYP'nin tartışmaya açtığı "seçim paketi" yıllardır üzerinde durulan bir başka arayışı, "seçim ittifakı"nı yeniden gündeme getirdi. 
     ANAP'lı Vehbi Dinçerler'in bu konuda hazırladığı bir taslak yakında merkez yönetiminde tartışmaya açılacak. 
     Solda ise Erdal İnönü'nün yeni oluşuma "evet" demesiyle birlikte kurulacak partinin İtalya'daki "Zeytin Dalı" ittifakı gibi seçimlerde ÖDP'den HADEP'e geniş bir yelpazeye açılması istemleri yoğunlaştı. 
     İttifak düşüncesini biraz da Türkiye'nin mevcut siyasal dengeleri zorluyor. Kamuoyu araştırmaları, bugün seçime gidilse koalisyon ortaklarının yüzde 10 barajı aşamayacaklarını gösteriyor. Muhalefete olan güvensizlik de sürüyor. Halkın yüzde 30'u, alternatif sorulunca "hiçbiri" yanıtını veriyor. Kararsızlar da eklendiğinde seçmenin yüzde 50'sinin mevcut partilerle ilişkisini kestiği anlaşılıyor. Bu tepkinin sandığa yansıması halinde parlamento ileride "temsil" sorunuyla karşı karşıya kalabilir. Oyların yarısının Meclis'e yansımadığı, güçbela barajı aşabilmiş partilerin koalisyonuyla Türkiye yönetilebilir mi 
     Taha Akyol'un tanımıyla "yönetemeyen demokrasi"nin bugünkü görünümü karşısında "seçim ittifakı", denenmesi gereken son çıkış yolu mudur 
     Tercihten, dar bölgeye, "iki turlu" çoğunluk sisteminden "ittifaka" kadar pek çok görüş ortaya atılıyor siyasi partiler ve seçim yasaları şimdiden tartışılıyor. 
     Dinçerler'in taslağına dönersek... 
     İttifak düşüncesinin temelinde "istikrar" var marjinal partiler dışında sağ ve soldaki partileri "merkez"de güçlendirmeye dönük projeyle ileride doğabilecek koalisyonları özendirme kapısı da açık tutuluyor. 
     Oy barajı seçime tek başına girecek partiler için yüzde 5'e indirilirken, "ittifak" şemsiyesinde yüzde 10 aranacak. 
     İttifakta en az 2 en fazla 5 parti olacak, seçime katılmaları kesinleşip milletvekili adayları ilan edilenler bu işbirliğine gidebilecek. 
     Seçim ittifakı uygulamasındaki önemli bir engeli, "oyların birleştirilmesi"ndeki Anayasa'ya aykırılık tartışması oluşturuyor. 
     Sorun 1994'te Anayasa Komisyonu'nda da ele alınmıştı. Dinçerler'in çıkış noktası da, siyasi partiler ve seçim yasası üzerinde kamuoyu yeni arayışlara girerken, "ittifak"ın tüm boyutlarıyla tartışılması. Bu nedenle taslağını Meclis Başkanlığı'na ve partilerin grup yöneticilerine de gönderecek. Dinçerler şu görüşte 
     "Alternatifsiz demokrasi olmaz, bugünkü görüntü istikrar değil, zorbalıktır. 350 kişilik sayısal çoğunluğun krize dayalı kilitlenme dönemlerinde bunalımı daha da derinleştirdiği meydanda. Parlamentoda birden çok seçenek olmalı ki, Türkiye daha iyi yönetilsin." 
     
     







En büyük değişim 


Balık Alman'ın... 


Siyaset ve ekonomi 


Hayır Güngör Mengi haksızlık ediyorsunuz 


Şişko, hantal devletten kurtulmak... 


İyiliği anlamak... 


Avrupa "Ya sev, ya terk et" diyor 


Ulusal egemenlik 


Bu son olsun... 


"Günaydın beyler " 


Bakan Türkiye'yi yaraladınız Terörist Çok özür diliyoruz 


Seçim ittifakı 


Ben de Derviş gibi 10 çocuk kurtardım 


Boşanmış eşe miras yok 


Dramın anatomisi 


Bankalara "yıkıcı" değil, "yapıcı" kanun 


</TEXT>
</DOC>
