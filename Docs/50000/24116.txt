<DOC>
<DOCNO> 24116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/sonspo11.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli maçların biletleri yarın satışa çıkıyor 
</HEADLINE>
<TEXT>

     A Milli Futbol Takımı ile Ümit Milli Futbol Takımı'nın Azerbaycan ile yapacağı milli maçların biletleri yarın satışa çıkıyor. 
     Futbol Federasyonu'ndan yapılan yazılı açıklamada, BJK İnönü Stadı'nda 2 Haziran Cumartesi günü saat 20.30'da A Milli Futbol Takımı ile Azerbaycan arasında yapılacak Dünya Kupası Eleme Grubu maçının biletlerinin yarın karşılaşmanın yapılacağı statta satışa çıkacağı belirtilerek, numaralı tribünün 15, kapalı tribünün 5 ve açık tribün biletlerinin de 1 milyon lira olduğu kaydedildi. 
     Ümit Milli Futbol Takımı'nın Azerbaycan ile Fenerbahçe Şükrü Saraçoğlu Stadı'nda 1 Haziran Cuma günü yapacağı 13. Avrupa Şampiyonası Eleme Grubu maçının biletlerinin de numaralı tribün 3 ve açık tribün 1 milyon lira olarak belirlendiği ve yarın karşılaşmanın yapılacağı statta satışa çıkacağı açıklandı. 







</TEXT>
</DOC>
