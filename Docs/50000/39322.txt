<DOC>
<DOCNO> 39322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/spor/bbas.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Potada heyecan dolu bekleyiş 
</HEADLINE>
<TEXT>

     NECMİ KEPÇETUTAN 

     AVRUPA Şampiyonası finalleri için hazırlıklarını sürdüren Ay - Yıldızlı ekipte teknik adamından, sporcusuna herkes maçların başlamasını bekliyor. Antrenör Aydın Örs, uzun bir hazırlık dönemi geçirdiklerini belirterek, "En sıkıntılı döneme girdik. Finallere birkaç gün kaldı. Maçların başlamasını iple çekiyoruz. Bundan sonrası artık sahada belli olacak" diye konuştu. 
     ÖRS, bütün Türkiye’nin kendilerinden şampiyonluk beklediğini kaydederek, "Bu durum benim ve oyuncularım üzerinde baskı oluşturuyor. Ama unutulmamalı ki turnuvada 8-9 takımın şampiyonluk iddiası var" dedi. Milli takımda Hüseyin, Kerem ve Mirsad’ın sakatlıkları düzelirken, bu kez İbrahim midesinden rahatsızlandı. Yıldız oyuncunun maçlara kadar düzeleceği bildirildi. 
     
AVRUPA BASKETBOL ŞAMPİYONASI’NA DOĞRU      HIRVATİSTAN C GRUBU 
     Tanıdık yıldızlar 
     AVRUPA basketboluna Drazen Petrovic ve Toni Kukoc gibi yıldızlar kazandıran Hırvatistan Milli Takımı, Antalya’da C Grubu’nda mücadele edecek. Cibona Zagrebli oyunculardan ağırlıklı bir kadro ile Türkiye’ye gelecek olan Hırvatistan’ın en etkili silahları NBA’in Indiana Pacers takımından Real Madrid’e transfer olan Zan Tabak, eski Efes Pilsenli Mulaomerovic ve Maccabi’ye giden Nikola Vujcic. 

</TEXT>
</DOC>
