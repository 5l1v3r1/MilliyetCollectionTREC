<DOC>
<DOCNO> 35396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/yasam/yas05.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara Kıta’nın Karındeşen’i 
</HEADLINE>
<TEXT>

Dünyanın bir numaralı seri katil adayı Afrika’dan çıktı. Tecavüzden 15 yıl yatan Afrikalı, çıkar çıkmaz tam 40 kadın ve beş çocuğu vahşice katletmiş 
     DIŞ HABERLER SERVİSİ 

     Sadece kabile savaşlarında bile binlerce kişinin can verdiği Afrika’nın en sakin ülkelerinden Swaziland, hiç alışkın olmadığı bir vahşetle çalkalanıyor. 
     Kara Kıta’nın 1 milyon nüfuslu bu huzurlu ve sakin ülkesi, ormanlık bölgelerde bulunan ve tam 40 kadın ile 5 çocuğa ait parçalanmış cesetler nedeniyle ciddi bir korku ve dehşet yaşıyor. Seri cinayet’ olarak kabul edilen eylemlerle ilgili olarak eldeki tek zanlı ise, daha önce tecavüzden 15 yıl yatmış ve hapisten kısa süre önce çıkmış eski bir mahk m.. 
     
     Korunarak’ katletmiş 
     Vahşi cinayetlerle ilgili 25 Nisan’da tutuklanan David Simelane’nin, kurbanı olan kadınları iş bulma’ vaadiyle kandırıp ormana götürdüğü ve bir kısmına tecavüz ettikten sonra cesetlerini parçalayıp ormana bıraktığı sanılıyor. 
     Bunun nedeni de, bulunan cesetlerin çoğunun çıplak, elleri arkadan bağlı şekilde bulunması ve civarda kullanılmış prezervatiflere rastlanması. 
     Cinayet bölgelerinde cesetlerin yerini bir bir polise gösteren Simelane, çocukluk yıllarında çobandı. Ergenliğe geçiş döneminde hırsızlığa başlayan, ayrıldığı sevgilisini bıçaklayınca 20 ay hapis yatan Simelane, çıkar çıkmaz tecavüz ve hırsızlıktan yine demir parmaklıkların arkasına düştü ve 20 yıl daha ceza aldı. Bunun 15 yıllık bölümünü yatıp çıkan Simelane’nin serbest kaldığı dönemden bu yana seri cinayet eylemlerini sürdürdüğüne inanılıyor. 
     



 YAŞAM 




















</TEXT>
</DOC>
