<DOC>
<DOCNO> 26036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/yasam/yas02.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Korkunç itiraf 
</HEADLINE>
<TEXT>

Bir ilkokula dalıp sekiz minik öğrenciyi vahşice öldüren Japon cani, İntihar edemedim, idam edin diye onları katlettim’ dedi 
     DIŞ HABERLER SERVİSİ 

     Japonya’da önceki gün yaşanan ve sekiz minik can alan akıl almaz vahşeti korkunç bir itiraf izledi. 
     Bir ilkokula dalarak elindeki bıçakla sekiz minik öğrenciyi öldüren, üçü öğretmen 21 kişiyi yaralayan akıl hastası Mamoru Takuma’nın, bu katliamı kendisini idam ettirmek için yaptığı ortaya çıktı. 
     Ülkenin batısında bulunan İkeda kentindeki bir ilkokulda elindeki 15 santimlik bıçakla dehşet saçan Takuma, yaralı olarak ele geçirildi. Ve Takuma, yakalandıktan sonra, polise şu tüyler ürpertici ifadeyi verdi 
     "Her şeyden midem bulanıyor. Çok defa intihar etmeyi denedim ama hiçbirinde ölmedim. Sizin beni tutuklamanızı ve idam etmenizi istedim..." 
     
     Birçok şiddet’ vukuatı var 
     Bu arada, 37 yaşındaki şizofreni hastası ve eski bir Japon Hava Savunma Gücü görevlisi olan Takuma’nın daha önce de birçok vukuatı’ olduğu açıklandı. 
     Polisin açıklamasına göre, bir dönem Osaka’daki bir ilkokulda hademe olarak çalışan Takuma, 4 öğretmene ilaçlı çay içirmekten 1999’un mart ayında tutuklandı, ancak suçunu itiraf etmesine rağmen serbest bırakıldı. Bu olay üzerine okuldaki görevinden kovulan Takuma, taksicilik yaptığı dönemde de olay çıkardı. Bir otelin içindeki Tek Yön’ işaretine uymayan Takuma, bu yüzden kendisini uyaran bir otel çalışanını feci şekilde dövüp hastanelik etti. 
     Osaka’daki bu olayda polis yine Takuma’yı tutukladı, ama taksi şirketinin kendisine kefil olmasıyla Takuma salıverildi. 
     



 YAŞAM 





















</TEXT>
</DOC>
