<DOC>
<DOCNO> 48990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/son/sontur11.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İnanılmaz olay... Midesinden 2 kavanoz solucan çıkarıldı 
</HEADLINE>
<TEXT>

     Bolu'da mide rahatsızlığı nedeniyle hastaneye kaldırılan bir hastanın bağırsaklarından doktorlar 2 kavanoz solucan çıkardılar. 
     Mide ağrısı şikayetiyle İzzet Baysal Devlet Hastanesi'ne kaldırılan Durmuş Yılmaz'ın 65 
     tetkiklerinde, mideden rahatsızlığı tespit edilemedi. Ancak hastanın ultrasonu çekilince, ince bağırsaklarının tıkandığı ortaya çıktı. Genel Cerrahi Uzmanı Dr. İsmail Şahin tarafından ameliyat edilen hastanın ince bağırsaklarının kapanmasına yol açan solucanlar temizlendi. İnce bağırsaklardan çıkarılan solucanların 2 kavanozu doldurduğu belirtildi. Dr. Şahin, çocuklarda daha fazla rastlanan rahatsızlığın, ''sebze, meyve gibi yiyeceklerin yıkanmadan, hijyenik olmayan koşullarda yenilmesinden kaynaklandığını'' söyledi. Şahin, ince bağırsaklarından solucan çıkan hastanın zamanında ameliyat edildiğini belirterek, ''Hasta ameliyat edilmeseydi bağırsaklar işlevini yitirip kangren olacaktı. Hijyenik olmayan yiyecekleri yememeliyiz'' dedi. Ameliyat edilen Durmuş Yılmaz, yıllardır mide ağrısı çektiğini anlatarak, ''Tarladan çıkan sebze ve meyveyi yıkamadan yediğimiz için bunlar başımıza gelmiş'' diye konuştu. 
     






</TEXT>
</DOC>
