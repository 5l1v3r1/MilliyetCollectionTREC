<DOC>
<DOCNO> 14621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/son/sonspo14.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylı futbolcular basından uzak tutulacak 
</HEADLINE>
<TEXT>

     Galatasaray Kulübü Yönetim Kurulu, Avrupa Şampiyonlar Ligi'nde Real Madrid karşısında alınan galibiyetin ardından basının yoğun ilgi gösterdiği futbolculara, röportaj kısıtlaması getirdi. 
     Galatasaray Kulübü Yönetim Kurulu tarafından yapılan yazılı açıklamada, Real Madrid maçı sonrasında futbolculara medyadan yoğun röportaj ve stüdyoya konuk olma çağrısı geldiği belirtilerek, ''Önümüzdeki kritik ve yoğun maç trafiğinin yanı sıra, futbolcularımızın herbiri diğerinden önemli bu maçlara olan konsantrasyonlarının korunması, bu taleplerin karşılanmasını imkansız hale getirmektedir'' denildi. 
     Yapılan düzenleme konusunda anlayış beklendiği kaydedilen açıklamada, kamuoyuyla ilişkilerin kesintiye uğramaması için, yarınki antrenman öncesinde, teknik direktör Mircea Lucescu ve belirleyeceği 3 futbolcunun, saat 17.00'de Florya Metin Oktay Tesisleri'nde gerçekleştirilecek sohbet toplantısında, medyanın sorularını yanıtlayacağı bildirildi. 
     




</TEXT>
</DOC>
