<DOC>
<DOCNO> 31856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/son/sondun13.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
AB taşıtlara sürekli far yakma mecburiyeti getiriyor 
</HEADLINE>
<TEXT>

     AB Komisyonu, Avrupa'da üretilen tüm taşıtlarda sürekli far yakma ve ABS fren sistemi mecburiyeti getirmeyi kararlaştırdı. 
     AB'nin yürütme organı olan komisyonun kararına göre, 2002 yılından itibaren, Avrupa'da üretilen tüm taşıtların farları, motor çalıştırılınca otomatik olarak yanacak. Avrupalı taşıt üreticileri, 2003 yılından itibaren tüm taşıtlara ABS Anti-lock Brake System fren sistemi koymak zorunda bırakılacak. Komisyon, 2012 yılından itibaren, eski model dahi olsa tüm taşıtlarda sürekli far yakma ve ABS kullanma mecburiyetini başlatacak. Komisyon kaynakları, Avrupa'da kullanılan taşıtların yüzde 80'inin AB üretimi olduğunu, üretici firmalarla uzlaşmaya varıldığını, amacın, sürücü ve yaya güvenliğini artırmak olduğunu duyurdu. Komisyonun kararı, bu yıl içinde üye ülkelerin ve Avrupa Parlamentosu'nun onayı alındıktan sonra geçerli olacak. 







</TEXT>
</DOC>
