<DOC>
<DOCNO> 49786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/son/sondun23.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklara Taliban masalı... 
</HEADLINE>
<TEXT>

     İngiltere'de, Taliban rejimi altındaki Afganistan'ı anlatan bir çocuk kitabı yayınlandı. 
     Konuyla ilgili tek çocuk romanı olan ''The Breadwinner'' ailenin geçimini sağlayan kişi , bir taraftan bombalarla, dayakla ve açlıkla mücadele ederken ailesinin geçimini sağlamaya çalışan 11 yaşındaki Parvana'nın öyküsünü anlatıyor. 
     Romanda, Taliban rejimi altında yaşam, çocukların anlayabileceği bir dille betimleniyor. 
     9-12 yaş çocukları için yazılan romanda, oğlan kılığına giren 
     Parvana adlı kız çocuğunun, babasının tutuklanmasından sonra açlık sınırındaki ailesine yiyecek bulmaya çalışması ve savaşın yıktığı ülkede verdiği yaşam mücadelesi anlatılıyor. 
     Kanadalı yazar Deborah Ellis'in kitabındaki bir pasajda şöyle deniliyor 
     ''Bombalar Parvana'nın yaşamının bir parçası olmuştu. Her gün, her gece gökten roketler düşüyor ve birilerinin evi yıkılıyordu. Bombalar düştüğünde herkes kaçıyor. İnsanlar, bombaların kendilerini vuramayacağı bir yer arayışıyla önce bir yöne, sonra başka bir yöne kaçışıyorlar.'' Kitap harekattan önce yazılmıştı. Oxford Üniversitesi Yayınevi, 11 Eylül saldırılarının ardından çocuklarının sorularına yanıt vermekte zorlanan aileler ve öğretmenlerden gelep talep üzerine, kitabın basımını öne aldıklarını söylediler. 
     






</TEXT>
</DOC>
