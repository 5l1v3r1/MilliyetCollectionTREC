<DOC>
<DOCNO> 7684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/18/yazar/bila.html </URL>
<DATE> 2001/02/18/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ecevit'in Bush kuşkusu 
</HEADLINE>
<TEXT>

     ABD'nin çiçeği burnunda Başkanı Bush, göreve gelir gelmez ilk iş olarak neden Bağdat'ı vurdu 
     Babasının "Körfez Savaşı kadrosu"yla bıraktığı yerden işe koyulan Bush, Irak'ı vurarak, kılpayı da olsa kazandığı seçimi mi kutluyor 
     Saddam'a, "Beyaz Saray'da yine bir Bush var, ona göre" mesajı mı veriyor 
     ABD ve İngiltere'nin Bağdat'ı on yıl aradan sonra yeniden vurmaları bu soruları gündeme getirdi. 
     Bu harekatın nedeni Bush'un seçimi kazanması olabilir mi 
     Başbakan Bülent Ecevit, dünkü görüşmemizde bu sorumuza "benim de kuşkum var" yanıtı verdi ve şöyle dedi 
     - Doğru mu, değil mi bilemiyorum ama akla bu kuşku geliyor doğrusu. ABD'nin Körfez Savaşı ve sonrasında izlediği Irak politikasının başarılı olmadığı çoktan anşıldı. Barış ve istikrara olan gereksinim giderek büyürken, ABD'nin nasıl bir dış politika izleyeceği belli değil. Bunu saptamaya çalışıyoruz. 
     - Ankara, Bağdat'ın bombalanmasına nasıl bir tepki verdi Washington'la temasa geçtiniz mi 
     - İlk teması Dışişleri Bakanı Sayın İsmail Cem kurdu. İstanbul'da ABD'nin Ankara Büyükelçisi Sayın Pearson'la görüştü. Düşüncelerimizi ve kaygılarımızı iletti. 
     - Bundan sonra hangi düzeyde temas kurulacak 
     - Bu aşamada yine Sayın Cem teması ABD Dışişleri Bakanı Sayın Powell'la sürdürecek. Birkaç gün sonra Brüksel'de bir araya gelecekler. 
     - Körfez Savaşı ve sonrasında da Irak sorunuyla ilgili ABD'ye bazı önerilerde bulunmuştunuz. ABD politikasının yanlış olduğunu, bundan en fazla Türkiye'nin zarar gördüğünü belirtmiştiniz. Washington'a bu kez ne tür mesajlar vereceksiniz 
     - ABD politikasının başarılı olmadığını, politika oluştururken Türkiye'nin katkısını istemesi gerektiğini o zaman da ifade etmiştim. Şimdi aradan on yıl geçti. Elbette koşullarda önemli değişiklikler oldu. Örneğin o zaman Irak'ın toprak bütünlüğünün korunmasının çok önemli olduğunu, BM Güvenlik Konseyi kararının da bu yönde olduğunu sık sık vurgulamıştım. Ama şimdi Irak fiilen bölündü. Artık eski haline nasıl döner, bu nasıl gerçekleşir bilinmiyor. ABD dış politikasının nasıl oluşacağı da belli değil. 
     - İncirlik'in kullanılması yolunda herhangi bir talep geldi mi 
     - Hayır. İma yoluyla bile olsa böyle bir talep gelmedi. İncirlik bizim onayımız olmadan kullanılamaz. 
     - Ankara'nın beklentisi nedir 
     - Bizim önerimiz Washington'la Ankara arasında ciddi bir temas kurulması ve izlenecek politikanın belirlenmesinde Ankara'nın katkısının alınmasıdır. Bu amaçla ortak bir çalışma yapılması gerektiğini ilettik. 
     Başbakan Ecevit, bölgede barışın ve istikrarın sağlanması, korunması için Ankara'nın çaba sarfettiğini, Türkiye gibi birçok ülkenin Bağdat'la ilişkileri geliştirmeye yöneldiğini anımsatarak, Washington'un sertleşmesi ve ilişkileri germesinin Türkiye'nin Ankara'nın çabaları açısından da zorluklar yaratabileceğine dikkat çekiyor. 
     Washington, Bağdat'ı bombalaması konusunda Bush'un işbaşına geldiğini "hissetirmesi" ve "Irak son zamanlarda askeri hareketlilik içindeydi" gibi genel ifadeler dışında tatmin edici gerekçeler açıklamış değil. 
     Ankara bu nedenle İkinci Bush'un bombardımanından kuşku ve kaygı duyuyor. 
     
     





Küçük ilanlar 


Ecevit'in Bush kuşkusu 


İki arada bir derede 


Saddam'ın istihbaratçısı 


Ankara'ya çıkarma 


Ecevit'ten hocalara müjde 


CHP'nin gündemi hep kendisi 


Bir "kolaylaştırıcı" rol daha... 


Gala sahillerinde bekliyorum 


Kendinize gelin beyler .. 


Kadına tecavüz 


Ecevit ve Bush 


Her damın kamburu 


Sezen Aksu meselesi 


CHP üzerinde oyunlar 


Fatih'e "Hıristiyan ol" çağrısı 


</TEXT>
</DOC>
