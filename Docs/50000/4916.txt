<DOC>
<DOCNO> 4916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/spor/bbas.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ÜLKER’İN İNTİKAMI 102 - 71 
</HEADLINE>
<TEXT>

İsrail’de yenildiği M.Ra’anana’yı, İstanbul’da farklı skorla dağıttı 
     MURAT AĞCA 

     SUPROLİG A Grubu’nda zirve mücadelesi veren Turuncu - Yeşilliler, rakip sahada bir sayıyla yenildiği son sıradaki Maccabi Ra’anana’dan rövanşı farklı aldı. İsrail temsilcisi önünde özellikle ikinci yarıda sergilediği müthiş oyunla şov yapan Ülker, önce Handlogten, ardından Lolis ve Goljovic’in skorer oyunlarıyla rakibini dağıttı. Son periyodda da genç Zaza göz doldurdu. Salters ve Stanojevic ile direnmeye çalışan Maccabi, Ülker’in sıkı savunması ve etkili hücumuna karşı üçüncü çeyrekte teslim bayrağını çekti. 
     
     Maçın karnesi 
     HAKEMLER Srdan Dozai Hırvatistan , Andreas Roth Avusturya 
     ÜLKER Lollis 15, Handlogten 19, Goljovic 18, Harun 11, Serkan , Haluk 13, Kerem 6, Ufuk 9, Zaza 11, Orhan , Percevaut , Tutku 
     MACCABİ NESS RA’ANANA Salters 16, Ichaki 7, Goodes 5, Stanojevic 21, Savanovic 4, Kantor 12, Green , Cohen 6, Ben David 
     1.PERİYOT 26 - 25 Ülker 
     2.PERİYOT 54 - 42 Ülker 
     3.PERİYOT 75 - 53 Ülker 
     MAÇ SKORU 102 - 71 Ülker 
     ÜÇ SAYI Goljovic 2 , Harun, Haluk, Ufuk, Salters, Ichaki, Goodes, Kantor 1 
     
Efes Pilsen kılpayı 71 - 69      Suprolig’de Bayer Leverkusen’i deplasmanda devirdi, grup birinciliği şansını sürdürdü 
     GÖKHAN TÜRE 

     LACİVERT - Beyazlılar Suprolig B Grubu’ndaki 12. maçında Alman Bayer Leverkusen’i nefesleri kesen maçta son anda devirdi, grup birinciliği şansını devam ettirdi. Büyük çekişmeye sahne olan maça iyi başlayan, ancak ikinci ve üçüncü periyodda özellikle ribaundlarda aksayan Efes, son çeyreğe dört sayı geride girdi. Bu periyodda iki takım da üst üste hatalar yapmasına rağmen maçın yıldızı Scepanovic’in bitime beş saniye kala attığı basket Efes Pilsen’e galibiyeti getirdi. 
     
     Maçın karnesi 
     HAKEMLER Tiziano Zancanella İtalya, Ladislav Janac Slovakya 
     BAYER LEVERKUSEN Evans 6, Best 16, Hansen 17, Lokmanchuk 12, Hutchinson 6, Gnad 2, Henjak 10, Geiss , Gieseck 
     EFES PİLSEN Mulaömerovic 12, Ömer 14, Scepanovic 23, Hüseyin 15, Drobnjak 3, Mehmet 4, Kaya , Alper 
     1. PERİYOT 22 - 18 Efes Pilsen , 2.PERİYOT 38 - 33 Bayer Leverkusen , 3. PERİYOT 61 - 57 Bayer Leverkusen , MAÇ SKORU 71 - 69 Efes Pilsen 
     BEŞ FAUL Best 37.20 , Hutchinson 38.35 
     ÜÇ SAYI Hansen 4 , Scepanovic 3 , Best, Mulaömerovic, Ömer 1 
     
Beşiktaş galip      BASKETBOL Ronchetti Kupası ikinci tur ilk maçında Beşiktaş bayan takımı, İstanbul’da karşılaştığı İsrail temsilcisi Elitzur Cellcom’u 51 - 50 mağlup etti. Aynı kupada Fenerbahçe kendi sahasında İspanya’nın Caja Rural de Gran Canaria takımına 59 - 53 yenilerek tur şansını zora soktu. Botaş da rakip sahada Yunan ekibi Apollon’a 78 - 72’lik skorla teslim oldu. 
     
Fener umutlu      KORAÇ Kupası ikinci tur ilk maçında Fenerbahçe, deplasmanda Levski Sofya’ya 87 - 86 mağlup oldu. Maça iyi başlayan ve bir ara 20 sayı öne geçen Sarı - Lacivertliler, devreyi de 53 - 34 önde kapadı. Son periyodda ise üst üste yediği basketlere engel olamayan temsilcimiz, salondan bir sayı farkla yenik ayrılmasına rağmen rövanş için umutlu bir skor elde etti. 
     
Mirsad’a övgü      RACİNG Paris’in Genel Menajeri John Dearmen, yeni transferleri Mirsad Türkcan’dan övgüyle bahsetti. Le Parisien gazetesi röportajda, Dearmen’in "Mirsad maç kazandıran oyuncu" sözlerini başlığına taşırken, Mirsad’ın beş ay süreyle Paris takımını başarıya taşımak için mücadele edeceğini duyurdu. Dearmen, maçın kaderini etkileyebilecek yetenekte bir basketbolcuya ihtiyaç duydukları için Mirsad’da karar kıldıklarını söyledi. 
     
Potada bugün      Bayanlar Avrupa Ligi 
     Wuppertal - Almanya 
     20.30 BTV Gold Zack Wuppertal Alm. - Galatasaray IMG SRC " sabitimg 03 gazete genel logominik.gif" WIDTH 8 HEIGHT 14 BORDER 0 FONT SIZE "4" FACE "Verdana" COLOR " 005090"B B FONT IMG SRC " sabitimg 03 gazete genel cizgi.gif" WIDTH 450 HEIGHT 1 BORDER 0 IMG SRC " sabitimg 03 gazete genel transp.gif" WIDTH 220 HEIGHT 5 BORDER 0 A A A A A A A A A A A A A A A A A A A A A A A A TD TR TABLE CENTER TD -- SAĞ DATA -- TD ALIGN "CENTER" VALIGN "TOP" WIDTH 155 BGCOLOR " F5F5F5" TD TR TABLE -- START RedMeasure V4 - Java v1.1 Revision 1.8 -- -- COPYRIGHT 2000 Red Sheriff Limited -- COMMENT -- END RedMeasure V4 -- TD TR TABLE body html 
</TEXT>
</DOC>
