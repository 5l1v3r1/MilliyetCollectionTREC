<DOC>
<DOCNO> 40061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/magazin/mag00.html </URL>
<DATE> 2001/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Beni isteseydi annem vermezdi’ 
</HEADLINE>
<TEXT>

Sürpriz bir kararla evlenen Sedef ve Mehmet Ali Erbil çiftiyle konuşurken yanımızda Erbil’in büyük kızı Sezin de vardı. Biz sorduk, onlar yanıtladı... 
     YAŞAR ÇAKMAK 

     Evlendikten sonra sahne çalışması için gittiği KKTC’den, eşinin oturduğu Ankara’ya dönen Erbil, Ankara Sheraton Otel’de kaldığı odada, eşi ve 18 yaşındaki kızı Sezin Erbil ile sorularımızı yanıtladı. Bu ayın ikinci haftasında Ankara’da telli duvaklı gelin olmaya hazırlanan Sedef Erbil’in yüzünde oluşan sivilceler de dikkat çekti. 
     Söyleşide ilk soruyu Erbil’in yeni eşi Sedef Erbil’e yönelttik. 
     
     Babanızla görüştünüz mü 
     - Görüştüm. 
     
     Ne diyor sürpriz evliliğinize 
     - Bütün ailem gibi o da şokta tabii. Ama ileride çok mutlu olduğumu görünce, onlar da mutlu olacak. 
     
     Kaç kardeşsiniz 
     - Ailemin tek çocuğuyum. 
     
     Annenizle Zeki Triko’ya model olmak için gitmişsiniz. Manken olma hayaliniz mi vardı 
     - Manken olmak gibi bir düşüncem yoktu. Zaten okulum çok ağır. Eskiden bana bu konuda çok ısrar ediyorlardı. Sadece denemek için gittim, yapacağım diye bir şey yoktu. 
     
     Peki kocanız izin verirse TV’de sunuculuk, oyunculuk ya da mankenlik yapar mısınız 
     - Kesinlikle düşünmüyorum. Şu anda benim için önemli olan okul. Önce okulumu bitireceğim. 
     
     Adınız bir ara Serkan Yazıcı ile anıldı. Ne diyorsunuz 
     -Serkan’ı ortak arkadaşlarımız vasıtasıyla tanıdım. Aramızda arkadaşlıktan öte bir şey yok. 
     
Onun soyadı artık Erbil’      Mehmet Ali Tüm medyadan ve kamuoyundan bu olaya saygı duymalarını rica ediyoruz. Evlilik müessesesine bu ülkede çok önem veriliyor. Karımın namusu benim namusum demek. 
     
     Anneniz ve babanız ayrıymış. Ne iş yapıyorlar Düğün onları bir araya getirecek mi 
     Sedef Babam Ercüment Altıntaş mühendis. İzmir’de yaşıyor. Düğüne ikisini de çağıracağız ama gelip gelmeyeceklerini bilmiyoruz. 
     Mehmet Ali Sedef’in soyadı artık Erbil. Basın mensubu arkadaşlardan rica ediyorum. O bir sanatçı değil ki, Sedef Altıntaş Erbil olsun. 
     Sedef Kahkahalar . 
     
     Sezin, sen babanın evliliği hakkında ne düşünüyorsun 
     Sezin Benim için onun mutluluğu önemli. O mutlu olunca ben de mutlu oluyorum. 
     
     Sedef hanım senin yaşıtın, ne diyorsun 
     Sezin Benden birkaç yaş büyük. Ama önemli değil. Babam anlaşıyorsa ben ne diyebilirim ki 
     
     Peki annen Muhsine Kamiloğlu ne dedi, bu evlilik için 
     Sezin Aradı, mutluluklar diledi. 
     
     Baban Sedef Hanım’la evleneceğini sana ne zaman söyledi 
     Sezin Evlenmeden bir hafta önce. 
     
     Fikrini aldı mı 
     Sezin Zaten görüştüklerini biliyordum. Çünkü babam her şeyini bana anlatır. "Evlenmeyi düşünüyorum" dedi. Evlenmeden 2 - 3 gün önce tekrar evleneceğini söyledi. 
     
     "Babam bana her sırrını anlatır" diyorsun. Peki, Nefise’ye inat için mi evlendi Evlenmeden bir saat önce arayıp böyle şeyler söylemiş. 
     Sezin Bu konuda bilgim yok. 
     
     Mehmet Ali, neden böyle bir sürpriz yaptın 
     Mehmet Ali Daha önceki deneyimlerime dayanarak, ilişkimizin yıpratılmasını istemediğim için böyle bir şey yaptım. Gizli saklı buluşmaya devam etseydik, ya evlenecek ya da ayrılacaktık. Ben evlenmek için bu olaya adım attım. İstediğim tek şey onunla evlenmekti. Tam hayalimdeki kız olarak düşündüm onu. Eli elime değmedi... Onun da bütün hayali buymuş. Eli eline değen ilk erkekle evlenmek istiyormuş. İkimizin hayali böylesine birbirine uyum sağladı. Arkadaşlığımızı sürdürmek onun aile yapısına çok tersti. Bugüne kadar böyle bir şey yaşamamış. O yüzden de sürpriz bir evlilik yaptık. 
     
     Kayınpederinizle hiç görüştünüz mü 
     Mehmet Ali Hayır. Ama Sedef görüşmüş, onay almış. 
     
     Evlenmeden bir saat önce Nefise Karatay’ı arayıp, "Sana inat evleniyorum" demişsin. 
     Mehmet Ali Olur mu öyle şey Kimse kimseye inat olsun diye böyle bir şey yapar mı Akıl var, mantık var. Yapsam, ona kızgınlığımdan onunla evlenirdim, bu kadar seviyorsam. Sadece üç yıllık bir ilişkiye saygıdan, Nefise’yi değil, onun yakın arkadaşı Ebru Destan’ı aradım. Evleneceğimi söyledim. Şoke oldular. Nik h kıyılmadan önce ilk onlara haber verdim. 
     
     Nasıl tanıştınız 
     Mehmet Ali Bodrum’da tanıştık. Bir arkadaş grubu içinde. Gizli gizli görüşmeye başladık. 
     
     Evleneceğini kızın Sezin’den başka kimlere söyledin 
     Mehmet Ali Bir tek kızım biliyordu. Diğer yakınlarıma haber verdiğimde kimse ciddiye almadı. Menajerim Stelyo Pipis dahil... 
     
     Peki Sedef’i kimden istedin 
     Mehmet Ali Evlendikten sonra annesinden istedim. 
     
     Tepkisi ne oldu 
     Mehmet Ali Önce şoke oldu. 21 yıldır el bebek, gül bebek yetiştirdiği kızının kimseye haber vermeden evlenmesine şaşırdı. Etle tırnak gibi ayrılmaları mümkün değil tabii. Ben çok ısrar ettim, "Annenden isteyeyim seni. İkna yeteneğim vardır" dedim. Ama o uyardı. "Annem bu ilişkiyi kesinlikle istemez..." 
     
     Neden 
     Mehmet Ali Çok mantıklı. Yıpratılacağı korkusu. 
     
     Sedef Hanım, daha önce Zeki Başeskioğlu’na gidip model olmak istediğini söylemiş. Buna tepkin oldu mu 
     Mehmet Ali Kızacak bir şey yok, zaten fotoğraf yok ortada, gayet profesyonelce. Fotoğrafları annesine vermişler. 
     
     Aranızdaki yaş farkına tepki gösterenler oldu mu 
     Mehmet Ali Yok, insanlar gayet sevecen. İyi niyetli ve anlayışla yaklaşıyor. 
     
Nefise’yi ben şöhret yaptım      Nefise’nin babasının kehanetlerini yaptığın evlilikle doğruladığın söyleniyor. Bu konuda ne tür tepkiler alıyorsun 
     Mehmet Ali Nefise’yi daha önce çok seviyordum. Hatta gidip babasından istedim. Babası direkt, "Kızıma ne vereceksin " diyerek para olayına girdi. Kızıyla çıplak fotoğraflar çektirdiğimde yoğun tepki gösterdi. Şimdiye kadar kızına sahip çıkmayan baba, şimdi mi ortaya çıktı Zaman zaman Nefise benim menajerim Stelyo’yu arayıp beni soruyor. Benim onunla şu an bir düşmanlığım yok, ilişkimiz bitmişti. Benim sayemde şöhret oldu, bunu unutmasın. Daha önce adı Adnan Hocacılar’la çıkmıştı. Benimleyken düzgün bir hayat yaşadı, zaten düzgün bir kız, başarılı bir manken, ona da hayat boyu başarılar diliyorum. İlişki yaşadığım kadınlarla hiç düşmanlığım olmadı, dostluğum kaldı. Nefise de benim dostum kalacak. Ancak şu anda evli bir erkeğim, eşimi de çok seviyorum. 
     



 MAGAZİN 
















</TEXT>
</DOC>
