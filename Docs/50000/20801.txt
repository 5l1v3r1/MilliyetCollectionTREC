<DOC>
<DOCNO> 20801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/siyaset/siy05.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğmeye basan albay Bakü’ye gönderildi 
</HEADLINE>
<TEXT>

     ANKARA Milliyet 

     Enerji eski Bakanı Cumhur Ersümer’in istifa etmesine ve çok sayıda bürokratın tutuklanmasına neden olan Beyaz Enerji Operasyonu’nu yürüten Jandarma Genel Komutanlığı Kaçakçılık ve Organize Suçlarla Mücadele Daire Başkanı Albay Aziz Ergen, sürpriz bir biçimde Bakü’ye gönderildi. 
     Ergen’in Bakü’ye gönderilme kararının, DGM Savcısı Talat Şalk ile bir gazetenin Ankara bürosunun yemeğine gittiğinin ortaya çıkmasından sonra alınması dikkat çekti. 
     Albay Ergen, Jandarma Okullar Komutanlığı Kurmay Başkanlığı’na tayin edildi. Genelkurmay kaynakları, tayinin "normal tayinler çerçevesinde" yapıldığını vurgulamasına rağmen, Ergen’in yeni koltuğuna oturmadan yurtdışına gönderilmesi "sürgün" yorumlarına yol açtı. Jandarma Genel Komutanlığı, Ergen’i başka bir göreve tayin etmekle kalmayıp altı ay süreyle Azerbaycan’a gönderme kararı aldı. Ergen’in önümüzdeki hafta başında Ankara’dan Bakü’ye hareket edeceği bildirildi. 
     



 SİYASET 














</TEXT>
</DOC>
