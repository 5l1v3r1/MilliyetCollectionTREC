<DOC>
<DOCNO> 21312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/yasam/yas03.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Genler dopinge’ çağ atlatacak .. 
</HEADLINE>
<TEXT>

Gen enjeksiyonu ile daha hızlı, kornea nakli ile daha nişancı, hücre terapisi ile daha güçlü.. Pek yakında, spor sahalarında.. 
     DIŞ HABERLER SERVİSİ 

     Otuz yıldır dopinge karşı savaş veren Uluslararası Olimpiyat Komitesi IOC , bu konuda çok daha karmaşık bir yöntemle mücadele etmeye hazırlanıyor. 
     Bu mücadeleye yol açan sebep ise, kimyasal doping maddelerinin testlerde kolayca anlaşılması nedeniyle, sahtekar’ atletlerin genetik teknolojiye ve gelişen tıbba başvurmaları. İngiliz Observer gazetesine göre, genetik biliminin hızla geliştiği günümüzde bu tür atletler daha hızlı koşmak, daha yükseğe sıçramak, daha uzağa fırlatmak için artık çekinmeden ameliyat masasına yatıyor. 
     
     6 saniyede 100 metre 
     Uzmanlar, her ne kadar hayal gibi görünse de gen enjekte edilen’ bir atletin 100 metreyi 10 yerine altı saniyede koşabileceğine, bir maratoncunun 2 saatlik koşuyu 1.5 saatte tamamlayabileceğine dikkat çekiyor. Yakında kornea nakli ile hedefi hep 12’den vurmanın, hücre terapisi ile daha güçlü ve çevik olmanın sıradan bir operasyon’ halini alabileceğini kaydedern uzmanlar, Bu durumun doping testleriyle tespit edilmesi de mümkün değil’ diyor. 
     Sözkonusu doping yöntemlerinin bir kısmının şu anda, bir kısmının da çok yakında uygulanabileceği bilgisini alan yetkililer de, bu konuda alarma geçti. 
     
Gen teknolojisi, mükemmel atleti’ nasıl yaratacak      ATICILIK Kornea nakli- 
     Daha iyi görüş için yapılan kornea nakli, mükemmel görüşün önemli olduğu olimpik sporlarda etkili olabilir. 
     
     BİSİKLET Büyüme hormonu 
     Hormon için ekjekte edilen bir gen, güç isteyen sporlarda mücadele eden atletlere büyük avantaj sağlayabilir. 
     
     KISA MESAFE KOŞU EPO 
     Kırmızı kan hücrelerinin oksijen taşıma kapasi-tesini artıran EPO geni enjeksiyonuyla, kalıcı gelişme sağlanabilir. 
     
     DEKATLON Hücre terapisi 
     Hücre terapisiyle kas ve tendon güçlendiren atletler, zorlamaya bağlı sakatlıklardan da kurtulabilecek. 
     
     GENEL OLARAK Yapay döllenme 
     Ebeveynler, yapay döllenme sonucu oluşturulacak embriyo-lardan atlet olma potansiyeli en yüksek olanı seçebilecek. 
     



 YAŞAM 






















</TEXT>
</DOC>
