<DOC>
<DOCNO> 32059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/son/sontur06.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce kız arkadaşının babasını öldürdü sonra da kendisini... 
</HEADLINE>
<TEXT>

     Kocaeli'nin Gebze ilçesinde, 18 yaşındaki genç, tartıştığı kız arkadaşının babasını tabancayla öldürdükten sonra intihar etti. 
     Savaş Demirtaş, 2 arkadaşıyla birlikte kız arkadaşı E'nin, Güzeltepe beldesi Özgürlük Mahallesi'ndeki evine geldi. Baba Turhan Eroğlu, Savaş Demirtaş'ın evlerine gelmesine sinirlenince aralarında tartışma çıktı. 
     Tartışmanın kavgaya dönüşmesinin ardından, Savaş Demirtaş, yanında getirdiği silahla Turhan Eroğlu'na ateş etti. 
     Daha sonra evden ayrılan Demirtaş, yaklaşık 50 metre ileride silahını başına doğrultarak ateş etti ve olay yerinde öldü. 
     Ağır yaralanan Turhan Eroğlu 62 , götürüldüğü Gebze Devlet Hastanesi'nde, yapılan müdahaleye rağmen yaşamını yitirdi. 
     E.E 19 ise olaydan sonra sinir krizleri geçirdi. 
     Olayla ilgili soruşturmanın sürdürüldüğü bildirildi. 







</TEXT>
</DOC>
