<DOC>
<DOCNO> 14085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/son/sondun09.html </URL>
<DATE> 2001/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Miloseviç bugün sorgulanacak 
</HEADLINE>
<TEXT>

     Yugoslavya'da tutuklanan eski Devlet Başkanı Slobodan Miloseviç'in bugün sorgulanacağı bildirildi. 
     Sırbistan Adalet Bakanı Vladan Batiç, RT5 televizyonuna verdiği demeçte, Miloseviç'in gün içinde sorgulanacağını, ancak iddianamenin henüz hazırlanmadığını belirtti. 
     Batiç, ''İçişleri Bakanlığı savcılık nezdinde suç duyurusunda bulundu, ancak suç duyurusu iddianame temelinde hazırlanmadı. Bizim için önemli olan Miloseviç'in Sırbistan'da işlediği suçlar nedeniyle dava açmaktır'' dedi. Sırbistan Adalet Bakanı, Miloşeviç'in Uluslararası Savaş Suçları Mahkemesi'ne USSM verilip verilmeyeceğinin, bu mahkemeyle işbirliğine olanak sağlayacak yasanın kabulünden sonra gündeme geleceğini söyledi. Şu anda Belgrad'da cezaevinde bulunan Miloseviç, hakkındaki görevi kötüye kullanma ve yolsuzluk suçlamaları nedeniyle 24 saatlik direnişin ardından bu sabah adalete teslim olmuştu. 




</TEXT>
</DOC>
