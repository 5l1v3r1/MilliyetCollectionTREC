<DOC>
<DOCNO> 24701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/son/sonspo15.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe'de yeni teknik direktör arayışı sürüyor 
</HEADLINE>
<TEXT>

     Göztepe Kulübü Başkanı Hamdi Türkmen, hafta başında bazı teknik direktörlerle görüşeceklerini söyledi. 
     Ümit Kayıhan ile yollarının ayrıldığını, dün yaptıkları 2 görüşmede de anlaşmaya varılamadığını belirten Hamdi Türkmen, takımın başına en kısa süre içinde iyi bir teknik direktör getireceklerini açıkladı. 
     Şu anda yönetim kurulunun isim belirlemediğini kaydeden Türkmen, konuyla ilgili şunları söyledi 
     ''Hafta sonunda sanırım arkadaşlarımla bir durum değerlendirmesi yapacağız. Pazartesi günü yeniden biraraya gelerek yeni teknik direktör adaylarını belirleyeceğiz. Hedefimiz en kısa sürede takımın başına iyi bir teknik direktör getirmek.'' İç transfer çalışmalarının Pazartesi günü süreceğini, anlaşamadıkları futbolcularla bir kere daha görüşeceklerini belirten başkan Türkmen, teknik direktör konusuna ağırlık verdiklerini sözlerine ekledi. 







</TEXT>
</DOC>
