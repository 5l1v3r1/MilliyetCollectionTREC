<DOC>
<DOCNO> 40923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/yazar/okur.html </URL>
<DATE> 2001/09/07/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Şeytan ayrıntıda gizli ’ 
</HEADLINE>
<TEXT>

     Banka bilançoları geldi, dipnotlar bizim için önemli. Bu kez yelkeni Alternatifbank’a doğru açtık. Bankanın ödenmiş sermayesi 64 milyar 815 milyon lira. Banka, yüzde 58 oranında bedelli sermaye artırımına gitti. Rüçhan hakkını kullandırıyor. Ve banka para ödeyerek sermaye artırımına katılmak isteyenler için 17 Eylül’ü son gün olarak belirledi. Eğer kimse sermaye artırımına katılmak istemezse ana ortak sermaye artırımını kendisi yapacağını taahhüt etti. Banka, sermayesini 100 trilyon liraya çıkartacak. 
     Alternatifbank’ın sermaye yeterlilik rasyosu 13.7. Altı aylık dönem karı ise 717 milyar lira. Ve banka bilançosundaki bir dipnot "Bankanın 30 Haziran 2001 tarihi itibariyle mali güçlük içerisindeki iki müşterisinden anapara artı işlenmiş ancak tahsil edilememiş faizler dahil 3.3 milyon dolar tutarında bir alacağı bulunmaktadır. 
     Söz konusu müşteriden geçen bir yıllık dönemde 1.1 milyon dolar tahsil edilmiş olup, bankanın elinde söz konusu müşteriden alacaklara ilişkin rehinli hisse senetleri bulunmaktadır." 
     Şimdi, "ne var bunda" diyebilirsiniz. Bize göre konu önemli. Çünkü bu şirketler, ciddi bir mali kriz içinde. Banka, müşterilerinin yaşaması için destek veriyor. Rakiplerine, dış kreditörlere karşı açıklama yapıyor, kafalarda oluşan soru işaretlerine karşı ayakta duruyor. Biliyoruz ki, bankalar geri dönüşü olmayan ya da batık dediğimiz kredileri aktifleştirip zarar yazıyorlar, sonra da bunu vergiden düşüyorlar. 
     
İki şapka...      Alternatifbank’ın yüzde 56 payı Anadolu Endüstri Holding’e ait. Yüzde 23 pay ise Anadolu Efes’e ait. Özilhan Sınai yüzde 5 payla bankada yer alırken halka açıklık oranı ise yüzde 15. Bu bankanın büyük ortakları Yazıcı ve Özilhan ailesi. Aynı zamanda Anadolu Grubu’nun da sahibi. Ve TÜSİAD Başkanı olan Tuncay Özilhan ve ailesi, banka ve holdingin büyük ortaklarından birisi. Ve bu grup 1980’li yıllarda küçülerek büyümeyi başardı. Türkiye’de büyük sermaye, hem bankacı hem sanayici. İki şapkayı birden taşıyor. Bu noktada da işler, kafalar karışıyor. Ayrı bir tartışma konusu. 
     Bir de bankası olmayan sanayici ile sadece finans servisi veren gruplar var. Acaba o cephede durum ne 
     Örnek verelim. 
     Bakın 15 gün önce ne oldu Adana’nın en büyük holdinglerinden birisi Başer Holding ile Finansbank karşı karşıya geldi. Finansbank’tan kredi kullanan Başer Holding, kredi faizlerindeki anormal artış karşısında ne yapabiliriz deyince büyük patron Ökkeş Başer’in evi dahil her şeyine haciz geldi. Olacak iş mi Binlerce çalışanı düşünürsek sorunun ne anlam ifade ettiği ortada. Neyse ki, iki büyük grup oturup uzlaştı da sorun çözülüverdi. 
     Fakat 30 Eylül tarihi önemli. Çünkü bankalardan kredi kullananların dönemsel faiz ödeme tarihi bugün. Kredi faiz borcunu ödeyecek olanlarla nasıl ödeyeceğim diyenler aynı gemide gemiyi nasıl yüzdüreceklerinin sınavını birlikte verecekler. 
     
     







Hangi hukuk 


Canlı spiker... 


Ecevit Ticaretle, siyaseti ayıracağız 


Girişimci ruhun kalesi 


Kayseri’de öğrenci olmak zor 


Büyümede revizyonun anlamı 


Umutlar gene gitti 


Şeytan ayrıntıda gizli ’ 


12 dev adam 


Siemens'te iyi çalışmazsan, ücretin düşer 


"Tıpkı beyaz bir gölge gibi " 


İdare mahkemesine başvuracaksınız 


Ufukta AB ile çatışma görünüyor 


Pastırmacı rantiyeler 


</TEXT>
</DOC>
