<DOC>
<DOCNO> 10597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/yazar/pulur.html </URL>
<DATE> 2001/03/09/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Vahşet Türkiye'de de vahşettir, İspanya'da da.. 
</HEADLINE>
<TEXT>

     BU bayramda gördüğümüz "kurban vahşeti"nin hoş görülecek, mazeret, bahane uydurulacak hiçbir yanı yoktur. 
     Yoktur ama "aması" da vardır. 
     
     TÜRKİYE'nin en büyük otoyolunu, dünyaya bağlayan karayolunun iki yanını salhaneye, mezbahaya çevirmenin, kan revan içinde bırakmanın neresi hoş görülebilir ki 
     Bitmemiş inşaatlarda, sokak aralarında, otoparklarda hayvan keseceksin, içini boşaltıp, bağırsaklarını, pisliğini oralarda bırakacaksın... 
     Herhalde kimse bu rezilliğe "dini vecibe" kılıfı geçiremez. 
     
     HİÇ kimsenin, Müslümanların dini vecibesi olan, kurban kesimine karşı çıkmaya hakkı yoktur. 
     Karşı çıkılan, seyrettiğimiz görüntülerdir. 
     Urfa'da kaçan kurbanlık boğayı sopalarla, borularla vurarak, taşlayarak yere yıkıyorlar... 
     Kayseri'de hayvanın bir ayağını vinçe bağlayarak, kaldırıp kesiyorlar... 
     Karaman'da hayvanı silahla vurup, yere yıkıyorlar, can vermeden bıçağı yetiştirip kesiyorlar. 
     Aynı şey Ankara'da oluyor, yıkılan hayvan sopalarla tekmelerle dövülüyor... 
     Bu mudur kurban kesmek 
     
     ÖMER Nasuhi Bilmen "Büyük İslam İlmihali"nde "Hayvanı ayağından tutarak çekmek de mekruhtur" der. 
     Ayağından tutup çekmeyi bile mekruh sayan bir anlayıştan, şimdi geldiğimiz yere bakın... 
     Sopalarla, taşlarla, borularla döve döve yere yıkıp kurban edilen hayvanlar. 
     Bilim adamları "Aman çocuklar kurban kesilirken görmesin " diyorlar. 
     Prof. Dr. Özcan Köknel "Bu çocuklar ileride içine kapanık, korkak, saldırgan olabilirler " diye uyarıyor. 
     Dinleyen kim 
     Çocuklar ellerinde bıçaklar, bağırsaklarla oynuyorlar. 
     
     YA Muş'taki kurt vahşeti... 
     Bir kurdu yakalayıp, köye getirmişler, zincire vurmuşlar, köpekleri hayvana saldırtıyorlar. 
     
     BAZILARI sanıyor ki, Türkiye kağıt üzerinde tam demokrat olsa, Kürtçe okul açılsa, televizyon yayın yapsa, onlarda ne varsa, bizde de kağıda dökülse Avrupa Türkiye'yi kabul eder 
     Heyhat 
     Avrupa bu görüntülerle, bizi kabul eder mi 
     
     YAZININ başında bir "ama" demiştik... 
     Bizdeki kurban vahşeti bu da, İspanya'daki "boğa güreşi" ne 
     Orada da hayvana eziyet işkence yapılmıyor mu 
     Kızgın boğa, arenaya salınıp, matadorlar, picadorlar, torerolar hayvana saldırıp delik, deşik etmiyorlar mı, hayvandan oluk oluk kan boşanmıyor mu Binlerce kişi, hem de binlerce, hatta milyonlarca kişi para ödeyerek bu vahşeti, bu kanlı eğlenceyi "ole " diye ayakta alkışlamıyor mu Boğa, son kılıç darbesiyle kan kusarak yere yığılınca, matador bir marifetmiş gibi, seyirciyi selamlamıyor mu Sonra boğanın cesedi atlarla çekilip, sürülerek dışarı çıkarılmıyor mu 
     İspanya'ya giden her turiste bu vahşet seyrettirilip, parası alınmıyor mu 
     
     BİZİM, bu Kurban Bayramı'ndaki vahşetimizin bahanesi, mazereti yoktur ama, Avrupa'nın da bu vahşeti vardır. 
     Kötü misal, emsal olamaz, bu doğru 
     "Avrupa'ya rezil olduk " diyenler haklıdırlar da, Avrupa'ya İspanya'yı göstermemişlerse hatalıdırlar. 
     
     





Şehir ve din 


Ecevit - Derviş yakınlığı 


Kanun’u tartışan seçkin kadınlar 


Aslan Cimbom, iyi ki varsın 


"Niyet" taslağı hazır 


Sezer'in düşünceleri 


Yuh olsun... 


Vahşet Türkiye'de de vahşettir, İspanya'da da.. 


Zeytin dalı 


Kriz, tavukları bile yumurtlattı 


İşiniz çok zor 


İyimserlik gerçeği görmeye engel 


Betil Ciddi olarak düşünürüm 


</TEXT>
</DOC>
