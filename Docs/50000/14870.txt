<DOC>
<DOCNO> 14870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/siyaset/siy02.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tasarruf bunun neresinde 
</HEADLINE>
<TEXT>

Milletvekilleri oto stop yapıyor, memurlar sandalyeyi Meclis’in dozeriyle taşıdı 
     GÜNSELİ ÖNAL Ankara 

     Son akaryakıt zammının ardından benzinden tasarruf etmek isteyen milletvekilleri, birbirlerine "otostop" yaparken, TBMM’de görevli üç hizmetli de, bir kaç sandalyeyi Meclis’in dozerini çağırıp kepçeyle taşıdı. İki koltuk ve dört sandalye taşınırken, bu iş için, dozerin arkasında yürüyen üçü hizmetli, biri operatör toplam dört kişi çalıştı. Milletvekilleri, "devlette tasarruf" önlemlerine uygulama ve önerileriyle katkıda bulunmaya başladı. TBMM Başkanlık Divanı’nın DSP’li üyesi Şadan Şimşek, makam aracıyla Meclis’e tek başına gelmek yerine, lojmanların içinde tur atarak, kendisiyle gelmek isteyen milletvekillerini aracına alıyor. DSP’li Sancar Sayın ile Ahmet Ertürk de, bir süredir araçlarını nöbetleşe kullanarak benzin tasarrufu yapıyor. İki vekil, bir hafta Sayın’ın, bir hafta Ertürk’ün arabasıyla TBMM’ye geliyor. 
     
Vekillerden öneri yağmuru      Şadan Şimşek DSP Meclis’teki 200 kadar makam aracının her birinin ortalama aylık benzin masrafı 150 - 200 milyon lira. Bunların sayısı azaltılsın, kalanların benzin harcamasına sınır getirilsin. Meclis’in bu yıl 106 trilyon liralık bütçesinin 65 trilyonunu personel maaşları oluşturuyor. Bankamatik memurları kendi kurumlarına gönderilsin. 
     Sancar Sayın DSP Danışmanların görevi, belli bir konuda milletvekilini bilgilendirmek. Fakat mevcut danışmanların büyük bölümü bu niteliklere sahip değil. Temel on konu seçilip bu konularda uzman 30 danışman alınsın. Meclis’te internet zorunlu olsun, iç yazışmalar intranet kurum içi ağ ile yapılsın. malı. Kağıt ve fotokopi tasarrufu sağlansın. 
     Ahmet Çakar MHP Kamuda 200 bin araç var. Bakan ve müsteşarlar dışındaki tüm makam araçlarının anahtarları teslim edilsin. Bu araçlar satılıp parası Hazine’ye gelir kaydedilsin. 
     Yusuf Kırkpınar MHP Bir milyar liranın üzerinde maaş alan makam şoförü var. Devlet ihaleye girip dışarıdan araç kiralasa karlı çıkar. Kiralanan bir araca 200 kilometre için verilen para 30 milyon lira. 
     


 SİYASET 























</TEXT>
</DOC>
