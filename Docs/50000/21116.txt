<DOC>
<DOCNO> 21116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/spor/ygskol.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Tanıyamadık 
</HEADLINE>
<TEXT>

     DOĞAN KOLOĞLU 

     Futbol huzur sporudur. Bunu bunalımlı hale getirirseniz, sahada dengesizlikler çoğalır. Sinirli hareketler karta dönüşür ve beklenen futbolu oynayamazsınız. Hele Türkiye gibi sorunların devleştiği ülkede çoğunluğun desteğini taşıyorsanız kaybettiğiniz zaman yaşanan dram da kolay kolay altedilemez. İşte Galatasaray dün acımasız gerçeği yaşattı. Önce oyun çok sert oynandı. İki taraf için de hakem kartsız pozisyon değerlendirmesinde töleranslıydı. Ancak bu fiziği daha güçlü olan Ankaragücü’ne yaradı. 
     Ankaragücü iyi blok defans kurdu. Serkan ve Arif’i presle sindirdiler. Hoca ikinci yarı Hasan Şaş’ı oyuna alarak bitirici yere renk ekledi. Hagi pas verecek adam bulamadı. Hele Serkan önce sırtı dönük top alıyor. Pas verecek adam ararken kademeli pres yiyiyor. Galatasaray gibi Avrupa kupalarında etkili takım dünkü kadar aciz olmamalıydı. Cafer inanılmaz bir maça girişle Fenerbahçe karşısında yaptığı mucizeyi tekrarladı. Çabukluğu sayesinde kaleci ile Popescu arasına atılan bir yan ortada 2. dakikada vurduğu top direkte patladı. Ardından sahanın soluna kaçarak asist yaptı ve 11. dakikada golü attırdı. İkinci golün de pasını yine Cafer verdi. Eğer uyumlu bir adam bulabilseydi iki gol daha attırırdı. Galatasaray ilk 20 dakika hem ileride, hem geride kritik hava topu kapamadı. Cafer ayrıca iki fırsatı da birini ıskalayarak kaçırdı ve ezdi. Dün Fatih ve Ergün ne bekte etkiliydi, ne de ileri fırladılar. Fatih’ten sonra Arif’in de alınması doğaldı. Ancak girenler de fazla bir şey yapamadı. Fatih oynadığı zaman maçı alıyor ama durduğu zaman evlere şenlik. İlk kez Galatasaray kendi sahasında oyunu taşıyamadı. Rakip de şahane oynamadığı halde pozisyon üstünlüğü ve kazanma isteği onlarda daha üstündü. Hagi’ye artık yüklenmemek lazım. Yine şahene bir frikik attı. Ama hoca da artık onu çıkaramıyor. Galatasaray bir psikolojik yıkıntıda. Bunun yüzde kaçı yönetimde, yüzde kaçı Fatih’in gönderilmesinde, yüzde kaçı taktikte, bunun hesabını yapmanın zamanı geldi. Bütün korku artık Şampiyonlar Ligi’nin de tehlikeye girmesi. 
     



 SPOR 































</TEXT>
</DOC>
