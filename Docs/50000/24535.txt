<DOC>
<DOCNO> 24535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/son/sontur10.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Minibüsü durdurup şoförünü öldürdüler 
</HEADLINE>
<TEXT>

     Düzce-Akçakoca arasında yolcu taşımacılığı yapan Güven Turizm firmasına ait minibüs, durdurulduktan sonra sürücüsü tabancayla vurularak öldürüldü. 
     Düzce'den Akçakoca yönüne giden ve içinde yolcu bulunmayan plakasız minibüs, Şifalı Su mevkiinde, henüz kimlikleri belirlenemeyen kişi veya kişilerce durduruldu. Minibüs sürücüsü İsmail Demircan 29 , araçtan indirildikten sonra kurşun yağmuruna tutuldu. Vücuduna 13 kurşun isabet eden Demircan, olay yerinde hayatını kaybetti. 
     Yoldan geçen sürücülerin ihbarı üzerine olay yerine gelen jandarma ekipleri, şarampole indirilmiş minibüsün yanında Demircan'ın cesedini buldu. Olay yerinde yapılan incelemede, 24 boş kovan bulundu. 
     Demircan'ın Düzce, Akçakoca ve Karadeniz Ereğlisi arasında yolcu taşımacılığı yapan firmalar arasındaki rekabet nedeniyle öldürülmüş olabileceği bildirildi. 
     Yetkililer, İsmail Demircan'ın babası Hüseyin Demircan'ın 48 , 22 Mayıs'ta, Karadeniz Ereğlisi Otogarı'nda, Özgür Birlik Minibüs İşletmeleri'nde şoförlük yapan Necmi Sarıoğlu'nu 33 tabancayla vurduğunu hatırlatarak, olayın bir kan davası olabileceğini kaydettiler. 
     
     






</TEXT>
</DOC>
