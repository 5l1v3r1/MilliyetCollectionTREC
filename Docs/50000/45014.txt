<DOC>
<DOCNO> 45014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/yasam/yas06.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İlkokulda büyük korku... 
</HEADLINE>
<TEXT>
Öğretmenin aşk cinneti 
Aşkına karşılık vermeyen meslektaşını öğretmenler odasında yaralayıp, intihar etti 
     Bahar KAYMAKÇI İzmit DHA 

     İzmit’in Avluburun Köyü İlköğretim Okulu’nda Fen Bilgisi öğretmeni olarak görev yapan Ahmet Atmaca, aşkına karşılık vermeyen sınıf öğretmeni Tülay Aydoğan’ı tabancayla yaraladıktan sonra intihar etti. Öğrencilerde büyük korku yaşatan olay şöyle gelişti Bekar olan 6 yıllık Fen Bilgisi öğretmeni 29 yaşındaki Ahmet Atmaca, aynı okulda 5 yıldır sınıf öğretmenliği yapan 27 yaşındaki Tülay Aydoğan’la pencerenin yanında ayakta konuşurken aniden silahını çekip kurşun yağdırdı. Vücuduna 3 mermi isabet eden Aydoğan kanlar içinde yere yığılırken, Atmaca onun öldüğünü düşünerek tabancasını şakağına dayadı ve tetiği çekti. Çılgın öğretmen, olay yerinde yaşamını yitirirken, beline 3 mermi isabet eden ve hastaneye kaldırılan Tülay Aydoğan hayati tehlikeyi atlattı. 
     



 YAŞAM 
















</TEXT>
</DOC>
