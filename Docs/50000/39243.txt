<DOC>
<DOCNO> 39243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/son/sonspo05.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor'da Aykut KOCAMAN farkı... 
</HEADLINE>
<TEXT>

     Türkiye Birinci Süper Ligi'nin ilk 3 haftasında aldığı galibiyetlerle dikkat çeken İstanbulspor, teknik direktör Aykut Kocaman yönetiminde geçen sezona oranla ''Süper'' bir başlangıç yaptı. 
     2001-2002 sezonu öncesinde teknik direktör Metin Türel ile yollarını ayıran İstanbulspor, sezona eski futbolcusu ve antrenörü Aykut Kocaman ile başladı. 
     Aykut Kocaman yönetimindeki sarı-siyahlı takım, 2001-2002 sezonuna iyi bir başlangıç yaparak, oynadığı 3 maçı da kazanıp 9 puan topladı. 
     Aykut Kocaman ile sezonun ilk 3 maçında rakip kalelere 3 gol bırakırken, süper ligde üçüncü hafta sonunda kalesinde gol görmeyen tek takım oldu. İstanbulspor'un bu dönemde aldığı tüm galibiyetlerin 1-0'lık skorlarla olması da dikkat çekiyor. 
     2001-2002 sezonunda Aykut Kocaman yönetimde ki İstanbulspor maçları şöyle 
     
     1. Hafta istanbulspor-Malatyaspor....... 1-0 
     2. Hafta İstanbulspor-Fenerbahçe........ 1-0 
     3. Hafta Gençlerbirliği-İstanbulspor.... 1-0 
     
     Türel ile kötü başlanğıç... 
     Geçen sezona tecrübeli teknik adam Metin Türel yönetiminde başlayan İstanbulspor, 2000-2001 sezonunun ilk 3 haftasında aldığı 3 mağlubiyetle ''Sıfır'' çekerken, kalesinde gördüğü 10 gole karşılık rakip fileleri sadece 1 kez havalandırabilmişti. 
     2000-2001 sezonunda Metin Türel yönetimindeki İstanbulspor'un ilk 3 hafta maç sonuçları 
     
     1. Hafta İstanbulspor-Adanaspor......... 1-6 
     2. Hafta Fenerbahçe-İstanbulspor........ 2-0 
     3. Hafta İstanbulspor-Ankaragücü........ 0-2 






</TEXT>
</DOC>
