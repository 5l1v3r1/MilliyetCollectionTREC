<DOC>
<DOCNO> 31095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/spor/spo09.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Anadolu Turu 
</HEADLINE>
<TEXT>

Bijediç sıkıntılı      BOLU’da yeni sezona hazırlanan Bursaspor’da futbolcular dün topla buluştu. Teknik Direktör Nejat Bijediç, Ender, Okan ve Moshoeu’nun durumunun netleşmesini istedi. Mısırlı Samir İbrahim Kamouna’nın imza için bugün Bursa’ya gelmesi bekleniyor. 
     
Özberk’ten gözdağı      DENİZLİSPOR’da Nevşehir kampı sonrası oyunculara iki gün izin verildi. Teknik Direktör Sakıp Özberk, henüz imza atmayan El Saka ve Coulibaly’e çağrı yapıp, "İkisinin de son şansı Hollanda kampı" dedi. Coulibaly ile anlaşma aşamasına gelindiği bildirildi. 
     
Malatya arayışta      SÜPER Lig’in yeni takımı Malatyaspor, Bolu kampında günde çift idmanla hazırlanıyor. Yeni transferler Kovaçeviç ve kaleci Milosevski antrenmanlara başlarken, Löbe’nin de bugün kampa katılması bekleniyor. 
     



 SPOR 






















</TEXT>
</DOC>
