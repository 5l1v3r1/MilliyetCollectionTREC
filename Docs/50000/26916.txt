<DOC>
<DOCNO> 26916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/dunya/dun01.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'ye Alman şantajı 
</HEADLINE>
<TEXT>

Almanya, Avrupa ordusuna karşı çıkması halinde Türkiye'ye yapılacak mali yardımı kesmekle tehdit etti 
     GÜVEN ÖZALP Göteborg 

     AB'nin Avrupa ordusu konusunda NATO zirvesinde sergilediği kibar tavır dün yerini yeni bir "şantaj"a bıraktı. Almanya, Türkiye'nin Avrupa ordusuna karşı çıkmayı sürdürmesinin yapılacak mali yardımları etkileyebileceğini açıklayarak Ankara'yı tehdit etti. 
     Reuters ajansının haberine göre, bir Alman hükümet kaynağı, AGSK konusunda işbirliği olursa AB'nin bu yardımları daha çok destekleyeceğini kaydetti. Ortak bir yolda ilerlemek istediklerini belirten kaynak, "AB dışındaki hiç kimsenin AB savunma gücüne doğru ilerleyen treni durdurabileceğini sanmaması gerektiğini ve trenin ilerlediğini" söyledi. 
     
Eylemciye Bush kıyağı      Bu arada, ABD Başkanı George W. Bush, NATO şemsiyesi altında Brüksel'de bir araya geldiği Avrupa ülkelerinin çoğunu dün de AB şapkası giymiş olarak karşısında bulurken, ABD Başkanı'nın gelişiyle dünya medyasının buraya odaklanacağını bilen "her türden" protestocu da fırsatı değerlendirdi. 
     Küreselleşme karşıtlarından çevrecilere, Çin rejiminden canı yanan Falun Gongculardan Fransız eğitim sistemine karşı çıkanlara ve nihayet İranlı muhaliflere kadar herkes bir şekilde sesini duyurmaya çalıştı. Üstelik bunların çoğu da bizzat sayesinde medyanın ilgisi oldukları Bush aleyhinde slogan attı. Böylece bir taşla iki kuş vurmuş oldu. 
     



 DÜNYA 













</TEXT>
</DOC>
