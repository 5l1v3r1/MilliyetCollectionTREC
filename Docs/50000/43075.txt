<DOC>
<DOCNO> 43075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/son/sontur15.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem'den telefon trafiği... 
</HEADLINE>
<TEXT>

     ABD'de meydana gelen terör saldırısının ardından geçen sürede, Dışişleri Bakanı İsmail Cem'in, başta ABD Dışişleri Bakanı Colin Powel olmak üzere bir çok ülkenin dışişleri bakanıyla telefonda görüşerek durum değerlendirmesi yaptığı bildirildi. 
     Cem'in Powel ile yaptığı görüşmede, Türk halkının olaydan duyduğu üzüntüyü aktardığı Yunanistan, Avusturya ve Ürdün Dışişleri bakanlarıyla da durum değerlendirmesi yaptığı açıklandı. 
     Dışişleri Bakanlığı Sözcüsü Hüseyin Diri"z, İsrail Dışişleri Bakanı Şimon Peres'in Cem'i arayarak, Filistin ve İsrail arasında başlayan ateşkes sürecine Türkiye'nin katkılarından dolayı teşekkür ettiğini bildirdi. Diri"z, Cem'in, Ortadoğu'daki bu gelişmenin barış ve diyalog yolunda önemli bir adım olması konusundaki temennilerini Peres'e ilettiğini de aktardı. 
     Öte yandan Diri"z, bazı Batılı ülkelerin savaş ihtimaline karşı temsilciliklerini boşaltıkları yönünde alınan haberlerle ilgili bir soru üzerine, Pakistan'daki Türk temsilciliğinin açık ve görevde olduğunu, tahliyenin söz konusu olmadığını söyledi. Diri"z, elçilik çalışanları ve ailelerinin hayatını tehlikeye sokacak bir durumda temsilciliğin kapatılabileceğini, ancak şu anda böyle bir durumun oluşmadığını belirtti. 
     Dünya Ticaret Merkezi'ne düzenlenen saldırıda bir Türk'ün hayatını kaybettiğine dair haberleri doğrulamayan Diri"z, bakanlıkta da bu yönde bir kanıt olmadığını bildirdi. 
     Diri"z'ün verdiği bilgilere göre, haklarında haber alınmak üzere bakanlığa başvuru yapılan 500 kişiden 306'sına ulaşılarak iyi oldukları öğrenildi. 
     







</TEXT>
</DOC>
