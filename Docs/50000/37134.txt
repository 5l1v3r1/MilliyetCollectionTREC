<DOC>
<DOCNO> 37134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/son/sontur27.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Teşhircilikten yargılanan polis kefaletle tahliye edildi 
</HEADLINE>
<TEXT>

     Adana'da, küçük yaştaki 3 kız çocuğuna cinsel organını göstererek teşhircilik yaptığı iddiasıyla yargılanan polis memuru kefaletle tahliye edildi. 
     Adana 1. Asliye Ceza Mahkemesi'ndeki ilk duruşmaya, Gaziantep Cezaevi'nde bulunan Adana Emniyet Müdürlüğü Çevik Kuvvet Şubesi'nde görevliyken tutuklanan sanık Atilla Yücel 29 katılmadı. Sanık, avukatı aracılığıyla mahkeme başkanlığına sunduğu dilekçesinde, hakkındaki iddiaları kabul etmeyerek, emniyetteki ifadesini baskı altında verdiğini bildirdi ve ''Gururum ve hasiyetimle oynandı. Suçsuzum'' dedi. Mahkeme heyeti, Yücel'in 300 milyon lira kefaletle tahliyesine karar verdi. Sanık Atilla Yücel, nisan ayında, Selahattin Eyyübi Mahallesi'nde B.D. 9 , Z.K. 9 ve M.K'ye 9 , cinsel organını göstererek teşhircilik suçu işlediği gerekçesiyle yakalanmıştı. 







</TEXT>
</DOC>
