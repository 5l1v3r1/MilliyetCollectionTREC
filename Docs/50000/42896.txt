<DOC>
<DOCNO> 42896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/ekonomi/eko07a.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergiler, ücretin yarısına yaklaştı 
</HEADLINE>
<TEXT>

     ANKARA Milliyet 

     Türkiye İşveren Sendikaları Konfederasyonu’nun TİSK yaptığı araştırmaya göre, 2000 yılında işverenin işçi çalıştırmak için ödediği her 100 liranın sadece 56 lirası işçinin cebine girebildi. İşçinin gelirine yansımayan 44 liranın her 36 lirasının devletin el koyduğu istihdam vergilerine ayrıldığı kaydedildi. 
     TİSK araştırmasına göre, 2000 yılındaki ücret gelişmelerine damgasını vuran temel faktörün, sosyal güvenlik primlerindeki olağanüstü artışlar olduğu belirtildi. 
     TİSK’ten araştırma sonuçlarına ilişkin olarak yapılan açıklamada, 2000 yılında sosyal güvenlik prim yükünün bir önceki yıla göre ortalama yüzde 178.2 2.8 kat arttığı, böylelikle 1999’da prim yükü net ücretinin yüzde 22.8’ini oluşturduğu, bu oranın 2000 yılında yüzde 40.7’ye yükseldiği belirtildi. 
     Açıklamada, "Devasa boyutlara yükselen prim yükü karşılığında hizmet alınmaması, sanayi ve ülke açısından vahim sonuçlar yaratıyor. Araştırma sonucu, işverenin işçiye ödediği ücretin yarısına yakınını SSK’ya prim olarak vermek durumunda bırakıldığını ortaya koymuştur" denildi. 
     



 EKONOMİ 


























</TEXT>
</DOC>
