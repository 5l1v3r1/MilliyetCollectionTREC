<DOC>
<DOCNO> 16621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/ekonomi/aeko.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kesinleşen hariç 12 milyar dolar 
</HEADLINE>
<TEXT>

Devlet Bakanı Kemal Derviş, IMF ile Dünya Bankası’ndan var olan anlaşmalara ek olarak 10 - 12 milyar dolar kredi konusunda mutabakata vardıklarını söyledi 
     ANKARA Milliyet 

     Ekonomiden sorumlu Devlet Bakanı Kemal Derviş, dün televizyonların Ankara temsilcileriyle yaptığı kahvaltılı toplantıda, dış destek rakamının beklenenden daha yüksek olacağın, söyledi. 
     Derviş, IMF ile Dünya Bankası’ndan var olan anlaşmalara ek olarak 10 - 12 milyar dolar kredi konusunda mutabakata vardıklarını, bununla ilgili ayrıntıları beklediklerini söyledi. 
     
     Hong-Kong gibi görüyorlar’ 
     Programa dış tepkilerin çok olumlu olduğunu ifade eden Derviş, yabancı analistlerin uzun vadade Türkiye’ye son derece iyi baktıklarını, Türkiye’yi adeta bir Hong - Kong gibi gördüklerini belirtti. 
     IMF ile anlaşma için görüşmelerin devam ettiğini belirten Devriş, "Herhangi bir anlaşmazlık yok. Ancak bazı detayların daha iyi izah edilmesini istiyorlar. Bu konuda çalışmalarımız sürüyor" dedi. Derviş, programın ikinci bölümünün ne zaman açıklanacağı sorusunu ise, IMF ile anlaşma sonrasında" diyerek yanıtladı. 
     
     İki ayda çıkış 
     Derviş, programın topluma ölçülü bir yük getireceğini söyledi ve örnek olarak da büyük bir verginin söz konusu olmamasını gösterdi. Türkiye’nin son derece dinamik ve esnek olduğunu, bunun birçok ülkede görülmediğini belirten Derviş, şöyle dedi 
     "Eğer mali politikaları oturtur, güveni tahsis eder, çarkı yeniden döndürmeye başlarsak, Türkiye rekabet edilebilir bir kur politikası ile birlikte iki ay içinde şu anda kimsenin tahmin edemediği iyi noktalara gelebilir" dedi. 
     
     Siyaset, program oturduktan sonra’ 
     Bakan Kemal Derviş, dün sabah televizyon kuruluşlarının Ankara temsilcileri ile yaptığı kahvaltılı toplantıda, "uzun vadede partisiz bir bakan olmaz" diye konuştu. 
     Türkiye’deki siyasetin yeniden yapılanması gerektiğini belirten Derviş, ekonomik program oturmadan kısa vadede siyasete girmeyi düşünmediğini belirtti. 
     Derviş, kendi durumunun da çok anlaşılır bir durum olmadığını ama bugünden yarına siyasete girmek için bir adım atmayacağını söyledi. 
     


 EKONOMİ 



















</TEXT>
</DOC>
