<DOC>
<DOCNO> 49950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/yazar/cetiner.html </URL>
<DATE> 2001/11/01/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Polis otosuna 5 litre benzin 
</HEADLINE>
<TEXT>

     Bahçelievler'in bulunduğu on binlerce metrekare uçsuz bucaksız alanın tarla olduğu yılları anımsarım... Oraları önce küçük bir mahalle, sonra küçük birer köy haline geldi... Sonra Anadolu'dan ve Rumeli'den göçlerle genişledi genişledi bugün bir milyona yaklaşan nüfusuyla ilçe oldu... Bazı Anadolu illerinden daha da büyük Bakırköy, yani eski adıyla Makriköy yavruladı, Gaziosmanpaşa ve diğerleri gibi Bahçelievler ile Merter çıktı ortaya ki ayrı bir dünya oraları Bahçelievler Merterspor diye kulüpleri ve futbol takımları var, diğer spor dallarını da ihmal etmemişler... Oralarda oturanların yardımları, amatör gayretleriyle kurulan kulüp, mahalleler ve sokaklar arasında ailelerin sosyal dayanışmalarını, el ele vermenin örneklerini ortaya koyuyor... 
     Bir defa Mert kulübünün en büyük şansı Aydın Doğan İletişim Lisesi'nin orada açılmış olması... Hemen kapı komşusu etrafı çevrilmiş nizami futbol alanı, soyunma odaları, duşları, oturma köşeleriyle kulüp lokali... 
     Yaklaşık bin genç 12 - 18 yaş arası orada futbol çalışıyor... Galatasaray'ın 12 - 14 küçükleri Bahçelievler Merter tesislerinde haftanın üç günü futbol oynuyor... 
     
Bahçelievler halkı polise otomobil almış ama ..      Kulübün Başkanı Mehmet Berke Merter... Dedesi bu geniş arazilerin ilk sahibi Ahmet Merter. Genel Koordinatör ise Eşref Eker diye bir genç yönetici... Mahalleler arasında sosyal dayanışmayı nasıl sağladıklarını anlatıyor anlatıyor... Beni de davet ettiler, oraya gittim, gördüm, dinledim... 
     Bütün bu işler Bahçelievler halkının yardımlarıyla yapılmış... Yaz akşamları çocuklar, gençler futbol oynarken, aileler orada bahçede çay, kahve içerlermiş... 
     Bahçelievler Kaymakamı Abdullah Durukan, Emniyet Müdürü Akın Kızıloğlu... Bahçelievler Belediye Başkanı ise Saffet Bulut ANAP'lı ... 
     İsimlerini saydığım yöneticilerin işbirliği içinde geçen yıl yaklaşık 250 milyar lira toplanmış vatandaşlardan... Hesaplar gayet şeffafmış... Bu para ile 6 tane polis devriye otomobili, 17 tane devriye motosikleti alınmış... Çünkü noksanmış bunlar... Kapkaç ve gasp olayları Bahçelievler sakinlerini ürkütmüş bu yola yönlendirmiş... Emniyet Müdürlüğü yunuslarını sağlayınca bu devriye ekipleri sayesinde çok şükür artık Bahçelievler'de oturanlar huzura kavuşmuş... İnşallah devam eder... 
     Yalnız burada öğrendiğim çok dehşet ve hüzün duyduğum bir olaya değineceğim... İstanbul'da çoğu semtlerde artık polis devriye arabalarına günde 5 litre benzin veriliyormuş, eskiden 30 litre imiş .. Bu, savaşa sürdüğün askere tüfek verip, fişek vermemeye benzemiyor mu .. Sokak eşkıyası ile böyle başedilir mi .. Bu yüzden arabaların içinde polisleri patır patır vuruyorlar, kovalamaya kalksalar benzinleri yok .. Ben bunları duyunca dehşet içinde kaldım... İçişleri Bakanı Rüştü Kazım Yücelen mutlaka bu yaraya el atmalı, gerekirse kendi makam arabasından kısıp devriye polisinin benzin ihtiyacını sağlamalıdır... 
     







Kara harekatı 


Mayın tarlası 


Zirvede anket rüzgarları 


Askerin Başbakan Ecevit'le ilgili mesajları mı 


Polis otosuna 5 litre benzin 


Pençe 


Yeni neslin başucu kitabı çıktı 


2002 bütçesine girerken 


Risk çok ama... 


Bu dayak hepimize atıldı 


Hutbeli tur 


Türkiye'ye AB ordusu ve Afganistan'a gidecek asker karşılığı yeni krediler verilecek 


"Mavi Yolculuk"a çıkamayanlar için 


Çiller, Demirel, seçim 


Zararda Türkiye rekoru TEAŞ'ın 


Biraz da vatandaşı koruyalım 1 


Çek - senet mafyasına gün doğdu 


İşçi de şirket kurtaracak 


</TEXT>
</DOC>
