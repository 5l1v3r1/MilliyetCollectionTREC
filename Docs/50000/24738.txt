<DOC>
<DOCNO> 24738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/guncel/agun.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzmanlarından, Kanal D’nin yarışmacılarına altın değerinde öğütler 
</HEADLINE>
<TEXT>
ETE, SUCUĞA YAKLAŞMAYIN 
Ayda 102 milyona hayatta kalmanın formülünü veren Yılmaz ve Karadeniz aileleri, Biz bu işi yıllardır yapıyoruz, bize güvenin’ dedi 
     AYŞEGÜL AYDOĞAN İstanbul 

     Kanal D'nin düzenlediği 102 milyon liralık asgari ücretle bir ay geçinme yarışına Türk halkı yıllardır alışkın. 102 milyon lirayla her ay mucizeler yaratan binlerce aile, boğazından kısarak, etin yüzünü aylarca, bazen yıllarca görmeyerek "bir şekilde yaşamanın" yolunu buluyor. Yılmaz ve Karadeniz aileleri, asgari ücretle geçinmeye çalışanlara sadece iki örnek. Kanal D yarışmacılarına, kıt kanaat geçinmenin yollarını gösteren aileler, "Biz bu işi her gün yapıyoruz, bize güvenin" diyor. 
     Yılmaz ailesinin reisi Hüsnü Bey, gecekondu mahallesi Altınşehir'deki dört nüfusun geçiminden sorumlu. Hüsnü Yılmaz, "Bu para ete, sucuğa yetişmez" diyor ve 102 milyona geçinmenin sırrını şöyle veriyor 
     "Elektrik ve suya çok para gidiyor. Tüp harcasan 2 tane gider, ama biz bir tüpü yetiriyoruz. Mecburen mutfak masrafından kısıyoruz. Tüpü az yaksınlar. Akşam bir lamba yaksınlar. Televizyon çok izlemesinler. Aylık pazar masrafına en çok 20 milyon lira ayırıyoruz. O da domates, patlıcan, kabak falan. Kırk yılda bir çocuğa taneyle muz alıyoruz. Kıyafet bayramdan bayrama." 
     
Ekmeğe para kalmıyor’      Aynı mahallede yaşayan 4 çocuklu Cevdet Karadeniz 45 de altı yıldır asgari ücretle çalışıyor. Kendi deyimiyle, yaşadıklarının farkında değiller. 102 milyon liralık gelirlerinin 35 milyonunu kiraya ayırdıklarını, çoğu gün ekmek alacak paraları kalmadığını anlatan Karadeniz, bunun için bir çuval un aldıklarını ve ekmeği evde yaptıklarını söylüyor. Karadeniz'in de tavsiyeleri şöyle 
     "Biz ucu ucuna denkleştiriyoruz. Paranın en çok üçte, dörtte birini mutfağa harcamak lazım. Yoksa yetmez. Et alamayız. Onu alsak diğerlerini alamayız. Eğer 102 milyon yetsin istiyorlarsa, haftalık sebze alışverişine 5 milyon lira harcasınlar. " 
     
Bunları yapın kazanın      Öyle ete, sucuğa, salama davranmayın 
     Pazara geç saatte çıkın, ucuz olur 
     Yeşil alanlardan ebegümeci toplayın 
     Bir çuval un alın, ekmeği evde yapın 
     Tüpü az yakın, fazla TV izlemeyin 
     
İşte Yılmaz Ailesi’nin mucize formülü      Tüp 13 milyon n Sebze 20 milyon n Peynir 3 milyon, Zeytin 2 milyon n Ekmek 22,5 milyon halk ekmek n Şeker 2 milyon n Pirinç 6 milyon n Makarna 5 milyon n Un 6 milyon n Yağ 5,5 milyon n Çay 4 milyon n Elektrik 6 milyon n Su 5 milyon n Deterjan 1 milyon 800 bin TOPLAM 101 milyon 800 bin lira.... Et, yumurta ve kıyafet almıyorlar 
     



 GÜNCEL 














</TEXT>
</DOC>
