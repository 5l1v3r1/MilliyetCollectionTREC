<DOC>
<DOCNO> 4999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/son/soneko15.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalardan faiz düzenlemesi 
</HEADLINE>
<TEXT>

     Yapı ve Kredi Bankası, bireysel kredi faizleri ile kredili mevduat ve süperhesap faizlerini düşürdü. 
     Yapı Kredi'den yapılan açıklamaya göre, ferdi kredi faizleri 3-18 ay vadede 0.75 puan indirilerek, yüzde 5.25'e çekildi. Otomobil kredisi faizi yüzde 5.75'ten yüzde 5'e, konut kredisi faizi yüzde 5.75'ten yüzde 5.25'e indirildi. Kredili mevduat hesabı ile süperhesabın yeni faiz oranları da yüzde 5.90 olarak belirlendi. 
     Türk Ekonomi Bankası da, TL bazında uygulayacağı yeni tüketici kredisi faiz oranlarını ihtiyaç kredisinde yüzde 7.50, taşıt kredisinde yüzde 6.50 ve konut kredisinde yüzde 6.75 olarak açıkladı. 
     Körfezbank, döviz tevdiat hesapları faiz oranlarını yeniden belirledi. Körfezbank'dan yapılan açıklamaya göre, 100 bin dolar ve üzerindeki miktarlar için dolarda 1 ay vadede yüzde 9.5, 3 ve 6 ayda yüzde 9, 12 ay vadede yüzde 8 faiz verilecek. Euroda ise 1 ay vadede yüzde 8.5, 3 ve 6 ay vadede yüzde 8, 12 ay vadede yüzde 7 faiz uygulanacak. 




</TEXT>
</DOC>
