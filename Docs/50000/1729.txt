<DOC>
<DOCNO> 1729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/son/sontur14.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelkurmay'dan Beyaz enerji açıklaması "Tartışmalardan rahatsızız" 
</HEADLINE>
<TEXT>

     Genelkurmay Başkanlığı, Türk Silahlı Kuvvetleri Üzerinden siyaset yapmak suretiyle ordunun yıpratılmaya çalışılmasının, ülke yararına olmayan bir yaklaşım olarak değerlendirildiğini bildirdi. 
     Genelkurmay Başkanlığı Genel Sekreterliği'nden bugün yapılan yazılı açıklamada, Jandarma tarafından yürütülen Beyaz Enerji operasyonu ile ilgili açıklamalarda bulunuldu. Açıklamada, ''yürütülmekte bulunan faaliyet, bir yolsuzluk operasyonu olmasına rağmen tartışmanın anlaşılamayan bir yaklaşımla, konuyla ilgisi bulunmayan silahlı kuvvetlerle ilişkilendirilmesi, Türk Silahlı Kuvvetleri'nde ciddi rahatsızlık duyulmasına neden olmuştur'' denildi. 
     Açıklamada "Söz konusu edilen ''askeri yetkili komutan'' Jandarma Genel Komutanlığı'nın titiz araştırmalarına rağmen tespit edilememiştir. Bilinen bir gerçektir ki Türk Silahlı Kuvvetleri, kendisini ulus ve vatanına adayan bir kurumdur ve temel değeri ve direği de disiplindir.Yapılan yorumlarda ''Demokrasiyi özümseyememiş kişi ve grupların varlığı hakkında şüphe uyandıracak şekilde beyanda bulunan makam, kişi ve basın organlarının bu konuda net bilgi vermeleri durumunda, gerekli yasal işlemin yapılacağından hiç kimsenin şüphesi olmaması gerekir" denildi. 




</TEXT>
</DOC>
