<DOC>
<DOCNO> 27685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/son/sondun17.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da Afrika için "gönül maçı" 
</HEADLINE>
<TEXT>

     İtalya'nın Cenova kentinde dün akşam Afrika için ''gönül maçı'' oynandı. Ünlü şarkıcı Bob Geldof'un girişimiyle düzenlenen futbol maçında, Afrikalı yoksullar için yaklaşık 1 milyon dolar toplandı. 
     G-8 doruğunda biraraya gelecek gelişmiş ülkelerin liderlerini gelecek ay ağırlayacak olan Cenova'da oynanan maçta, pilotlarla şarkıcılar karşı karşıya geldi. Maç 1-1 sona erdi.Arjantinli futbol yıldızı Gabriele Batistuta şarkıcıların takımında kaleye geçti. Batistuta'nın formasının üzerinde ''Bush, tarih sana bakıyor...'' ibaresinin yazılı olduğu görüldü. Ünlü Alman otomobil yarışçısı Michael Schumaher de maçta forma giydi. 1984 yılında Afrika'da açlıkla mücadele amacıyla ''Live Aid'' kampanyasını başlatan Geldof ise, sahada değil, tribündeydi. Maçtan elde edilen gelir, Afrika'daki açların beslenmesine, okul yapımına ve sağlık hizmetlerine gidecek. 







</TEXT>
</DOC>
