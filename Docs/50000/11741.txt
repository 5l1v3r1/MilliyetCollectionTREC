<DOC>
<DOCNO> 11741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/ekonomi/eko03.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz sonrası ilk sendikasyon 
</HEADLINE>
<TEXT>

     KADİFE ŞAHİN Londra 

     Londra’da 18 düzenleyici bankanın katılımıyla 350 milyon Euro’luk bir sendikasyon kredisi alan Garanti Bankası’nın Genel Müdürü Ergun Özen, Türkiye’de bankaların üzerine çok fazla gelindiğini söyledi. Özen, Türkiye’nin ciddi bir krizden geçtiği dönemde ve henüz bir ekonomik program açıklanmamışken Garanti Bankası’nın sağladığı bu sendikasyon kredisinin Türk mali piyasaları için bir umut ışığı olmasını dilediğini kaydetti. 
     
Bayramda çalıştık’      Londra’da imza töreni sırasında bir açıklama yapan Özen Türkiye’de bankaların üzerine gelindiğini, yabancı bankaların bu kredi anlaşmasıyla Türk bankalarına daha fazla güven duyduğunu gösterdiğini söyledi. Türkiye’de herkesin söze kamu bankalarını kastederek banka sözcüğüyle başladığını belirten Özen "Kriz ortamında bu tip ifadeler bankacılık sektörününün çok fazla yıpranmasına yol açıyor" değerlendirmesini yaptı. 
     "Oysa biz krizin tam ortasında bayramda çalışarak bu sendikasyon kredisinin başarıyla tamamlanması için uğraştık" diyen Özen, Türkiye çok ciddi bir kriz yaşadığı için yabancı bankaların tedirginlik gösterdiğini dile getirdi. 
     "Yabancıların Hükümet istifa mı ediyor ’, IMF programını yarıda mı bırakıyorsunuz ’, gibi çok karamsar sorularıyla karşılaştık. Ancak biz Türkiye’nin mali gücünü anlatarak ve rezerv büyüklüğünü ileterek bize güven duymalarını sağlamaya çalıştık" diyen Özen, 350 milyon Euro’luk krediyi Euribor artı 0.60 faizle kullanacaklarını, bunun geçen yıl Euribor artı 0.50 olan faize göre makul bir rakam olduğunu söyledi. Merkez Bankası’nın yüzde 35’ten para sattığını hatırlatan Özen, aldıkları kredi faizinin yüzde 5’e geldiğini ifade etti. 
     
18 banka düzenledi      Bu arada krediye düzenleyici banka olarak ABN Amro Bank, Alpha Bank, Banco Commerciale İtaliana, Banca Monte dei Paschi di Siena, The Bank of New York, The Bank of Tokyo - Mitsubishi, Barclays Capital, Bayerische Hypound Vereinsbank, Commerzbank Aktiengesellschaft, Credit Agricole Indosuez, Deutsche Bank, Dresdner Bank Lüksemburg, ING Group, Mizuho Financial Group The Daiichi Kangyo Bank, Limited The Fuji Bank Limited , The Royal Bank of Scotland, Standard Chartered Bank ve The Toronto-Dominion Bank katıldılar. 
     
The Fuji Bank Güveniyoruz      The Fuji Bank’ın Genel Müdür Yardımcısı Julian Madgett, Türkiye’de yaşanan iki krizden sonra Garanti Bankası’na verilen sendikasyonun yabancı bankaların, Türk bankalarına güveninin göstergesi olduğunu söyledi. Madgett, "Biz Türkiye’de her zaman uzun vadede birkaç bankanın ayakta kalacağına inanıyoruz" dedi. Böyle bir ortamda bankaların ya krediyi dondurduklarını ya da durdurduklarını kaydeden Madgett, ancak Garanti Bankası’nın kredibilitesi nedeniyle böyle bir iptale gerek duymadıklarını dile getirdi. 
     
Yeni program önemli’      Madgett, "Türkiye’ye nasıl bakıyorsunuz " sorusunu ise şöyle yanıtladı 
     "Türkiye 1994 ve 1998 krizini atlatarak ayakta kalan bir ülke olduğunu ispat etti. Şu an mevcut durumda Türkiye’de hayata geçirilecek ekonomik program ve IMF’nin Türkiye’ye vereceği desteğin uluslararası piyasalar açısından çok büyük önemi var. Bu sendikasyon sadece Garanti Bankası’na değil, Türk bankacılık sistemine güvenimizi gösteriyor." 
     


 EKONOMİ 















</TEXT>
</DOC>
