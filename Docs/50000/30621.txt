<DOC>
<DOCNO> 30621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/yasam/yas01.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Onu h l özlüyoruz’ 
</HEADLINE>
<TEXT>

Aziz Nesin'in ölümünün üzerinden 6 yıl geçti.. Ama onun eseri vakıf, pırıl pırıl çocuklarıyla, bıraktığı yerden aynen devam ediyor 
     SEMRA KARDEŞOĞLU İstanbul 

     Yazar Aziz Nesin'in bugün altıncı ölüm yıldönümü. Nesin, ömrünün önemli bir bölümünü okuma imkanı olmayan çocukların tüm ihtiyaçlarını karşılamak üzere açtığı vakfa adamıştı. Oğlu Ali Nesin, babasının bıraktığı bu mirası koruyarak, vakfın aynı şekilde devam etmesini sağladı. Biz de, ölümünün 6'ıncı yılında, Nesin'in 1972 yılında kurduğu vakıfı ziyaret ettik. Ve orada yaşayan 34 çocuğun, geçen yıllara rağmen 'Aziz dedelerini' halan özlediklerini gördük. 
     
     'Kriz bağışları vurdu' 
     Vakfın müdürlüğünü, üç yıl önce Sezai Güngör üstlenmiş. Bu işin büyük gurur ve sorumluluk olduğunu belirten Güngör, şöyle anlatıyor 
     "Beş yaşından üniversite çağına dek 34 çocuğumuz var. O, Boğaz'da bir yalı alıp viski yudumlayarak yaşayabilirdi, ama bunun yerine herşeyini bu vakfa verdi. Vakfın maddi ihtiyaçlarını, Nesin'in kitap ve vakfın kira gelirleri ile bağışçılarımızın desteği sağlıyor. Bağış yapanların büyük bölümü maaşla çalışan orta halli insanlar. Aylıklarından 10- 15 milyonu bize veriyorlardı. Ancak ekonomik kriz sonrası bağışlarımızda düşüş yaşandı." 
     
     Anma pikniğine davetlisiniz 
     Çocukların manevi annesi Nuran Güngör de, Nesin'in vasiyeti üzerine vakfın bahçesine gömüldüğünü ve çocukların bu bahçede mutlulukla oynadıklarını belirtiyor. Nesin'in 'Hüzünlü anmaları değil, ölüm yıldönümünde neşeli olunmasını' istediğini söyleyen Nuran anne, 'Her yıl olduğu gibi vakfımızın bahçesinde piknik düzenleyeceğiz' diyor ve herkesi 7 Temmuz Cumartesi günü öğlen saatlerinde vakfa davet ediyor. Aziz dedenin çocuklarının en büyük merakı da, bu piknik sayesinde çoğalıp çoğalmadıklarını’ görmek... 
     



 YAŞAM 





















</TEXT>
</DOC>
