<DOC>
<DOCNO> 34893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/son/sondun04.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle anneye böyle ceza 
</HEADLINE>
<TEXT>

     ABD'nin California eyaletinin San Jose kentinde çocuklarını sık sık arabasının bagajına kilitleyerek işine giden kadın 3 ay hapis, 5 ay da ev hapsi cezası aldı. 
     Mahkeme, ayrıca 31 yaşındaki Rosemarie Radovan'ın 5 yıl boyunca yaptıklarının izlenmesini de karara bağladı. 
     Mahkemenin kendisine yönelttiği ''çocuklarının hayatını tehlikeye atma'' suçlamasını, gözyaşları dökerek engellemeye çalışan Radovan, ''Yanlış yaptığımı biliyorum. Bunun için üzgünüm. Çocuklarımı çok seviyorum'' dedi. 
     Beraber çalıştığı bir kişinin, Radovan'ın bagaja kilitlediği 5 yaşındaki çocuğunun ağlamasını işittiğini polise bildirmesinden sonra, Radovan Kasım ayında tutuklanmıştı. 
     Yapılan araştırmada Radovan'ın 5 ve 7 yaşlarındaki iki oğlunu bir yıl içinde en az 10 defa arabasının bagajına kilitleyerek Santa Clara'da çalıştığı şirkete götürdüğü ve çocukların bagajda kilitli kaldığı ortaya çıkmıştı. 
     







</TEXT>
</DOC>
