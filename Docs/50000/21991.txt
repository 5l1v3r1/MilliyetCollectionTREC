<DOC>
<DOCNO> 21991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/son/sonspo10.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay, İstanbul B.Şehir'e gelecek baskılardan endişeli 
</HEADLINE>
<TEXT>

     İkinci Futbol Ligi Yükselme Grubu'nda son haftaya girilirken, İstanbul Büyükşehir Belediyesi önünde bazı üst düzey insanlar, milletvekilleri ve sanatçıların dolaşması, Altay Kulübü yönetimini rahatsız etti. 
     Kulüp başkanı Nafiz Zorlu, ligin bitimine 1 hafta kala tansiyonun iyice yükseldiğini ve İstanbul Büyükşehir Belediyesi'nin baskı altına alınmasından korktuklarını belirtirken, ''Biz, hiçbir şekilde yorumda bulunmak istemiyoruz. Ama rahatsızlığımız vardır'' dedi. 
     Zorlu, şunları söyledi 
     ''İstanbul Büyükşehir Belediyesi Kulübü'nün çevresinde birtakım milletvekili ve sanatçıların dolaştığını biliyoruz. Bunların hangi kapıları aşındırdığından da haberimiz vardır. Ancak hiçbir şaibeye karışmamış olan İstanbul Büyükşehir Belediyesi'nin, bu tip gelişmelerden uzak kaldığına kesinlikle inanıyoruz. Ancak bu açıklamayı yapmayı da uygun buluyoruz.'' 






</TEXT>
</DOC>
