<DOC>
<DOCNO> 14299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/ekonomi/eko08.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, Köşk’ten kamu bankaları için onay aldı 
</HEADLINE>
<TEXT>

     ANKARA Milliyet 

     Cumhurbaşkanı Ahmet Necdet Sezer, Devlet Bakanı Kemal Derviş’i Çankaya Köşkü’nde kabul etti. Görüşme yaklaşık 40 dakika sürdü. Basına kapalı olan görüşme hakkında herhangi bir açıklama yapılmazken Derviş’in, Cumhurbaşkanı’na yurtdışı temasları hakkında bilgi verdiği öğrenildi. Bakan Derviş, Cumhurbaşkanı Sezer ile son günlerde en uzun konuşan bakan oldu. 
     Bu görüşmenin ardından Çankaya Köşkü’nden gelen açıklama Derviş’in Sezer’i sıkı bir şekilde brife ettiği izlenimini uyandırdı. Gelen açıklamada üç kamu bankası Ziraat Bankası, Emlak Bankası ve Halk Bankası’nın yönetimlerinin bağımsız bir üst kurula devredilmesini öngören Bakanlar Kurulu kararını Cumhurbaşkanı’nın imzaladığı belirtildi. 
     Edinilen bilgilere göre, Derviş’in ABD, Almanya ve Fransa’ya yaptığı gezi hakkında da Sezer’e bilgi verdiği belirtilirken, Bakan Derviş’in ayrıca kamu bankalarının rehabilitasyonuyla ilgili ayrıntılı bilgi sunduğu kaydedildi. 
     


 EKONOMİ 






















</TEXT>
</DOC>
