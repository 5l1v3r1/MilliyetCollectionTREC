<DOC>
<DOCNO> 30851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/son/sondun07.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Prens Charles 'uzatmalı sevgilisiyle' evlenebilir... 
</HEADLINE>
<TEXT>

     İngiltere tahtının varisi Prens Charles, ilk kez basına ''uzatmalı segilisi'' Camilla Parker Bowles ile evlenme olasılığının varlığından söz etti. 
     Daily Mail Saturday adlı magazin gazetesine demeç veren Prens Charles, Prenses Diana'dan sonra evlenmeyi düşünüp düşünmediği sorusuna, ilk kez açık bir ifade kullanarak, ''Tanrı'nın bizler için ne öngördüğünü kim bilebilir Hiç bir şeyden emin olamayız'' diyerek, bu olasılığı gözardı etmedi. 
     Prens Charles'ın, gazeteye verdiği demeçte, Camilla Parker'ın adını kullanmamasına rağmen, uzmanlar, Charles'ın evlenme konusunda, eski eşi Prenses Diana'nın 31 Ağustos 1997'de Paris'teki trafik kazasında ölümünden bu yana ilk kez bu kadar açık konuştuğu yorumunda bulundular. 
     Prens Charles ve Camilla, geçen hafta ilk kez kamuoyu önünde öpüşmüştü. 






</TEXT>
</DOC>
