<DOC>
<DOCNO> 49328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/ekonomi/eko03.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Altına talep durmuyor 
</HEADLINE>
<TEXT>

Terörist saldırıların olduğu eylülde Ata Lira üretimi geçen yılın aynı ayına kıyasla adet bazında 630 arttı 
     ABD’de 11 Eylül’deki terörist saldırılar sonrası yaşanan gelişmeler, Darphane’nin Cumhuriyet Altını üretimini adeta patlattı. Darphane’nin Ata Lira meskuk altını üretimi eylülde bir önceki yılın aynı ayına göre, adet bazında yüzde 630.3, ağırlık bazında da yüzde 1332.2 oranında arttı. 
     Darphane verilerine göre, eylül ayında 350 bin 920 adet Ata Lira üretimi yapıldı. Bu rakam bir önceki yılın aynı ayıyla karşılaştırıldığında yüzde 630.3’lük artışı ifade ederken, 2000 yılı Eylül ayındaki Ata Lira üretimi sadece 48 bin 46 adet olmuştu. Buna karşılık ziynet altını üretiminde ise miktar bazında yüzde 12.3 gerileme kaydedildi. 
     
     2.4 tonluk üretim 
     Ağırlık bazında ise bu dönemde Cumhuriyet Altını üretimindeki artış daha fazla ortaya çıkıyor. Meskuk ve ziynet olmak üzere toplam Cumhuriyet Altını üretimi yüzde 46 artış gösterirken, vatandaşların bir tasarruf aracı olarak kullandıkları Ata Lira üretiminde yüzde 1332.2’lik artış oldu. Geçen yılın eylül ayında 168.9 kilogram olan Ata Lira üretimi bu yılın eylül ayında 2 ton 419.3 kilograma kadar çıktı. 
     



 EKONOMİ 















</TEXT>
</DOC>
