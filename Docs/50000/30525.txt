<DOC>
<DOCNO> 30525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/son/sonspo18.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de Revivo, Lazetiç ve Mirkoviç de antremanda... 
</HEADLINE>
<TEXT>

     Fenerbahçe yeni sezon hazırlıklarını bugün yaptığı antrenmanla sürdürdü. 
     Teknik Direktör Mustafa Denizli yönetiminde Samandıra Tesisleri'nde gerçekleştirilen ve yaklaşık 1.5 saat süren antrenmana, ülkelerinden dönen Revivo, Lazetiç ve Zoran Mirkoviç katılırken, hafta sonunda İstanbul'a geleciği belirtilen Rapaiç ise çalışmada yer almadı. 
     Sarı-lacivertli futbolcular idmanda, kondisyon çalışmasının ardından dar alanda çift kale maç oynadı. Hafif sakatlığı bulunan Yusuf, kondisyon çalışmasının ardından idmanı yarıda bırakırken, sıcak hava nedeniyle futbolcuların antrenman boyunca oldukça zor anlar yaşadıkları ve verilen molalarda suya adeta hücum ettikleri gözlendi. 
     Bu arada sıcaktan bunalan Denizli de bir süre üstündeki tişörtü çıkararak, suyla serinleme yoluna gitti. 
     Sarı-lacivertliler, akşam yapacakları antrenmanla yeni sezon hazırlıklarını sürdürecek. 
     Öte yandan antrenman sonrası sarı-lacivertli futbolcular ve teknik heyet Küçükyalı'da bir balık restoranında yemek yedi. 






</TEXT>
</DOC>
