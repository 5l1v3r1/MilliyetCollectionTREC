<DOC>
<DOCNO> 16315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/son/sontur16.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Erçel'in ortada kalan bağışına Trabzonlu çevreciler talip 
</HEADLINE>
<TEXT>

     Karadeniz Çevrecileri Genel Sekreteri Kenan Kuri, eski Merkez Bankası Başkanı Gazi Erçel'in yapacağı bağışı,''Kıyı ve Deniz Kirliliklerinin Minimizasyonuna Yönelik Eğitim Programı'' projeleri için kabul edebileceklerini belirtti. 
     Kuri, yaptığı yazılı açıklamada, kuruldukları 1992 yılından bu yana hiçbir kurum, kuruluş ve kişiden bağış kabul etmediklerini ifade etti. Söz konusu parayı kara para olarak nitelendirmeyi ve henüz sanık bile olmayan bir kişiyi suçlu ilan etmeyi doğru bulmadıklarını belirten Kuri, şunları kaydetti 
     ''Sayın Erçel'in bu bağışını, Kıyı ve Deniz Kirliliklerinin Minimizasyonuna Yönelik Eğitim Programı başlıklı projemizin uygulanması için kabul edebiliriz. Söz konusu projemiz, Avrupa Birliği MEDA Programı kapsamında, Uluslararası Yerel Yönetimler Birliği, Doğu Akdeniz ve Ortadoğu Bölge Teşkilatı IULA-EMME desteğiyle, 1998 yılında başlatılmış, ancak ödeneğin kesilmesi nedeniyle tamamlanamamıştır.'' 
     
     
     




</TEXT>
</DOC>
