<DOC>
<DOCNO> 42866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/son/sontur11.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Başbakanlık önünde eylem..Yolda otomobil yaktılar 
</HEADLINE>
<TEXT>

     ''Borç batağına düştükleri'' iddiasıyla Yeni Başbakanlık binası önündeki yolda bir otomobili ateşe veren 2 kişi gözaltına alındı. 
     Yetkililerden alınan bilgiye göre, Ramazan Ertaç 33 ve Aydemir Aydın 32 adlı kişiler, Necatibey Caddesi'ndeki Yeni Başbakanlık binası önüne geldiler. ''Borç batağına düştüklerini'' iddia eden bu kişiler, 06 VV 510 plakalı otomobili, üzerine benzin dökerek ateşe verdiler. Emniyet ekipleri tarafından gözaltına alınan Ertaç ve Aydın'ın verdikleri ifadede, ''borç batağına düştüklerini, seslerini duyurmak için bu girişimde bulunduklarını, otomobili de bu eylem için satın aldıklarını'' söyledikleri belirtildi. Otomobil, trafik ekipleri tarafından Ankara Trafik Vakfı'nın Ostim'deki otoparkına çekildi. Olayla ilgili soruşturmanın sürdürüldüğü bildirildi. 






</TEXT>
</DOC>
