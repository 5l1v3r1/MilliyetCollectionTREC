<DOC>
<DOCNO> 8284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/siyaset/siy08.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftalık bakışma 
</HEADLINE>
<TEXT>

     AYHAN AYDEMİR Ankara 

     Başbakan Ecevit MGK'daki kavganın ardından Sezer'le olağan görüşmelerini şöyle anlattı 
     "İçeri gidiyoruz. Görüşmenin başlangıcında ben durumu anlatıyorum. Ama bu en fazla 10 dakika sürüyor. Benim anlatacaklarım bittikten sonra susuyor. Ben öyle konuşkan biri değilim. Sayın Cumhurbaşkanı ağzını açıp bir şey söylemiyor. Bir süre birbirimize bakıyoruz, sessiz oturuyoruz. Sonra da ben kalkıp gidiyorum. Görüşme en fazla 20 dakika sürüyor." 
     
İzgi'ye görev faksla      TBMM Başkanı Ömer İzgi, Meclis çalışmaları hakkında bilgi için Sezer'den randevu bekledi. Ancak Köşk'ten "Olağan görüşmeler kaldırıldı. Cumhurbaşkanı gerek duyarsa çağıracak" yanıtının geldiği öğrenildi. Sezer'in, yurtdışına çıkmadan önce de vekalet için görevi faksla ilettiği belirtildi. Öte yandan İzgi dün, "Sayın Cumhurbaşkanı ile bundan sonra mutad olarak görüşmeye karar verdik. " dedi. 


 SİYASET 
























</TEXT>
</DOC>
