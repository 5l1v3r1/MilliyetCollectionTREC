<DOC>
<DOCNO> 39969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/yazar/sazak.html </URL>
<DATE> 2001/09/01/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
GAP’ın yanı başında susuzluktan kırılıyor 
</HEADLINE>
<TEXT>
Şanlıurfa GAP’ı gaptırmış 
Şanlıurfa son 10 yılda ileriye değil geriye gitmiş. Kent büyümüş, çok katlı binalar inşa edilmiş ama sosyal uçurum derinleşmiş 
     Balıklıgöl’e açılan Yıldız Meydanı Şanlıurfa’nın gündüz 1 milyona çıkan kalabalığını anlatmaya yetiyor. Kapalıçarşı esnafının yüzü gülmüyor. Müşteri çok, alışveriş yok TIR’a ilerliyoruz ama içeri girmek mümkün değil. Yolumuz kesiliyor. 40 derece sıcakta dert dinliyoruz. 
     Gençten biri Kasaplar Çarşısı’nı gösteriyor. 
     "Ciğer çektirip yiyoruz 250 bin liraya, 4 milyona kıyma çektirme imk nımız yok " Yüzlerce çocuk çevremizde, Urfa doğurganlıkta rekor kırıyor, 12 çocuklu aileler çoğunluktaymış. Kabak kafalı oğlanı gösteriyor yaşlı adam, "Bunları görüyor musun beyim, akşam olunca çöplükten yiyecek toplayıp eve götürecekler." 
     İnanılır gibi değil, yüzyılın projesi GAP’ın Urfa’ya getirisi böylesine sefalet mi olmalıydı 
     Kuşkusuz Urfa, Milliyet TIR’ını kuşatan yoksulluk manzarasından ibaret değil. Ancak 1998’e göre Urfa ileriye değil, geriye gitmiş. Kent büyümüş, çok katlı binalar inşa edilmiş ama sosyal uçurum derinleşmiş. Belediye eski Refahlı yeni Saadetli Ahmet Bahçıvanlı’da kalmış. Seçime Başbakanlık Müsteşar Yardımcısı Selçuk Polat girmiş ama kaybetmiş. Aslında kaybeden Urfalı olmuş. Nasıl oldu diye araştırdık. Bir partiliden şunu dinledik 
     "En yakın arkadaşım 12 nüfusuyla bize oy vermedi. Çağırdım, niye böyle yapıyorsun diye sordum. Ne dedi inanır mısınız Allah’ın partisine oy vereceğim dedi... Tövbe estağfurullah, nasıl yaparsın, bu küfürdür, Allah’ın partisi olur mu diye Hoca getirdik, iknaya çalıştık... Vallahi bir elinde Kuran, öteki elinde rakı şişesiyle propaganda yaptıklarını gördük." 
     Urfa büyük göç alıyor. Din ağırlıklı siyaset ve aşiret düzeni sandıktan çıkan oyu tayin ediyor. 
     Aydınlar durumu görüyor ama sonucu değiştiremiyor. Bir genç dün şunu söyledi "Artık değiştirme hakkımızı kullanmak istiyoruz. Aşiretler partileri paylaşmış, biz onlar arasında bir seçim yapmak istemiyoruz." 
     Ancak Urfalı gençlerin bu isyanını reel siyasete dönüştürmek kolay değil. Eğitimsizlik ve işsizlik bellerini bükmüş. İstanbul’daki Lailacı gençliğe de tepkililer. Köle gibi, pamukta 4 - 5 milyona çalışmak zorundalar. Seyyar satıcılık yapanlar günde 2.5 - 3 milyon zor kazanıyor. Hastalanmak ölüm demek H l "Şark çıbanı" gözleniyor. Neden diye soruyoruz "Boklu suları içiyoruz, ne yapalım" diyorlar. 
     İslam Kalkınma Bankası’ndan, Avrupa Birliği fonlarından alınan paralarla içme suyu şebekesi yenileniyor ama ne zaman biteceği meçhul. Tifo, hepatit B kol geziyor. Günde 1 saat su ancak veriliyormuş kente, o da temiz olsa .. Atatürk Barajı’nın dibinde Harran’a tünelle su akıtılan Urfa susuzluktan kırılıyor. Elektrik ise kaçak kullanılıyor. 
     GAP’ı gaptırmakla kalmamış Urfalılar, "Urfa’nın nasıl olsa GAP’ı var" düşüncesinin de kurbanı olmuşlar. Tarım dışı sanayi fazla olmadığı için destek görmüyorlar. Acil yardım fonundan sanayiye sağlanan katkı 1 trilyonda kalmış. Buna karşılık 3 - 5 milyon markla fabrika kuranlar son krizde borca batmışlar. Organize sanayi can çekişiyor. Yimpaş’ın Atatürk Caddesi’ne yaptırdığı 25 katlı bina tarihi mimariyi gölgelemiş. 
     
     Turizmde rekor 
     Peki, iyi şeyler olmuyor mu Tarım, meyve ve sebzecilikte büyük gelişme var. Akçakale sınır kapısı açılırsa Suriye yolu kısalacak. Turizmde rekora gidiliyor. 
     Vali Muzaffer Dilek, gümrük kapısının birkaç ayda hizmete gireceğini söyledi. Adana - Gaziantep otoyoluna bağlanmak da ticareti canlandıracak. 
     Urfa’ya girerken Karaköprü Belediyesi’nde Ahmet Güzel, bir folklor ekibiyle yolumuzu kesti. Güzelşehir toplu konutları, modern bir Urfa yaratmış. 
     Şanlıurfa sahipsiz. GAP heyecanı eskisi gibi değil. 
     Yoksulluk ve yolsuzluk Urfa’yı da bezdirmiş. 
     Bayındırlığın vilayet ihalesini alan, MHP’li milletvekiline ait firmanın tek çivi çakmadan yüzde 25 fazlasıyla devrettiği binadan 1 trilyon kazandığı anlatılıyor. 
     Urfa’da siyasete güven sıfırlanmış. 
     
     







Yine komplo teorisi 


Yanıtı Bahçeli verecek 


Koray Aydın istifa iki yazısı 


Damlalık ve kepçe 


Bir eylül günü 


Üniversiteyi kazandılar ama... 


Diyarbakır’da gerilim Urfa’da barış havası 


Umuda çağrı 


Güneşi balçıkla sıvamaya çalışanlar 


Deprem vergisi faize mi gitti 


Şanlıurfa GAP’ı gaptırmış 


Eller aya, biz yaya 


Siz de işlersiniz namus cinayeti ’ 


Bir cinayet kurbanının anatomisi 


Garih cinayetinin ipucu GAP’ta mı 


Üretimi unuttuk ekonomi rezil oldu’ 


</TEXT>
</DOC>
