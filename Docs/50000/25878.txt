<DOC>
<DOCNO> 25878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/spor/aspo.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
15 Temmuz depremi 
</HEADLINE>
<TEXT>

UEFA Asbaşkanı Erzik, Ankara’daki genel kurulda 23 yaşını aşmış ve sözleşmesi bitmiş futbolcuların gelecek aydan itibaren serbest transfer yapabileceğini açıkladı 
     CEMAL ERSEN 

     AB ile imza atılıyor 
     FUTBOLDA serbest dolaşım başlıyor. UEFA Asbaşkanı Şenes Erzik, federasyon mali genel kurulunda şok bir açıklama yaparak Avrupa Birliği ile FIFA ve UEFA arasındaki yeni statünün 15 Temmuz’da imzalanarak yürürlüğe gireceğini belirtti. Erzik, yeni statü ile 23 yaşını aşmış ve sözleşmesi bitmiş futbolcuların tüm dünyada belli kriterlere uymak koşuluyla serbest transfer yapabileceğini söyledi. 
     
     UEFA kapsamındayız’ 
     UEFA Asbaşkanı Şenes Erzik, Türkiye’nin Avrupa Birliği üyesi olmadığını hatırlattı, ancak buna karşın UEFA kapsamında yer aldığı için aynı koşulların geçerli olacağını açıkladı. Erzik’in açıklamaları genel kurulda bulunan kulüp başkanlarını şoke etti. Başkanlar, Anadolu kulüplerinin ellerindeki futbolcuları büyük kulüplere kolayca kaptırabileceğini belirterek, federasyondan önlem almasını istediler. 
     

</TEXT>
</DOC>
