<DOC>
<DOCNO> 5033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/son/sontur22.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Havalar soğuyacak 
</HEADLINE>
<TEXT>

     Yurdun büyük bölümünde mevsim normalinin üzerinde seyreden hava sıcaklığı hafta sonunda 10-15 derece azalacak. 
     Devlet Meteoroloji İşleri Genel Müdürlüğü'nden yapılan açıklamaya göre, yurdun büyük bölümünde normalin üzerinde seyreden hava sıcaklığı, 3 Şubat Cumartesi günü yurdun kuzeybatı kesimlerinde, 4 Şubat Pazar günü ise tüm yurtta hissedilir derecede 10-15 azalacak. 
     Halen yurdun batı kesimlerinde görülen sağanak yağış yarın, özellikle Marmara'nın batısı, Ege ve Akdeniz kıyılarında etkili ve sürekli olacak. 3 Şubat Cumartesi günü kuvvetli sağanak yağış, Akdeniz bölgesinde devam ederken, sıcaklığın azalmasıyla, yurdun kuzeybatı kesimlerinde kar yağışı görülecek. Marmara, Kuzey Ege ve Batı Karadeniz'de rüzgar kuzey yönlerden zaman zaman fırtına şeklinde esecek. Cumartesi gecesi ve Pazar günü kuzey, iç ve doğu bölgelerde kar yağışı görülürken, soğuk hava tüm yurtta etkisini sürdürecek. Güney ve batı bölgelerindeki kuvvetli yağış, hafta sonunda beklenen kar yağışı, buzlanma ve fırtına nedeniyle ilgililerin tedbirli olmaları istendi. 




</TEXT>
</DOC>
