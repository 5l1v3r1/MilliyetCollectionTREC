<DOC>
<DOCNO> 43984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/27/yazar/asik.html </URL>
<DATE> 2001/09/27/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Çok tehlikeli... 
</HEADLINE>
<TEXT>

     Şu günlerde yapılabilecek en tehlikeli hareketler, en yanlış davranışlar neler olabilir, hiç düşündünüz mü Boşuna kendinizi yormayın, biz sizin yerinize düşündük ve bulduk. İşte bazıları. 
     .Newyork'ta, üzerinde Usame bin Laden resmi olan tişört giymek. 
     .Bazı medya plazalarda, Türkiye'nin savaşa girmesi aleyhinde konuşmalar yapmak. 
     .Bazı köşe yazarlarının bulunduğu sohbet ortamlarında, canım şu Newyork'un da nesi var, alt tarafı o da ötekiler gibi bir şehir, demek. 
     .Terör konusu açıldığında, "Ben de teröre karşıyım" dedikten sonra "ama" kelimesi kullanmak. 
     .Kadıköy yakasında "kestane" satmak, kazara da olsa "kestane" lafı kullanmak. 
     .Arap kıyafetiyle Amerikan Büyükelçiliğinin ve konsolosluklarının civarında dolaşmak. 
     . Manisa 1'inci Er eğitim Tugay Komutanı Tuğgeneral Kazım Usta nın bulunduğu törende yer almak. 
     
     Ne olacaksa olsa da şu Taliban gündemden düşse... Tayyiban’ı özledik... 
     Haldun Ertem 
Şişmaniye...      Aşağıdaki "söz" ü Ali Sirmen dostumuz, "Barış davası"nda 38 ay birlikte hapis yattığı Hüseyin Baş'a armağan etti 
     "Savaş en çok şişman insanlar için sıkıcıdır. Çünkü ne dövüşebilir, ne de kaçabilirler..." 
     
Günün fıkrası      ABD yönetimi, Dışişleri Bakanı İsmail Cem'den sonra apar topar İçişleri eski Bakanı Sadettin Tantan'ı da Washington'a çağırmış. 
     Bunun üzerine gazeteciler, Amerikalı yetkililere sormuşlar 
     - İsmail Cem'i anladık da... Tantan ne hik ye 
     Yetkililer, cevap vermiş 
     - Doğru dürüst bir isim bulamadığımız için, gördüğünüz gibi, operasyonu sürekli ertelemek zorunda kalıyoruz. Allahtan, duyduk ki Sayın Tantan bu konuda bir numaraymış. Gelsin de, tez elden, şu operasyona bir isim bulsun. Anlatabildik mi 
     Can Ozan 
     
     Amerika Başkanı Bush, dünyayı peşine takmış, tam gaz Afganistan'a doğru ilerliyormuş. 
     Fakat tam sınıra varınca dönüp arkasına bakmış ki, bir de ne görsün peşinde İngiltere ile İsrail'den başka kimse yok. 
     Telaşla yanındakilere seslenmiş 
     - Türkiye nerede 
     Cevap vermişler 
     - Görmüyor musun, önünde... Afganistan'a çoktan girdi bile 
     
Tiraj - tirajedi...      Milliyet'in birinci safyasında dün "Dont turn Tragedy into war" yani "Trajediyi savaşa dönüştürmeyen" gibi pankartlarla gösteri yapan Amerikalıların fotoğrafı... Altında da şu satırlar yer alıyordu 
     "Terörün sarstığı Amerika'da savaş karşıtı gösteriler büyük bir hızla yayılıyor. Chicago sokaklarında yürüyen yüzlerce kişi "Savaşa Hayır" sloganları attı..." 
     Okurumuz Hakan Aygün, gönderdiği notta, Türk basınında savaş tahrikçiliğinin arttığı ve haberlerin savaşa güdümlü düzenlendiği bir dönemde barışçı eylemleri duyurduğu için gazetemizi kutluyor... Hürriyet ve Sabah gibi iki dev gazetenin adeta savaşa kilitlendiğini, barışçı eylemlerle ilgili haberleri hiç vermediğini kaydederek gülümsüyordu 
     - Savaş meraklısı basınımıza yeni bir görev çıktı. Türk kamuoyunun yanında Amerikan kamuoyunu da savaşa ikna etmek... 
     xxx 
     Ne var ki ABD'de halk barış yönünde çoğalıyor... Birleşmiş Milletler olup biten karşısında sessiz dururken, BM adına internette yaygın bir imza kampanyası sürdürülüyor. Newyork başta olmak üzere ABD'nin bütün kentlerinde ve Türkiye'de şu sloganının CNN'de yayınlanması için imza toplanıyor 
     "Kurbanları analım, Barış için ayağa kalkalım, İslam düşman değildir, Savaş yanıt değildir..." 
     ABD Afganistan'ı vurdu vuracak.. Ama elinde ne Bin Ladin'i ne Taliban'ı suçlayacak somut kanıt var. Ikınıyor , sıkınıyor, kanıt ortaya koyamıyor. Bu durumda belli ki "Önce asalım, sonra yargılarız" sloganını hayata geçirecek Washington kowboyları. Ne var ki halklar enayi değil... Saldırıdan önce kanıt istiyor. Bin Ladin'in uluslararası bir mahkemede yargılanarak cezalandırılmasında ısrar edenlerin sayısı giderek artıyor. Dünya ABD'nin karşı terörüne alet olmak istemiyor. Uyanalım biz de... 
     
Laforizma...      Son teşhis Bin Ladin’in cinsel gücü yüksekmiş... Ah Amerika ah .. Şimdi başta Clinton olacaktı ki, Ladin’i bu alanda da alt edecektin .. 
     Cihan Demirci 
     
     







Pakistan'da İslam 


Çok tehlikeli... 


Deklarasyon 


Takke düştü kel göründü 


Hayber Silah, uyuşturucu, fuhuş ve açlık 


Sağduyu vitesi 


Yaz bitti 


AB'nin tavrı değişir mi 


Bir resmin kalmış bende 


Karapara 2 


Terör ile yeni savaş mı 


Demokrasiye "inanmıyorum " 


Siyasal kulelere bildiri atağı 


Dolarda patronlar 'uzun', şirketler 'kısa' 


Mesut Yılmaz ekonomi ile daha fazla ilgilenmek zorunda 


Esnaf böyle konuşur’ 


</TEXT>
</DOC>
