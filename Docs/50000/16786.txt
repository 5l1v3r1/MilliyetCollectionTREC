<DOC>
<DOCNO> 16786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/siyaset/siy11.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Müdür cebinden ödeyecek 
</HEADLINE>
<TEXT>

Tasarruf önlemlerine uyan Emniyet Genel Müdürü Turan Genç, yaptığı 660 milyon liralık fazla görüşme bedelini ödeyecek 
     TOLGA ŞARDAN Ankara 

     Başbakanlığın hazırladığı tasarruf genelgesini en hızlı uygulayan kurum olan Emniyet Genel Müdürlüğü, yeni bir uygulama başlattı. Emniyet Genel Müdürlüğü binasındaki harici telefonlara ait faturalar üzerinde yapılan incelemelerde, belirlenen oranı aşanlardan bedellerin tahsil edilmesine başlandı. Genel Müdür Turan Genç’in de, yaptığı 660 milyon liralık "fazla" görüşme bedelini ödeyeceği belirtildi. 
     İkmal Daire Başkanlığı’nda oluşturulan dört kişilik ekip, Genel Müdür Yardımcısı Muhittin Kaya’nın talimatıyla, genel müdürlük kararg hında görev yapan tüm üst düzey yöneticilerin kullandığı, 200’e yakın sabit harici telefon hattından yapılan görüşmelere ait faturaları inceledi. Kontör bedellerini gösteren faturalar, genelgenin gerektirdiği şekilde düzenlendi. Buna göre, bir önceki yılın aynı dönemine ait fatura kontör bedelinin yüzde 80’inin dışında kalan kısmın, bürokratlardan tahsiline karar verildi. 
     


 SİYASET 



hem de ifade verdi 












</TEXT>
</DOC>
