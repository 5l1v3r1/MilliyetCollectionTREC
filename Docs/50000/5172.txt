<DOC>
<DOCNO> 5172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/son/soneko05.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye Bakanlığı’ndan CenAjans açıklaması 
</HEADLINE>
<TEXT>

     Maliye Bakanlığı, Cen Ajans Grey Reklamcılık şirketine herhangi bir ödeme yapılmasının söz konusu olmadığını bildirdi. 
     Bakanlıktan yapılan yazılı açıklamada, dün bazı basın bültenlerinde, FP Samsun Milletvekili Musa Uzunkaya’nın, tanıtım karşılığı Cen Ajans Grey Reklamcılık şirketine yapılan ödemelere ilişkin sorusuna verilen cevapta, konuya ilişkin olarak "Maliye Bakanlığı’ndan bir cevap alınamadığı" hususuna yer verildiği hatırlatıldı. 
     Cens Ajans Grey Reklamcılık şirketine herhangi bir ödemenin yapılmadığı kaydedilen açıklamada, "Kaldı ki, Bakanlığızın görev alanı itibariyle böyle bir ödemenin söz konusu olması da mümkün değildir" denildi. 
     




</TEXT>
</DOC>
