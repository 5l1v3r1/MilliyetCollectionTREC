<DOC>
<DOCNO> 34109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/yazar/ozkan.html </URL>
<DATE> 2001/07/27/ </DATE>
<TIME>  </TIME>
<AUTHOR> Tuncay Özkan  </AUTHOR>
<HEADLINE>
Albayraklar ve Tayyip'e çeteden DGM soruşturması 
</HEADLINE>
<TEXT>

     Yeni Şafak gazetesinin sahibi olan Albayrak ailesi ile bu ailenin servet yapmasını sağladığı iddia edilen, İstanbul Büyükşehir Belediyesi eski Başkanı Recep Tayyip Erdoğan hakkında İstanbul DGM tarafından Türk Ceza Kanunu'nun 313. maddesi uyarınca "suç işlemek için çete oluşturmak ve menfaat temin etmek" suçundan soruşturma başlatıldı. DGM'nin başlattığı soruşturmaya İçişleri Bakanlığı Mülkiye Başmüfettişi Candan Eren'in hazırladığı soruşturma raporu kaynak oldu. 
     Candan Eren, dün İstanbul DGM'ye gelerek raporunu ve raporuna dayanak teşkil eden soruşturma dosyalarını savcılığa teslim etti. Eren, raporunda Albayrak ailesinin İstanbul Büyükşehir Belediyesi ve Recep Tayyip Erdoğan ile ilişkileri konusunda pek çok belge ve bilgiye yer verdi. 
     İstanbul DGM'de olayla ilgili soruşturmayı yürütmek üzere savcı Abdülaziz Özatlan görevlendirildi. Özatlan daha önce de Gebze Belediye Başkanlığı'ndaki çete soruşturmasını yürütmüştü. Bu soruşturma kapsamında halen eski Fazilet Partili belediye başkanı cezaevinde bulunuyor. 
     Yeni Şafak gazetesinin sahibi olan Albayrak ailesi ve Recep Tayyip Erdoğan ile ilgili olarak dosyada çok çarpıcı bilgilere yer veriliyor. Albayrak ailesinin bazı fertlerinin terörle mücadele nedeniyle poliste kayıtlarının da bulunduğu dosyada ortaya çıktı. 
     Dosyadaki bilgilere göre Erdoğan'ın belediye başkanlığı döneminde Albayraklar her alanda ve her yerde varlar. 
     
Metroda 30 milyon      Ayrıca öyle olaylar var ki inanılmaz. Örneğin İstanbul Metro'sunun yapımıyla ilgili iddialar. Albayraklar'ı bu işe bir yerinden dahil edebilmek için yapılmayan kalmamış. İhalenin bir kısmı iptal edilerek, yeniden ihaleye çıkılmış. 
     Bütün bu değişiklikler sırasında devletin kaybının 30 milyon dolar civarında olduğu hesaplanıyor. Şimdi 30 milyon dolar zarar etmeyi göze alarak Albayraklar'a bir yabancı ortakla birlikte iş yapma olanağının neden sağlandığı sorusuna yanıt aranıyor. 
     Geçenlerde bana bir ihbar geldi. "Bu ihalede yurtdışında birilerine 30 milyon dolar rüşvet ödendi" diye. Ama bu kadar olamaz dedim. Hele İstanbul Belediyesi'nde... Hem de rüşvet... Hem de Albayraklar var olacak işin içinde .. Telefon ihbarını yapanlara da söyledim, siyasal İslamın yeni umudu Recep Tayyip Erdoğan ile Albayraklar'a böyle bir şüpheyi ben kondurmam valla Ama soruşturmalar bu noktalara kadar genişlerse, bakarsınız ben yanılırım. Gerçi ihbarı yapan kişi "Bu kadar parayı nereden buluyorlar da parti kuruyorlar Soruyorsunuz niye söyleyemiyorlar " dedi ama, ben bunlara ihtimal vermiyorum. Hele soruşturmalar bir bitsin bakalım. Ak koyun, kara koyun ortaya çıksın. O zaman anlarız. 
     
Her taşın altındalar      DGM'ye teslim edilen dosyadaki bilgilere göre belediyede bir yer veya iş, özelleştirilmeden önce Albayraklar hemen o işi yapacak bir şirket kuruyor. Özelleştirme ihaleleriyle, Albayraklar'ın bu ihaleleri kazanan şirketlerinin kuruluş tarihlerine bakınca hemen hemen aynı oldukları görülüyor. İşe göre ihale değil. Şirkete göre ihaleye çıkıldığı durumu oluşuyor. İhale şartnamesi nedense hep Albayraklar'ı işaret ediyor. İhale hep onlarda kalıyor. Albayraklar isteyince İstanbul Belediyesi'nde akan sular duruyor. Onların isteyip de yapamadığı iş yok. 
     Örneğin belediyede bazı işler var ki akıl sır ermiyor. İhaleye çıkılıyor 70 milyara, iş bitiyor 1 trilyon 70 milyara. Kim kime böyle ballı börek ikram eder Ama İstanbul'da olmuş. 
     Yeni Şafak gazetesi ile birlikte Albayraklar, topyekün ve kayıtsız şartsız Recep Tayyip Erdoğan ekibini destekliyorlar. Yani bu gazete Erdoğan'ın siyasi araçlarından biri. Ancak iddialar Albayraklar'ın bu siyasi amacın kasası olduğunu gösteriyor. Ancak kasayı dolduran paralar hep İstanbul Belediye'sinden akıyor. 
     Gazete kim Erdoğan'ı eleştirirse başlıyor feryat figan o adlarla ilgili karalama kampanyasına. Böyle giderse Yeni Şafak yüzünden DP iktidarının besleme basını tartışmalarına geri dönülecek. 
     Ama bütün bunlar DGM'nin başlattığı soruşturma kapsamında yargının masasına yatırılmış durumda. Bakalım daha neler neler ortaya çıkartılacak Benim araştırmalarım yeni bir hortumu işaret ediyor, şimdiden duyuruyorum. 
     
     







Mesut bıraktı... 


Genelevde çalışan da okumalı’ 


Türkiye’nin mahk m edilmesi umurunuzda değil mi .. 


Fren ve sonrası... 


Tercihte önemli olan nedir 


Stanley Fischer kimdir 


Gönül alma gezisi 


Albayraklar ve Tayyip'e çeteden DGM soruşturması 


"Devletin rantı deniz..." 


İnönü'ye Temizel programı 


Reel sektöre değil, bankalara destek fonu 


Çok çalışmam lazım anne, çook 


Kararnamede hüküm var 


IMF - Ankara ikilisi "çömlek patlatma" arayışında 


</TEXT>
</DOC>
