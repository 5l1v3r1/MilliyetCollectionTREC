<DOC>
<DOCNO> 27518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/son/sonspo13.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan Basını "İbrahim'e Kinder Bologna'dan teklif var" 
</HEADLINE>
<TEXT>

     Yunanistan'ın AEK Atina takımında oynayan Türk basketbolcu İbrahim Kutluay'a İtalya'dan teklif geldiği öne sürüldü. 
     Yunan özel Flash Radyosu, basketbol çevrelerinde, Kutluay'ın İtalyan Kinder Bolonya takımından teklif aldığını, bu nedenle de AEK'e yanıt vermekte geciktiğine dair söylentiler dolaştığını duyurdu. 
     İbrahim Kutluay'ın takımda kalsa da kalmasa da bunu kendisine sorun etmediğini belirten Flash, Türk basketbolcunun Yunanistan'a döner dönmez aldığı önerileri AEK'e sunacağını savundu. 
     Flash, Yunan takımının Kinder Bolonya'dan daha düşük bir ücret önermesi halinde İbrahim Kutluay'ın sözleşmenin iptal edilmesini isteyeceğini ve İtalya'ya geçerek kariyerinde yeni bir adım atacağını iddia etti. 
     Radyo, bu gelişmeler çerçevesinde AEK'in, lider oyuncusunun yeni sezonda takımda yer alacağından pek de emin olmaması gerektiğine dikkati çekti. 






</TEXT>
</DOC>
