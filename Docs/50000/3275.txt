<DOC>
<DOCNO> 3275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/ekonomi/eko04.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancılar Türkiye’den umutlu 
</HEADLINE>
<TEXT>

Yabancı yatırım bankalarının, Türkiye’ye olan iyimser yaklaşımı güçleniyor. Bankalar yatırımcılara Türk tahvillerinde alım öneriyor 
     EKONOMİ SERVİSİ 

     NTV - MSNBC'nin haberine göre kasım ayı sonunda başgösteren mali kriz ardından Türkiye den uzak duran yabancı yatırımcılar Türkiye ye karşı yeniden iyimser beklentiye girdiler. 
     Yabancı yatırımcılar, parti kapatılmasını zorlaştıran Anayasa değişikliğinin ve Elektrik Piyasası Yasa Tasarısı nın TBMM Komisyonu nda kabul edilmesini olumlu olarak karşılarken, özelleştirme konusunda yaşanabilecek gelişmeler dikkatle izleniyor. 
     Hollandalı yatırım bankası ABN Amro, haftalık değerlendirmesinde Türkiye'ye ilişkin iyimser gelişmelerin henüz bono faizlerine tam anlamıyla yansımadığı belirterek yatırımcılara, portföylerindeki Türk tahvillerinin arttırılması önerdi. 
     Morgan Stanley Dean Witter, değerlendirmesinde inşaat sektörünün canlanmasının Türkiye ekonomisine olumlu katkı yapacağını bildirdi. 
     Dresdner Kleinwort Benson ise makroekonomik hedeflerin oldukça iyimser olduğu kaydediliken, yatırımcının güveninin yeniden kazanılmasıyla hedeflerin yakalanabileceğini belirtti. 
     
Ekonomiyi inşaat ve turizm canlandıracak      ABN Amro 
     - Yapısal reformlar zamanında başlandı. 
     - İyimser gelişmeler henüz bono faizlerine tam anlamıyla yansımadı. 
     - Özelleştirme çalışmalarının kapsamı ve zamanlaması konusunda tedirginiz. Ancak, Uluslararası Para Fonu yla üzerinde uzlaşılan takvim gereğince yılın ilk çeyreği için özelleştirme hedefinden bir sapmaya yönelik engel bulunmuyor. 
     - Türkiye'nin ihraç ettiği 9 ve 10 yıl vadeli Eurotahvillerin ve bono piyasasında ise 20 Haziran 2001 vadeli tahvil alım için uygun. 
     
     Morgan Stanley Dean Witter 
     - İnşaat sektöründeki durgunluk bitti. Sektörün ekonomiye katkısı artacak. 
     - İnşaat ve turizm sektörleri ekonominin itici gücü olacak. 
     - Reel büyüme 2000'de yüzde 6.2 olacak. 
     
     Dresdner Kleinwort Benson 
     - Yatırımcı güveninin yeniden kazanılmasıyla makroekonomik hedefler yakalanabilir. 
     - Türk Telekom un özelleştirilmesi ve elektrik piyasasının liberaliasyonu konusundaki kararlar piyasaları destekleyecek. 
     - Yapısal reformların hızlandırılması şart. 
     


 EKONOMİ 

















</TEXT>
</DOC>
