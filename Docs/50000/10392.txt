<DOC>
<DOCNO> 10392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/son/sontur06.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Şubat yağmurları GAP'ta kuraklık tehlikesini ortadan kaldırdı 
</HEADLINE>
<TEXT>

     GAP yöresinde kuraklık korkusu, şubat yağışlarıyla biraz olsun azaldı. GAP bölgesine geçen ay metrekareye 270 kilogram yağış düştüğü bildirildi. 
     Konya'dan sonra en büyük hububat ambarı olan Şanlıurfa ve çevresinde son 3 yıldır yaşanan kuraklık çiftçiye büyük darbe vurdu bu yıl da kuraklık endişesi yaşayan çiftçi, şubat ayının ikinci yarısında düşen yağışlarla umutlandı. 
     Şanlıurfa Meteoroloji Bölge Müdürü Hasan Altunpak, geçen ay metrekareye düşen yağış miktarının uzun yıllar ortalamasının altında olmasına karşın, sevindirici olduğunu söyledi. Altunpak, şubat ayının ilk yarısında metrekareye 80, ikinci yarıda ise 190 kilogram dolayında yağış düştüğünü belirterek, ''Şubat'ta metrekareye 270 kilogram yağış düştü. Mart ayında şu ana kadar beklenen yağışlar olmadı. Ancak bayramdan sonra yağış bekliyoruz'' dedi. 
     Tarım İl Müdürü Rüstem Coşkun da Şubat yağışlarının metrekareye 60 kilogram daha az düşmesine karşın, mut verici olduğunu belirten Coşkun, ''Mart - nisan döneminde de yağış olursa kuraklık tehlikesini tamamen atlatırız'' diye konuştu. 
     Şanlıurfa Ziraat Odası Başkanı Mehmet Eyüpoğlu ise tarıma desteğin kaldırılmak istendiği bir dönemde, çiftçinin yüzünü politikacıların değil, yağmurların güldürdüğünü dile getirdi. 




</TEXT>
</DOC>
