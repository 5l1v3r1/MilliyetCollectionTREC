<DOC>
<DOCNO> 6236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/yasam/yas02.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizde de trafik canavarı’ var 
</HEADLINE>
<TEXT>
Çevre yine ucuz atlattı 
İki gemi, sis yüzünden Boğaz girişinde çarpıştı. Ölü, yaralı ve batan gemi yok ama, faciaya yine ramak kaldı 
     DİNÇER ŞEREF İstanbul 

     İstanbul Boğazı’nın Karadeniz girişinde, dün yine kaza vardı. 
     Rusya’dan aldığı üreyi İskenderun Limanı’na götüren Kamboçya bandıralı Med Glory’ ile Marmara’dan Karadeniz’e çıkan Türk bandıralı Akaylar - 2’ adlı kuru yük gemileri, dün saat 07.30 sıralarında, İstanbul Boğazı girişinin 11 mil açığında çarpıştı. 
     Makine dairesi su alan ve batma tehlikesi geçiren 125 metre uzunluğundaki 6 bin 600 grostonluk Med Glory’nin 21 mürettebatı, kazadan hemen sonra kurtarıldı. 
     Kıyı Emniyeti ve Gemi Kurtarma İşletmeleri Genel Müdürlüğü, 7 bin 693 ton üre taşıyan Med Glory’nin batma ihtimalinin ekiplerinin çalışmaları sonucu ortadan kaldırıldığını bildirdi. 
     
     Bu, 323’üncü kaza 
     Gemi 2 römorkörle çekilerek Tuzla’da bir tersaneye götürüldü. 90 metre uzunluğunda ve 2 bin 258 grostonluk Türk bandıralı Akaylar - 2’ adlı kuru yük gemisinin ise boş olduğu ve batma tehlikesi bulunduğu kaydedildi. Bu kazayla birlikte, İstanbul ve Çanakkale’de son dört yılda meydana gelen deniz kazası sayısı 323’e çıktı. 
     


 YAŞAM 


















</TEXT>
</DOC>
