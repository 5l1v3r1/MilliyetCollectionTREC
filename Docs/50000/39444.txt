<DOC>
<DOCNO> 39444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/ekonomi/aeko.html </URL>
<DATE> 2001/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Giderayak acı konuştu 
</HEADLINE>
<TEXT>

Haftaya görevinden ayrılacak olan IMF Başkan Yardımcısı Stanley Fischer, küresel durgunluğun Türkiye ve Arjantin’in işini daha da zorlaştırdığını söyledi 
     EKONOMİ SERVİSİ 

     Önümüzdeki hafta emekliye ayrılacak olan Uluslararası Para Fonu IMF Birinci Başkan Yardımcısı Stanley Fischer, New York Times gazetesine verdiği demeçte global durgunluğun gelişmekte olan ülkelerde çok daha sancılı yaşanacağını belirtti. 
     Dünyanın ciddi bir ekonomik durgunluğun eşiğinde olduğunu söyleyen Fischer, özellikle Japon ekonomisindeki daralma ile ABD ekonomisindeki keskin yavaşlamanın bunun en ciddi göstergeleri olduğunu kaydetti. Fischer, küresel durgunluğun özellikle Türkiye ve Arjantin gibi gelişmekte olan ülkelerde belirtilerinin görüldüğünü ve yabancı yatırımcıların güvenini sağlayarak kendilerine yatırım çekmeye çalışan bu ülkelerin işini daha da zorlaştırdığını savundu. 
     
     IMF kuralları değiştirmeli’ 
     "Gelişmekte olan ekonomilere yönelik sermaye hareketlerindeki dalgalanmaları azaltmamız gerekiyor ve bunun için çaba harcıyoruz" diyen Fischer, bunun tek yolunun, sermaye akışlarını düzenleyen ve paraya yön veren uluslararası kuralların değiştirilmesi olduğunu söyledi. Fischer, "Ülkelere, borçlarını ödeyebilmeleri için çok daha legal ve mantıklı bir sistem geliştirmek isterdim. Sanrım birkaç yıl içerisinde IMF bu işi çok daha zor yapıyor hale gelecektir ve anlaşmalar çok daha zor yapılacaktır" dedi. 
     Arjantin’in son aldığı krediye de değinen Fischer, "Arjantin’in aldığı son kredi, hik yenin sonu olmayacaktır. Onlar bizim verdiğimizden çok daha fazlasına ihtiyaç duyuyorlar" diye konuştu. 
     
İŞTE KÜRESEL DURGUNLUK      Time dergisi son sayısında küresel durgunluğun haritasını çıkarttı 
     EKONOMİ SERVİSİ 

     Time dergisi, teknoloji ve güçlü dolar ile dünya ekonomilerinin hızlı bir şekilde büyüdüğünü ve birbirlerini çok kolay etkiler hale geldiklerini, ancak bugün küresel durgunluğun sinyallerinin ortaya çıktığını yazdı. 
     ABD Beş yıl süren şaşırtıcı bir büyümenin ardından ABD ekonomisi yavaşlamaya başladı. Her şeyin internet üzerinden yapılması üzerine yapılan planlar iflas etti ve birçok şirket bu nedenle zarar açıkladılar. Yavaşlama üretim sektörünü de etkisi altına aldı. İnsanların kredi kartı borçları sistemi tehdit eder hale geldi. 
     LATİN AMERİKA Bölgenin en büyük ikinci ekonomisi Arjantin’in, güçlü dolar nedeniyle ihracatı azaldı. Hükümet büyük oranlara ulaşan borcunu ödemekte güçlük çekiyor. Meksika ve Brezilya’da bölgedeki krizden etkileniyor. 
     AVRUPA ABD’ye ihracatı geriledi. İç talep, yüksek faiz oranları nedeniyle azaldı. Özellikle üçüncü kuşak cep telefonu projesinin iflası ile birlikte telekom firmaları zor duruma düştü. 
     JAPONYA Japonya’da tüketici fiyatları düştü. Bu da iç talebin daralması anlamına geliyor. Bankalar yüksek miktarlardaki batık krediler nedeniyle zor duruma düştü. İşsizlik çok büyük oranlara ulaştı. 
     
Nisan - haziranda üretim 11 azaldı      ANKARA Milliyet 

     Şubat krizinin ardından sanayi üretiminde rekor düzeyde gerileme oldu. Devlet İstatistik Enstitüsü’nün verilerine göre, bu yılın nisan - haziran döneminde, sanayi üretiminde yüzde 11.2 azaldı. Azalış, imalat sanayi sektöründe yüzde 12.5, madencilik sektöründe yüzde 3.5, elektrik - gaz ve su sektöründe yüzde 2.2 oldu. Devletin toplam sanayi üretimindeki düşüş yüzde 1.8 olurken, özel sektörde yüzde 14.2’yi buldu. İkinci üç aylık bu sonuçların ardından yılın ilk yarısında üretim toplamda yüzde 6.3 azaldı. 
     



 EKONOMİ 



















</TEXT>
</DOC>
