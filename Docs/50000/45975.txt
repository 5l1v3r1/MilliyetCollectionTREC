<DOC>
<DOCNO> 45975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/son/soneko25.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF heyetinin Perşembe ya da Cuma Türkiye'de olması bekleniyor 
</HEADLINE>
<TEXT>

     Uluslararası Para Fonu'ndan IMF dar kapsamlı bir heyetin, Perşembe ya da Cuma günü Türkiye'de olması bekleniyor. 
     Edinilen bilgiye göre IMF heyeti, 10. gözden geçirmenin tamamlanması yanında, 2002 makro ekonomik büyüklükleri ve bütçe rakamları konusunda temaslarda bulunacak. 
     Bu arada Devlet Bakanı Kemal Derviş'in, 11 Ekim'de yapılacak Yüksek Planlama Kurulu Toplantısı öncesi, bürokratlardan hazırlıkların hızlandırılmasını isteği öğrenildi. 
     Öte yandan IMF'nin memurlarda emekliliğin teşvik edilmesi konusunda istemde bulunduğu, ancak ikramiyeler ve mesailerin iptal edilmesinin söz konusu olmadığı, ayrıca bunun yasal olarak da mümkün olmadığı belirtildi. 
     IMF'nin isteğinin, özellikle kalifiye ve verimli olmayan memurların emekliliğe teşvik edilmesi üzerinde yoğunlaştığı ifade ediliyor. 
     






</TEXT>
</DOC>
