<DOC>
<DOCNO> 48208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/son/soneko13.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol fiyatları yeniden yükselişe geçti... 
</HEADLINE>
<TEXT>

     Petrol İhraç Eden Ülkeler Teşkilatı OPEC üyeleri, ham petrol fiyatlarının toparlanması için gayri resmi görüşmelere başlayınca, uluslararası borsalarda geçen hafta son iki yılın en düşük düzeylerine inen petrol fiyatları yeniden yükselişe geçti. 
     Venezüella Devlet Başkanı Hugo Chavez'in, Lizbon'da düzenlediği basın toplantısında, Petrol İhraç Eden Ülkeler Teşkilatı OPEC 
     üyelerinin OPEC petrolünün fiyat bandı hedefini 22-28 dolardan 18-22 dolara düşüreceğini bildirmesi üzerine, fiyatlar toparlandı. Ancak, Kuveyt ve İran, OPEC'in 22-28 dolar fiyatı hedeflemeye devam edeceğini söyledi. 
     Singapur borsasında Kasım ayı teslimatı Batı Teksas ham petrolünün varil fiyatı geçen hafta 52 sent arttıktan sonra bugün 15 sent daha artışla 21 dolar 98 sente çıktı. 
     OPEC ham petrolünün fiyatı geçen hafta son iki yılın en düşük düzeyine 18 dolar 54 sente inmişti. Petrol fiyatları 11 Eylül'de ABD'deki terörist saldırıların ardından yüzde 20 oranında düşmüştü. 
     






</TEXT>
</DOC>
