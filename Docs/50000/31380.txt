<DOC>
<DOCNO> 31380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/son/sontur18.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan transfer sözcüğüne çok kızıyor... 
</HEADLINE>
<TEXT>

     Eski İstanbul Büyükşehir Belediyesi Başkanı Recep Tayyip Erdoğan, ''Yenilikçi oluşum''un Türkiye Cumhuriyeti tarihinde doğmuş en büyük siyasi boşluğu ve siyasi açlığı giderme hareketi olduğunu söyledi. 
     Türk Hava Yolları'na THY ait bir uçakla Ankara'dan İstanbul'a gelen Recep Tayyip Erdoğan, Atatürk Havalimanı'nda gazetecilerin, Bursa Milletvekili Ertuğrul Yalçınbayır'ın ANAP'tan istifa ederek, yenilikçilere katılmasıyla ilgili sorularını yanıtladı. 
     ''Herhangi bir partinin söz konusu olmadığını ancak bir hareketin var olduğunu'' belirten Erdoğan, ''transfer'' kelimesini de ''çok çirkin bir ifade'' şeklinde değerlendirdi. 
     Hareketlerinin içinde böyle bir ifadenin karşılığını bulamayacağını kaydeden Erdoğan, ''Bunlar sadece Türkiye Cumhuriyeti tarihinde doğmuş olan en büyük siyasi boşluğu ve bir siyasi açlığı giderme hareketidir. İnanıyorum ki arkadaşların bu çalışmaları, böyle bir açlığı da giderecektir. Temennimiz, bu adımlar böyle bir çıkışın da vesilesi olur'' diye konuştu. 
     Erdoğan, ''katılımın, iktidar partisine mensup bir milletvekilince gerçekleştirilmesi'' konusundaki bir soruya karşılık olarak da, ''Bu, arayışın boyutunun ne kadar büyük olduğunu gösterir'' dedi. 
     
     







</TEXT>
</DOC>
