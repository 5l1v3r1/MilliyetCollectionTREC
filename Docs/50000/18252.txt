<DOC>
<DOCNO> 18252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/son/sontur36.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayındır Holdinge ihtiyati haciz kondu 
</HEADLINE>
<TEXT>

     D-Factoring A.Ş, Bayındır Holding, Bayındır İnşaat Turizm Ticaret ve Sanayi A.Ş ile Kamuran Çörtük aleyhine 1 milyon 750 bin dolarlık alacağı nedeniyle ''İhtiyati haciz'' kararı aldırdı. 
     İstanbul 4. Asliye Ticaret Mahkemesi'ne başvuran D-Factoring A.Ş'nin avukatı tarafından hazırlanan dava dilekçesinde, Bayındır Holding tarafından düzenlenen toplam 2 milyon dolarlık iki çekin, D-Factoring A.Ş'ye verildiği belirtildi. 
     Bu çeklere Bayındır İnşaat Turizm Ticaret ve Sanayi A.Ş ile Kamuran Çörtük'ün de kefil oldukları belirtilen dilekçede, çeklerin karşılıksız çıktığı ancak daha sonra borcun 250 bin dolarlık kısmının ödendiği kaydedildi. 
     Borcun geriye kalan 1 milyon 750 bin dolarlık bölümünün ihtarlara rağmen ödenmediği ifade edilen dilekçede, 3 borçlu hakkında da ihtiyati haciz kararı alınması istendi. 
     Talebi dosya üzerinden inceleyen İstanbul 4. Asliye Ticaret Mahkemesi, Bayındır Holding, Bayındır İnşaat Turizm Ticaret ve Sanayi A.Ş ile Kamuran Çörtük'ün menkul, gayrimenkul, 3. kişilerdeki hak ve alacakları için ihtiyati haciz kararı aldı. 
     







</TEXT>
</DOC>
