<DOC>
<DOCNO> 30794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/siyaset/siy11.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çarpık zihniyet’li TALU’YA İNCELEME 
</HEADLINE>
<TEXT>

     İSTANBUL Milliyet 

     Küçükçekmece Cumhuriyet Başsavcılığı, Milli Gazete yazarı Mehmet Talu tarafından kaleme alınan iki yazı hakkında inceleme başlattı. Başsavcılık, Milli Gazete'de üç gün önce ve önceki gün, Talu'nun "Fıkıh" adlı köşesinde yer verilen yazılar hakkında gazetelerde yer alan haberleri suç duyurusu kabul etti. Başsavcılık, Milli Gazete'nin sayılarında yer alan yazılarda herhangi bir suç unsuru bulunup bulunmadığı yönünde inceleme başlattı. Yapılacak incelemenin ardından, gerekli görüldüğü takdirde Talu hakkında soruşturma başlatılacak. 
     Talu, "Dini Eğitime Başlama Yaşı" başlıklı yazılarında "Hz. Muhammed ve din limlerinin görüşleri olduğunu" savunarak, "Namaz kılmayan çocuk dövülür", "Buluğdan sonra namazı geçiren kimse, kan çıkıncaya kadar dövülür ve hapsedilir" ifadelerine yer vermişti. 
     



 SİYASET 















</TEXT>
</DOC>
