<DOC>
<DOCNO> 43892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/yasam/yas04.html </URL>
<DATE> 2001/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Çernobil h l çok tehlikeli 
</HEADLINE>
<TEXT>

DHA muhabiri Mustafa Bağdiken, 250 bin can alan Çernobil Nükleer Santralı'na girdi... Ve santralin, 15 yıl sonra bile ölüm saçtığını gördü.. 
     MUSTAFA BAĞDİKEN Ukrayna DHA 

     Ukraynalı gazetecilerin bile giremediği Çernobil'i, faciasının üstünden 15 yıl geçtikten sonra ziyaret ettik. 
     Çernobil Nükleer Santralı'nın 15 yıl önce, 26 Nisan 1986 günü infilak eden 4'üncü reaktörünün üzeri, bir kapakla kapatılmış, ancak radyasyon sızıntısı devam ediyor. Bu yüzden de, Ukrayna'nın başkenti Kiev'e bağlı Çernobil İlçesi'ne bir hayli uzaklıktaki Nükleer Santral'da yıllardır 'tehlikeyi önleme' çalışması yapılıyor. Faciadan önce santralda çalışanların oturduğu, reaktöre bir kilometre uzaklıktaki Pripet'teki sekiz katlı lojmanlar şimdi bomboş. Çünkü buraları radyoaktif tozla kaplı. 
     
     Dev nükleer mezarlık 
     Ukrayna'nın gücü yeterse bu binalar da açılacak dev çukurlara gömülecek. Yani kısaca, reaktör çevresindeki yüzlerce kilometrekarelik alan tam anlamıyla nükleer mezarlık. Çevredeki binalarda da sadece radyoaktif sızıntıyı önlemek için çalışanlar oturuyor. Onların dışında kimse yok. Santrala 35 kilometre kala başlayan son derece tehlikeli yasak bölgede ise, irili ufaklı 300 köy ve kasaba tamamen terk edilmiş. 
     Çernobil Nükleer Santralı Haberleşme ve Uluslararası İşbirliği Bürosu Müdür Yardımcısı Nikolay Dimitruk, harita üzerinde felaketin ve devam eden tehlikenin boyutlarını anlatıyor. Faciada 250 bin kişinin radyasyon ve radyoaktif serpinti etkisiyle öldüğünü hatırlatan Dimitruk, tam bir istatistik tutulmadığı için kesin ölü sayısının bilinmediğini belirtiyor. 
     Dayanıklılık testi’' yapılırken infilak eden 4 numaralı reaktörün facia sonrası kapatıldığını hatırlatan Dimitruk, buna rağmen sızıntının devam ettiğini kaydediyor ve şöyle konuşuyor 
     
     Yeni felaket kapıda 
     "Buradaki tüm araç ve malzemeler oldukları yere gömüldü. Binaların da yıkılıp gömülmesi gerekiyor. Ayrıca sızıntının tamamen önlenmesi için reaktörün üzerine ikinci bir kapak daha gerekiyor. Bu kapak 586 milyon dolara mal olacak. Tüm dünya ülkeleri bize bu konuda yardım etmeli. Çünkü tehlike geçmedi. Şiddetli bir fırtınada, buraya kazayla bir uçağın, helikopterin çarpması halinde şimdiki kapak zarar görürse, küçük bir delik açılırsa yeniden felaket olur." 
     Bölgedeki radyoaktif tozların, yağmur ve kar sularıyla geniş bir alana yayıldığını vurgulayan Dimitruk, Dinyeper Nehri'nin de radyasyonlu bu suları Karadeniz'e akıttığını söylüyor. Dimitruk'un son sözleri de, tehlikenin boyutunu gösteriyor 
     "Rüzg r ve göçmen kuşlar da çevre ülkelere radyoaktif toz taşıyor. Bu nedenle radyoaktif tehlike sürüyor.. Özellikle çocuklarda lenf bezi, mide ve kan kanseri hastalıkları h l çok yaygın..." 
     



 YAŞAM 



















</TEXT>
</DOC>
