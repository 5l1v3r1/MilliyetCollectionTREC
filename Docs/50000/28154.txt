<DOC>
<DOCNO> 28154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/guncel/gun04.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Uykuda kör oldu 
</HEADLINE>
<TEXT>

Türk filmi değil gerçek... Uykuda gözlerinde iç kanama olan 14 yaşındaki Uğur, sabah karanlığa uyandı. Doktorlar, Yapılacak bir şey yok’ diyor... 
     Eskişehir'de 14 yaşındaki bir çocuk, sabah uyandığında iki gözünün birden görmediğini fark etti. Doktorlar genç Uğur'un, çok ender rastlanan bir şekilde göz arkasındaki kanama nedeniyle görme yeteneğini kaybettiğini belirtti. 
     Eskişehir Adalet İlköğretim Okulu 8. sınıf öğrencisi Uğur Yıldız 14 , yaklaşık 15 gün önce okuldan gelip derslerini çalıştıktan sonra yattı. Sabah annesi kahvaltı için uyandırdığındaysa, gözlerinin görmediğini fark etti. Bunun üzerine büyük bir korkuyla annesine seslenen Uğur'un durumunu fark eden ailesi şok geçirdi. Anne ve babası tarafından önce Eskişehir SSK Hastanesi'ne götürülen Uğur, daha sonra Osmangazi Üniversitesi Tıp Fakültesi Hastanesi'ne kaldırıldı. 
     
     Nedeni bilinmiyor 
     Uğur Yıldız'ı muayene eden SSK Hastanesi Göz Hastalıkları Uzmanı Dr. Sena Karluk, Uğur'un gözlerinin arkasında bir kanama geçirdiğini, bunun da körlüğe neden olduğunu söyledi. Kanamanın nedeni konusunda bir bilgi sahibi olamadıklarını belirten Karluk, Uğur'un her iki gözünün de görme yeteneğini kaybettiğini ve böyle bir vakaya çok ender rastlandığını bildirdi. 
     Karluk, Uğur'un karanlık bir yerden aydınlığa çıktığı zaman gözlerinin rahatsız olduğunu söylemesinin umut ışığı olabileceğini, ancak şu an yapılabilecek bir şey olmadığını bildirdi. 
     Baba Sait Yıldız da, kendisinin sara hastası olduğunu, düzenli bir işi olmadığını, oğlunu tedavi ettirmek için maddi imk nı bulunmadığını dile getirerek, hayırsever vatandaşlardan yardım istedi. 
     



 GÜNCEL 



















</TEXT>
</DOC>
