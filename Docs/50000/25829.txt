<DOC>
<DOCNO> 25829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/son/sontur29.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ek bütçe faize gidecek 
</HEADLINE>
<TEXT>

     2001 bütçesi için istenen 30 katrilyon 80 trilyon liralık ek ödeneğin, 24 katrilyon 591 trilyon lirası faiz ödemelerinde kullanılacak. 
     TBMM Başkanlığı'na sunulan ek bütçe yasa tasarısının madde gerekçelerinde istenen toplom 30 katrilyon 80 trilyon liralık ek ödeneğin nasıl kullanılacağına yer verildi. Buna göre, 24 katrilyon 591 trilyon lira faiz ödemelerinde, 2 katrilyon 300 trilyon lirası da personel giderleri için kullanılacak. 
     Emekli Sandığı, SSK ve Bağ-Kur'un emekli maaşlarını zamanında ve tam olarak ödeyebilmeleri için de bütçeden 777 trilyon liralık transfer yapılacak. 
     Tasarı ile talep edilen ödeneğin 400 trilyon lirası görev zararı karşılığı Ziraat Bankası ve Halk Bankası yapılacak ödemeler, 280 trilyon lirası yatırımlar, 153 trilyon lirası KİT'lere yapılacak ödemeler, 75 trilyon lirası da tarımsal destekleme amacıyla kullanılacak. 
     

</TEXT>
</DOC>
