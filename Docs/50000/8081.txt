<DOC>
<DOCNO> 8081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/ekonomi/eko05.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarınını göremeyen otomobil alamaz 
</HEADLINE>
<TEXT>

Renault Mais Genel Müdürü İbrahim Aybar, insanların likitte kalma ihtiyaçlarını artıran krizlerin, otomotiv sektörünü sarstığını söyledi 
     ŞULE YÜCEBIYIK 

     Renault Mais Genel Müdürü İbrahim Aybar, Türkiye’deki mali ve siyasi krizlerin otomotiv sektörüne ağır faturalar çıkardığını söyledi. Aybar, Kasım ayının sonunda meydana gelen mali krizin etkilerinin devam ettiğini belirterek "Mali kriz sektörü derinden yaraladı. İnsanlar doğal olarak likitte kalmak istiyor. Bugün otomobil almak ortalama 10 milyar liralık bir yatırım. Yarınını göremeyen ve güvenmeyen tüketici bu yatırımı yapmak istemiyor" dedi. 
     Aybar, yılın ilk bir buçuk ayında elde edilen verilere göre, otomotiv satışlarının bu yıl 300 ile 350 bin adet arasında gerçekleşeceğini tahmin etti. 
     Yılın ikinci yarısından sonra satışların artmasının umduklarını ifade eden Aybar, "Yine de Türkiye ortamında kesin konuşmak imkansız" diyerek şöyle devam etti "Önümüzdeki üç ayı dikkatle izliyoruz. Özellleştirmeler ve IMF programının gidişatı ikinci altı ayı belirleyecek." 
     2001 yıl içindeki ithalat takvimini de anlatan Aybar, Nisan sonunda 4x4 Scenic, yaz başında Clio Faz 2 ve Megane hatcback sonbaharda ise yeni Laguna’yı Türkiye’ye ithal edeceklerini söyledi. 
     


 EKONOMİ 


















</TEXT>
</DOC>
