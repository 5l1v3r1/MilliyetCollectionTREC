<DOC>
<DOCNO> 33313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/yazar/cemal.html </URL>
<DATE> 2001/07/22/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Tayyip'le ilgili soru işaretleri 
</HEADLINE>
<TEXT>

     Tayyip değişti mi Tayyip yeni mi Tayyip demokrat mı Pazar ekonomisinden yana mı AB'ye taraftar mı Tayyip'in 'vizyon'u ne 
     Takiyeci olabilir mi Tayyip .. 
     Recep Tayyip Erdoğan'la ilgili soru işaretlerinin çengelleri daha bir süre uzayıp gidecek. Çünkü Tayyip'in kendisi henüz soru işareti. Cevaplar zaman içinde, siyasetin pratiği içinde belli olacak. 
     Yeni partinin programına, söylemine bakılacak tabii. Ama gerçek yargılar, Tayyip'le birlikte partinin alacağı tutumlarda düğümlenecek. 
     Tıpkı Refah'ta olduğu gibi. 
     Erbakan Hoca'yla partisi de ağzından demokrasiyi, laikliği düşürmemişti. Ama aynı parti, politikanın pratiği içinde kaç kez bu konularda kırık not almış, sınıfta çakmıştı. 
     Şimdi de Tayyip izlenecek. 
     Yakın takipte tutulacak. 
     Çünkü ideolojik, dogmatik ve ütopik bir geçmişten geliyor. Türkiye'de toplum ve devlet düzenini din esasına oturmak isteyen radikal İslamcı bir maziye sahip. 
     Yani 'Şeriatçılık ' 
     Evet, şimdi bunların artık mazi olduğunu söylüyor. İnanmamızı istiyor. Sorgulandığı zaman da alınıyor. Taraftarları protesto ateşi açıyor. Fakslarla, e - mail'lerle tepki rüzgarı estiriyorlar. 
     Benim başımdan da geçti. Tayyip Erdoğan'la ilgili bir yazıma 'Tayyip ne kadar değişti ' başlığını koyup bu konuyu işlemiştim. 
     Tepki yağdı 
     "Sen değiştin deyince oluyor da, Tayyip deyince niçin olmuyor ki " 
     Ben yalnızca değiştim demekle kalmadığımı, bunun kitabını da yazdığımı söyledim. Tayyip ise şimdilik 'Değiştim' demekle yetiniyor. 
     Oysa o benden farklı. 
     Ülkeyi yönetmeye soyunuyor. Onun için radikal İslamcı geçmişinden eğer koptuysa, bunun nedenini ve niçinini inandırıcı biçimde anlatması gerekir. Anlatmaz, sadece değiştim demekle yetinirse, inandırıcı olamaz. 
     Bugün de böyle düşünüyorum. 
     Bir başka nokta 
     Tayyip Erdoğan ve yeni parti, ülkemizde İslami hareketi demokrasiyle bağdaştırmaya, barıştırmaya, yani İslami hareketi dönüştürmeye aday görülüyorlar. 
     Bu ihtimal var. 
     Peki, Türkiye'yi dönüştürebilecekler mi 
     Bunun için 'vizyon'ları var mı 
     Kadroları var mı 
     Türkiye'nin dünyaya açılması, Avrupa'yla bütünleşmesi, küreselleşmeyle iç içe yaşaması gibi kritik konularda donanımlı kadroları var mı 
     Laiklik, Güneydoğu sorunu gibi ince ayar isteyen konularda Türkiye'yi demokrasi çerçevesine oturtacak altyapıya sahip olabilecek mi yeni parti 
     Burada başa dönebiliriz 
     Tayyip ne kadar yeni Ne kadar demokrat Ne kadar değişti 
     Yanıtların zaman içinde olumlu olmasını diliyorum. Çünkü olumlu olabilirse, Türkiye'de siyasetin normalleşmesi, olgunlaşması ve olağan rayına oturması hızlanacak. 
     --------------------- 
     DEMİREL'İN AÇIKLAMASI 
     Dokuzuncu Cumhurbaşkanı Süleyman Demirel'den önceki günkü yazımla ilgili olarak bir açıklama notu aldım. 
     Aşağıda aynen yayımlıyorum 
     "20 Temmuz 2001 tarihli 'Yeni tarz siyasetin doğum sancıları' başlıklı yazınızı okudum. Benimle yaptığınız söyleşiden dolayı tepki aldığınızı ifade ediyorsunuz. Bu tepkinin size ait olan kısmında benimle konuşmanız ve köşenizde uzun uzun bu konuşmaya yer vermiş olmanız, eleştiri konusu olmuş. 
     Okurlarınızla sizin aranızdaki münasebet, benim sorunum değildir. Kiminle konuşacağınız, buna ne kadar yer vereceğiniz de yine sizin sorununuzdur. 
     'Uzun zamandır hiçbir yazım bu kadar olumsuz tepkiyle karşılaşmamıştı. Toplumun değişik kesimlerinden geliyordu. Demirel'i protesto ediyorlardı' diyorsunuz. 
     Demirel'in nesini protesto ettiklerini yazsaydınız, herkes meraktan kurtulurdu. Demirel de, hangi çeşit protestoya uğradığını öğrenir, kendisini savunma hakkını kullanırdı. 
     Protesto edenin ne kadar hakkı varsa, edilenin de o kadar hakkı vardır. 
     Her kimin ne zoru varsa, bunu bilirsem, cevap vermeye değer bulursam, bir takım yanılgıları, yanlışları, ondan doğan haksız ufunetleri gidermek imkanını bulurum. Böylece de protesto edilmiş olmaktan kurtulurum. 
     En iyi dileklerimle, 
     Süleyman Demirel." 
     
     







Sultan Bahşiş 


Ponzi tipi kısır döngü 


Tayyip'le ilgili soru işaretleri 


Aslan Başkan 


İngilizlerin Monika'sı 


Tercih sıralaması yaparken 


Fransız diplomat haklı çıktı 


Küresel ütopyanın sonu mu 


Zamanı yönetmede taş mı önemli, mıcır ve kum mu 


Süre iki yıldır 


Beklenen ne 


Küreselleşme tuhaf bir dünya yaratıyor 


Turizmin kaymağını yabancılar yiyor 


Jet - Pa milletvekili yenilikçi olursa... 


</TEXT>
</DOC>
