<DOC>
<DOCNO> 1530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/son/soneko09.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Eczacıbaşı İlaç Rhone Poulenc ile ortaklık anlaşmasını feshetti 
</HEADLINE>
<TEXT>

     Eczacıbaşı İlaç Sanayi ve Ticaret yüzde 49.7'sine sahip olduğu ERP Eczacıbaşı - Rhone Poulenc İlaç Pazarlama'nın yüzde 50 payına sahip yurdışında yerleşik Rhone Poulenc Rorer'in, Hoechst Marjın Roussel ile birleşerek Aventis adını almasının ardından yapılan görüşmeler sonucunda, ERP Pazarlama'nın kurulmasına esas olan Joınt Venture anlaşmasının feshine karar verdiğini açıkladı. 
     Şirket, anlaşmanın feshi karşılığında Aventis'ten 1.47 milyon dolar alınmasına ERP Pazarlama'nın yıl sonu kesin hesablarının yapılmasının ardından ilave bir meblağın Aventis'ten talep edilmesine, Aventis'in ERP Pazarlama'daki Yüzde 50'lik payının yüzde 45'lik kısmının 10.8 milyar TL nominal EIS tarafından bir dolar bedelle satın alınmasına ve ERP Pazarlama'nın 2000 yılı karının ortaklara devir öncesinde hisseleri oranında dağıtılmasına karar verildiği bildirildi. 
     Bu işlemler yetkili mercilerden izin alınmasından sonra gerçekleştirilecek. 
     Açıklamaya göre, EIS, Joınt Venture anlaşmasının feshi nedeniyle 9 Ocak tarihli resmi dolar alış kuruna göre 978.27 milyar lira gelir sağlarken Aventis yüzde 45 hissesinin devriyle ERP Pazarlama'daki payı da yüzde 94.7'ye yükselecek. 
     Açıklamada, ERP Pazarlama'nın Aventis'le yeni bir lisans anlaşması yaparak faaliyetine devam edeceği de belirtildi. 



</TEXT>
</DOC>
