<DOC>
<DOCNO> 17062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/son/soneko04.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon heyeti mali sektör kredisini görüşmek için Türkiye'de 
</HEADLINE>
<TEXT>

     Yeni ekonomik programın açıklanmasının ardından, dış kaynak sağlamaya yönelik somut gelişmeler yaşanmaya başladı. 
     Japonya'nın, en büyük dış yardım sağlayan resmi kuruluşu olan Japon Uluslararası İşbirliği Bankası'ndan JBIC bir heyet, mali sektör kredisini görüşmek üzere Ankara'ya geldi. 
     JBIC yetkililerinin, görüşmelerin ardından, Dünya Bankası ile de görüş alışverişinde bulunduktan sonra mali katkı sağlayacağı kaydediliyor. 
     JBIC, Dünya Bankası'nın vermeyi planladığı Mali Sektör Uyum Kredisi'ne FSAL paralel olarak, co-finansman kredisi olarak, Türkiye'ye en az 750 milyon dolar kredi vermeyi planlıyor. FSAL 1 ve FSAL 2'nin toplam 1.5 milyar dolarlık bir krediyi kapsadığını vurgulayan yetkililer, FSAL 1'in, yaklaşık 375 milyon dolarlık kısmının kullandırıldığını, Japonya'nın da, Dünya Bankası'nın tavrına bakarak, mali sektör için vereceği kredi oranını 1.5 milyar dolara çıkartabileceğini kaydediyorlar. JBIC yetkililerinin, geçen hafta açıklanan ekonomik programı olumlu ve uygulanabilir buldukları, bu programın mali sektör yönünü destekleyecekleri ifade ediliyor. 




</TEXT>
</DOC>
