<DOC>
<DOCNO> 18720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/guncel/agun.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Vizontele köyünde yaşam altüst 
</HEADLINE>
<TEXT>
Çamaşır makinesini öcü sananlar var’ 
Teknolojinin Yıldıztepe meydanından geçişi halkı dumura uğrattı. Durumu düzeltmek için görevlendirilen öğretmenin işiyse hayli zor 
     SAYIL NARMANLIOĞLU TURGAY İPEK DHA 

     Erzurum'un İspir ilçesine bağlı Yıldıztepe köyüne elektriğin geç gelmesiyle günlük yaşam altüst oldu. Yaşamı düzeltme görevi ise öğretmen Murat Ersöz'e düştü. 110 kişinin yaşadığı köyde, özellikle kadın ve çocukların televizyonun etkisinde kaldığını, çamaşır makinesinden korkanların olduğunu söyleyen Ersöz, "Teknolojiyi bir anda karşılarında bulan kadın ve çocuklar, neye uğradıklarını şaşırdı" diye konuştu. 
     
     Emrah ölmedi 
     Çağın nimetleri ile yeni tanışan Yıldıztepeli kadın ve çocukların, özellikle Türk filmlerinin etkisinde kaldıklarını belirten Ersöz, teknolojinin ortaya çıkardığı zorlukları şöyle anlattı 
     "Filmler çok etkili oluyor. Seyrettiklerini gerçek sanıyorlar. Televizyonda Emrah'ın filmini izleyen kadınlar, senaryo gereği kurşunlanan Emrah'ın gerçekten öldüğünü düşünüyorlar. 'Ölmedi' diyoruz inanmıyorlar. Yemin ediyoruz ve filmlerin nasıl yapıldığını anlatıyoruz, ondan sonra ikna oluyorlar. Çamaşır makinesinin çalışmasından korkuyorlar. Çağırıyorlar, 'Gürültü çıkarıyor' diyorlar yaklaşamıyorlar." 
     
     'Normale dönmek zor' 
     Bu sıkıntıların giderilmesi için işe televizyon izlemeye sınırlama getirilmesiyle başladıklarını belirten Ersöz, sözlerini şöyle bitirdi "İlk günler televizyon izlemekten çocuklar okula geç kalıyordu. Kadınlar iş yapamıyordu. Televizyon izlenmesine sınırlama getirilmesi için erkeklerle konuştuk ve sınır koyduk. Ancak kaçamak yapıldığını duyuyorum. Yıldıztepe'de hayatın normale dönmesi zaman alacak gibi." 
     



 GÜNCEL 












</TEXT>
</DOC>
