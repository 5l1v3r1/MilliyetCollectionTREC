<DOC>
<DOCNO> 37106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/son/sonspo18.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe Bulgar Pazin'in transferi için beklemede... 
</HEADLINE>
<TEXT>

     Birinci Süper Lig'de yer alan Göztepe'de yöneticiler Bulgar libero Pazin'in transferi için bekleme kararı aldı. 
     Göztepe A.Ş. Genel Müdürü Ömer Dinçer, daha önce prensipte anlaşma sağlandığı açıklanan Pazin'le ilgili bazı pürüzlerin söz konusu olduğunu kaydetti. Bu oyuncunun geçen yıl forma giydiği Kocaelispor'la maddi konularda sorun yaşadığını ve bunun henüz giderilemediğini öğrendiklerini anlatan Dinçer, ''Benzer sebeplerle Sellami'yi oynatamadık. Yine aynı şeyi yaşamamak için gelişmeleri bekliyoruz'' dedi. Göztepe, Pazin'in transferinin gerçekleşmemesi ihtimalini düşünerek, alternatif isimler üzerinde duruyor. Ömer Dinçer, menajerlerin kendilerine çok sayıda isim önerdiğini bunlar arasında Mısır Milli Takımı'nda yer alan Samir'in de bulunduğunu bildirdi. Diğer yandan, Burhan ve Abdi'yi isteyen İzmirsporlu yöneticilerle anlaşma sağlandığı öğrenildi. 







</TEXT>
</DOC>
