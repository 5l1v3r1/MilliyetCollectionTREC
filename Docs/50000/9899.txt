<DOC>
<DOCNO> 9899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/ekonomi/eko07.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi kolaylığı için 800 trilyonluk başvuru 
</HEADLINE>
<TEXT>

Düşük faizle 18 aylık taksitlendirme olanağından yararlanmak için yapılacak başvuruların 16 Mart’a kadar 1.5 katrilyon liraya çıkası bekleniyor 
     İstanbul Defterdarı Kadir Boy, vergi borçlarının taksitlendirilmesi uygulamasında 2 Mart tarihi itibarıyla 750 - 800 trilyon liralık başvuru olduğunu bildirdi. 
     Boy, 6 Şubat’ta yayımlanan tebliğle, mükelleflerin, 31 Aralık 2000 tarihi itibariyle vadesi geçmiş vergi borçlarını ve başvuru tarihine kadar hesaplanacak gecikme zammı toplamını yıllık yüzde 3 tecil faizi uygulanmak koşuluyla 16 Mart mesai saati bitimine kadar başvurmaları halinde taksitlendirileceğini hatırlattı. 
     Bu çerçevede, mart ayından başlamak üzere ve eşit taksitle ödenmek koşuluyla söz konusu vergi borcunun 18 ayda, 18 eşit taksitte ödeneceğini belirten Boy, borcu bulunup da 16 Mart’a kadar başvurmayanların ise cebri takibe uğrayacaklarını söyledi. 
     
     Son tarih 16 Mart 
     Boy, takstilendirme uygulamasıyla 2 Mart tarihine kadar 750 - 800 trilyon lira civarında borç taksitlendirme başvurusu yapıldığını, 12 - 16 Mart tarihleri arasında bu miktarın daha da artarak, 1.5 katrilyon liraya çıkmasını beklediklerini bildirdi. 
     


 EKONOMİ 















</TEXT>
</DOC>
