<DOC>
<DOCNO> 15490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/spor/spo01.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum çıldırdı 
</HEADLINE>
<TEXT>

Beşiktaş Teknik Direktörü, Erzurumspor önünde sayısız fırsatlar kaçıran futbolcularına sinirlendi, "Bu golleri ileride çok arayacağız" diye konuştu 
     BİLAL MEŞE 

     SİYAH - BEYAZLI takımın hocası, Erzurumspor maçında kaçan gollere bir hayli sinirlendi. Karşılaşma biter bitmez soyunma odasında futbolcuları toplayan Daum, sert eleştirilerde bulundu, "Bu kadar da gol kaçmaz ki. Fark yapacağımız bir maçı 2-0 kazandık. İleride bu fırsatları çok arayacağız. Averajı bu tür maçlarda kapatmak zorundayız" diye konuştu. 
     OYUNCULARINI ciddiyetsizlikle suçlayan Alman hoca, "Artık daha dikkatli olmanızı istiyorum. Gol bölgelerinde tüm becerinizi ortaya koyun. Aksi halde çabalarımız boşa gidiyor" dedi. Bu arada Galatasaray ve Erzurumspor maçlarında ortaya koyduğu risksiz futbolla Daum’un gözüne giren Faslı Sellami ile yeniden sözleşme yapılabileceği belirtildi. 
     
Kitapçı Halilagic      BEŞİKTAŞLI Halilagic dün kitapçı dükkanı açtı. Siyah - Beyazlı futbolcunun Beşiktaş çarşısında hizmete giren yerine büyük ilgi gösterildi. Halilagic, açılışa gelen taraftar ve müşterilere bol bol imza dağıttı. 
     
Tercüman Koch      BEŞİKTAŞ’TA, Rıza’nın maçlarda sahaya çıkmak istemesi üzerine antrenör Koch zorunlu olarak tercümanlık yapıyor. Daum’un yanında antrenörler Rıza, Koch ve İmmel oturunca Alman hocanın tercümanı tribüne çıkıyor. Daum’un taktiklerini zorunlu olarak Koch futbolculara aktarıyor. 
     
Nouma’dan haber yok      BAŞKAN Serdar Bilgili’den izin alarak ülkesine giden Pascal Nouma’nın yarın İstanbul’da olması gerektiği, aksi halde ağır para cezası alacağı belirtildi. Menajer Sinan Engin, "Şu ana kadar kendisinden bilgi alamadık" dedi. Siyah - Beyazlı takım, Bursaspor maçının hazırlıklarına dün başladı. Teknik Direktör Christoph Daum, yedek futbolcuları ağır bir şekilde çalıştırırken, oynayanlar Roland Koch gözetiminde düz koşu yaptılar. 
     


 SPOR 






























</TEXT>
</DOC>
