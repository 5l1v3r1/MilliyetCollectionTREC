<DOC>
<DOCNO> 24501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/son/sonspo01.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Vefa Küçük "Başkanlığı düşünmüyorum" 
</HEADLINE>
<TEXT>

     Geçen kongrede başkan Aziz Yıldırım'ın rakibi olan eski yöneticilerden Vefa Küçük de Yıldırım'ın istifa etmemesi gerektiğini savundu. 
     Yurtdışında bulunan ve Küçük, ''Olayların gerçek yüzünü tam olarak bilmediğim için sağlıklı bir yorum yapamayacağım. Ama istifa etmemeliydi'' dedi. 
     Küçük, kulüpten yaklaşık 1.5 yıldır uzak olduğunu ve artık başkanlık için aday olmayı düşünmediğini sözlerine ekledi. 
     Birleşik Fenerbahçe Vakfı Başkanı Aziz Yılmaz ise Fenerbahçe Kulübü Başkanlığı görevinden istifa eden Aziz Yıldırım'ın, şampiyonluk sevincini kursaklarında bıraktığını söyledi. 
     Şampiyonluğu kutlarken, istifa kararıyla şok olduklarını belirten Aziz Yılmaz, ''İstifası Fenerbahçe için iyi olmadı. Şu an şoktayım. 7 ay sonra kongre var. 7 ay sonra ne olacağı bilinmeyen bir durumda kimse aday olmaz'' dedi. 
     Adaylık için birkaç maceracının çıkabileceğini, ancak Fenerbahçe camiasını kimsenin çıkarlarına alet etmeyeceklerini ve çıkacak adaya da karşı olduklarını kaydeden Yılmaz, şöyle konuştu 
     ''Aziz Yıldırım ile Fenerbahçe için birleştik, kenetlendik. Bu birleşmeyi ve kenetlenmeyi kimse kendine mal etmesin. Başkanın çok değerli bir ailesi var. Ama, başkanın küçük ailesi kendi ailesi. Büyük ailesi de Fenerbahçe ailesi. Büyük ailesi kendisinden dönmesini istiyor.'' 
     
     







</TEXT>
</DOC>
