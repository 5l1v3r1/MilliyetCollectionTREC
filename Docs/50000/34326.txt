<DOC>
<DOCNO> 34326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/son/sontur05.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisten kaçan asker kaçakları denize atladı 
</HEADLINE>
<TEXT>

     Kadıköy'de, polisten kaçarak denize atlayan 2 kişiden biri ikna edilerek yakalanırken, diğeri kayboldu. 
     Fenerbahçe Dereağzı Tesisleri yakınlarında devriye gezen polis ekibi, durumlarından şüphelenilen 2 kişiye ''dur'' ihtarında bulundu. 
     Bunun üzerine kaçmaya başlayan şüpheliler ile polis arasında kovalamaca yaşandı. Sahile kadar kaçan kişiler, polisin takibi sürdürdüğünü görünce denize atladılar. 
     Yüzmeye başlayan 2 kişiden Hüseyin Taşçı, polis tarafından, sahile dönmesi için ikna edilerek yakalandı. Soyadı henüz belirlenemeyen ''Vahit'' adlı diğer kişi ise yüzerek gözden kayboldu. 
     Yapılan sorgusunda, asker olduğunu ve izni bittiği halde birliğine gitmediği için polisten kaçtığını anlatan Hüseyin Taşçı, arkadaşının hakkında ise kesinleşmiş hapis cezası bulunduğunu söyledi. 
     ''Vahit'' adlı kişinin bulunması amacıyla çalışmaların sürdürüldüğü bildirildi. 






</TEXT>
</DOC>
