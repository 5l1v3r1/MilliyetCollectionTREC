<DOC>
<DOCNO> 25488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/siyaset/siy03.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Baro Adliye baskı altında kaldı 
</HEADLINE>
<TEXT>

İfadeleri alınırken bir grup işçinin Çağlarlar lehinde gösteri yapmasına Bursa Barosu Başkanı tepki gösterdi, "Adalete gölge düşürülüyor" dedi 
     BURSA DHA 

     Bursa Emniyet Müdürlüğü’nün düzenlediği "Son kredi" operasyonunda gözaltına alınan Nergis Holding Yönetim Kurulu Başkanı Şükrü Şankaya ile Cavit Çağlar’ın oğlu Mustafa Çağlar’ın da aralarında olduğu 21 kişi, sorgularının ardından adliyeye sevk edildi. Bu sırada 100 kadar işçi adliye önünde gösteri yaptı. Gösteriye tepki gösteren Bursa Barosu Başkanı Ramazan Hoça, eylemin adliyeyi baskı altına almak amacıyla yapıldığını söyledi. 
     
Başkandan tepki      Anadolu Ajansı’na bir açıklama yapan Ramazan Hoça, gözaltına alınanların savcılığa ifade verdikleri sırada, işçilerin "adalete gölge düşürdüklerini" savundu. İzleme hakkının, izinsiz gösteriye dönüştüğünü ifade eden Hoça, şöyle konuştu "Gördük ki, Adliye civarı gösteri alanı olmamasına rağmen sloganlara, umarım kötü olaylar olmadan, bir an önce çıkarırlar’ sözlerine şahit oldu. Bu suretle, adliyeyi tehdit ederek, baskı altına alarak sonuç alma çabasına girilmiştir. Bir insan arkasına topladığı kalabalıklarla suçlu veya suçsuz olarak adddedilemez." Hoça, sorumlular hakkında suç duyurusunda bulunacaklarını da bildirdi. 
     
Oğul Çağlar serbest      Sorguların ardından nöbetçi mahkemeye sevkedilen zanlılardan Şükrü Şankaya ile Nusret Yılmaz, Macit Safi ve İsmail Hakkı Helvacı, "suç işlemek amacıyla teşekkül oluşturmak", "hayali ihracat yapmak" ve "usulsüz teşvik kredisi almak" suçlarından tutuklandı. 
     Mustafa Çağlar, Şenol Şankaya, İlker Yeğin, Necmi Yeşilova ve Ahmet Gülmeriç ise tutuksuz yargılanmak üzere serbest bırakıldı. 
     Bu arada, nöbetçi mahkeme, halen Kartal Cezaevi’nde tutuklu bulunan Cavit Çağlar ile Orhan Aslıtürk ve Muhammet Ciğer hakkında da gıyabı tutuklama kararı verdi. 
     
Cavit Çağlar’ın dayısı ağladı      Bursa Emniyet Müdürlüğü’nün düzenlediği "Son Kredi" operasyonunda gözaltına alınan Cavit Çağlar’ın dayısı Şükrü Şankaya eliyle selam veren ile Cavit Çağlar’ın oğlu Mustafa Çağlar’ın da aralarında bulunduğu 21 kişi, sorgularının ardından adliyeye sevk edildi. "Nergis Holding işçisiyiz, direneceğiz", "Fabrikalarımızı kapattırmayız" yazılı dövizler taşıyan yaklaşık 100 kadar holding işçisi de adliye önünde toplanarak, zanlılar lehinde gösteri yaptı. Şankaya, "İşçilerin hakkını ödeyemem" diyerek ağladı. 
     



 SİYASET 












</TEXT>
</DOC>
