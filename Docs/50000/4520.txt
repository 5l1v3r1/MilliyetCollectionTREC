<DOC>
<DOCNO> 4520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/son/sontur09.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Ali Ağca Abdi İpekçi davasında tanık 
</HEADLINE>
<TEXT>

     Milliyet Gazetesi Başyazarı Abdi İpekçi'nin öldürülmesine ilişkin, Yalçın Özbey ve Yusuf Çelikkaya hakkında ''Taammüden adam öldürmek suçuna katılmak''tan dolayı yeni açılan davanın görülmesine başlandı. 
     İstanbul 7. Ağır Ceza Mahkemesi'nde saat 11.00 sıralarında görülmesine başlanan duruşmaya, Belçika'da olduğu belirtilen gıyabi tutuklu sanık Yalçın Özbey ile başka suçtan tutuklu bulunan sanık Yusuf Çelikkaya katılmadı. Çelikkaya'nın, talimatla ifadesinin alınması amacıyla Ünye Ağır Ceza Mahkemesi'ne talimat yazısı gönderildiği için duruşmaya çağrılmadığı öğrenildi. Bu arada, Kartal Özel Tip Kapalı Cezaevi'nde hükümlü bulunan Mehmet Ali Ağca, duruşmada tanık olarak dinlenilmek üzere İstanbul Adalet Sarayı'na getirildi. 




</TEXT>
</DOC>
