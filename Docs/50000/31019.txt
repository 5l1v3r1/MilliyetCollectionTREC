<DOC>
<DOCNO> 31019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/son/soneko05.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz, İstanbul'da kiraları da vurdu...Kira bedelleri için tıklayın.. 
</HEADLINE>
<TEXT>

     İstanbul Emlakçılar Odası Yönetim Kurulu Başkanı Sabri Ateş, depremin ardından gelen ekonomik krizle birlikte İstanbul'da tersine göçün başladığını belirterek, ''Bunun doğal sonucu olarak, kiralıkların sayısı arttı, mal sahipleri kiracı bulamıyor'' dedi. 
     Ateş, emlak piyasasında bir istikrarsızlık yaşandığını kaydederek, bu durumun deprem profesörlerinin birbiri ardına yaptığı tutarsız açıklamalardan kaynaklandığını savundu. 
     Depremin ardından gelen ekonomik krizin piyasayı durma noktasına getirdiğini, Türkiye'de artık hiç kimsenin gayrimenkule yatırım yapmak istemediğini ifade eden Ateş, piyasada çok sayıda satıcının olmasına rağmen alıcının bulunmadığını kaydetti. 
     Hazine arazilerinin satışa çıkartılmasının da piyasayı rahatlatmayacağını, bu durumun önümüzdeki yılın Nisan ayına kadar devam edeceğini anlatan Sabri Ateş, şöyle dedi 
     ''Piyasanın önü karanlık. Bu ortamda araziler satışa çıkartılsa bile piyasada alıcı bulamayacaktır. Devletin arazisini işgal edip üzerine gecekondu yapan insan parayı nereden bulacak Bu durumda Hazine mafyasına çanak tutulacak. Bu yasanın gündeme gelmesinin ardından Hazine arazileri üzerine yapılan gecekonduların sahipleri de el değiştirmeye başladı. Arazilerin satışı ile devlet bu tür insanlara yeni rant kapısı sağlamış olacak.'' 
     
     'Kiracı aranıyor' 
     Piyasadaki fiyat artışlarına rağmen İstanbul'da ev ve işyeri kiralama bedellerinde de geçen yıla oranla önemli düşüşlerin yaşandığını ifade eden Ateş, ''Depremin ardından gelen ekonomik krizle birlikte İstanbul'da tersine göç başladı. Bunun doğal sonucu olarak da ilde kiralıkların sayısı arttı, mal sahipleri kiracı bulamıyor. Kriz öncesi boşalan bir daire hemen tutulurken, şimdi durum böyle değil. Mal sahipleri 'kiracım çıkarsa yeni birini bulamam. Mevcut kirayla otur' anlayışıyla hareket ediyor'' diye konuştu. 
     Oda kayıtlarına göre, kira bedelleri yüzde 11 ile yüzde 50 arasında değişen oranlarda azaldı. Kiralarda en fazla düşüş Bakırköy Florya'da olurken, bunu Yeşilyurt, Bağcılar, Bostancı, Nişantaşı, Bahçelievler Beşiktaş, Caddebostan gibi yerler izledi. 
     
     Değişimler 
     İstanbul'da bazı semtlerde 120 metrekare ve kaloriferli bir dairenin kriz öncesi ve sonrası kira bedelleri şöyle 
     
Yer Ocak 2001 milyonTL Temmuz 2001 milyonTL Düşüş Bağcılar 100-200 60-150 40-25 Bahçelievler 150-500 125-350 17-30 Bakırköy 150-500 130-400 14-20 Beşiktaş 350-600 300-450 14-25 Bostancı 300-650 200-400 33-38 Caddebostan 375-1.600 300-1.200 20-25 Maslak 450-700 400-600 11-14 Mecidiyeköy 180-400 160-350 11-12 Merter 140-250 120-200 14-20 Nişantaşı 225-600 200-400 11-33 Zeytinburnu 130-225 100-180 23-20 Şişli 175-375 150-300 14-25 Ulus 750-1.250 Dol 600-1.000 Dol 20-20 Yeşilyurt 600-1.350 Dol 350-750 Dol 41-44 Etiler 700-1.200 Dol 500-900 Dol 28-25 Florya 600-1.200 Dol 300-650 Dol 50-46 Levent 700-1.200 Dol 500-1.000 Dol 28-20      







</TEXT>
</DOC>
