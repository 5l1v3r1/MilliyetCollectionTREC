<DOC>
<DOCNO> 48129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/spor/spo03.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu Çok önemli puan 
</HEADLINE>
<TEXT>

     GALATASARAY Teknik Direktörü Lucescu, "Beşiktaş’ın şampiyonluk yarışında önemli bir rakip olduğunu düşünürsek, bu puanın değeri iki misline çıkıyor. Üç veya dört farklı yenik duruma da düşebilirdik" dedi. Tecrübeli hoca, "Devre arasında oyuncularımdan büyük takım olduklarını hatırlamalarını ve Galatasaray bilinciyle oynamalarını istedim. Onlar da öyle yaptılar. Sergen’in oyuna etkisi çok oldu" dedi. 
     
Hasan Şaş tedavide      KHLESTOV ile çarpışarak sağ dizinden sakatlanan Hasan Şaş’ın bugün MR filmleri çekilecek. Yıldız futbolcunun durumunun kritik olduğu ve Lazio maçında oynamayabileceği belirtildi. 
     
Yönetimden destek      CİM - BOM yönetimi, oyuncuları yalnız bırakmadı. Mehmet Cansun, Florya’da futbolcularla bir görüşme yaparak, başarı dileklerinde bulundu. Abdürrahim Albayrak ve Özer Saraçoğlu da takım otobüsüne bindi. 
     
Yoğun güvenlik      GALATASARAY kafilesi maçtan iki saat önce iki çevik kuvvet otobüsü ve dört polis eskortuyla İnönü Stadı’na getirildi. Polislerin Kabataş’tan Dolmabahçe’ye kadar her beş metrede bir görev yapması dikkati çekti. 
     
Hakan Ünsal çıktı      ADALESİNDE gerilme olan Hakan Ünsal, beklendiği gibi maç kadrosunda yer alamadı ve kadrodan çıkarıldı. Sakatlığı tam geçmemesine rağmen Kolombiyalı Victoria 18 kişilik kadroya dahil edildi. 
     
Lazio hazırlığı      GALATASARAY, gözünü Şampiyonlar Ligi’nde oynayacağı kritik Lazio maçına çevirdi. Hazırlıklara bugün başlayacak Sarı-Kırmızılılar kampa girecek, yarın İtalya’ya gidecek. 
     
Mondragon isyan etti      SARI - Kırmızılı file bekçisi ilk yarıda çılgına döndü. Bayram’ın attığı ilk golün ofsayt olduğunu iddia eden Kolombiyalı kaleci güçlükle sakinleştirildi. Ancak Mondragon, Emre’nin kendi kalesine attığı golden sonra yedek kulübesine kadar giderek bu kez Lucescu’ya savunmayı şikayet etti. Bu arada ilk dakikalarda Emre’nin attığı golün iptal edilmesi yine Galatasaray’ın tepkisine neden oldu. 
     

</TEXT>
</DOC>
