<DOC>
<DOCNO> 19733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/son/sonspo22.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
BEŞİKTAŞ 2-İSTANBULSPOR 0 maç sonucu 
</HEADLINE>
<TEXT>

     Birinci Futbol Ligi'nde Beşiktaş, İstanbulspor ile oynadığı maçı 2-0 önde tamamladı. 
     2. dakikada, İbrahim'in soldan ortasında arka direkte topla buluşan Nouma, meşin yuvarlağı kafayla kaleci Zdravkov'un müdahalesine rağmen filelere gönderdi 1-0. 
     9. dakikada, Petkov'un soldan kullandığı korner atışında Saidou'nun ceza alanı içinden kafa vuruşunda, top üstten auta çıktı. 
     13. dakikada, Tayfur'un yaklaşık 20 metreden sert vuruşunda, kaleci Zdravkov, yatarak meşin yuvarlağı kornere çeldi. 
     23. dakikada, Karhan'ın ceza alanı çizgisi üzerinde Recep'i geçtikten sonra yaptığı sert vuruşta, top yan direkten döndü. 
     27. dakikada, Ahmet'in sağdan ortasında Tayfur'un ceza alanı içinden şutunda, top yandan auta çıktı. 
     31. dakikada, Nihat ceza yayı üzerinden yerden sert vurdu, meşin yuvarlak kaleci Zdravkov'un hemen yanından ikinci Beşiktaş golü olarak İstanbulspor filelerine gitti 2-0. 
     33. dakikada, İstanbulspor savunmasından atılan uzun topta, Ali Eren'in uçarak ters kafa vuruşunda top az farkla yandan kornere çıktı. 
     35. dakikada, Karhan'ın uzun taç atışında, Ayhan ceza yayı içinde topuğuyla topu Nihat'ın önüne bırakmak istedi, ancak top araya giren Recep'in eline gelince, hakem Mutlu Çelik penaltı noktasını gösterdi. Penaltı atışında Ahmet'in vuruşunda kaleci Zdravkov, yatarak meşin yuvarlağı kornere çeldi. 
     45. dakikada, Petkov'un soldan kullandığı korner atışında, Bekir'in ceza alanı içinden kafa vuruşunda kaleci Fevzi son anda topu tokatlayarak ceza alanı dışına attı ve karşılaşmanın ilk yarısı 
     Beşiktaş'ın 2-0 üstünlüğüyle sona erdi. 
     Beşiktaş, ikinci yarıya İbrahim'in yerine Münch'ü oyuna alarak başladı. 
     55. dakikada, Ayhan'ın uzun pasında ceza alanı önünde topla buluşan Nouma'nın aşırtma vuruşunda, meşin yuvarlak üstten auta gitti. 
     59. dakikada, ani gelişen Beşiktaş atağında Ayhan'ın pasıyla ceza alanı önünde buluşan Ahmet, ileri çıkan kaleci Zdravkov tarafından düşürülünce, hakem Çelik faul kararı verip, Bulgar kaleciye de sarı kart gösterdi. Beşiktaşlı futbolcular, bu pozisyonda Zdravkov'un kırmızı kart görmesi gerektiği gerekçesiyle hakeme itirazda bulundu. 
     60. dakikada, Ali Eren'in sağdan ortasında Nouma altı pas içinde topa dokunamayınca, takımını mutlak bir golden etti. 
     66. dakikada, Murat'ın ceza alanı dışından sert şutunda, top, az farkla direğin yanından auta gitti. 
     69. dakikada, Nihat'ın sağ çaprazdan sert şutunda, kaleci Zdravkov topu iki hamlede kontrol edebildi. 
     70. dakikada, Beşiktaş'ta Ayhan'ın yerine Bayram, Nouma'nın yerine de Tunç oyuna dahil oldu. Aynı dakikada, Petkov'ın yaklaşık 20 metreden kullandığı serbest atışta kaleci Fevzi, topu direğin dibinde kornere çeldi. 
     71. dakikada, Petkov'un soldan kullandığı korner atışında, Bekir'in kafa vuruşunda top, üst direkten döndü. 
     73. dakikada, İstanbulspor'da Recep'in yerine Bülent, Bushaj'ın yerine de Mithat oyuna girdi. 
     79. dakikada, Nihat orta sahadan aldığı topla meşin yuvarlağı sol çaprazda uygun durumdaki Tunç'un önüne bıraktı, bu futbolcunun şutunda top yan direği adeta sıyırarak auta çıktı. 
     90. dakikada, Mithat'ın ceza alanı dışından sert şutunda kaleci Fevzi topu güçlükle yumrukladı. Dönen topu, savunma ceza alanı dışına attı. 
     Uzatma dakikalarında Nihat'ın uzun pasında ceza alanı içinde topu göğsüyle kontrol eden Tunç'un şutunda meşin yuvarlak üstten auta gitti. Yine uzatma bölümünde İstanbulspor'da Bekir'in yerine Alparslan oyuna girdi ve karşılaşma 2-0 Beşiktaş'ın üstünlüğü ile sona erdi. 







</TEXT>
</DOC>
