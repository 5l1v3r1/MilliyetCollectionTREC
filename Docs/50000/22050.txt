<DOC>
<DOCNO> 22050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/guncel/gun13.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK’lılar süresiz ölüm orucunda 
</HEADLINE>
<TEXT>

     GÖKÇER TAHİNCİOĞLU Ankara 

     Ölüm oruçlarının bitirilmesi için yeterli olacağı belirtilen Terörle Mücadele Yasası’nın değiştirilen 16. maddesi ters etki yaptı. Yaklaşık 50 mahkum daha ölüm oruçlarına başlarken, Hayata Dönüş Operasyonu öncesi açlık grevini bitiren 8 bine yakın PKK’lı mahkum süresiz açlık grevine başladı. Türkiye genelindeki cezaevlerinde yaklaşık 8 bin PKK’lı mahkumun 1 Nisan’dan bu yana açlık grevine başladığı ve geçtiğimiz günlerde bu eylemlerini süresiz açlık grevine dönüştürdükleri öğrenildi. Ölüm orucu eylemlerini sürdüren yaklaşık 12 örgüte mensup mahkumlardan 50’ye yakının da ölüm orucuna başladığı, bunlardan 24’ünün DHKP - C’li oldukları bildirildi. 
     Burdur Cezaevi’ne geçen yıl düzenlenen operasyonda kolunu kaybeden Veli Saçılık, İnsan Hakları Vakfı’nın verdiği protez kol için muayeneye gittiği Gazi Üniversitesi Hastanesi’nde gözaltına alındı. Motorlu polislerin gözaltına aldığı ve Terörle Mücadele Şubesi’ne götürüldüğü belirtilen Saçılık, iki saatlik gözaltının ardından gözaltı gerekçesi belirtilmeden serbest bırakıldı. 
     
     



 GÜNCEL 



















</TEXT>
</DOC>
