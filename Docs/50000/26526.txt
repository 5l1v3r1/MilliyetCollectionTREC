<DOC>
<DOCNO> 26526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/ekonomi/eko05.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Beko Mükemmellik Ödülü’ne aday 
</HEADLINE>
<TEXT>

     EKONOMİ SERVİSİ 

     Beko Genel Müdürü Aydın Çubukçu, Japan Institute of Plant Maintenance’ın JIPM verdiği Dünya Mükemmellik Ödülü’ne başvurduklarını açıkladı. Toplam verimli bakım sistemine geçtiklerini anlatan Çubukçu "Böylece Mükemmellik Ödülü’ne başvurabileceğimiz ortaya çıktı. Ödülün iki aşamasını geçtik. Son aşama olarak JIPM yetkilileri 17 Eylül’de fabrikamızı incelemeye gelecekler. Ödül sahibi de bu tarihten bir iki ay sonra açıklanacak. Muhtemelen bu ödülü biz alacağız" dedi. 
     
     Avrupa’da fabrika arıyor 
     Bu yıl 2.5 milyon adet televizyon üreteceklerini, 2004 üretim hedeflerinin 6 milyon adet olduğunu belirten Çubukçu, "Mevcut fabrikamızın kapasitesi 3 milyon adet. Doğu Avrupa’da fason üretim yaptırabileceğimiz ya da satın alabileceğimiz bir fabrika arıyoruz" dedi. 
     Çubukçu, Beko’nun bu yıl 224 milyon dolar ihracat, 470 trilyon lira da ciro hedeflediğini açıkladı. 
     Beko’nun şifreli yayınların şifresini çözen Pegasus adlı yeni ürünü yayın kuruluşlarıyla anlaşma yapıldıktan sonra yıl sonunda piyasaya sürülecek. 
     



 EKONOMİ 




















</TEXT>
</DOC>
