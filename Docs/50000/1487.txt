<DOC>
<DOCNO> 1487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/yazar/eralp.html </URL>
<DATE> 2001/01/10/ </DATE>
<TIME>  </TIME>
<AUTHOR> Yalım ERALP  </AUTHOR>
<HEADLINE>
Putin'in Rusyası 
</HEADLINE>
<TEXT>

     Putin'in Rusyası Yeltsin'in Rusyasından, beklendiği gibi, farklı bir görünüm kazandı. Sovyetler Birliği'nin çöküşü ile Rusya tarihte hiçbir ülkenin girişmediği bir üçlü dönüşüme aynı zamanda girişti Otoriter rejimden demokrasiye, devletçi ekonomiden piyasa ekonomisine ve imparatorluktan bir tür ulus devlete geçiş... Rusya gibi bir devletin böyle bir girişiminin depremler yaratması kaçınılmazdı. Depremler de oldu. Ekonomi çöktü, dağılmalar oldu. Rusya kara para ve mafya merkezine dönüştü. Yeltsin kurtuluşu tamamen Batı'ya yaslanmakta gördü ve Batı da yardım etti. Ama bu yetmedi. Yeltsin kontrolü tamamen kaybetti. Rusya ciddi devlet görünümünden uzaklaştı. 
     
Geçiş      Kim ne derse desin yönetimin el değiştirmesi böyle bir dönemde sorunsuz oldu sayılır. Putin ipleri çabuk ele aldı. Devlete ciddiyet geldi. Yeltsin zamanında değişik açıklamalar diplomatlar arasında değerlendirirken hep aynı suali sorardık Kimin Rusyası yaptı bu açıklamayı Putin'in ilk işi devletin tek ağızdan konuşmasını ve tek bir politika olmasını sağlamak teşkil etti. Koşullara bakılırsa bunda da başarılı oldu. Yani yaptığı ilk şey dışarıda sayılmak için içeriyi toparlamaya çalışmak oldu. Daha sonra yakın komşuları ve eski dostlar ile ilişkileri yenilemeye yöneldi. Enerji dağıtım imkanlarını ele geçirmeye başladı. Çeçenlerle sessizce görüşmelere başladı ama neticesi belli değil şimdilik. Ama Rusya içeride durumu henüz toparlayamadı. Ekonomide dağınıklık ve yolsuzluk devam ediyor. 
     
Başarır mı      Belli değil. Rusya Moskova'dan yönetilemeyecek kadar büyük bir ülke. Bölgelere yetkilerin dağıtılmasının ise, hem dağılma sürecini gerçekleştirme tehlikesini yaratabilir, hem hangi Rusya sorunlarının yeniden ortaya atılmasına yol açabilir. Rusya şu anda bürokrasisi ile birlikte altyapısı da çökmüş ve yenilenmesi de çok pahalı bir ülke. Nüfusu hem azalıyor, hem CIA raporunun belirttiği gibi halkı her yönden sağlıksız. Elindeki en önemli koz okumuş halkı. Ama o da zamanla ya yurtdışına gidiyor ya da bitiyor. 
     
Çin      Rusya örneğini gören Çin, adımlarını daha dikkatli atıyor ve dönüşümleri sıra ile yapıyor. Batı istediği kadar aksini söylesin bence Çinliler doğrusunu yapıyor. Çin'in dönüşümleri gerçekleştirme şansı bana göre Rusya'ya nazaran daha fazla. Dikkat edilirse geleceğe dönük kehanetlerde Çin'den olumlu bahsedilirken Rusya için soru işaretleri belirtiliyor. 
     
En büyük koz      Rusya'nın elindeki en büyük koz büyüklüğü ve nükleer devlet olması. Açıkçası Rusya'daki gelişmelerin dünyaya zarar verme katsayısı büyük. Hem askeri, hem ekonomik yönden zarar verebilir. Sonunda gene de Rusya'yı tekrar rayına sokmak Ruslara düşüyor. Dışarısı ancak destek olabilir. Kolaycı reçete ufukta görünmüyor. Böyle istikrarsız bir Rusya komşuları için de rahatsızlık konusu. 
     
     





Siyasi irade 


Köprü öyküsü 


Ecevit tepkisi 


Watson yazarlar 


Kuzey Irak ısınıyor PKK'ya karşı operasyon mu 


By - pass mı 


Sezer arayı açarken... 


Putin'in Rusyası 


Geleceği görmek 


TV'lerde din savaşları 


Iraklı Kürtlerle denge ayarı 


Beni kürdanla tehdit etti Reha Bey... 


"Görünen köy kılavuz istemez" 


Demirel diyor ki 


Sağda arayışı 


Beyaz uyutma operasyonu 


Beyaz Enerji bahşişi 


Suç gasp, ceza ağır 


Hangi duaya amin 


Batan bankaları denetleyenler "zararı ödemeye mecbur" 


Size bırakılan iş 10 yılda çözülmedi 


</TEXT>
</DOC>
