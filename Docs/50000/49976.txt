<DOC>
<DOCNO> 49976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/sondun12.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan jetleri stratejik bir Taliban garnizonunu vurdu 
</HEADLINE>
<TEXT>

     Amerikan jetleri, stratejik bir Taliban garnizonunu vurdu. 
     Takhar'daki Kale Kata garnizonunun, Kuzey İttifakı güçlerinin başkenti ele geçirmelerindeki engellerinden biri olduğu belirtiliyor. 
     Başkente giden yol üzerindeki Taliban ve El Kaide unsurlarını temizleme harekatında, birkaç gün önce B-52 bombardıman uçakları da devreye sokulmuştu. 
     Kuzey İttifakı sözcülerinden Said Sadar, Kale Kata çevresindeki hava bombardımanının sabaha karşı başladığını söyledi. 
     İttifakın bir başka yetkilisi Vaisuddin Salik, gece yarısı ABD jetlerinin muhalefet kontrolündeki Bagram hava üssü yakınında bulunan Taliban'ın yakıt ve mühimmat deposunu vurduğunu söyledi. 
     Bombardımana rağmen bugün ittifak birliklerinin ilerlediklerine dair bir iz olmadığı belirtiliyor. 
     






</TEXT>
</DOC>
