<DOC>
<DOCNO> 40228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/spor/spo15.html </URL>
<DATE> 2001/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Monica Seles pes      ABD Açık Tenis Turnuvası’nda tek bayanların favori isimlerinden ev sahibi ülke temsilcisi Monica Seles 7 , 18 yaşındaki Çek raket Daja Bedanova’ya 7 - 5, 4 - 6 ve 6 - 3’lük setlerle yenilerek elendi. Yine ev sahibi ülkeden Davenport 3 , Rus Likhovtseva’yı 21 , 6 - 3, 6 - 0 ve 6 - 3’lük setlerle yenerek çeyrek finale yükseldi. Tek erkeklerde ABD’li Andre Agassi ve Pete Sampras, rakipleri Delgado ve Youzhny’yi 3 - 0’la mağlup ederek dördüncü tura adım attılar. 
     
GÜNÜN SONUÇLARI TEK ERKEKLER A.Roddick - A.Corretja 6 - 4, 6 - 2, 6 - 2 L.Hewitt - A.Portas 6 - 1, 6 - 3, 6 - 4 T.Haas - J.Novak 6 - 3, 6 - 4, 6 - 2      
TEK BAYANLAR Barbara Schett - Alicia Molik 7 - 5, 3 - 6, 6 - 3 Elena Dementieva - Anke Huber 6 - 3, 7 - 5 Amelie Mauresmo - Chanda Rubin 7 - 5, 7 - 5      
     
Milan mağlup      FATİH Terim’in takımı Milan, milli maçlar nedeniyle lige verilen arada İspanyol Alaves ile deplasmanda oynadığı karşılaşmayı 1 - 0 kaybetti. Ev sahibi takımın tek golünü maçın 19. dakikasında Geli kaydetti. Seri A’da sıkıntılı günler yaşayan Terim, İspanya’da da aradığı morali bulamadı. 
     
Bravo Ebru      İTALYA’DA düzenlenen IAAF Grand Prix II yarışmalarında milli atletimiz Ebru Kavaklıoğlu, üç bin metrede 8.42.64’lük derecesiyle birinci oldu. Sekiz atletin koştuğu yarışta Kavaklıoğlu, Rieti’nin pist rekorunu da kılpayı kaçırdı. Berlin’deki Golden Leauge finalinde geçtiğimiz cuma günü 5 bin metrede yedinci olan Kavaklıoğlu, bu dereceleri üzerine Melbourne’deki Grand Prix finaline davet edildi. 
     
Bayanlar galip      20. Avrupa Genç Bayanlar Basketbol Şampiyonası Eleme Grubu’ndaki 3. maçında Türkiye, Bulgaristan’ı 99 - 81 yendi. Yugoslavya’da 5 takımın katılmasıyla tek devreli lig usulüne göre 5 gün sürecek elemelerin 3. gününde, Ay - Yıldızlı ekip, ilk yarıyı da 49-40 önde tamamladı. Milli takım, elemelerdeki 4. ve son maçını, bugün TSİ 19.00’da Romanya ile yapacak ve kazanması durumunda final grubuna çıkacak. 
     
Yılmaz’a teklif      ANTALYASPOR Taraftarlar Derneği Yönetim Kurulu, Zigana Tatil Köyü’nde ziyaret ettiği Trabzonspor Onursal Başkanı Mehmet Ali Yılmaz’dan, Antalyaspor’a başkan olmasını istedi. Yılmaz ise "Antalyaspor’un şu an görev yapan bir yönetim kurulu var. Burada çok sevdiğim dostlarım bulunuyor. Onları incitecek bir davranışta bulunmak istemem. Fakat fiilen olmasa da fahri olarak hizmet etmeye hazırım" yanıtını verdi. 
     



 SPOR 
























</TEXT>
</DOC>
