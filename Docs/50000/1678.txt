<DOC>
<DOCNO> 1678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/yazar/theper.html </URL>
<DATE> 2001/01/11/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Rahat uyuyor musunuz 
</HEADLINE>
<TEXT>

     Bir anda basının haber başlıkları nasıl değişti farkındasınız değil mi Şöyle 
     "Afla çıkan sapıktan inanılmaz vahşet 62 yaşındaki kötürüm kadına tecavüze kalkıştı, başaramayınca kafasına vurarak öldürdü." 
     "Şartla salındı, şartsız öldürdü." 
     "Hırsız olarak çıktı, katil olup dönüyor." 
     Bu ve buna benzer haberler endişe verici. Affın çıkmasından bu yana daha 15 gün geçti ve 15 gün içinde başkalarının canına kıyıp geri dönmeler başladı. Yukarıda yeniden çalan, yeniden sair suçları işleyenler hakkında haber başlıkları yok, onları değil cana mal olanlardan bir kısmını aldım. 
     Af sözü ortaya çıktığında toplumun reaksiyonu belli olmuştu, toplum bundan korkuyordu ama toplumun nabzını tutmasını bilmeyen iktidar, Rahşan Hanım’ı kıramadı bu affı çıkardı. 
     Bugünkü sonuç bilinen bir sonuçtur. Her aftan sonra suç oranında patlama yaşanır. Gerek Başbakan ve gerekse onun sözünden ayrılamayanlar, aflardan sonra yüzde 20 oranında cezaevine dönüş olduğunu savunuyor. Bu oran yanlıştır. Birinci yanlış şuradadır. Bu yüzde 20, belli bir süre için belirlenen orandır. Örneğin bir ay içinde yüzde 20’si geri dönüyor gibi. Oysa daha uzun sürede bu oran çok ama çok artmaktadır. 
     İkincisi, bu oranlara sadece aftan yararlanıp, çıkanlar dahildir. Oysa hasımlarının bunlar aleyhine işlediği suçlar bu oranlara katılmaz, onlara sair suçlar gibi bakılır, dolayısı ile affın tahribatı eksik tespit edilir. 
     Her şeyi bir yana koyup, geri dönüşün yüzde 20 olduğunu düşünsek dahi 30 bin kişinin istifade ettiği bir afta geri dönüş altı bin kişi içindir ki, çok kısa zamanda altı bin suç demektir. Bu altı bin kişiyi gözden çıkartmak bu kadar kolay mı 
     Çok merak ediyorum bu suçlar işlendikçe, "bu bizim istediğimiz af değil", "affın kapsamı bu değildi", "biz başka türlü düşünmüştük" gibi manasız laflar edenler, geceleri rahat uyuyabiliyor mu 
     
     





YÖK'e hukuk 


"Yenilikçi" ne demek 


Düşünce gücü... 


3 T - T... 


Konuşan, Başbakan’ın tanımadığı biri değil 


Fransız siyasetçilerine Allah akıl versin 


"İsterik müttefikler..." 


Pay edilen ekonomi yönetimi .. 


"Gizli" 


YÖK'te sonun başlangıcı 


Yeni Ankara 


Bir bardak suda fırtına 


Dikkat, ölüm tehlikesi var 


Fırtına öncesi sessizlik... 


Yaşama dair filmler... 


Ya Celal Bayar ne diyor 


Dünya değişirken 


Rahat uyuyor musunuz 


Ankara'da "bedava ev" sahibi olmak isteyenlere "tarifname" 


</TEXT>
</DOC>
