<DOC>
<DOCNO> 6820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/spor/spo10.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli’nin Fener’i 
</HEADLINE>
<TEXT>

     ÖNCELERİ yadırgadık Mustafa Denizli’nin Fenerbahçe’sini... "İyi oynamıyor" dedik, eleştirdik. Sahaya 6 yabancı çıkardı, garipsedik. Kazanıyor, şampiyonluk yarışından kopmuyordu ama... "Yetmez" diyorduk. Haklı olarak da herkes gibi iyi futbol bekliyorduk. Evet Denizli dediğini yaptı sonunda... Fenerbahçe ligin ikinci yarısıyla birlikte futboluyla zevk de veriyor artık... Denizli’nin Fener’i ışıl ışıl yanıyor şimdi. Yalnız taraftara bir çif sözümüz var "Takımınızın futbolunu bırakıp, rakip kulüp başkanına böyle küfür etmek ve rakip oyunculara ele ne geçtiyse atmak niye " Olmuyor ve hiç yakışmıyor. 
     
Galatasaray’a ne oldu      FUTBOLUNA ya da sonuçlarına değil... Futbolculara ne oldu Bursaspor maçında gördük... Eskiden bir Hagi vardı takımda... Şimdi hepsi Hagi .. Hakeme itiraz etmek için adeta birbirleriyle yarışıyorlar. Yanından adam geçen, rüzgarı geldi diye hakemin yanında soluğu alıyor. Söylesenize ne oluyor Futbolumuzun devi, önderi nereye koşuyor. Hadi bizimkiler neyse de ... Önümüzde Deportivo maçı var. Avrupalı hakemler böyle davranışları asla affetmiyor. Uyaralım dedik. 
     
Ne yumruktu ama      MÜKEMMEL oynuyordu Şenol... Kalesinde devleşiyor, Galatasaray’ın yerden ve havadan yağdırdığı şutlara vücudunu siper etmiş direniyordu. Bitime birkaç dakika kalmıştı artık. Şenol’un sayesinde Bursaspor bir puanı Aslan’dan alacak, puan cetvelinde rahatlayacaktı. Ama o da ne ... Kaleci Şenol gitti, boksör Şenol geldi. Bir vurdu, Jardel’i yere serdi. Kırmızı kart, ardından gelen gol ve Bursaspor yenildi. Peki Şenol Oldu mu, yakıştı mı Hele hele maç sonrası yaptığın açıklamada " Vurmadım" demen... Kişiliğinle bağdaştı mı 
     
Adana, yoksa ...      LÖW’le canlanacaktı Adana... Tam tersi oldu. Ligde yukarıya tırmanmak bir yana... Kendini ateş çemberinin içinde buldu. Şimdi Adanalılar’a, Löw’e ve futbolculara büyük işler düşüyor. Adanalılar, takımlarına küsmemeli, desteğe devam etmeli. Löw güveni boşa çıkarmamalı, takımı canlandırmalı. Futbolcular "Bu takımı bu hale biz getirdik, yine biz çıkaracağız" demeli, el ele verip, kenetlenmeli. Yoksa ... Yoksasını düşünmek bile istemiyoruz. 
     
     
Basından Seçmeler      Galatasaray’da bir de yan yönetim sıkıntısı vardı. Biz Fatih’e alışmıştık. Her oyuncu değişimi adrenalin salgılar, ikinci yarı rakip çözülürdü. 
Doğan Koloğlu - Milliyet 

     Rüştü, Fenerbahçe tarihindeki Cihat Arman fenamonyası ve Datcu gerçeğinden sonraki en klasik olma yolunda bir kalecilik imparatorluğudur bence. 
Erdoğan Şenay - Milliyet 

     Fransızlar’ın kralı giyotine gönderdikleri ihtilali Fenerbahçe’deki halk çocukları başarıp, o uyuşuk, temposuz oyun tavrını sürgüne göndermişlerdi. 
Gürcan Bilgiç - Fotomaç 

     Beşiktaş savunması her takımın iştahını kabartıyor. Beşiktaş’ı görenin aklına gol atmak geliyor. 
Güven Taner - Fanatik 

     Beşiktaş maç kaybetmedi, kepaze oldu. Başta Scala olmak üzere bu cici çocukları tebrik ederim. Çünkü Beşiktaş tarihine geçtiler. 
Vedat Okyar - Hürriyet 

     İyi ki Nouma yoktu. Takım arkadaşlarının hepsinin silik, facia görüntüsü karşısında herhalde yine çıldırır ve o meşhur kafa darbelerine başvururdu. 
Sanlı Sarıalioğlu - Sabah 



 SPOR 






























</TEXT>
</DOC>
