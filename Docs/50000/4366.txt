<DOC>
<DOCNO> 4366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/son/sontur02.html </URL>
<DATE> 2001/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Banka hırsızlarına suçüstü 
</HEADLINE>
<TEXT>

     Bakırköy'de bir bankaya girerek içerideki kasa duvarını kırmaya çalışan 2 kişi polis ekiplerince kıskıvrak yakalanırken, kendilerine yardım eden 3 kişi kaçtı. 
     Ataköy 4. Kısım çarşısında bekçilik yapan Hüseyin İkinci, sabaha doğru çarşıda bulunan Emlak Bankası'ndan gürültü duyması üzerine, polise haber verdi. 
     Bankaya gelen ekipler, bankanın arka tarafındaki demir kapının levyeyle açıldığını gördüler. Ekipler, bodrum katına indiklerinde, burada bankanın kasasına ulaşan duvarı kırmaya çalışan Mehmet Bayraktar ve Rumen uyruklu Vasille Burulea adlı hırsızları yakaladı. Polis, yakalanan 2 hırsıza yardım ettikleri belirlenen ve 34 TUL 16 plakalı bir otomobille kaçan 3 kişinin yakalanmasına çalışıldığını bildirdi. Yetkililer, ilk belirlemelere göre bankadan herhangi bir şeyin çalınmadığını, ancak kesin sonucun banka görevlilerinin yapacağı kontrollerden sonra anlaşılacağını kaydettiler. 




</TEXT>
</DOC>
