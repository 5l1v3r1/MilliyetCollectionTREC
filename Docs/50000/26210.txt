<DOC>
<DOCNO> 26210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/yazar/cankat.html </URL>
<DATE> 2001/06/11/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Tatsız iddialar var 
</HEADLINE>
<TEXT>

     Tarım ve Köyişleri Bakanı Hüsnü Yusuf Gökalp buğday fiyatlarını yüksek tutmak için Kemal Derviş’e çok direndi. Aynı tavrı ithal gübre konusunda da sergilemişti. Her iki konuda da kulağıma gelen tatsız söylentiler var. Gökalp’in adı da geçtiğinden, bilmesinde, duymasında fayda var diye aktarıyorum. Derler ki 
     MHP’li bir milletvekilinin, Rusya’dan gübre ithal eden bir Türk firmasıyla yakınlığı bir rivayete göre de ortaklığı var. 
     Yine aynı milletvekilinin de resm ya da gayri resmi ortağı olduğu bir şirket, Bulgaristan’la büyük bir ithal bağlantısı yapmıştı. Hem de hububat fiyatlarının belirleneceği günlerde... Derler ki, Başbakan Yardımcısı ve MHP Genel Başkanı Devlet Bahçeli bu milletvekili arkadaşını sert bir şekilde uyarmış. 
     Tarım Bakanı’nın dürüstlüğünden kimsenin şüphesi yok. Hatta söz konusu milletvekiliyle arasının iyi olmadığı da biliniyor. Ama parti, şehir filan derken, o kadar çok ortak noktaları var ki... Ve elin ağzı torba değil ki büzesin 
     
SENİ TANIYAMADIM      Orta yaşlı kadın, hastaneye getirildiğinde komadaymış. Tam yoğun bakıma alınırken kalbi durmuş. Kendini kör edici bir ışığın içinde, Tanrı’nın karşısında bulmuş 
     Vaktim mi geldi, Tanrım 
     Hayır, demiş Tanrı. Daha 43 yıl, 2 ay, 8 gün ömrün var... 
     Kalp masajıyla hayata döndürmüşler kadını. Bir iki gün içinde de tamamen iyileşmiş. 
     Hazır hastaneye yatmışken, estetik yaptırayım, demiş kadın. Mademki 43 yıl daha ömrüm var... 
     Yüzünü gerdirmiş, yağlarını aldırmış, lazerle miyopluktan kurtulmuş, gözlerine yeşil lens takıp, saçlarını da sarıya boyatmış. Ve, en az on yaş genç, bomba gibi bir sarışın olarak hastaneden taburcu edilmiş. 
     Tam ayağını kaldırımdan aşağı atıyormuş ki, hızla gelen bir ambulans kadını ezip, metrelerce sürüklemiş. Yine kör edici ışık ve kendini yeniden Tanrı’nın huzurunda bulmuş 
     Hani en az 43 yıl daha ömrüm vardı Ölmeme neden izin verdin 
     Vallahi kusura bakma, demiş Tanrı, inan seni tanıyamadım 
     Bizim plastik güzellerin muhasebesini yukarıda kim tutuyorsa yandı demektir. Envanteri üç günde bir yenilemek lazım . 
     
En iyisi siz bunu Livaneli’ye sorun      Amerika’da Fairfax Üniversitesi "uzaktan" eğitim veren bir kuruluşmuş bizim Açık Eğitim gibi olmalı. 
     Şimdi bana kulak verin, değişik bir üniversite bu. Giriş veya mezuniyet sınavı yok. Meslek deneyimine dair göndereceğin herhangi bir belge ressamsan bir resim, şarkıcıysan bir kaset sınav yerine geçebiliyor. 
     Vaktiyle bir seminere devam etmiş, bir işyerinde çalışmışsan, belge al bunlara bakıp sana not veriyorlar. 
     Diploma almanın tek şartı var, kayıt ücretini ödemek. Bir kere ödüyorsun, öğrenciliğin kaç yıl sürerse sürsün başka bir ödeme yok. 
     Eğitimin belli bir süresi de yok, diploma iki ayın sonunda bile alınabilir. 
     Yazışmayla müzik diploması alanlar varmış. Ve bütün üniversitede iki müzik hocası çalışıyor. Onlar da "uzaktan" ders veriyor. Müzik dersi Uzaktan 
     Lise mezunlarının ÖSS günleridir. Çocuklara ferahlatıcı haber vereyim diye, beni bilgilendiren dostuma şunu da sordum 
     Bu broşürde "Verdiğimiz diploma ÇOK YAKINDA tanınacak" diye bir not var, dedim. "At the present time, Fairfax University is considering the accreditation process, for some of its program offerings". Şimdilik tanınmıyor mu yoksa 
     Galiba, dedi. 
     Kime sorabiliriz 
     Yahu, Zülfü Livaneli’nin son kitabı Bir Kedi, Bir Adam, Bir Ölü’de yazarın özgeçmişini vermişler. Bir yerinde "Fairfax Üniversitesi Müzik Bölümü’nü bitirdi" diye bir not gördüm. Bu sual Livaneli’ye sorulabilir. 
     İlgilenecek gençlerin haberi olsun. 
     Üniversite’nin yeri Louisiana’da Baton Rouge adlı 170 bin nüfuslu bir taşra kenti. 
     
     







31 Mart 


İmza korkusu 


Tatsız iddialar var 


İnfazın anatomisi 


Borçlarda durum kaygı verici 


Benim polisim iyidir 


Tabloid düzen 


GAP, 17 yıl sonra.. 


Krizin ardında hastalık var 


Yenal, "enflasyon" bekliyor 


</TEXT>
</DOC>
