<DOC>
<DOCNO> 6614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/ekonomi/eko06.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Banka güvencesine’ FP ve ANAP engel oldu 
</HEADLINE>
<TEXT>

ÖFK’ların banka statüsüne geçmesi TBMM’de FP ve ANAP’lı milletvekillerinin oylarıyla reddedilmişti 
     ŞULE YÜCEBIYIK 

     Bankacılık Düzenleme ve Denetleme Kurulu’nun BDDK İhlas Finans Kurumu’nun faaliyetlerini durdurmasıyla 500 bin mudinin parasını kaybetmesi, özel finans kurumları ÖFK konusunu yeniden gündeme getirdi. 
     "Faizsiz kazanç" ve kar payı ortaklığı’ adı altında para toplayan ve daha çok İslami kesime hitap eden bu kurumların denetimleri BDDK bünyesinde yapılıyor. 
     Ancak bu kurumların banka statüsünde olmamaları nedeniyle buradaki tasarruflar bankalarda olduğu gibi devlet güvencesinde değil. 
     Aslında Bankalar Yasası’nın hazırlandığı 1999 yılı sonunda kanunda düzenleme yapılması sırasında özel finans kurumlarının banka statüsüne getirilmesi ya da tasfiye edilmesi tartışılmış ancak bu konuda hazırlanan yasa tasarısı ÖFK lobileri tarafından durdurulmuştu. 
     Yasanın TBMM Plan ve Bütçe Komisyonu’na görüşülmesi sırasında muhalefet partisi Fazilet’e hükümet ortağı ANAP’lı milletvekillerinin de destek vermesiyle madde yasadan çıkırılmış ve özel finans kurumlarının stütülerinde değişiklik yapılması ve banka haline getirilmesi önlenmişti. 
     ÖFK’lar arasında toplam tasarruf birikimde payı yüzde 39 olan ve yaklaşık 200 bin mudisi bulunan İhlas Finans, banka statüsünde olmadığı ve bu nedenle fona devredilemediği için tasarruf sahiplerinin zararlarının da fon tarafından karşılanması mümkün değil. 
     
     3 milyar dolar var 
     Özel Finans Kurumları’nın müşteri sayısı 2000 yılı rakamlarıyla 1.2 milyon kişi. İhlas Finans’ın yanısıra, Al Baraka Türk, Faisal Finans Kurumu, Kuveyt Türk Evkaf, Anadolu Finans Kurumu, Asya Finans Kurumu’nun içinde bulunduğu ÖFK’ların mevduat hacimleri ise 3 milyar dolar civarında. 
     


 EKONOMİ 
















</TEXT>
</DOC>
