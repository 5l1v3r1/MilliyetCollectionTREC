<DOC>
<DOCNO> 38033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/yasam/yas07.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabotaj kokusu 
</HEADLINE>
<TEXT>

Almanya’nın Hessen eyaletindeki Reinheim kentinde Türklerin oturduğu binada meydana gelen patlamada, bir kız çocuğu öldü, 10 kişi de yaralandı 
     DIŞ HABERLER SERVİSİ 

     Almanya’nın Hessen eyaletindeki Reinheim kentinde, tümüyle Türklerin oturduğu iki katlı bir binada gaz sızıntısı sonucu patlama meydana geldi. Olayda, 7 yaşında Nuray adlı bir kız çocuğu kaldırıldığı hastanede hayatını kaybederken, 20 yaşında bir genç de enkaz altından çıkarıldı. 
     
     Tamamen çöktü 
     Darmstadt polisi, soyadını açıklamadığı küçük Nuray’ın, ağır yaralı olarak kaldırıldığı hastanede öldüğünü, patlamada 10 kişinin de hafif yaralandığını belirtti. Patlamadan sonra, 20 yaşındaki bir genç enkaz altından kurtarılırken, Darmstadt polisi, tümüyle çöken binanın altında Türk ailelerine misafir gelen kişilerin de bulunabileceği ihtimaliyle arama çalışmalarını yoğunlaştırdı. 
     Polis ayrıca, sabotaj ihtimalinin de araştırıldığını kaydetti. 
     



 YAŞAM 























</TEXT>
</DOC>
