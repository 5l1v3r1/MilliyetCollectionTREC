<DOC>
<DOCNO> 17529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/son/sonspo09.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Siirt Jet-Pa Spor, Kocaelispor'u 4-3 yendi 
</HEADLINE>
<TEXT>

     Birinci Futbol Ligi'nde Siirt Jet-Pa Spor, kendi sahasında Kocaelispor'u 4-3 yendi. 
     Kocaelispor, ikinci yarıya Engin'in yerine Cem Sinan'ı alarak başladı. 
     58. dakikada gelişen Kocaelispor atağında Serdar, kaleci Metin'i çalımlayarak, topu filelere gönderdi 2-2. 
     60. dakikadaki Siirt Jet-Pa Spor atağında, Ceyhun'un kaleye çaprazdan sert şutunda kaleci Metin, son anda topu kornere çeldi. 62. dakikada Atilla, orta alandan topu Ceyhun'un önüne indirdi. Ceyhun, yaklaşık 20 metreden sert vurarak, takımını 3-2 öne geçirdi. 
     75. dakikada Kocaelispor, eşitliği yakaladı. Ahmet Arslaner'in yaklaşık 35 metreden attığı sert şutta, top ağlara takıldı 3-3. 
     76. dakikada Siirt Jet-Pa Spor'da, Serdar çıktı, yerine Hamza girdi. 83. dakikada yine Siirt Jet-Pa Spor'da bu kez Günal'ın yerine Taner oyuna alındı. 
     Son dakikadaki Siirt Jet-Pa Spor atağında, Ceyhun'un ara pasını alan Ersen Martin, ceza alanına girerek sert vurdu. Top, kaleci Metin'in kolları arasında ağlarla buluştu 4-3. Karşılaşmayı 4-3 kazanan Siirt Jet-Pa Spor, böylece bu sezon ilk kez kendi sahasında galip gelmiş oldu. 




</TEXT>
</DOC>
