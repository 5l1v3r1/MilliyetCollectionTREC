<DOC>
<DOCNO> 11079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/ekonomi/eko04a.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanlılar Ermenilere karşı Türkleri tercih etti 
</HEADLINE>
<TEXT>

     Yunan Telekomünikasyon şirketinin OTE , Ermenistan Ulusal Telefon şirketindeki ARMENTEL hisselerini Türk Telekom’a satmak için teklifte bulunduğu iddia edildi. Atina’da yayımlanan Katimerini gazetesi, "güvenilir kaynaklara dayandırdığı" haberde, ARMENTEL’in yüzde 90’ını elinde tutan OTE’nin, bu hisseleri Türk Telekom’a teklif ettiğini öne sürdü. OTE’nin, ARMENTEL’in hisseleri karşılığında Türk Telekom’dan pay istediğini savunan Katimerini, Türk tarafının ise ARMENTEL’i istediğini ama hisse değiş tokuşuna sıcak bakmadığını iddia etti. 
     
Erivan’ın onayı gerekiyor      OTE, ARMENTEL hisselerini 1998’de 142.5 milyon dolar ödeme ve 2006’ya kadar 300 milyon dolar yatırım yapma yükümlülüğü karşılığı satın aldı. Katimerini, Ermenistan’ın hızla azalan nüfusu ve şirketin alacaklarının 20.6 milyon dolara ulaşmasının OTE’yi hisseleri elinden çıkarmaya zorladığını yazdı. ABD ve Avrupa’nın ARMENTEL’e ilgi göstermediğini de kaydeden Katimerini, "El değiştirmesi durumunda Ermenistan’ın onayı gerekiyor. Ancak Erivan, şirketi geri alacak olanağa da sahip değil" dedi. 
     


 EKONOMİ 


















</TEXT>
</DOC>
