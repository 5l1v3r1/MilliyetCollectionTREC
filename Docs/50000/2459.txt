<DOC>
<DOCNO> 2459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/son/sondun08.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlam bacağı yamlışlıkla kesilen İsviçreli öldü 
</HEADLINE>
<TEXT>

     İsviçre'nin Lugano kentindeki bir hastanede, geçen hafta sonunda sağlam bacağı kesilen 80 yaşındaki hasta öldü. 
     Lugano Savcılığı'ndan yapılan açıklamada, dün gece ölen hastanın, bacağının kesilmesi ile ölümü arasında ilişki olup olmadığının anlaşılması için otopsi yapılacağı belirtildi. Otopside hastanın ölümünün sağlam bacağın kesilmesiyle ilgili bulunması halinde, ameliyata katılan yaklaşık 10 kişi, ''dikkatsizlik ve tedbirsizlik sonucu ölüme sebebiyet vermek'' suçundan yargılanacak. 
     Kan dolaşımıyla ilgili rahatsızlığından dolayı geçen Çarşamba günü hastaneye kaldırılan yaşlı hasta, Cuma gecesi acilen ameliyata alınmıştı. Tessin Hastanesi'ndeki doktor, yanlışlıkla hastanın sağlam bacağını kesmiş, daha sonra hatasını farkederek polise teslim olmuştu. 




</TEXT>
</DOC>
