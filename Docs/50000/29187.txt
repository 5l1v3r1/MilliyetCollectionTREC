<DOC>
<DOCNO> 29187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/ekonomi/eko08.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller’in Türkbank’ta suçu yok 
</HEADLINE>
<TEXT>

     ANKARA Milliyet 

     DYP Genel Başkan Yardımcısı Nevfel Şahin, Türkbank’ın DYP lideri Tansu Çiller’in başbakanlık döneminde, faaliyetlerini sürdürebilmesi, rehabilite edilebilmesi ve taze kaynak ile fon sağlanması amacıyla her türlü gayretin gösterildiğini söyledi. 
     Şahin, 26 Haziran tarihinde Meral Tamer’in Eko Gündem köşesinde yer alan "Türkbanklılar kime oy vermek" başlıklı yazısına karşılık olarak yaptığı yazılı açıklamada, Türkbank’ın Eylül 1994’te siyasi kararlarla değil, Bankalar Kanunu’nun gerektirdiği kriterler doğrultusunda Hazine’nin gözetimine alındığını belirtti. 
     Şahin, Türkbank Hazine gözetimine alındıktan sonra yönetime atanan Oğuz Özkan ve ekibinin yasaya aykırı işlemlerinin tespitinden sonra derhal görevden alınarak haklarında yasal takibata başlandığını kaydetti. 
     Şahin’nin açıklaması şöyle devam etti "Sayın Çiller’in isim ve resmini, Türkbank’a 600 milyon dolar değer biçildiği bir dönemde ihaleye fesat karıştırmak suretiyle, bu bankayı büyük bir mali skandalın öznesi yapan, ANAP lideri ve bakanıyla aynı platformda değerlendirmek mümkün değildir." 
     



 EKONOMİ 


















</TEXT>
</DOC>
