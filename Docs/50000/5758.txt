<DOC>
<DOCNO> 5758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/yazar/civaoglu.html </URL>
<DATE> 2001/02/06/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Fazilet'e ek iddianame şoku 
</HEADLINE>
<TEXT>

     FP için "dönülmez akşamın ufku" mu 
     Yargıtay Başsavcısı Kanadoğlu'nun FP hakkında "ek iddianame" vererek bir kapatma davası daha açması, bu soruyu vurguluyor. 
     Zaten... Kutan'ın, "Siyasi Partiler Yasası gereği kapatma kararı değil ihtar verilmeli" başvurusu, daha birkaç gün önce Anayasa Mahkemesi tarafından reddedilmişti. 
     Bununla beraber... FP Kongresi'nde "yasaklı Erbakan'a övgüler yansıtan video kayıtlarının yeni oldukları, Başsavcılık kapatma davasından sonraki bir tarihe ait bulunmaları nedeniyle kanıt sayılmayacakları" yolundaki Anayasa Mahkemesi kararı, gene de Kutan ve camiasına umut vermişti. 
     Oysa... Dün, Başsavcı Kanadoğlu, "kanıt olamaz" denilen o video kasetlerine dayanarak FP için bir kapatma davası daha açmış bulunuyor. 
     Böylece kasetler, kanıt haline geliyor. 
     FP, iki davayla, ikiye katlanmış kapanma riskiyle karşı karşıya... 
     Anayasa Mahkemesi, bu ikinci davayı da görüşecek ve eğer kabul ederse Aynı iddianın konusu olan bu iki davayı birleştirecektir. 
     
Zamanı zamana bırakmak      Yani... FP için "her yer karanlık" mı 
     Başka bir açıdan bakılırsa, belki de "hayır"... 
     Ya bu ek iddianame ve ek dava, FP'ye zaman kazandıracaksa ... 
     Savunma için 60 güne kadar yeni süreler tanınacaksa 
     Böylece FP hakkında kapatma davasının en geç 15 gün içinde sonuçlanması beklenirken, o süre 3 ay sonraya kayacaksa 
     Anayasa'da parti kapatmayı zorlaştıran değişiklikler için herşeyi aceleye getirmeden bir uzlaşı formülü oluşmasına zaman kazanılmış olmayacak mı 
     Ancak... Savunma için 60 gün değil, çok daha kısa ve makul bir süre de verilebilir, böyle iyimser beklentiler de savrulabilir... O da başka... 
     
Seçim kuşkusu      İkinci davanın iddianamesinde en ilginç satırlardan biri de FP'nin temelli kapatılması istenirken 2 FP'linin milletvekilliklerinin düşürülmesinin yeterli görülmesidir. 
     Burada bir mesaj sezilebilir. 
     Anlaşılan, o kasetler nedeniyle, RP'nin devamı ya da Anayasa'ya aykırı faaliyetlerin odağı görülerek FP kapatılırsa, bir ara seçimi gerektirecek sayıda FP'linin milletvekilliği düşmeyecek. 
     Gerçi birinci iddianameye göre açılan davada, Aydın Menderes hariç "FP'de bütün milletvekilliklerinin düşmesi" öngörülüyordu ama, iki dava birleştiğinde sayı gene de çok az olacak gibi izlenimler var. 
     Yani... Türkiye'yi ara seçimlere hatta bir genel seçime kadar götürebilecek sayıda milletvekilliğinin düşmesi, çok zayıf bir olasılık. 
     FP'nin kapatılması halinde Türkiye'de iktidar değişimi olacağı, ekonomik istikrar programının rafa kalkacağı, ara seçim ve genel seçim gibi tehlikelerin oluşacağı şeklinde olasılıklar, elbette çok sakıncalıdır. 
     Türkiye'ye tarihi bir yanlışlık olur. 
     Ama... Bu olasılıklar mercek altında büyütülerek, kamuoyu ve medya etkilenerek Anayasa değişikliğine gerekçe hazırlama politikası, galiba yeterince doğrulara yaslanmıyor. 
     Parti kapatma hükümleri, böyle gerekçelerle siyasete endekslenmemeli... Özgürlüklerin, demokrasi ilkeleri ve demokrasinin kendini savunma hakkı ile ifade ve örgütlenme özgüklüklerinin, çağdağlığın, laisizm ve bölünmezlik gibi Anayasa'nın değişmez hükümlerinin ortak paydasında düzenlenmelidir. 
     
     





Hukukta değişim... 


Şaron "barış"ı 


Zaten yoktular 


İçtüzük ve kürsü 


İç tüzük ve iç kıyafet 


Ekonomi de kayarsa, dikiş tutmaz hiçbir şey 


Fazilet'e ek iddianame şoku 


Giden de pişman 


Irmaklar tersine akacak .. 


Avrupa Diller Yılı 


Ağlanacak halin özeti 


Şaron kazanırsa... 


İlişkiler ağı "nereden nereye..." 


Solda yeni arayışlar 


Kuyuya düşen taş 


Koç hangi ciroyla Fortune 200'e girer 


Dairesi hasar görenler 2 


Karsız üretim olmaz 


</TEXT>
</DOC>
