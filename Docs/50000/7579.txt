<DOC>
<DOCNO> 7579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/son/sonspo05.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe devreyi 2-0 önde kapattı 
</HEADLINE>
<TEXT>

     Birinci Futbol Ligi'nde Fenerbahçe, Siirt Jet-Pa Spor karşısında ilk yarıyı 2-0 önde kapadı. Maç boyunca, bir gün önce yağan yağmur nedeniyle kaygan olan zeminde futbolcular top kontrolünde zorlandılar. 
     4. dakikada Siirt Jet-Pa Sporlu Aliç'in sağ kanattan ceza sahası içine yaptığı ortada, Mert Meriç tehlikeyi uzaklaştırdı. 
     6. dakikadaki Fenerbahçe atağında, ceza sahasının önünde topla buluşan Ogün'ün attığı sert şutunda top, kale direğinin üstünden az farkla auta çıktı. 
     7. dakikada Fenerbahçeli Abdullah'ın hatalı geri pasında topla buluşan Hamza, sağ kanattan ceza sahası içerisine meşin yuvarlağı ortaladı. Okan, müsait durumunda topa dokunamadı. 
     12. dakikadaki Fenerbahçe atağında, Serhat'ın ceza sahasına soldan yaptığı ortada, kaleci Zoran yükselerek topu aldı. 
     16. dakikada orta sahadan aldığı topla buluşan Revivo, Siirt Jet-Pa Sporlu Hanke ile kaleci Zoran'ı çalımlayarak, meşin yuvarlağı filelerle buluşturdu 1-0 
     17. dakikada Siirt Jet-Pa Spor atağında, Alp'in ceza sahası dışından attığı sert şut, kale direğinin yanından auta çıktı. 18. dakikada sağ kanattan Serhat'ın ceza sahasına yaptığı ortada, ceza sahası içinde topa dokunan Revivo, takımının ve kendisinin ikincigolünü kaydetti 2-0 
     21. dakikada Siirt-Jet-Pa Spor'un geliştirdiği atakta topla buluşan Alp, topu filelere gönderdi. Ancak gol, ofsayt gerekçesiyle iptal edildi. 
     26. dakikada Siirt Jet-Pa Sporlu Alp'in ceza sahası dışından attığı sert şut, kalenin yanından az farkla auta çıktı. 
     41. dakikada, Lazetic'in pasıyla ceza sahası önünde topla buluşan Rapajiç'in kötü vuruşunda top, kaleci Zoran'da kaldı. 42. dakikada, Fenerbahçe atağında Lazetic'in pasıyla ceza sahasının dışında buluşan Serhat'ın attığı şut, auta çıktı. 
     Fenerbahçe'nin oyuna daha hakim olduğu maçın ilk yarısı, konuk takımın 2-0 üstünlüğüyle kapandı. 




</TEXT>
</DOC>
