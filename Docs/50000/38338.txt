<DOC>
<DOCNO> 38338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/siyaset/siy02.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hedefteki Bakan konuştu 
</HEADLINE>
<TEXT>
ÇEKİLİRİM 
"MHP’li kadrolaşmaya izin verdiği" yönündeki raporu değerlendiren Milli Eğitim Bakanı Bostancıoğlu, "Hukuka uygun davranıyorum" dedi 
     ÖZGÜR EKŞİ Ankara 

     Milli Eğitim Bakanı Metin Bostancıoğlu, bazı DSP’lilerin hakkında hazırladığı "MHP’li kadrolaşmaya izin verdiği" yönündeki raporla ilgili olarak "İstifayı düşünmüyorum. Başbakan isterse çekilirim" dedi. 
     Bostancıoğlu, "Kimse genel konuşmasın, iddiaları önüme koysunlar, incelerim. Ne partimle ne genel başkanımla ne de milletvekilleri ile ters düşerim" diye konuştu. 
     1997’den bu yana 188 bin 200 öğretmen ataması yapıldığını ve öğretmenlerin çeşitli sınavlarla seçildiğini bildiren Bostancıoğlu, şunları söyledi 
     "Benim ülkücü, Atatürkçü, devrimci diye öğretmen seçme imk nım yok. Atama ve yükseltilmeler için yönetmelikler var ve bunlar uygulanıyor. Kadrolaşma var savlarında somut bir iddia yok. Hukuka uygun davranıyorum." 
     Bostancıoğlu, parti içinde aile toplantısı şeklinde adlandırılabilecek bir toplantıda görüşülen konuların basına yansıtılmasının kendisini üzdüğünü belirterek, DSP’nin "dürüst lider, dürüst yönetim, dürüst devlet" sloganı ile yola çıktığını kaydetti. 
     Kendisinin de bu ilkeler doğrultusunda çalıştığını bildiren Bostancıoğlu, sözlerini şöyle sürdürdü 
     "Ben dürüst liderimin ilkeleri doğrultusunda, hukuka uygun davrandım. Çeşitli iddialar var ancak somut bir iddia yok. Şu okulda şu oluyor denmiyor. Buna rağmen genel iddialarla ilgili de incelemeler yaptırıyorum. İddialarla ilgili olarak genelge yayımlayacağım." 
     



 SİYASET 

















</TEXT>
</DOC>
