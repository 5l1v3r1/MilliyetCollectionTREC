<DOC>
<DOCNO> 44761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/dunya/dun09.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman heyetini Meclis çarptı 
</HEADLINE>
<TEXT>

     ANKARA Milliyet 

     TBMM Milli Savunma Komisyonu Başkanı Hasan Gülay’ın Almanya’nın terör konusundaki tutumunu eleştiren sert sözleri, Almanya Federal Savunma Bakan Yardımcısı Walter Kolbow ve beraberindeki heyette soğuk duş etkisi yarattı. Gülay, "TSK, AB’nin silahlı taşeron gücü olamaz" dedi. 
     Alman heyetini kabul eden Gülay, Türkiye’deki terör olaylarına destek veren kimi müttefik ve komşu ülkelerin "zil takıp oynadıklarını" söyledi. Terörü önlemenin tek yolunun ülkelerin basit ve küçük çıkar hesaplarını bir yana bırakarak birbirleriyle işbirliği yapmaları olduğunu kaydeden Gülay şöyle devam etti 
     "Federal Almanya’da faaliyet gösteren bölücü örgütlere ait bütün derneklerin ve gazetelerinin kesinlikle kapatılması ve elebaşlarının da ülkeme teslim edilmesi gerekir. Bütün komşularımızın ve müttefiklerimizin artık terörü ve teröristi insan hakları iddialarıyla korumaktan vazgeçmeleri zamanı gelmiştir. Aynı yolda devam ederlerse terör o ülkeleri de vurur." 
     



 DÜNYA 

















</TEXT>
</DOC>
