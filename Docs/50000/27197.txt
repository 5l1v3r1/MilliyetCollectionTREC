<DOC>
<DOCNO> 27197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/yazar/theper.html </URL>
<DATE> 2001/06/16/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Kooperatif yönetici değildir 
</HEADLINE>
<TEXT>

     Yıllarca önce bir kooperatife ortak olmuştum, kooperatif, binaları yaptı bitirdi. Bizlere de teslim etti. Artık tasfiyeye gitmesi gerekiyorken tam sekiz sene sonra kooperatif işletme kooperatifi olarak karşımıza çıktı. Şimdi halen her şeye hakim ve genel kurullar yapılıyor, yönetici seçiliyor. Bu yönetim yasal mı N. O. - İzmir 
     Konut yapı kooperatifleri, ana sözleşmede gösterilen işlerin tamamlanması ve ferdi mülkiyete geçilip konutların ortaklar adına tescil edilmesiyle amacına ulaşmış sayılır ve dağılır. Ancak tescil tarihinden itibaren altı ay içinde usulüne uygun şekilde ana sözleşme değişikliği yaparak kooperatifin amacının değiştirilmesi halinde dağılmaya ilişkin hükümler uygulanamaz. 
     Sizin kooperatif meskenlerin tapusunu vermiş, dolayısı ile artık tasfiyesi lazım. Şayet işletme kooperatifine dönüşecekse bunu altı ay içinde yapacaktı. Sekiz sene sonra yapılamaz. 
     Sonra sanki kooperatif işletme kooperatifine dönüşmekle sizin binaların idaresini otomatikman üstlenmiş gibi görünüyor. Hayır bu fikir de yanlıştır. İşletme kooperatifi, yapılan sitede mesken dışında işletmeye elverişli yerler varsa bunların işletilmesi amacı ile kurulur, yoksa siteyi yönetmek amacı ile kurulamaz, böyle bir görevi olamaz. Şayet işletmeler var da kooperatif de işletmelerin sahibi ise o ancak bağımsız bölüm maliklerinden biri sıfatını taşır o kadar. Sitede yine site yönetim kurulu seçilir, yasal kat malikleri kurulu yapılır. Kooperatifi temsil edenler de bu toplantılara katılıp yasal sayıdaki oylarını kullanır. 
     
     







Kürt meselesi 


Açıklamalar... 


Meclis zırhı duruyor 


Danışıklı dövüş 


İnsan gibi muamele... 


Dokun ma mak 


40 


Kaç soru yapan kazanır 


Postmodern manda 


Destek, ama ne şartla 


Takas sınavı 


Vazgeçin "Onuncu Yıl Marşı"ndan .. 


CHP'de Günay aday 


Sevineyim derken hüzünlendim 


Kooperatif yönetici değildir 


Ankara’da first class’ yaşam 


</TEXT>
</DOC>
