<DOC>
<DOCNO> 42563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/yasam/yas07.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni yazılımlara 27 metreden baktılar 
</HEADLINE>
<TEXT>

Microsoft, yeni ofis yazılım programı XP'yi Maslak'ta düzenlenen bir partiyle tanıttı. Katılımcılar, 27 metreden atlanılan Scad Diving yapmak için sıradaydı 
     AYŞEGÜL SÖNMEZ 

     Dünya Devi Microsoft Şirketi yeni ofis yazılım programı XP'nin tanıtımı için Maslak Venue'de Power FM'in disk jokeylerinin işbirliğiyle bir parti verdi. Partiye katılanların çoğunluğunu bilgisayar sektörü çalışanları oluşturuyordu. 
     Yaklaşık 3 bin kişinin katıldığı partide, "farklı bir deneyim yaşamak isteyenler" Scad Diving yapmak kuyruk oluşturdular. Bungee Jumping'in başka bir çeşidi olan Scad Diving'de 27 metre yükseklikten kendinizi gerilmiş bir ağa bırakıyorsunuz. Bunu yapmak için önce bir kağıt imzalıyor ve yanınızdaki bir arkadaşınızı şahit olarak gösteriyorsunuz. 50 kilonun altında ve 100 kilonun üzerinde ve psikiyatrik hastalığı olanların yapmasının yasak olduğu Scad Diving, partinin görünen en heyecanlı tarafıydı. 
     
     Yatırıma devam... 
     Microsoft yetkilileri, Amerika kötü günler geçirirken İstanbul'da parti vermeleriyle ilgili olarak "Microsoft olarak yaşanan facianın Türkiye'deki yatırımlarımızı etkilememesine karar verdik. Türkiye'yi bilgisayarlaştırmaya devam edeceğiz" dedi. 
     Power FM Program Müdürü Arkın Çelik de şunları söyledi "Ağlamaya devam ederseniz iyileşemezsiniz. New York'la birlik içindeyiz. Kötü günler geçiriyoruz ve gülümseyerek onlara destek vermeye devam edeceğiz." 
     



 YAŞAM 

















</TEXT>
</DOC>
