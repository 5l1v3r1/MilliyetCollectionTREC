<DOC>
<DOCNO> 48227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/son/sonspo09.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basını "Ezici Milan, derbinin imparatoru Terim..." 
</HEADLINE>
<TEXT>

     İtalya Birinci Futbol Ligi'nde, AC Milan ile Internazionale Milan arasında yapılan ve Fatih Terim'in teknik direktörlüğünü yaptığı AC Milan'ın 4-2'lik galibiyeti ile tamamlanan Milano derbisinin yankıları da büyük oldu. 
     İtalya basını, karşılaşmayı, ''Terim'in zorluklardan sonraki başarısı'' şeklinde yorumlarken, La Gazzetta Dello Sport Gazetesi, ''Ezici Milan'' başlığı altında verdiği haberinde, ''İkinci yarı, Terim takımı değiştirip Contra'yı oyuna alıyor ve derbiyi tersine çeviriyor'' denildi. 
     Gazete, Terim'in takımını ikinci yarıda ateşlemeyi seven bir hoca oldunu ifade edeken, sahanın en iyilerini ise Shevchenko ve Contra olarak açıkladı. 
     Corriere dello Sport'ta ise ''Bir Milan İmparatorluğu'' başlığı altında ''Terim, derbinin imparatoru. Büyük bir motivatör'' ifadesine yer verildi. 
     Gazete yazalarından İtalo Cucci, köşesinde, ''Nefret ediyorum. 
     Terim kazandı. Bu zamana kadar Türk teknik adama demediklerini bırakmayan medya şimdi ne yazacak. Hiç kimse Terim'e inanmıyordu. Ama o cevap vermeyi başardı. Terim, asla kaybetmeyenlerden. Onun için memnunum'' dedi. 
     Tutto Sport Gazetesi de ''Milan, Terim'in zaferi'' ifadesini başlığa çıkararak, ''Derbide İnter ile ara kapandı 1-0'dan, 4-2'ye. 
     Türk teknik adamın koltuğu kurtuluyor'' denildi. 
     Gazetedeki haberlerde, Milan'ın derbiyi Terim'in gücü ve oyun içindeki taktik değişiklikleriyle kazandığını belirtildi. Geçen hafta boyunca Terim'i eleştiren ve yerine Ancelotti'nin geleceğini yazan gazete, alınan derbi galibiyeti sonrasında Terim'in güvene layık olduğunu dile getirdi. 
     İtalyan basınındaki diğer başlıklarda ise La Repubblica ''Terim'in zorluklardan sonra elde ettiği başarı, görevinden alınmadan zafere'', Corriere della Sera ''Terim'in zorluklardan sonraki başarısı. Terim'in kumarı oyunu değiştirdi. San Siro'nun ışıkları sadece Terim için tekrardan açılıyor'', La Stampa ''Terim Gururun zaferi'' ifadeleri kullanıldı. 
     Öte yandan, Milan'ın yıldız futbolcusu İnzaghi, basında yer alan demeçlerinde, ''Devre arasında, soyunma odasında hepimiz bağırıyorduk. 
     Şimdi sonuçların devamını getirmeyi öğrenmek zorundayız'' dedi. Maçın yıldızı Ukraynalı Shevchenko ise ''Biz büyük bir takımız ve bu zafer takımın'' diye konuştu. 
     Milano'da ilk derbisine çıkan ve oyunda 15 dakika kalan Okan için İtalyan basını, ''Okan oyuna girdiğinde cenaze çoktan kalkmıştı. 
     Yapacağı birşey yoktu, sadece koştu. Bu dakikadan sonra oyuna giren bir futbolcu hakkında yorum olmaz'' denildi. 
     






</TEXT>
</DOC>
