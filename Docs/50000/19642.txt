<DOC>
<DOCNO> 19642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/siyaset/siy01.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
DGM, tam çete’ diyemedi 
</HEADLINE>
<TEXT>

Beyaz Enerji davasında, Ankara DGM, kısmi görevsizlik’ kararı verdi, bazı sanıkları çete kapsamından çıkardı. Böylece DGM, Yılmaz’ın kanuni sınır zorlandı’ görüşünü doğruladı 
     ERSAN ATAR Ankara 

     Ankara 1 No'lu DGM, dün Beyaz Enerji dosyasıyla ilgili "kısmi görevsizlik" kararı verdi. Sanıkların bazıları DGM kapsamından çıkarıldı. Talat Şalk'ın iddianamesinde "ihalelere fesat karıştırma"yla suçlanan Cumhur Ersümer'in adı, mahkemenin kararında, sadece eski Müsteşar Yardımcısı Haldun Atıf Danışman'a "görevi kötüye kullanma suçu için talimat verdiği" gerekçesiyle söz konusu edildi. Sanıkların suçlarının ağır ceza mahkemesinin görev alanına girdiğini vurgulayan DGM, kararında şu ifadelere yer verdi "DGM Yasası'ndaki suçların dışındaki suçlarla ilgili davaya, DGM'de bakılması mümkün değildir. Aksi halde sanıkların savunma hakkını kısıtlar ve Anayasa'ya aykırı olur." 
     
GÖREVSİZLİĞE İTİRAZ      Ankara DGM Başsavcısı Talat Şalk, "Beyaz Enerji" davasıyla ilgili olarak 1 No'lu DGM'nin görevsizlik kararına, "suçların irtibatlı olması" gerekçesiyle itiraz etti. 
     Şalk'ın itirazını değerlendirecek Ankara 2 No'lu DGM, Başsavcılığın görüşüne katılırsa dosya 1 No'lu DGM'de kalacak. 1 No'lu DGM kararında direnirse dosya "görev uyuşmazlığı" nedeniyle Yargıtay'da ilgili daireye gönderilecek ve uyuşmazlığı Yargıtay çözecek. 2 No'lu DGM Başsavcılığın itirazını yerinde görmezse dosya ağır cezalık suçlar yönünden nöbetçi ağır ceza mahkemesine gönderilecek. 
     
YILMAZ SINIRLAR ZORLANDI      Beyaz Enerji davasının açıldığı günden bu yana "iddianamenin Anayasa'ya aykırı hazırlandığı, bilirkişilerin taraflı olduğu, savcının Ersümer lehine olan delilleri iddianameye koymadığı" gibi eleştiriler yönelten ANAP lideri Yılmaz, hafta başında partisinin grup toplantısında şunları söylemişti 
     "Bu operasyon dolayısıyla üzülerek açıkça ifade ediyorum ki, kanundaki sınırlar zorlanmış, mafya için getirilen olağanüstü yöntemlerin olağan suçlar için kullanılması gibi bir eğilim ortaya çıkmıştır." 
     
ŞİMDİ NE OLACAK      Nöbetçi Ağır Ceza Mahkemesi'ne gönderilen dosya için aynı iddianame geçerli olacak. Şalk'ın iddianamesiyle açılan davada başka bir savcı görev alacak. Ağır Ceza, suçun kendi alanına girmediği sonucuna varırsa, dosyayı DGM'ye gönderecek. Uyuşmazlığı Yargıtay'da ilgili daire çözecek. İddianameyi hazırlayan Ankara DGM Başsavcılığı da, 1 No'lu DGM'nin kararına itiraz edebilecek. 
     
ÇETECİLERİN DOSYASI AYRILDI..      10 sanık DGM’de yargılanacak... 
     DGM kararına göre sanıkların tümü ağır ceza mahkemesine çıkacak. Ancak çıkar amaçlı çete suçundan DGM'de yargılanacak sanıkların isimleri şöyle Muzaffer Selvi, Ünal Peker, Birsel Sönmez, Mustafa Mendilcioğlu, Osman İlhan, Yavuz Gürsoy, Hasan Hüseyin Çoğalan, Nuri Doğan Karadeniz, Erhan Aygün, Mehmet Vehbi Bilgin. Rüşvet, ihaleye fesat karıştırma ve görevi kötüye kullanma gibi suçlar için "görevsizlik içeren" karar uyarınca, Mustafa Geçek, Önder Karaduman, Tanju Tugal, Haldun Atıf Danışman ve Ahmet Araçman, DGM'de yargılanmaktan kurtuldu. 
     
BİLİRKİŞİ, ECEVİT’İN HEYETİNDE      Benimle ilgili kararı Şalk verir’ 
     Mesut Yılmaz'ın "muhbirlikle" suçladığı Beyaz Enerji soruşturmasının olay bilirkişisi avukat Selim Sarıibrahimoğlu, "Benimle ilgili kararı ancak Talak Şalk verir" dedi. Başbakan Ecevit'in İspanya gezisinin heyet listesinde "işadamı" sıfatıyla yer alan Sarıibrahimoğlu, TEAŞ ve ilgili kurumlara açtığı dava nedeniyle Beyaz Enerji’de "taraf" olduğu iddiasını yalanladı. 
     
ALARKO, İDDİALARI YANITLADI      Hakkımızda hiç dava açılmadı’ 
     Alarko Holding, Beyaz Enerji’yle ilgili savcılık iddianamesinde İshak Alaton ve Üzeyir Garih'in isimlerinin bulunmadığını açıkladı. Alarko Holding Yönetim Kurulu adına Genel Koordinatör Ayhan Yavrucu imzasıyla yapılan açıklamada, dün bir gazetede şirketin saygınlığına gölge düşüren asılsız bir haberin yer aldığı belirtildi. Ayhan Yavrucu, kendilerine karşı açılmış dava olmadığını vurguladı. 
     



 SİYASET 














</TEXT>
</DOC>
