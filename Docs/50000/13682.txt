<DOC>
<DOCNO> 13682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/son/sontur23.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş'in Almanya programı iptal, bu akşam Türkiye'ye dönüyor 
</HEADLINE>
<TEXT>

     Dış kaynak arayışı çerçevesinde ABD'de temaslarda bulunan Devlet Bakanı Kemal Derviş'in, Washington dönüşünde Frankfurt yerine, Paris ve Zürih aktarmalı Türkiye'ye geleceği öğrenildi. 
     Bakanlık yetkililerinden alınan bilgiye göre, Derviş'in akşam saatlerinde İstanbul'a gelmesi bekleniyor. Geceyi İstanbul'da geçirmesi durumunda Bakan Derviş, sabah uçağı ile Ankara'ya gelecek. Bakan Derviş'in daha önce, Washington dönüşü bugün Almanya'nın Frankfurt kentinde Deutsche Bank Yönetim Kurulu başkanı ile biraraya geleceği bildirilmişti. 
     Bu arada Devlet Bakanı Derviş, Washington'dan TSİ bu sabaha karşı Frankfurt'a kalkması gereken uçağı arıza yapınca, diğer yolcularla birlikte aynı havayollarına ait bir başka uçağa alınmıştı. Derviş, United Airlines'a ait uçağın kuyruk bölümünde çıkan arıza yüzünden Washington Dulles havaalanından, yine aynı havayollarına ait başka bir uçakla yaklaşık 4,5 saatlik gecikmeyle hareket etmişti. 
     




</TEXT>
</DOC>
