<DOC>
<DOCNO> 32985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/spor/spo07.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
BURS HAYAL OLDU 
</HEADLINE>
<TEXT>

Genel müdürlüğün lejyoner hastalığı bahanesiyle katılmama kararı aldığı Avrupa Gençlik Oyunları’nda dereceye gireceklere 2004’e kadar 1000’er dolar verilecek 
     MURAT AĞCA 

     AVRUPA Gençlik Oyunları’na bütün garantilere rağmen "lejyoner" hastalığı salgını bahanesiyle gitmeme kararı alınması, başarılı sporcularımızın muhtemel olimpik burs hayalini de suya düşürdü. Avrupa Olimpiyat Komiteleri Birliği EOC , İspanya’nın Murcia kentinde önümüzdeki hafta yapılacak oyunlarda dereceye girecek sporculara biner dolar burs verileceğini açıkladı. 
     ATİNA 2004’e kadar sürecek bursun amacının, olimpiyatta başarı şansı bulunan genç sporcuların desteklenmesi olduğu ifade edildi. Gençlik ve Spor Genel Müdürlüğü, Murcia’da incelemede bulunan medikal komisyonun raporu ve organizasyon komitesinin garantisine rağmen katılmama kararında ısrar etmişti. Oyunlarda 47 ülkeden yaklaşık 2500 sporcunun yarışması bekleniyor. 
     
Cazgır uyarısı      GELENEKSEL Kırkpınar Yağlı Güreşleri’nde başcazgır Şükrü Kayabaş’ın yaptığı anonslar yüzünden Gençlik ve Spor Genel Müdürü Kemal Mutlu, Güreş Federasyonu’nu uyardı. Mutlu’nun talimatıyla federasyona gönderilen yazıda, final müsabakası sırasında başcazgır Şükrü Kayabaş’ın yaptığı anonsun Kırkpınar geleneklerine uymadığı, amacını aştığı, seyirciler ile siyasi kişileri karşı karşıya bıraktığı ifade edildi. 
     



 SPOR 

























</TEXT>
</DOC>
