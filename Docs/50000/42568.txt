<DOC>
<DOCNO> 42568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/yazar/akyol.html </URL>
<DATE> 2001/09/17/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Menderes'e saygı 
</HEADLINE>
<TEXT>

     ADNAN Menderes ve iki arkadaşı, Dışişleri Bakanı Fatin Rüştü Zorlu ile Maliye Bakanı Hasan Polatkan'ın idam edilmelerinin kırkıncı yılındayız. 
     "Siyaseten katl" demek lazımdır. Çünkü onları asmak için, tabii hakim ilkesini çiğnediler, özel mahkeme kurdular. Geçmişe yürüyen ceza yasaları çıkardılar. Kutsal savunma hakkını kısıtladılar. Mahkeme Başkanı Salim Başol'un deyimiyle "Sizi buraya tıkan kuvvet böyle istiyor" diyerek yargıladılar astılar. 
     Bütün bunlar Jakobenizmin Fransız devrimindeki "İhtilal Mahkemeleri"ne temel olan sakat hukuk anlayışının uygulanmasıydı. Bunun derin izleri 1961 ve 1982 anayasalarında da vardır. 
     Menderes ve Demokrat Parti DP , vatandaş çoğunluğunu "tebaa" olmaktan çıkarıp yöneticilerini seçen ve hakkını arayan "vatandaş" haline getirdikleri gibi, "kalkınma" denilen ekonomik ve sosyal dönüşümün de öncüleriydiler. 
     
     BUGÜN, DP'nin önde gelen bakanlarından Samet Ağaolu'nun "Arkadaşım Menderes" adlı kitabından bahsedeceğim. 
     Ağaoğlu, "Demokrat Parti hareketini Adnan Bey'in şahsında hürriyete, medeniyete, refaha doğru bir köylü ayaklanması" olarak niteler. Sf. 24 
     O zaman yüzde 80'i köylü olan bir ülkede köyü ve köylüyü anlamak, ülkeyi anlamaktır. Anadolu tarihinde köye ekonominin girmesi ve köylünün şehirleşmesi Menderes'le başlamıştır. Şevket Süreyya gibi 'Kemalist' bir yazar da bu sosyolojik gerçeği yazmıştır. 
     1950'de 3 milyon 9 bin ton olan buğday üretiminin, Menderes idam edildiği yıl 8 milyon 500 bin tona çıkmış olması, birçok gerçeğin anahtarıdır. 
     Anadolu kuraklıkla kavrulurken, idealist Menderes'in duyguları 
     "İçim yanıyor Samet, içim yanıyor. Bu rüzgar şimdi Anadolu'yu kavuruyor. Bilirim köylünün bu yel estikçe düştüğü kederi Toprak kurumakta, kısacık ekinler sararmaktadır. Duadan başka hiçbir şey yapamazlar." Sf. 34 
     Ve Menderes, sulanan arazi oranını binde 6'dan yüzde 5'e, köy yollarını bin kilometreden 11 bin kilometreye çıkaracaktır. 
     
     SAMET Ağaoğu devam ediyor 
     "Üç yıldan fazla İşletmeler ve Sanayi Bakanlığı yaptım. Her sabah başbakana bir gün önce barajlarda dökülen çimento miktarını, fabrikalarda kullanılan tuğla, üretilen enerji, kömür, şeker, çimento rakamlarını veriyor, neden daha önceki günlerden az veya çok olduklarının sebebini anlatıyorduk. Bir teşebbüsün bitmiş olması, büyük bayramdı onun için." Sf. 41 
     Ve namuslu başbakan... 
     "27 Mayıs'tan sonra üzerinde tahkikatlar yapılarak dosyalar doldurulan suiistimaller, hırsızlıklar, yolsuzluklar diye karşımıza çıkarılmış ve hepsinin yalan olduğu mahkeme kararıyla tescil edilmiş efsaneler..." Sf. 155 
     Halbuki "hırsızlar" diye, "Kars ve Ardahan'ı Ruslara sattınız" diye, Menderes ve arkadaşlarını kollarından tutup suratlarına yumruklar indirerek, tekmeler atarak dövmüşlerdi 
     İddia Menderes, CHP'yi kapatıp diktatör olacaktı 
     Gerçek CHP'nin kapatılmayacağı ve sonbaharda seçimlere gidileceğini kanıtlayan Tahkikat Komisyonu rapor taslağını Salim Başol, kamuoyu duymasın diye mahkemede okutmadı ama dosyada duruyor K. Biberoğlu, Yassıada Kararları, sf. 173 
     Hepsini saygı ve rahmetle anıyorum. 
     
     







Menderes'e saygı 


Onun arabası var’ 


Uludağ’ın eteklerinde 


Nasıl bir savaş 


Her alanda 12 dev adam ihtiyacı 


Yener Yermez’i mafya kullandı 


"Üçlük"lere güvenmek hükümete güvenmek 


Torumtay ve Körfez dersleri 


Çok para çok hayat mı 


Üretmek de dert satmak da dert 


</TEXT>
</DOC>
