<DOC>
<DOCNO> 19534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/son/sondun14.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsan Hakları Mahkemesi İngiltere'yi 'yargısız infaz'dan mahkum etti 
</HEADLINE>
<TEXT>

     Avrupa İnsan Hakları Mahkemesi AİHM , Kuzey İrlanda'da 1982-1992 yılları arasında 14 kişinin güvenlik güçleri tarafından öldürmesiyle ilgili davada İngiltere'yi tazminat ödemeye mahkum etti. 
     Aralarında 8 İrlanda Cumhuriyet Ordusu IRA militanının da bulunduğu öldürülen kişilerin aileleri tarafından açılan davayla ilgili kararını açıklayan mahkeme, İngiltere'yi adli soruşturmayı gerektiği biçimde yapmamakla suçladı. 
     AİHM, kurbanların ailelerine mahkeme masrafları da içinde olmak üzere İngiltere'nin 45'er bin sterlin yaklaşık 72'şer milyar lira ödemesini kararlaştırdı. 
     Yapılan şikayet başvurularında, 1982 ve 1992 yılları arasında meydana gelen ayrı ayrı olaylarda İngiliz güvenlik güçlerinin 14 kişiye yargısız infaz uyguladığı öne sürüldü. 
     Başvurularda, İngiltere'nin, söz konusu yargısız infazlarla Avrupa İnsan Hakları Sözleşmesi'nin ''yaşama hakkı'', ''adil mahkeme hakkı'' ve ''mağdurların zararlarının karşılanması hakkı'' olmak üzere üç maddesini ihlal ettiği belirtildi. 
     AİHM, ölümlerin yargısız infaz olup olmadığı konusunda bir karar vermedi, ancak İngiltere'nin dört ayrı olayda da gerekli adli soruşturmaları yeterince yapmadığı gerekçesiyle mahkum olmasına karar verdi. 
     Mahkeme, İngiltere'de davalarla ilgili yürütülen soruşturmaların etkili ve gerektiği kadar şeffaf olmadığı görüşüne vardı. 






</TEXT>
</DOC>
