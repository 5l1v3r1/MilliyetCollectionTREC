<DOC>
<DOCNO> 5571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/spor/ytsata.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu rüzg r tersine de eser 
</HEADLINE>
<TEXT>

     Kritik Ergun Ata 

     Hazırlık döneminde ikinci ve üçüncü lig takımlarıyla yapılan maçlardaki performansı Trabzonspor savunmasının bugünü için önemli bir sinyaldi. Galatasaray maçında dört gole davetiye çıkaran ve olası bir rezaletten rakip meslekdaşlarının beceriksizliğiyle kurtulan Trabzonspor ve savunması, Bursa’da tümüyle çöktü. 
     Orhan’ı da aralarına katarsak 8 futbolcusu savunma özellikli olan Trabzonspor’da kaleyi korumak için sakatlanana kadar Hami ile Oktay da zaman zaman geride görev yaptı. Buna karşın sadece ilk 45 dakikada üç gol yendi, ikinci devrede de 7-8 net pozisyon verildi. Bunu savunmanın kötülüğü olarak değil de savunmayı bilmemek diye değerlendirmek gerek. 
     Evet, Trabzonspor sekiz savunma futbolcusuyla bile bilmediği savunmayı yapamadı. Orta alanda rakibin oyununu bozmak için Galatasaray maçında olduğu gibi yine Nesim görevlendirildi. O maçtan daha çok aksadı. Değişiklik için Nesim dururken, Yanchev tercihi yanlış, ikisinin birlikte oynaması başka bir yanlış. Solda Orhan zaman zaman, sağda da olağanüstü düşüşüyle akıllara soru işareti bırakan Tamer tümüyle aksadı. Her iki kulvarı koridor gibi kullanan Bursaspor belki de ilk kez bir maçta rakip kaleye bu kadar kolay gitti. Ya Macit, Osman, Nikolovski üçlüsü Bursasporlular haklarını versinler, onlara hiç zorluk çıkarmadılar. Murat Sözkesen’in iki, Mosheou ve Fatih’in golleri Metin ile burun buruna kaldıkları pozsiyonlarda geldi. 
     Bu kadro Trabzonspor’un başına daha çok işler açar. Yeni yönetim ve teknik kadro zaman geçirmeden yolunu çizmeli. Bu anlayışla Avrupa Kupaları da hayal. Arkalarına aldıkları rüzg r iki maçta yenilen sekiz golle dindi. Bu gidişle kısa sürede tersine esmeye başlayacak. Ters esen rüzg rın önünde durmak öyle kolay olmayacak Bizden hatırlatması... 
     


 SPOR 


































</TEXT>
</DOC>
