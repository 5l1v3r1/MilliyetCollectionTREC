<DOC>
<DOCNO> 19994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/son/soneko19.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çimentoya ve kağıda zam 
</HEADLINE>
<TEXT>

     Çimento fiyatlarına yüzde 11 oranında zam yapıldı. 50 kilo ağırlığındaki 1 torba çimento 2 milyon 600 bin lira oldu. 
     Torbalanmış çimentonun fabrika teslim ton fiyatı KDV hariç 36 milyon liradan 40 milyon liraya çıktı. 
     Dökme çimentonun tonu ise 36 milyon liradan 39 milyon 500 bin liraya yükseldi. 2 milyon 300 bin liradan satılan 50 kilo ağırlığındaki torba çimento ise yapılan son zamdan sonra perakende 2 milyon 600 bin liraya çıktı. Çimento fabrikası yetkilileri, elektrik, akaryakıt ve nakliye ücretlerinin artması sonucu fiyatların yükseltildiğini belirttiler. 
     Türkiye Selüloz ve Kağıt Fabrikaları SEKA A.Ş, gazete kağıdı ile bazı kağıt ve karton çeşitlerinin fiyatlarına yüzde 10 ile yüzde 20.1 oranında zam yaptı. 
     SEKA Genel Müdürlüğü'nden yapılan yazılı açıklamaya göre, kağıt ürünleri ana girdilerinde yaşanan artışlar dikkate alınarak, kağıt ve karton çeşitlerinin fiyatları yeniden düzenlendi. Buna göre, Balıkesir ve Aksu Müesseseleri'nde üretilen gazete kağıdına yüzde 18.1 oranında zam yapıldı. Balıkesir Müessesesi'nde üretilen ve KDV hariç tonu 492 milyon lira olan gazete kağıdının fiyatı 581 milyon liraya, Aksu Müessesesi'nde üretilen ve KDV hariç tonu 474 milyon lira olan gazete kağıdının fiyatı da 560 milyon liraya çıkarıldı. 
     






</TEXT>
</DOC>
