<DOC>
<DOCNO> 12168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/siyaset/siy00.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomide Avrupa’ya söz... 
</HEADLINE>
<TEXT>
Bütçe savurganlığına CEZA’ verilecek 
Yabancı yatırıma izin koşulu kaldırılacak. Yabancılar radyo - tv yayıncılığı madencilik ve denizcilik yapabilecek. "Özel Tüketim Vergisi" çıkarılacak 
     ANKARA Milliyet 

     Ulusal Program’ın 950 sayfadan fazla tutan "ekonomik kriterler" bölümünde köklü değişiklikler sözü veriliyor. Ekonomideki "yapısal reformlar"ın orta vadede tamamlanması planlanan UP’de ilk kez, "Bütçe Yasası’na uymayan, kamu harcamalarında yasayı delerek savurganlığa neden olanlara ceza verilmesi" öngörüldü. Türkiye’nin AB üyeliği sürecinde hayata geçirmeyi vaat ettiği bazı ekonomik hedefleri özetle şöyle 
     
KISA VADE      Bağımsız Merkez Bankası 
     Bankacılık, tarım ve sosyal güvenlik reformları tamamlanarak, özelleştirme hızlandırılacak. 
     Sanayi ürünlerinde AB teknik mevzuatına uyum sağlanacak ve ürünlerin teknik düzenlemelerinin hazırlanması ve uygulanmasına dair kanun tasarısı çıkarılarak, "Akreditasyon Kurumu" faaliyete geçecek. 
     AB’de çalışan Türk işçilerinin istihdam piyasasındaki konumları AB vatandaşları düzeyine çıkarılacak. 
     Tütün ve ispirtolu içkilerde serbest piyasaya geçilecek. 
     Karayolu Taşıma Kanunu çıkarılacak. 
     Merkez Bankası bağımsızlaştırılacak. 
     Kamu Görevlileri Sendikaları Kanunu çıkarılacak iş güvencesi sağlanacak çocuk işçilik önlenecek. 
     "Elektrik Piyasa Kurumu" kurulacak. 
     
ORTA VADE      Yabancılara yayıncılık hakkı 
     Kamu harcamalarındaki şeffaflık ve tarafsızlığın, rekabetin ve kamu denetiminin sağlanması için İhale Kanunu değiştirilecek. 
     Bütçe sadeleştirilecek ve bütçenin uygulamasında cezai sorumluluk yaygınlaştırılacak. Mali mevzuat tek bir çerçeve kanunda birleştirilecek. 
     Yabancı sermayede izin koşulu ve kısıtlamalar kaldırılarak kayıt sistemine geçilecek. "Karşılıklılık" esasına göre yabancılar Türkiye’de madencilik, radyo ve televizyon yayıncılığı ile denizcilik yapabilecek. 
     Devlet yardımlarında bölgesel yardımlara işlerlik kazandırılacak ve sistemin etkin işleyişini sağlayacak yapı kurulacak. 
     Ortak tarım politikası çerçevesinde doğrudan gelir desteği sistemine geçilmesi için çiftçi ve arazi kayıt sistemi kurulacak. 
     Hayvan ve bitki sağlığı alanındaki mevzuat AB normlarına yükseltilecek. 
     
     AB yolu demirden 
     Demiryolları yeniden yapılandırılacak, mevzuatta AB’ye uyum hızlandırılacak. 
     "Özel Tüketim Vergisi" çıkarılacak. 
     Tek para politikasına hazırlık yapılacak. 
     Sendikalar, Toplu İş Sözleşmesi yasaları değişecek. Çalışma hayatında cinsel ayrımcılığın giderilmesi için önlem alınacak. 
     Ulusal petrol ve doğal gaz piyasaları oluşturulacak. "Petrol Piyasası Düzenleyici Kurumu" oluşturulacak. 
     
Hayırlı olsun’      AB Müktesebatının Üstlenilmesine İlişkin Ulusal Programı onaylayan Bakanlar Kurulu’nun açıklamasında şöyle denildi "Ulusal Programımız Türkiye’yi tam üyeliğe götüren yolun çerçevesini çizmektedir. Hükümetimiz, bu amaçlara en kısa sürede ulaşma azmiyle, gerekli önlemleri ve uyum yasalarını süratle yaşama geçirme iradesini taşımaktadır." 
     
ULUSAL PROGRAM, YILMAZ’I TATMİN ETMEDİ Daha fazla risk alabilirdik’      Koalisyonda uzlaşma zorunluluğu yüzünden UP’de cesur davranılmadığını söyleyen Yılmaz, Hükümetin ortak programı olduğu için metni savunmak zorundayız’ dedi 
ANKARA Milliyet 
     UP’yi dün düzenlediği bir basın toplantısıyla açıklayan ANAP Genel Başkanı ve Başbakan Yardımcısı Mesut Yılmaz, metin hazırlanırken daha fazla risk alınabileceğini söyledi. Yılmaz, idam cezası, anadilde yayın gibi konularda Türkiye’nin bağlayıcı yükümlülükler altına girmemesini, "koalisyonda uzlaşma sağlanması zorunluluğu"na bağlayarak, şöyle konuştu 
     "Sağlanan uzlaşma, programın siyasi kriterler bölümünü bu yönde şekillendirdi. Biz şu anda birlikte oluşturduğumuz bu metni hükümetin ortak programı olarak savunmak konumundayız. Ancak ben bu toplumsal dönüşüm için Türkiye’nin daha fazla risk alabilecek durumda olduğuna inanıyorum." Türkiye koşullarındaki en "gerçekçi" programın yazıldığını söyleyen Yılmaz, siyasi kriterlerin en kısa zamanda gerçekleştirilmesi gerektiği uyarısında bulundu. Tam üyelik konusunda hayalci olmadığını söyleyen Yılmaz, UP’de öngörülen orta vadenin 5 yılla sınırlı kalması gerektiğini söyledi. Yılmaz, "Yoksa korkarım AB’nin genişleme takvimine uyum sağlayamayacağız" dedi. 
     
Güncelleştirilecek’      Programın bazı bölümlerinin AB’nin beklentilerini karşılamadığına dikkat çekilmesi üzerine Yılmaz, "UP güncelleştirilmesi gereken bir metindir. Değişen koşullara göre revizyon yapılması söz konusu olacaktır" dedi. 
     
MHP’den kerhen’ onay      Bakanlar Kurulu’nun gündemini oluşturan Ulusal Program’a UP MHP’li bakanlar "kerhen" onay verdi. MHP’li bakanlar liderlerin onaylamasıyla UP’ye imza attıklarını belirttiler. Avrupa Birliği’nin yolunu açan UP dün Bakanlar Kurulu’nda onaylanırken, MHP’li bakanların programa "gönülsüz" onay verdikleri öğrenildi. MHP Genel Başkanı Devlet Bahçeli’nin MHP’li bakanlara "Biz liderler olarak anlaştık, siz de imzalayın" dediği kaydedildi. ELÇİN ERGÜN Ankara 
     
89 yasa çıkacak 94 tane değişecek      Ulusal Program’daki taahhütler çerçevesinde, yasal, kurumsal, idari ve genel anlamda 4 bin düzenleme yapılması gerekiyor. Tarımdan, kadın - erkek eşitliğine kadar geniş bir yelpazeye yayılan çok sayıda konuda 94 yasanın değiştirilmesi, 89 yeni yasanın çıkarılması bekleniyor. Düzenlemeler için ihtiyaç, 15 milyar Euro olarak hesaplanıyor. AB, 1 milyar 403 milyon Euro’su hibe, 3 milyar 170 Euro’luk kredi verecek. Bu kredinin bugüne kadar 1.3 milyarı alındı, kalan 1.8 milyarlık bölümü de kullanılacak. 
     
AB, programa sevinmekle yetindi      Ulusal Program’ın hükümet tarafından kabul edilmesi Brüksel’de memnuniyetle karşılandı. Ancak bu, içeriğe yönelik olmaktan çok belgenin onaylanmış olmasından kaynaklanan bir memnuniyet olmanın ötesine geçemedi. Brüksel’deki diplomatik kaynaklar, içeriğin beklenenin biraz gerisinde kaldığı izlenimini edindiklerini ifade ederek, Türkiye’deki koşullar nedeniyle uygulamada da zorluklar çıkabileceğine dikkat çekiyorlar. GÜVEN ÖZALP Brüksel 
     
Kürtçe’ye kılıf      Ulusal Program’ın hazırlık aşamasında sık sık gündeme gelen Kürtçe sorunu, "TC’nin resmi dili Türkçe’dir, bu başka dilleri kullanmaya engel değildir" denilerek çözüldü. 
     Türkiye, Ulusal Program’daki UP reformların sınırlarını "laik cumhuriyet, toprak bütünlüğü ve üniter devlet yapısının korunması" çerçevesinde çizdi. Türkiye’nin, Avrupa’nın evrimine katkıda bulunacağını vurgulayan UP’nin hazırlık aşamasında, en tartışmalı konuyu oluşturan Kürtçe yayın ve eğitim konuları hiç telaffuz edilmedi. 
     
Öcalan kararı, Meclis’in elinde      Sadece "TC’nin resmi dili Türkçe’dir. Ancak vatandaşlar günlük yaşamlarında farklı dil, lehçe ve ağızları serbestçe kullanabilirler" ifadesiyle yetinildi. Ulusal Program’da idam cezalarının kaldırılmasının orta vadede ele alınacağı belirtilirken, "Kesinleşmiş idam cezalarının yerine getirilmesi kararı münhasıran TBMM’nin yetkisindedir" denilerek, terör örgütü PKK’nın lideri Abdullah Öcalan’ın cezasının infazının Meclis’e bağlı olduğu vurgulandı. 
     
RTÜK incelenecek      Programdaki "kısa" ve "orta" vadeli çerçeve bazı konularda şöyle çizildi Barışçı toplantı hakkı" tanınacak. t Ceza Kanunu’nun 312. maddesi ile Terörle Mücadele Yasası’nın 7 ve 8. maddeleri, "korudukları değerler zedelenmeden" gözden geçirilecek. t Radyo ve Televizyon Üst Kurulu Kanunu RTÜK gözden geçirilecek. t Avrupa İnsan Hakları Mahkemesi kararları uyarınca ödenen tazminatların kusurlu kamu görevlilerinden tahsili için çalışmalar yapılacak. t Hak grevi yapılmasına olanak tanınacak. 
     
MGK’yla ilgili maddeler gözden geçirilecek      İnsan hakları ihlallerinin yoğun yaşandığı ortamların teknolojiden yararlanılarak etkin denetimi için kaynak araştırılacak. t Polis okullarındaki eğitim dokuz aydan iki yıla çıkarılacak. t Kadın ve erkeklerin eşit haklara sahip oldukları ilkesine Anayasa’da yer verilecek. t Anayasa ve yasanın MGK ile ilgili maddeleri, kurulun yapısı ve işlevini daha açık bir biçimde tanımlayacak şekilde gözden geçirilecek. t Yargı bağımsızlığını sınırlayan hükümler gözden geçirilecek. 
     


 SİYASET 













</TEXT>
</DOC>
