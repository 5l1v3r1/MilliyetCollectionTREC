<DOC>
<DOCNO> 1665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/yazar/cankat.html </URL>
<DATE> 2001/01/11/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Konuşan, Başbakan’ın tanımadığı biri değil 
</HEADLINE>
<TEXT>

     Hükümetle askerler arasında bir gerginlik daha patlak verdi biliyorsunuz. Enerji yatırımlarıyla ilgili yolsuzlukları araştırmak üzere başlatılan Beyaz Enerji Operasyonu konusunda, "üst düzey bir askeri yetkili" Hürriyet gazetesine "Enerji Bakanı’nın haberi bile yoktu, operasyonu biz başlattık" deyince kıyamet koptu. 
     Askerlerin çıkıp konuşması yeni değil, 28 Şubat döneminde de yüksek rütbeli subaylar böyle sert açıklamalar yapardı. Ama o zaman maksat, Refahyol Hükümeti’ni yıpratmaktı. 
     - 
     Sordum, Ordu adına sadece Genelkurmay Başkanı, Genelkurmay Genel Sekreteri ve Halkla İlişkiler Daire Başkanı konuşabilirmiş. Bir de, Genelkurmay Başkanı’nın belli bir konuda yetki verdiği komutanlar. İkinci Başkan da konuşmuyor muydu, bir zamanlar 
     - 
     Benim kulağıma gelene göre, Genelkurmay Başkanlığı da, Jandarma Genel Komutanlığı da "konuşan subayı" hemen belirlediler. Kol kırılır yen içinde deyip, susuyorlar. "Konuşan Subay"ın amacı da öyle siyasi filan değil hükümeti yıpratmak hiç değil. Maksat "birilerinin operasyonun üstüne oturup, sahip çıkmasını önlemekti." 
     Bülent Ecevit’in "densiz" dediği bu subay, Başbakan’la ilk kez karşı karşıya gelmiyor zaten. Jandarmanın bu "gözüpek" ve "hareketli" subayı için "Osmanlı" paşaları gibi enerjik, diyorlar Ankara’da. 
     Şimdilik bu yetkili için bir işlem yapılmayacak. Ama, askerin hafızası kuvvetli, sabır gevşekliği de yoktur. Ağustos ayına kadar bekleyebilir. 
     
HABERSİZ TRANSFER      Aklıma eskiler geliyor bazen. 28 Şubat ertesiydi. Ankara hareketli. Partiler birbirinden milletvekili apartma yarışında. Meclis’te dedikodular, transfer haberleri, dolaşıp duruyor. 
     Bir parti genel başkanının konutundayız. Başkan Yardımcısı genel başkanın odasına girdi 
     İyi günler, Sayın Başkanım, dedi. Geç kaldım, kusura bakmayın. Filancayla yemek yedik biraz önce, baş başa da... 
     Başkan kendi partisine geçeceği söylenen milletvekillerinin listesini incelemekteydi. 
     Bak, onun da adı var bu listede. Bizim partiye geliyor öyle mi 
     Başkan yardımcısı şaşaladı 
     Vallahi herhalde geçiyordur, Sayın Başkanım. Ama henüz kendisi bilmiyordu. 
     
Şener Şen’in cevabı "Bu ekip başka ekip"      Son yıllarda hiçbir diziyi İkinci Bahar kadar sadakatle izlemedim. Bu akşam son bölümü yayımlanacak. Niye uzatmadıklarını sordum. 
     Şener Şen Dört yıl önce Yavuz Turgul, Mustafa Oğuz, benim de bilgim vardı, bir ekip kurdular, dedi. Ortada proje, senaryo filan yokken. Bir yıl çalışıldı. Oluşan fikir şuydu Biz bir dizi nasıl iyi yapılır onu gösterelim. Ama bu 30 bölüm civarında kalsın. Daha o zaman, yer yerinden oynasa, belli sayıda bitirme kararımız kesindi. O kararı uyguluyoruz. En kısa ifadesiyle söylersem Berrin Hanım, bu ekip başka ekip 
     Mustafa Oğuz Tek sebep o karar değil, diyor. Hik ye, Ali Haydar’la Hanım’ın aşkından ibaret olsaydı, dizi uzatılabilirdi. İç içe geçmiş pek çok hik ye bir arada işlenince, kahraman sayısı bu kadar çok olunca, uzatma hemen de imk nsız oluyor. 
     İkinci Bahar neydi, ne oldu da bu kadar tutuldu, beğenildi Sondan bir önceki bölümü, o akşam açık olan her iki televizyondan biri seyretti diyor reyting raporları. 
     Şener Şen Yaptığımız her işin çok iyi olmasına özen gösteriyoruz. İşi, maliyeti biraz çoktu, ama her bölüm ayrı bir film niteliğiyle çıktı ortaya. Gerisini artık sosyologlar açıklasın. 
     Mustafa Oğuz Doğrusu Yavuz Turgul ve ekibi projeyi öyle bir seviyede tuttular ki, yapımın da aynı seviyede fedak rlığı göze alması gerekirdi. Oyuncular, teknisyenler, herkes, hepimizi saran bir havaydı bu. Sonucu etkiledi. 
     İki örnekle yetineyim. Bir minibüsün parçalanması için üç minibüsü parçalamamız gerekti. Son bölüm 80-90 dakika sürelidir. Anlaşmamız 40 dakikalık bölümler için. Bunu pek l iki bölüm olarak yayımlayabilirdik, yapmadık. 
     Öğrendim ki İkinci Bahar ekibi içinde, bu marka hediyelik eşya yüzünden çıkmış bir anlaşmazlık, kırgınlık, küskünlük filan da yok. 
     O bir promosyon işi, astarı yüzünden pahalı. Öyle k r bölüşme filan diye bir şey söz konusu değil. 
     Ya pahalı dizi hik yeleri Bölüm başına 200.000 dolar gider bütçesi. Yarısı iki yıldıza, yani Şen ile Şoray’a bölüm başına 50.000’er dolar. 
     Eksik olmayın, sağ olun, diyor Şener Bey kahkahalar atarak böyle bir ödemeyi uygun gördüğünüz için Siz gene bunu Mustafa Oğuz’a sorun, yapımcı odur. 
     Sordum. O da güldü 
     Olmayacak rakamlar, dedi. 
     Daha mı az, yoksa çok çok çok daha mı az 
     Az, az 
     Tüh, bakın "kaset veya CD haline getirilecek mi " diye sormayı unutmuşum. 
     
     





YÖK'e hukuk 


"Yenilikçi" ne demek 


Düşünce gücü... 


3 T - T... 


Konuşan, Başbakan’ın tanımadığı biri değil 


Fransız siyasetçilerine Allah akıl versin 


"İsterik müttefikler..." 


Pay edilen ekonomi yönetimi .. 


"Gizli" 


YÖK'te sonun başlangıcı 


Yeni Ankara 


Bir bardak suda fırtına 


Dikkat, ölüm tehlikesi var 


Fırtına öncesi sessizlik... 


Yaşama dair filmler... 


Ya Celal Bayar ne diyor 


Dünya değişirken 


Rahat uyuyor musunuz 


Ankara'da "bedava ev" sahibi olmak isteyenlere "tarifname" 


</TEXT>
</DOC>
