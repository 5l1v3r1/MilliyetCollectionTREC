<DOC>
<DOCNO> 15689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/yazar/cemal.html </URL>
<DATE> 2001/04/11/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Çözüm yine Meclis çatısı altında... 
</HEADLINE>
<TEXT>

     Ankara'da siyaset sahnesinde toz iyice kalkmış durumda. Bir adım ötesini görmek öyle kolay değil. Kulisin her köşesini dedikodu kumkumaları sarmış. Gerçeklerle özlem ve dileklerin karmakarışık ettiği bir kulis bu... 
     Hükümet kalıcı mı 
     Yoksa gidici mi 
     Giderse nasıl gider 
     Alternatifi ne olabilir 
     Kuliste çerçevesini bu soruların çizdiği tartışma ve senaryolar dün tek bir konuya odaklanmıştı 
     Miras'ın Genelkurmay ziyareti... 
     Niye öyle 
     Türkiye Odalar ve Borsalar Birliği TOBB Başkanı Fuat Miras önceki gün Genelkurmay Başkanı Orgeneral Kıvrıkoğlu'nu ziyaret etti. Önce bu ziyareti inkar etmek istedi, sonra kabullendi. 
     Daha ilginci tabii şuydu 
     Miras'ın Genelkurmay ziyaretinin ertesi günü, yani dün TOBB'ye bağlı 350 oda başkanı Ankara'da toplandı. Ve hükümet istifa diye bir bildiri çıktı bu toplantıdan... Meclis'in içinden yeni bir oluşum, yani yeni bir hükümet istendi. 
     Miras da şunları söyledi 
     "Bu ulus layık olduğu yönetimle yönetilmiyor. Biz inanıyoruz ki, Siyasi Partiler ve Seçim yasalarını değiştirecek, hukukun üstünlüğünü sağlayacak, dengeleri düzenleyecek bir oluşum bu Meclis'ten çıkabilir." 
     Yani yeni bir hükümet çağrısı... 
     Ve siyasal reform çağrısı... 
     Bu çağrılar eğer Fuat Miras'ın Genelkurmay ziyaretinin ertesine rastlamasaydı, bu kadar heyecan titreşimine yol açmazdı. Bu çağrılar kuliste ister istemez 28 Şubatvari çağrışımlara neden oldu. Arkasında asker gölgesi aranmaya başladı. Değişik bir 28 Şubat süreci mi soruları uç verdi. 
     Genelkurmay kulisinden tersine sinyaller kulaklara çalınmış olsa da, Fuat Miras'ın da böyle bir bildiriye taraftar olmadığı, ancak örgüt tabanından gelen baskılara boyun eğmek zorunda kaldığı belirtilse de bir kere macun tüpten çıkmış oldu. 
     İki başbakan yardımcısı, Bahçeli'yle Yılmaz dün partilerinin Meclis gruplarında yaptıkları konuşmalarla teknokratlar hükümeti ya da milli koalisyon gibi formüllere karşı çıktılar. 
     MHP lideri şöyle dedi 
     "Siyasetin alternatifi yine siyasetin kendisi olmak durumundadır. Meclis ya da hükümet tıkandığı noktada, çözümü yine siyasetin kendi tabii yöntemleriyle aramak gerekir." 
     Bunlar da ANAP liderinin sözleri 
     "Çıkış yolu, rekabetçi, dışa açık, serbest piyasa ekonomisi sistemini işler kılmaktır. Bu sistem de ancak demokrat, özgürlükçü, çoğulcu siyasi yapı içinde yaşayıp gelişebilir. Demokrasimizi ve parlamentomuzu yaralamak, sorunlarımızı çözmez." 
     Pek iyi, pek güzel. 
     Sayın Bahçeli'yle Yılmaz'ın temennileri yerinde. Kimsenin itiraz edemeyeceği genel doğruları dile getiriyorlar. 
     Ama siyasetin bir de inandırıcılığı var. Her iki sayın lider de Başbakan Ecevit'le birlikte Türkiye tarihinin en ağır ekonomik krizine yol açmış bir hükümetin baş sorumluları. 
     Bu hükümet iş başında. 
     Üstelik, kendi içinde hiçbir değişiklik bile yapmadan yola devam etmek istiyor. Arabayı iki defa duvara toslatacaksın, ama yine direksiyonun başında hiçbir şey olmamış gibi yola devam kararı alacaksın. 
     Yolcular isyanları oynamaz mı 
     Siyasetin inandırıcılığı kalır mı 
     Hükümete güven kalır mı 
     Ecevit hükümeti en azından kendi içinde bir köklü revizyon yapmalıydı. Bu ihtiyaç bugün de varlığını sürdürüyor. 
     Bu arada bir kez daha vurgulamakta yarar var 
     Çözüm, Meclis'te 
     Ne sokakta, ne de başka bir yerde... 
     
     





Hükümet istifa 


Bu ne tesadüf Gazi Bey 


Miras siyaset yapıyor’ 


Hopdediks Serdar 


Çözüm yine Meclis çatısı altında... 


Eşref saati 


Kabahat kimin 


Eski düşman’, yeni dost’... 


Amerika’dan Derviş geldi İpsala’dan Hasan Mezarcı ... 


Genelkurmay, Fuat Miras’a ne demedi 


Faturalar... 


Kamuda resmi para birimi dolar 


Sözleşme yürürlükte 


Türkiye’nin Yeri 


Aşağısı sakal yukarısı bıyık 


Meslekten men edilen bilirkişi 


</TEXT>
</DOC>
