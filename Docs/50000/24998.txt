<DOC>
<DOCNO> 24998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/son/sonspo15.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rize Intertoto’ya hazırlanıyor 
</HEADLINE>
<TEXT>

     UEFA Intertoto Kupası’nda ülkemizi temsil edecek Çaykur Rizespor, çalışmalara başladı. 
     UEFA Intertoto Kupası’nda mücadele edecek Çaykur Rizespor, bugün yaptığı çalışmayla hazırlıklarına başladı. 
     Mehmet Cengiz Tesisleri’ndeki çalışmaya, ümit takım oyuncularıyla geçen sezon başka takımlarda kiralık oynayan futbolcular katıldı. Sözleşmesi sona eren teknik direktör Karol Pecze’nin katılmadığı idmanı, altyapı sorumlusu Taşkın Güngör yönetti. 
     Kulüp Basın Sözcüsü Hasan Külünkoğlu, UEFA Intertoto Kupası’nda A takım oyuncularının forma giymeyeceğini belirterek, "Genç oyuncularımıza bu kupada şans vereceğiz ve onların da deneyim kazanmasını sağlayacağız" dedi. 
     İç transferde Ümit ve Kürşat dışında tüm futbolcularla anlaştıklarını kaydeden Külünkoğlu, "Yabancı oyuncu arayışlarımız sürüyor. Teknik direktör Pecze ile de prensipte anlaştık. Slovakya dönüşü sözleşme imzalayacağız" diye konuştu. 







</TEXT>
</DOC>
