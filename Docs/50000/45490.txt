<DOC>
<DOCNO> 45490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/guncel/gun02.html </URL>
<DATE> 2001/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus uçağında füze parçası 
</HEADLINE>
<TEXT>

Karadeniz’de düşen uçağın enkazında yabancı cisimler bulundu. İlk gün füze iddialarını reddeden Ukrayna şimdi, "Olabilir" diyor 
     DIŞ HABERLER SERVİSİ 

     Karadeniz'e düşen Sibirya Havayolları'na ait Tupolev - 154 tipi yolcu uçağının enkaz parçalarında "yabancı cisimlerin kanıtına rastlandığı" açıklandı. Bunun da uçağın füzeyle düşürüldüğü yolundaki iddiaları güçlendirdiğine dikkat çekiliyor. 
     4 Ekim Perşembe günü meydana gelen kazayı soruşturan Rusya Güvenlik Konseyi'nin Başkanı Vladimir Ruşaylo, dün düzenlediği basın toplantısında, "enkaz parçaları arasında uçakla ilişiği olmayan nesneler görüldüğünü" bildirdi. 
     78 kişinin öldüğü kazada soruşturma görevlilerinin "bir patlama meydana geldiğini" doğruladıklarını belirten Ruşaylo'nun açıklaması sayesinde, Ukrayna Donanması'nın tatbikat yaparken kazayla ateşlediği füzeyle uçağın denize gömüldüğüne ilişkin olasılık geçerliliğini koruyor. 
     Uçağın füze ateşiyle düşmüş olabileceğine dair ilk açıklama, ABD Savunma Bakanlığı'ndan Pentagon gelmişti. İlk gün füze iddialarını reddeden Ukrayna, önceki gün bu olasılığın geçerli olduğunu kabul etti. 
     
     Rusya, S-200 bilgisi istedi 
     Uçağın denizden çıkarılan gövde parçasındaki delikler ve enkazda bulunan yabancı cisimleri inceleyen Rusya, uçağın S - 200 tipi füzeyle düşürülmüş olabileceği ihtimali üzerine Ukrayna'dan bu füzeyle ilgili acil bilgi istedi. Ukrayna ordusu, Rus yolcu uçağı düştüğünde Kırım Yarımadası'nda tatbikat yapıyordu. 
     



 GÜNCEL 




















</TEXT>
</DOC>
