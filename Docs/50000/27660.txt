<DOC>
<DOCNO> 27660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/yazar/okur.html </URL>
<DATE> 2001/06/19/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Takasın etkisi... 
</HEADLINE>
<TEXT>

     Takas... Yani iç borcun uzun vadeye yayılması operasyonu. Hazine, satış için minimum 3 katrilyon lira demişti. 2001 ve 2002 yılını kapsayan 23 tahvil ve bono için 10.3 katrilyon lira talep geldi. 9.3 katrilyon liralık takas gerçekleşti. Hazine, sadece 2001 yılında "1.9 katrilyon liralık" faiz yükünden kurtuldu. 2001 yılı sonuna kadar Hazine’nin ödemesi gereken iç borç, 46 katrilyon liraydı. 40 katrilyona indi. 
     Hazine rahatladı. Bankalar derin bir nefes aldı. Takas, tek başına bir gösterge mi 
     Elbette değil. Takas operasyonu nasıl uygulanacak Kime yarar sağlayacağını önümüzdeki günlerde göreceğiz. Bundan sonraki süreçte "siyaset" sihirli bir kelime. Reel sektörle ilgili gelişmeler en önemli gösterge. Herkes biliyor ki, Bankaların açık pozisyonu Bankacılık Düzenleme ve Denetleme Kurumu’nun mart ayı sonu itibariyle verdiği verilere göre 12.2 milyar dolardı. Kamu bankalarının açık pozisyonları 4.5 milyar dolar civarındaydı. Kamu bankalarının açık pozisyonları kapatıldı. Takasla birlikte özel bankaların açık pozisyonlarının 5.3 milyar doları kapandı. 
     
H l açık var      Ancak sistemde hala açık pozisyon var. 
     Ve IMF, takasın yapıldığı gün yayımladığı raporda Türkiye’deki bankaların bilanço içi ve dışı döviz yükümlülüklerinin yüzde 20’lik yasal sınırı aşmadığını açıkladı. Bu durumda takasa katılmayan ve açık pozisyonu olan bankalarla, yabancı bankaların tavrı önemliydi. Sonuçta o yüzden bugünden yarına inmesi, faizin düşmesini beklemek abesle iştigal olmaz mı Ancak şu gerçeği de göz ardı etmemek zorundayız 
     Çoğu ekonomist buna dikkat çekiyor. 3 - 5 yıl vadeli dövize endeksli kağıt değişimi, kısacası orta vadede TL yerine dövizin tercih edilmesi ileride başımıza bela olmaz mı 
     Olur tabii... Üzerinde durulması gereken çok önemli bir detay Ancak iç borç sarmalının döndürülebilmesi için bu şartlar altında başka bir yol var mıydı Bunun da yanıtlanması gerekiyor. Takasın zamanını erken bulan ve takası değerlendirmeye bile almayan ekonomistlerin de kamuoyunu daha fazla aydınlatmak gibi bir sorumlulukları olduğunu düşünüyoruz. Ve çoğu ekonomistin Kemal Derviş’in yandaşı ve karşıtı olarak cepheleşmesini anlayamıyoruz. Bir de köşelerinde sessiz kalmayı yeğleyenler var. 
     
İhalede oran düştü      Bugünkü ihaleye dönmek istiyoruz. 3 aylık bono ihalesi var. Hazine, minimum net 1.3 katrilyon lira borçlanacağını açıklamıştı. Ancak haziran ayı iç borçlanma programının revize edilmesi kaçınılmazdı. 
     Ve Hazine bugün yapacağı 3 aylık ihalede miktarı 1.3 katrilyon liradan 800 trilyona çekti. Biliyorsunuz çarşamba günü 3.7 katrilyon lira itfa var. Ve Hazine 26 Haziran’daki 4 aylık bono ihalesindeki 2.9 katrilyonluk limiti 2.5 katrilyona çekti. Şimdilik bankalar cephesinde hummalı çalışma var. BDDK’nın uzun vadeli mevduatı özendirmek için stopajlar ve munzam karşılıklarda yapacağı düzenlemelere odaklanan bankacılar, hesap kitap yapıyor. Ve sıkı denetimle birlikte artık dikkatler özkaynakların güçlendirilmesinde... 
     
     







Meclis'in yetkileri 


İflas Finans... 


Ecevit 'Hazine nefes aldı' 


Laikliğin sırrı bu 


Hedef şaşırtmak Hedefi şaşırmak 


Mavi kan 


Gençler nasıl rahatlıyor 


Ecevit sözünü tutacak mı 


Komşuda yenilik 


Takasın etkisi... 


Halk Bankası ve Yenal Ansen 


ANAP’ta Kayalar aday 


Fiyat indirdik diye Sezer'e şikayet mi 


Her çözüm adil mi 


Elbette ki.. 


Ayşe Hanım Teyze’ye takas’ ne yazar 


Boyner derin bir Oh’ çekti 


</TEXT>
</DOC>
