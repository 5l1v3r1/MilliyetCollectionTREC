<DOC>
<DOCNO> 48294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/guncel/gun09.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İpekçi Ödülleri'ni Milliyet veriyor 
</HEADLINE>
<TEXT>

     Abdi İpekçi Dostluk ve Barış Ödülleri Yunanistan ayağı adına ödüller verildiği haberleri üzerine bir açıklama yapan Milliyet Ödülleri Yönetmenliği, bu ödüllerle bir ilişkilerinin bulunmadığını bildirdi. Aradaki protokole uyulmadığı için geçen yıldan bu yana ödüllerin Yunanistan ile ortaklaşa verilmesinden vazgeçildiğini vurgulayan açıklamada, Abdi İpekçi'nin ailesinin de Yunanistan ödülleriyle ilişkisinin olmadığı belirtildi. 
     
     Tören Mayıs 2002'de 
     Açıklamada ayrıca "2000 yılı Abdi İpekçi Barış ve Dostluk Ödülleri Milliyet tarafından düzenlenmiş, aralarında Yunanistanlı bir fotoğraf sanatçısının da bulunduğu finalistlere ödülleri Milliyet'te verilmiştir. Abdi İpekçi'nin adına yakışır biçimde ödülleri devam ettirmeye kararlı olan olan Milliyet, bu yıl Mayıs 2002'de ödülleri sahiplerine sunacak" denildi. 
     



 GÜNCEL 



















</TEXT>
</DOC>
