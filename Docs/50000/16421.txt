<DOC>
<DOCNO> 16421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/son/sonspo03.html </URL>
<DATE> 2001/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbol fanatikleri bu sefer Konya'da işbaşındaydı 
</HEADLINE>
<TEXT>

     Konya'da Kombassan Konyaspor'un Göztepe'ye 2-0 yenilmesinin ardından, konuk takımı taşıyan aracı taşlamak amacıyla pusu kuran bir grup futbol fanatiği, polis araçlarını taşladı. 
     Bugün Konya'da yapılan maçta Kombassan Konyaspor'un, Göztepe'ye 2-0 yenilmesi üzerine bir grup taraftar, İhsaniye'deki üstgeçitde konuk takımı taşıyan aracı taşlamak amacıyla beklemeye başları. İhbar üzerine olay yerine gelen polis, taraftarlardan dağılmalarını istedi. Dağılmamakta ısrar eden fanatikler, güvenlik kuvvetlerinin müdahale etmesi üzerine, polis araçlarını taşa tuttular. Polisin zor kullanması üzerine ara sokaklara dağılan fanatiklerden 6 kişi gözlem altına alındı. 
     Emniyet Müdürlüğü yetkilileri, olası gelişmelere karşı konuk takımı taşıyan aracın izleyeceği güzergahta güvenlik önlemlerinin artırıldığını kaydettiler. 



</TEXT>
</DOC>
