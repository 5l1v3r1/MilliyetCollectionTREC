<DOC>
<DOCNO> 28321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/son/sontur26.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fazilet Partisi kapatıldı 
</HEADLINE>
<TEXT>

     Anayasa mahkemesi Fazilet Partisi'nin kapatılması istemiyle açılan davayı sonuçlandırdı ve FP'nin temelli kapatılmasına karar verdi. 
     Mahkeme Başkanı Mustafa Bumin'in okuduğu kararla İstanbul milletvekili Nazlı Ilıcak ve Tokat milletvekili Bekir Sobacı'nın da milletvekilliği düşürüldü. 
     Mustafa Bumin kararı okuduktan sonra soruların hiçbirini yanıtlamadı. Anayasa Mahkemesi konferans salonunda, tüm üyelerin katıldığı toplantıda yapılan açıklamada şöyle denildi 
     "Yargıtay Cumhuriyet Başsavcılığı'nın iddianamesi ile FP'nin kapatılması istemiyle açılan davada gereği düşünülüp görüşüldü. 
     Temelli kapatılan bir partinin bir başka ad altında kapatılamayacağına ilişkin isteğin reddine, 
     Laik cumhuriyet ilkesine aykırı eylemlerin nedeniyle anayasanın 68. ve 69. siyasi partiler kanunu gereğince Fazilet Partisi'nin temelli kapatılmasına, 
     Beyan ve eylemleriyle kapatmaya neden olan İstanbul milletvekili Nazlı Ilıcak ve Bekir Sobancı'nın milletvekilliklerinin sona ermesine oybirliğiyle, 
     Beyan ve eylemleriyle partinin kapatılmasına neden olan üyeleri Merve Kavakçı, Nazlı Ilıcak, Bekir Sobacı ve Mehmet Sılay'ın gerekçeli kaarrın resmi gazetede yayınlanmasına takiben 5 yıl siyaset yasağı getirilmesine oybirliğiyle, 
     Davalı partinin tüm varlığının hazineye geçmesine oybirliğiyle karar verilmiştir." 
     

</TEXT>
</DOC>
