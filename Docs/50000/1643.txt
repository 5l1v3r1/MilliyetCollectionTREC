<DOC>
<DOCNO> 1643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/yasam/yas01.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya’da ikinci Türk 
</HEADLINE>
<TEXT>

Fatih Terim’in futboldaki mucizesini, yönetmen Ferzan Özpetek de sinemaya taşıyor.. Özpetek’in filmi Cennet Sİneması’, Berlin’de italya adına yarışacak... 
     ELİF KORAP İstanbul 

     İşin sırrı oryantalizm’de değilmiş Ferzan Özpetek, duygusal bir öykü anlattığı üçüncü filmi Cahil Periler’ ile İtalya adına Berlin Film Festivali’nde Altın Ayı için yarışacak. Berlin’de İtalya’yı temsil eden diğer yönetmense, Cennet Sineması’ ile tanınan Giuseppe Tornatore olacak. 
     Hamam’ ve Harem Suare’ filmleri Türkiye’de ve yurt dışında önemli başarılar kaydeden Özpetek, Cahil Periler’in bu çıkışıyla haklı bir gurur yaşıyor. 
     
     Eleştirilere yanıt 
     Özpetek, Türkiye’den aldığı bazı eleştirileri özellikle bu filmle yanıtlamaktan duyduğu memnuniyeti de şöyle dile getiriyor 
     "Sırf Türkiye’den aldığım bir eleştiri vardı. Türkiye’nin egzotizmini, oryantalizmini kullandığım ileri sürüldü. Hamam, harem gibi kurumları ele alışım eleştirildi. Bu filmimin ne Türkiye’yle ne de oryantalizmle hiç ilgisi yok. Bu yüzden çok önemli bir sınav oldu. Bu eleştirileri alınca kendi kendime Bilinçaltımda böyle bir eğilim mi var ’ diye soruyordum." 
     
     Konu, imk nsız aşk 
     Aşkın, dostluğu aştığı ilişkilerin öyküsü Cahil Periler’in konusu kısaca şöyle "Kadın Margaretha Buy kendisini kocasına adamıştır. Birbirlerine doysunlar diye çift çocuk bile yapmamıştır. Kocanın ölümünden sonra kadın, eşinin erkek bir sevgilisi olduğunu keşfeder. Ama onu asıl üzen, kocasının apayrı dünyasıdır. Kocasını ikinci kez tanır. Cahil Peri’ adlı bir tablonun arkasında bulduğu yazıyla bambaşka bir dünyaya girer. Tanıştığı kişilerin her biri aslında birer cahil peridir. Gülen, eğlenen, yaşamı hafife alır gibi görünen oysa yaşamlarında derin acılar bulunan inlanlardır. Bu sırada karşısına bir adam çıkar. Kadın için adam, adam için kadın idealdir. Ama birlikte olmaları imkansızdır, çünkü adam AIDS hastasıdır. Yani, gerçek bir imkansız aşk." 
     Özpetek de, "Zaten filmi, Hayatta cinsel tercihlerin olabilir, ama duygusal tercihlerin olamaz’ sözleriyle lanse ediyoruz" diyor. 
     
     Sesi güzel.. Kendi de... 
     Cahil Periler’in ön jeneriği etkileyici bir kadın sesiyle açılıyor, Beklemeden birdenbire yağmur yağar...’ 
     Filmin açılış jeneriğinde, Roma’da yaşayan genç müzisyen Yasemin Sannino’nun söylediği Türkçe şarkı yer alıyor. Yasemin Sannino, İstanbul doğumlu. Annesi Türk, babası İtalyan. Roma’da yaşıyor. Film, tiyatro ve televizyon programlarının müziklerini seslendiren otuz yaşındaki Yasemin, "Müzik hep yaşamımın içindeydi.Aslında kimyagerim. Artık bıraktım, şarkı söylemek istiyorum. Martta Virgin Plak’tan çıkacak Extra Label’ adlı karma çalışmamda da Türkçe söylüyorum" diyor. 
     Yasemin Sannino, Hamam’ı görünce çok beğenmiş ve Özpetek ile çalışmayı dilemiş. Cahil Periler’ için gelen teklifi, Rüyam gerçek oldu’ diye yorumluyor. 
     


 YAŞAM 



























</TEXT>
</DOC>
