<DOC>
<DOCNO> 6773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/ekonomi/eko07.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fazilet paraların peşinde 
</HEADLINE>
<TEXT>

     ABDULLAH KARAKUŞ Kahramanmaraş 

     FP’de İhlas Finans tartışması büyüdü. FP Genel Başkanı Recai Kutan, hükümetin bankalarda olduğu gibi finans kurumlarını da takip etmesini isteyerek, "Temennimiz paraların bir an önce ödenmesidir" dedi. 
     Kahramanmaraş’ta konuşan Kutan, uzun bir zamandan beri İhlas Finans’ın mali sıkıntı içinde olduğunu belirterek, "Nasıl bankalarda yeminli kişiler varsa aynı şekilde finans kurumları da adım adım takip edilmelidir. Hükümet görevini yerine getirmelidir. Birinci sorumlu iktidardır" dedi 
     FP Grup Başkanvekili Avni Doğan da, hiçbir bankada ve yatırım kurumunda güvence olmadığını belirterek, "Herkes kendi malına, mülküne sahip olsun" dedi. 
     FP’li bir milletvekili de İhlas Finans’da geçtiğimiz aylarda birçok partili milletvekilinin parası olduğunu belirterek, "Bu sıkıntılar sürmeye başlayınca, bazı arkadaşlarımız çekmiş olabilir" diye konuştu. 
     


 EKONOMİ 




















</TEXT>
</DOC>
