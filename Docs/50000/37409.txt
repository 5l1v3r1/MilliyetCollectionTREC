<DOC>
<DOCNO> 37409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/son/sondun13.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaşta Japon ordusuna seks kölesi yapılan kadınlar adalet arıyor 
</HEADLINE>
<TEXT>

     İkinci Dünya Savaşı sırasında Japon askerlerine seks kölesi olmaya zorlanan Filipinli kadınlar, çektikleri ıstırabın telafi edilmesini istiyorlar. 
     Filipinler'in başkenti Manila'daki Japon Büyükelçiliği'nin kapısında toplanan yaklaşık 20 kadar yaşlı kadın, seslerini duyurmak için eylem yaptı. 
     Kadınların 40 dakika kadar süren eylemlerine katılanlardan Remedios Pellas, elçiliğin kapısındaki güvenlik görevlilerine ''Hakkımızı almak için savaşmak üzere yine buradayız' diye bağırdı. 
     Artık çok yaşlı olduklarını ve adalete ulaştıktan sonra son yıllarını huzur içinde geçirmek istediklerini söyleyen kadınlar, Asya Kadın Fonu'nu da eleştirdiler. 
     İkinci Dünya Savaşı öncesinde ve sırasında, barış anlaşmalarıyla düzenlendiği iddiasıyla Japon ordusu için kurulan genelevlerde 200 bin civarında Asyalı kadın, zorla seks kölesi olarak çalıştırıldı. 
     Japonya, bu kadınlara doğrudan tazminat ödemeyi reddetti, ancak savaş sırasındaki seks kölelerine nakit ödeme yapmak üzere 1995'de Asya Kadın Fonu'nu kurdu. 






</TEXT>
</DOC>
