<DOC>
<DOCNO> 38920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/yazar/pulur.html </URL>
<DATE> 2001/08/25/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse 
</HEADLINE>
<TEXT>

     "KISSADAN hisse"yi bir gün önceye almak gerekti... 
     Kısmet olursa, bugün, cumartesi günü Erzurum'da olacağız, "sizlere geliyoruz" sizlerle görüşüp, konuştuktan sonra izlenimlerimizi yarın yazacağız. 
     Bu yıl değil de, bu ay leyleği havada gördük, önce "deprem bölgesi" şimdi "Doğu bölgesi", günlük yazılarımızı yine bir süre özel sayfalarda bulacaksınız. 
     
     GELELİM hisse alınacak kıssalara... 
     Şeyhülislam, kadıyı çağırmış 
     "Kadı efendi, senin hakkında kötü şeyler söylüyorlar, rüşvet yiyormuşsun, parayı kim verirse, ona göre karar çıkartıyormuşsun " 
     Kadı 
     "İnanmayın efendim, inanmayın " demiş... 
     "Nasıl inanmam, herkes söylüyor " 
     Kadı dikilmiş 
     "Sizin için de neler söylüyorlar, ben inanıyor muyum " 
     Kıssadan hisse... 
     "Tencere dibin kara, senin ki benden kara " diye bir laf vardır bilir misiniz 
     
     GAZETELERDE sık sık vurgun, soygun haberleri çıkar. Bu haberleri okuyunca aklımıza bir fıkra gelir... 
     
     PAPAZLAR dua rayici koymuşlar, şu dua şu kadar, bu dua bu kadar, diye... 
     Adamın biri rekabete girişmiş, dua fiyatlarını beş kuruşa indirmiş... 
     Papazlar, adamı şikayet etmişler, vali çağırmış 
     "Yahu, on kuruşa dua edilir mi " 
     "Efendim, dinleseniz, siz beş kuruş bile vermezsiniz " 
     Kıssadan hisse... 
     Beş paralık adamların altına koltuk çekenlere ne buyurulur 
     
     CUMHURİYET'in ilk yıllarında İstanbul - Ankara - İstanbul treninde, yataklı vagonlarla gidilip, restoranlarda yemek yenirmiş... 
     Milletvekilleri, yazarlar, çizerler, sanatçılar, anılarında bunun keyfinin anlata anlata bitiremezler... 
     Bir gün Yahya Kemal'e sormuşlar 
     "Üstat, Türkiye'de kaç entelektüel, münevver, aydın vardır acaba " 
     "İki vagon dolusu " 
     "Nereden çıkardınız bunu " 
     "Yataklı vagon sayısından " 
     Kıssadan hisse... 
     Şimdi bu sayı iyice arttı, barları sayıp, her barın kaç kişi aldığını öğreneceksiniz, aydınların sayısını böylece bulacaksınız. 
     
     BEKTAŞİ, kafası iyiyken bir kadınla beraber olmuş, sabah uyanınca bakmış ki, bir felaket, bir acuze, çirkin, kaknem 
     Ellerinin açıp Allah'a dönmüş 
     "Ey Rabbim, herhalde bunu da bana günah yazmayacaksın " 
     Kıssadan hisse... 
     Küfür etmek de günahtır ama, bazılarının yazılarını okuduktan, bazılarını da dinledikten sonra ağızımızdan kaçarsa, Allah bunu da, bize günah yazar mı 
     
     







Devlet versin rayı görsün ihracatı 


TL'ye dönüş 


4 nesilde 4 alfabe 


Tatil notları 


İran neden kızıyor 


Kıssadan hisse 


Anayasa asker ve meclis 


Ben hala Milliyet'in TIR'ındayım 


Nefsimizi çektirip hasta ediyorlar 


Durum lehinize 


Hangi "Tayyip" makbul 


Küçülme çılgınlığı geleceğimizi’ karartacak 


</TEXT>
</DOC>
