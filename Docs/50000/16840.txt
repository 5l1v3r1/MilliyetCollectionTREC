<DOC>
<DOCNO> 16840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/yazar/toker.html </URL>
<DATE> 2001/04/18/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Keşke "Nutuk"u okusaydı.. 
</HEADLINE>
<TEXT>

     Kemal Derviş'i henüz genç ve çok parlak bir London School of Economics öğrencisiyken, kendi gibi başarılı bazı arkadaşlarıyla birlikte Londra'da tanıdım. Sonra çeşitli yerlerde rastlaştık Washington'da, Büyükada'da, Ankara'da, geçenlerde de Kahire'de.. Bazen tenis oynadık, bazen Türkiye'yi konuştuk. Yeni görevi için iyi dileklerimi bir faksla bildirdim. 
     Ankara, 5 Mart 2001 
     Sevgili Kemal Derviş, 
     Genç bir "London School" öğrencisi olduğundan beri bildiğim ve sonraları hep takdirle izlediğim üstün yeteneklerinle "Türk Ekonomisi" denilen gayya kuyusunun da üstesinden gelmeni diliyorum. Başarın şüphesiz sana daha parlak yolları açacaktır. 
     Yalnız, bunu başkalarının da bildiğinden şüphen olmasın. 
     Kurban Bayramını tebrik eder, gözlerinden öperim. 
     Sevgilerle.. 
     Sonra geçenlerde "brunch"a, kahvaltı - öğle yemeğine çağırdığı gazeteci arkadaşlara kendi siyasi geleceği ve planlarıyla ilgili olarak söylediklerini okudum. 
     
     Mustafa Kemal Paşa daha sonra Samsun'a çıkarken aklında ne bulunduğunu "Büyük Nutuk"ta açıklamıştır. 
     Osmanlı soyunu ve saltanatını sürdürmeye çalışmak, elbette Türk ulusuna karşı en büyük kötülüğü istemekti. Çünkü ulus, her türlü özveriye başvurarak bağımsızlığını sağlasa da, padişahlık sürüp giderse, bu bağımsızlığa güvenle bakılamazdı. Artık yurtla, ulusla hiçbir vicdan ve düşünce bağı kalmamış bir sürü delinin, devlet ve ulus bağımsızlığının ve onurunun koruyucusu durumunda bulundurulması nasıl uygun görülebilirdi 
     ...Bu önemli kararın bütün gerekçelerini ve zorunluklarını ilk gününde açıklamak ve söylemek, elbette yerinde olamazdı. Uygulamayı bir takım evrelere ayırmak ve olaylardan yararlanarak ulusun duygu ve düşüncelerini hazırlamak ve adım adım ilerleyerek amaca ulaşmaya çalışmak gerekiyordu. Ulusun gelişmesi ve yükselmesi için esenlik yolu bu idi. Ben de böyle yaptım. Ancak bu pratik ve güvenilir başarı yolu yakın çalışma arkadaşım olarak tanınmış kişilerden kimileri ile aramızda gene de anlaşmazlıkların, kırgınlıkların ve giderek ayrılıkların nedeni olmuştur. 
     ...Bu son sözlerimi özetlemek gerekirse diyebilirim ki ben vakti gelinceye kadar bunu bir ulusal sır gibi vicdanımda taşımak zorundayım. 
     
     Şüphesiz ki Mustafa Kemal Paşa bizim toplumumuzda vakitsiz öten horozun başının kesildiğini biliyordu. 
     





İran nereye... 


Golcü Hükümet 


Ölüm oruçları 


Devlet Tiyatroları ve Çanakkale Darbesi 


İspanya'da "Cimbom'a ole " dedirtmek... 


Ekonomiye karne 


İki farklı Ankara 


AB krize nasıl bakıyor 


MHP’nin güz gülü Mehmet Gül’den magazin toplu geçidi 


"Organize kriz" 


Barzani Türkiye'yi sırtından vurdu 


Eğer sonu gelirse... 


Demirel'in dünkü mektubuna cevap 


Yeni yasa gerekiyor 


Keşke "Nutuk"u okusaydı.. 


Üç kamu bankası operasyonuna taş’ koymayalım 


Bayi toplantıları miting gibi oluyor 


</TEXT>
</DOC>
