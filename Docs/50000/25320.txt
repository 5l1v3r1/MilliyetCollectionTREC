<DOC>
<DOCNO> 25320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/yasam/yas07.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine insanlık’ kazandı 
</HEADLINE>
<TEXT>
Düşman’ kalbiyle yeniden doğdu 
İsrailli yerleşimcilerin öldürdüğü Filistinli’nin kalbi bir İsrailli’ye takıldı. Filistinli gencin babası, Bir insan kurtulacaksa Müslüman Yahudi farketmez’ dedi 
     DIŞ HABERLER SERVİSİ 

     İsrail’de sekiz aydır süren çatışmalar, barış umutlarının günden güne erimesine neden olurken, bölgeden henüz insanlığın ölmediğini ispat eden bir haber geldi. 
     İsrailli yerleşimcilerce öldürülen Filistinli bir gencin kalbi, ailesinin bağışlaması sonucu, organ nakli yapılmaması durumunda ölmesine kesin gözüyle bakılan bir İsrailli’ye takıldı. 
     Geçen hafta bir gece kulübüne düzenlenen ve 20 İsrailli’nin ölümüyle sonuçlanan intihar saldırısının ateşi soğumadan gerçekleşen bu olay İsrail medyasınca da asil bir hareket’ olarak adeta kutsandı. 
     Ölmesine kesin gözüyle bakılan İsrailli Yigal Cohen, çatışma kurbanı Filistinli Mazen Julani’nin kalbiyle yaşama döndü. Julani’nin ailesi, oğullarının tüm organlarını bağışlarken, Cohen dışında dört hastaya da yaşam umudu doğdu. 
     
     Politikacılara ders olsun 
     İsrail basınına konuşan Julani’nin babası Lutfi, "Eğer yaşamlar kurtulacaksa, Müslüman ya da Yahudi fark etmez" diyerek politikacılara ders verdi. 
     Yigal’in babası David Cohen ise şunları söyledi "Bağışçıyı öğrendimizde hepimiz şaşırdık. Bu soylu ailenin, sorunların böyle de çözülebileceğini öğretmesi çok duygulandırıcı." 
     



 YAŞAM 
























</TEXT>
</DOC>
