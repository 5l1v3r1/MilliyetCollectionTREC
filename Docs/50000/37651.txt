<DOC>
<DOCNO> 37651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/son/sontur06.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, Norveçli besteciyi Türkiye'ye davet etti... 
</HEADLINE>
<TEXT>

     Kültür Bakanlığı, Başbakan Bülent Ecevit'in talimatı üzerine Norveçli besteci ve orkestra şefi Arne Nordheim'i Türkiye'ye davet etti. 
     Başbakan Bülent Ecevit, Norveç gezisi sırasında bestelerini dinlediği ve çok beğendiği Nordheim'in Türkiye'ye davet edilmesi talimatını verdi. 
     Bunun üzerine Kültür Bakanlığı, Norveçli besteciyi CSO'nun konserlerinden birini yönetmek üzere Türkiye'ye davet etti. 
     CSO Müdürlüğü'nün Norveç Büyükelçiliği ile temasları sonucunda ünlü bestecinin katılacağı konser tarihleri olarak 14-15 Şubat 2002 belirlendi. 
     70 yaşındaki bestecinin artık orkestra şefliği yapmadığının öğrenilmesi üzerine, CSO 14-15 Şubat tarihlerinde verilecek konserlerde sanatçıyı besteci olarak ağırlama kararı aldı. CSO, 14-15 Şubat 2002 tarihlerinde ünlü Alman kadın şef Romely Phund yönetiminde Arne Nordheim'ın ''Greeming'' adlı eserini seslendirecek. 
     
     







</TEXT>
</DOC>
