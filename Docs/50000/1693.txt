<DOC>
<DOCNO> 1693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/son/sondun14.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Portekiz'de ölü seçmenler 
</HEADLINE>
<TEXT>

     Portekiz'de Pazar günü yapılacak devlet başkanlığı seçiminden önce, yarım milyon ölünün kayıtlı seçmen olduğu bildirildi. 
     Yerel ''Visao'' dergisinin haberine göre, kayıtlı 8.7 milyon seçmenden 500 bini ölü ve halen seçmen listelerinde yer alıyor. 
     Haberde, ölü seçmen sayısının geçen genel seçimlerin sonucunu etkileyebilecek oranda olduğu belirtildi. Bu sayının anamuhalefet partisi Sosyal Demokrat Parti'ye parlamentoda bir sandalye daha kazandırabileceği belirtiliyor. Seçimde, 230 sandalyeli parlamentoda Sosyalistler 115, Sosyal Demokratlar 81 sandalye kazanmışlardı. Bu arada ülkede Pazar günü yapılacak devlet başkanlığı seçiminde, şu andaki Devlet Başkanı Jorge Sampaio'nun şanslı göründüğü ve yeniden seçileceği öne sürülüyor. Kamuoyu yoklamalarına göre, Sampio'nun arkasında yüzde 60 oranında destek bulunuyor. Sampio'nun en yakın rakibi ise, Sosyal Demokrat Parti'den eski bakan Joaquim Ferreira do Amaral. 




</TEXT>
</DOC>
