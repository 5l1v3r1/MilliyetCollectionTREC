<DOC>
<DOCNO> 5976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/son/sontur21.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa Mahkemesi FP ile ilgili 2 davayı birleştirdi 
</HEADLINE>
<TEXT>

     Anayasa Mahkemesi, FP'nin kapatılmasına ilişkin davada, Yargıtay Cumhuriyet Başsavcılığı'nın verdiği ek iddianamenin, devam eden davayla birleştirilmesine karar verdi. 
     Anayasa Mahkemesi Başkanvekili Haşim Kılıç, mahkeme heyetinin FP'nin kapatılmasıyla ilgili dava konusundaki görüşmesinin ardından gazetecilere açıklamalarda bulundu. 
     FP'nin kapatılmasıyla ilgili açılan davada, iki gün önce Yargıtay Cumhuriyet Başsavcılığı'nın ek iddianamesinin geldiğini ifade eden Kılıç, ek iddianameyle ilgili gerekli görüşmeler yapıldıktan sonra, heyetin şu kararı verdiğini söyledi 
     ''FP'nin temelli kapatılmasına karar verilmesi istemiyle Yargıtay Cumhuriyet Başsavcılığı tarafından açılıp, Mahkememizin 2000 1 esasında kaydedilen dava ile daha önce aynı parti hakkında ve aynı taleple açılan mahkememizin 99 2 esasına kayıtlı dava arasında bağlantı bulunduğu anlaşıldığından, bu iki davanın, Ceza Muhakemeleri Usul Kanunu'nun 3, 4, 230'uncu maddeleri uyarınca birleştirilmesine, bundan sonraki işlemlerin, 99 2 esas sayılı dosya üzerinden yürütülmesine oybirliğiyle karar verildi.'' 
     Anayasa Mahkemesi, Yargıtay Cumhuriyet Başsavcısı Sabih Kanadoğlu'nun, ek iddianamesi ile daha önce FP'nin kapatılması istemiyle açılan davayı birleştirmesinin ardından FP'ye ön savunmasını yapması için 15 gün süre verdi. 




</TEXT>
</DOC>
