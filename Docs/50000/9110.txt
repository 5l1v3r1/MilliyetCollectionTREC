<DOC>
<DOCNO> 9110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/guncel/gun03.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk tipi NASA 
</HEADLINE>
<TEXT>

'Türk Uzay Kurumu' sayesinde uzayda kendi adımıza askeri ve ticari uydu bulundurma hakkımız olacak... 
     UTKU ÇAKIRÖZER Ankara 

     Milli Güvenlik Kurulu toplantısında, Türkiye'nin uzay faaliyetlerini organize etmek üzere Türkiye Uzay Ajansı kurulmasına karar verildi. Ajansın ABD'deki NASA ve Avrupa'daki ESA'ya benzeyeceği kaydedildi. 
     Askeri kaynaklardan alınan bilgilere göre, ayrı ayrı dönemlerde Ulaştırma Bakanlığı ve TÜBİTAK bünyesinde başlatılan uzay ajansı kurma faaliyetleri, zamanla ilgisizlik yüzünden sonuçlandırılamadı. Türkiye'nin uzaydan askeri ve ticari alanda faydalanması için öncelikle bir "uzay ajansına" sahip olması gerektiğinin üzerinde duran Genelkurmay ve Hava Kuvvetleri Komutanlığı, konuyu gündeme getirdi. 
     Dün yapılan toplantıda hükümetin de onayı alınarak, "Türk Uzay Kurumu" TUK kurulmasına karar verildi. 
     
Askeri kurum endişesi      TUK ile ilgili brifingin MGK'ya, Hava Kuvvetleri Plan Prensipler Başkanlığı tarafından verilmesi, yeni kurumun bu kuvvet komutanlığına bağlı "askeri" bir birim olacağı" yorumlarına neden olurken, bilim adamları, TUK'un dünyadaki diğer ajanslar gibi "sivil ve özerk" olmasının "şart" olduğunu vurguladı. TUK'un ODTÜ, İTÜ, TÜBİTAK ve Ulaştırma Bakanlığı ile yakın ilişki içinde olacağı da kaydedildi. 
     Genelkurmay'ın bir uzay ajansı kurulması üzerinde durmasının ardında, uzay ajansı olmayan ülkelerin, uzaya askeri ya da ticari amaçlı uydu fırlatamaması gerçeği yatıyor. 
     
Türksat’lar Fransa’ya kayıtlı      Edinilen bilgilere göre, Türkiye'nin bugüne kadar uzaya fırlattığı Türksat uydularının tamamı, aslında Fransa'nın uydu kontenjanı kullanılarak atıldı. Kayıtlarda bu uydular Fransız Uzay Ajansı üzerinde gözüküyor. Türkiye kendi uzay ajansını kurduğu takdirde, uzayda askeri ve ticari uydu bulundurma hakkına sahip olacak. 
     


 GÜNCEL 
























</TEXT>
</DOC>
