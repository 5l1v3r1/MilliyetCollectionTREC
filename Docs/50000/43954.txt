<DOC>
<DOCNO> 43954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/27/spor/aspo.html </URL>
<DATE> 2001/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İyi ki varsın CİM-BOM 
</HEADLINE>
<TEXT>

Grup lideri Nantes karşısında dişini gösterdi, deplasmandan altın değerinde üç puanla döndü, asılan yüzümüzü güldürdü 
Rakibinin hızını ilk yarıda kesti, ikinci 45 dakikada Nantes’ı hep tehdit etti. Sergen attığı golle klasını kanıtladı, yıldız golcü ikinci golü de kaçırdı 
     Tecrübe konuştu 
     GALATASARAY Şampiyonlar Ligi’ndeki tecrübesini yine konuşturdu. Grubun yenilgisiz ekibi Nantes’i deplasmanda vuran Sarı - Kırmızılı ekip, 2. tur için büyük avantaj yakaladı. İlk yarısı Fransız takımının üstünlüğü ile geçen maçta, Galatasaray’ın tecrübesi ön plana çıktı. Rakibin süratli forvetlerini kilitleyen Cim - Bom, ikinci yarıda müthiş bir organizasyonla galibiyete ulaştı. 
     
     7 dakika uzatma 
     LUCESCU ilk deplasman galibiyetini alırken, çok yerinde oyuncu değişiklikleriyle maçı kazandıran kararların da sahibiydi. Sergen, Ümit Karan ve Fleurquin’i peş peşe oyuna alan Rumen hoca son 15 dakika oyunun dengelerini alt üst edip Nantes’i şaşkına çevirdi. 79. dakikada Capone’nin yarattığı karambolde defanstan dönen topu Sergen filelere gönderdi. 
     
LUCESCU Hak edilmiş bir zafer’      GALATASARAY Teknik Direktörü Lucescu, "Bu zaferi hak ettik. Zekamızla kazandık" dedi. İlk yarıda hata yaptıklarını, ancak gol yemediklerini belirten Rumen hoca, "Oyun öyle bir hale geldi ki, kendiliğinden Sergen gibi bir oyuncuya ihtiyaç duyuldu. Ayrıca Ümit takviyesi de rakibi çok rahatsız etti. İstanbul’da sadece bir maç yaptık. Bu galibiyet bize avantaj sağladı. Emre’yi çok beğendim. Zaten Emre’ye güvenmeseydim, Popescu’yu göndermezdim" açıklamasını yaptı. Nantes’ın hocası Denoueix ise, "Oyunun kaderini Sergen değiştirdi" diye konuştu. 
     
Dengesizdi      NORVEÇLİ hakem Tom Ovrebo maça iyi başladı, düdüklerini dengeli çaldı. Yan hakemleriyle uyumunu da sağlayan Ovrebo devreyi hata yapmadan bitirdi. İkinci 45 dakikada dengesini yitiren Norveçli hakem, Galatasaray’ın oyuna hakim olduğu dakikalarda ters düdükler çaldı. Hele maçı 7 dakika uzatması eyyamcılığın daniskasıydı. 
     
Kalitesi hep farklı      GALATASARAY’IN sahada mücadele eden tüm askerleri alkışı hak etti. Ama 90 dakika sonunda Sergen’e ayrı bir köşe ayırmak lazım. Sadece 34 dakika oynadı, klasını kanıtladı. Fizik gücünü idareli kullandı, attığı golle de Cim - Bom’un gruptaki şansını zirveye çıkardı. 
     

</TEXT>
</DOC>
