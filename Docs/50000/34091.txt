<DOC>
<DOCNO> 34091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/yasam/yas05.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Berfin'in canı üç ay etmedi 
</HEADLINE>
<TEXT>

Minik Berfin'i ezerek ölümüne yol açan servis sürücüsü, 2 ay 17 gün kaldığı cezaevinden tahliye edildi.. Acılı baba da, 100 milyarlık dava açtı 
     İSMAİL POLAT İstanbul 

     Maltepe'de, evine bıraktığı Özel Ortadoğu İlköğretim Okulu öğrencisi Berfin Deniz Direk'e 8 çarparak ölümüne neden olan servis sürücüsü, artık kuş kadar özgür. 
     Geçen 8 Mayıs'ta yaşanan korkunç kaza sonrası 10 yıla kadar hapis cezası istemiyle yargılanan ve 'Arkadaki araç korna çalınca sinirlenip hareket ettim' diyen servis sürücüsü Mehmet Çaykuş, önceki gün Kartal 1. Asliye Ceza Mahkemesi'nde hakim önüne çıktı. Mahkeme, bu duruşmada bilirkişi raporunu inceledi. Küçük Berfin'e 'öldüğü için ' 1 8 kusur verilen bilirkişi raporunda, sürücü Çaykuş 3 8, serviste hostes bulundurmayan şirket ile gerekli denetimi yapmayan okul yönetimi de 2 8'er kusurlu bulundu. 
     Bu raporu değerlendiren mahkeme de, 2 ay 17 gün cezaevinde kalan Çaykuş'un tahliyesine karar verdi. 
     
     Kızım geri gelmez’ 
     Küçük kızın acılı babası Kemal Direk ise, Kartal 2. Asliye Hukuk Mahkemesi'ne başvurarak, Çaykuş, taşımacılık şirketi ve okul hakkında, 25 milyarı maddi olmaz üzere, toplam 100 milyar liralık manevi tazminat davası açtı. 
     Amacının ölen kızını kullanarak para kazanmak olmadığını söyleyen acılı baba, sözlerini şöyle tamamladı 
     'Alacağım parayı, trafik yasasıyla uğraşan bir vakfa bağışlayacağım. Derdimiz, bir ihmali belgeleterek suçlulara cezasını çektirmek. Şoföre verilecek ceza da önemli değil. Ne olursa olsun bana kızımı geri getirmez..' 
     
     



 YAŞAM 
























</TEXT>
</DOC>
