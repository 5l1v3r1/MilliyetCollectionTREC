<DOC>
<DOCNO> 6179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/ekonomi/eko07.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İsdemir 50 milyon dolara Erdemir'e devrediliyor 
</HEADLINE>
<TEXT>

Erdemir, İsdemir'e beş yılda 750 mlyon dolarlık yatırım yapacak 
     ANKARA Milliyet 

     Özelleştirmeden Sorumlu Devlet Bakanı Yüksel Yalova, Erdemir'in İsdemir'i devralmak için Özelleştirme İdaresi'ne iki yılı ödemesiz yıllık dört eşit taksitle dört yıllık süre içinde toplam 50 milyon dolar ödeyeceğini açıkladı. 
     Erdemir'in İsdemir'e beş yılda asgari 750 milyon dolarlık yatırım yapacağını kaydeden Yalova, bunun için için devir bedelinin sembolik bir rakamla sınırlandırıldığını söyledi. Yalova, "İsdemir'in kurtarılmasının, bu kuruluşun tüzel kişiliğini sona erdirerek formüle edildiğini" belirtti. 
     İsdemir'in Erdemir'e devir işlemi dört ay içinde tamamlanacak. Erdemir Yönetim Kurulu Başkanı Asaf Güven, devirde birinci derecede göz önünde tuttukları hususun Erdemir'in zarar görmesini engellemek olduğunu vurguladı. İsdemir Genel Müdürü Necip Ebegil de İsdemir'in 2000 zararının 58 trilyon lira olacağını kaydetti. Bu arada, Bakan Yalova, "İsdemir 100 trilyon liradan az zarar etsin, Genel Müdürü ödüllendireceğim" sözünü hatırlatarak, "Bu gerçekleşti. Sözümü tutup, ödüllendireceğim" dedi. Erdemir'e devredilen beş yılda 1.5 milyon ton yıl kapasiteli entegre yassı çelik tesisi haline gelecek. 
     
     


 EKONOMİ 




















</TEXT>
</DOC>
