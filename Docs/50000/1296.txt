<DOC>
<DOCNO> 1296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/siyaset/asiy.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
FP 
</HEADLINE>
<TEXT>
Teşkilatlarda panik 
Milliyet, gelenekçi - yenilikçi kavgasının sürdüğü Fazilet Partisi’nin nabzını tuttu. Bazı il başkanları kavga bitsin’ derken, bazıları da yenilikçilerin gitmesini istedi 
     ABDULLAH KARAKUŞ Ankara 

Görmedim duymadım bilmiyorum      İstanbul Büyükşehir Belediyesi Genel Sekreteri Adem Baştürk’ün oğlunun nikah töreni, Büyükşehir Belediye Başkanı Ali Müfit Gürtuna ile eski Başkan Recep Tayyip Erdoğan’ı buluşturdu. Gürtuna’nın kıydığı nikahta, Erdoğan damat Adil Baştürk’ün şahitliğini yaptı. FP Genel Başkanı Recai Kutan’ın "cezalandırılsınlar" açıklamasını duymadığını söyleyen Erdoğan, "Görmedim, duymadım, bilmiyorum" dedi. 
     
     FP’de yaşanan gelenekçi - yenilikçi kavgasının büyüyerek kopma noktasına gelmesi, 30 yıldır Milli Görüş çizgisini izleyen disiplinli teşkilatların kafasını karıştırdı. Parti içinde yaşanan olaylar yüzünden teşkilatlar da bölündü. Bazı il başkanları kavganın bitmesini isterken, bazı il başkanlarının da yenilikçilerin gitmesini istemesi dikkat çekti. Sazı il başkanlarının Milliyet’e yaptığı değerlendirmeler şöyle 
     Zübeyir Bozkır Muğla Taban olarak bölünmeyi asla kabul etmeyiz. Kavgalar bitsin çünkü bundan kimse karlı çıkamaz, bölünerek büyüyemeyiz. Hepsi sevdiğimiz insanlar. 
     Mesut Şirin Uşak Gelişmeler gayet güzel. Yenilikçiler gidecek, gelenekçiler kalacak. Çünkü yenilikçiler kendileri gitmek istiyorlar ama bu parti hepimize yeter. 
     Abdullah Çalışkan Adana Abdullah Bey’in hareketlerini destekliyoruz. Bir değişim olması gerekir. Türkiye’deki bu değişim mutlaka gerçekleştirilecektir. 
     Şerafettin Kılıç İzmir Bizde taban böyle olayları ve kavgaları hoş karşılamaz. Dünya genelinde böyle bir hadise neticeye gitmemiştir. Tasvip edilen kabul gören bir durum değil. 
     İbrahim Hakkı Aşkar Afyon Bizim üzerinde durduğumuz olay tabandaki birlik ve beraberliğin korunmasıdır. Geri taraf çok önemli değil. Bir arabadan iki lastiği sökerseniz ikisi de bir işe yaramaz. İki grubun bunu dikkate alması gerekir. 
     Ahmet Büyüksoy Yozgat Biz temel ilkelerimize bağlıyız. Birlik ve beraberlik içinde partimizi iktidara taşımak düşüncesindeyiz. Biz her iki grubu seviyoruz. 
     Hilmi Danış Bursa Olaylar karşısında maalesef tabanımız üzüntülü. Herkes keşke böyle şeyler olmasaydı diyorlar. Gül ve ekibine tabanımız karşı. 
     Ziya Şahin Sivas Basına açıklama yapamam. Yorum yapmak istemiyorum. 
     Aydın Hoşbaş Çorum Teşkilatımız ayrılanlara ve ayrılmaları için dışlayanlara da karşıdır. Birlik ve beraberlik içinde olunması lazım. Gelişen olaylardan memnun değiliz. 
     Ali Binboğa Osmaniye Tabanın bir şeyden haberi yok. Bu yüzden endişe taşımıyorlar. Bizim yenilikçi - gelenekçi derdimiz yok. 
     
     Abdüllatif Şener 
Yenilikçilik’ Ecevit’e uymazANKARA Milliyet 
     FP’deki yenilikçi kanadın önde gelen isimlerinden Sivas Milletvekili Abdüllatif Şener, Başbakan Bülent Ecevit’in, "FP’deki yenilikçilerin ne anlamda yenilikçi olduklarını öğrenebilmiş değilim" sözlerine yanıt verirken "Bu anlayış parti içi demokrasi demektir. Ecevit tarzı siyaseti, lider sultasını tasfiye eder" dedi. 
     TBMM’de basın toplantısı düzenleyen Şener, Ecevit’in "yenilikten hoşlanmadığını, yaptığı açıklamada da bu hareketten endişe duyduğu ve korktuğunun gözüktüğünü" iddia etti. 
     
     Bahri Zengin 
Yeniliklerini göremedik...      FP Genel Başkan Yardımcısı Bahri Zengin de yenilikçilerin herhangi bir yeniliğinin olmadığını savundu. Zengin, şunları söyledi "Bu konuyu, gazeteciler de arkaşlarımıza sordular. Yenilik olarak ne getiriyorsunuz’ dedikleri zaman, yeni bir şey ortaya söylemediler. Sadece FP yönetimi hakkında bazı eleştirilerini sıraladılar. Geçen yaptığımız il başkanları toplantımızda da anlaşıldığı gibi, sadece, yeni bir tek şeyin olduğunu, hiçbir partide görülmedik bir şekilde, kendi partisini kamuoyu önünde küçük düşürme alışkanlığı veya yeniliğinin getirildiğini tespit ettiler. Bunun dışında bir yenilik görmüş değiliz." 
     
Reaksiyon gösterin      Kutan "Ben dahil her kim bu partiyi zaafa uğratacak tavır ve beyanda bulunursa reaksiyon gösterin" dedim 
SERHAT OĞUZ İstanbul 
     FP Genel Başkanı Recai Kutan, partisinin il başkanlarına yönelik sözlerinin yanlış aktarıldığını belirterek, "Ben dahil, her kim bu partiyi zaafa uğratacak, şevk ve heyecanınızı, gayretinizi zedeleyecek tavır ve beyanlarda bulunursa, onlar hakkında net olarak reaksiyon gösterin" dediğini söyledi. 
     SU kongresi’nin açılışına katılan Kutan, "İl başkanlarına, Yenilikçilere karşı gerekirse şiddet kullanın’ mesajı verdiniz mi " şeklindeki soru üzerine şöyle konuştu 
     
Hedef yok      "Hayır. Maalesef bazı basın kuruluşları beyanlarımızı, söylenmemiş sözleri, nasıl oluyorsa söylüyorlar. Özellikle kendi şahsımı ortaya koyuyorum. Dolayısıyla herhangi bir kimseyi hedef alan bir beyan değil. Bu sözü, efendim cezalandırın’ şeklinde çarpıtma olmuştur." 
     Kutan, Erbakan’ın, İstanbul Büyükşehir Belediyesi eski Başkanı Recep Tayyip Erdoğan için "28 Şubat’ın devamı" dediğini kaydeden bir basın mensubuna, "Tamamen yalan" yanıtını verdi. 
     
Der Spiegel FP bölünüyor      Almanya’nın haftalık dergisinde yenilikçilerin başını Abdullah Gül ile Tayyip Erdoğan’ın çektiği kaydedildi. FP Alman Hıristiyan Demokratik Birlik’e benzetildi 
FRANKFURT Milliyet 
     Almanya’da haftalık yayınlanan Der Spiegel dergisi, "Eski Kahramanlara Veda" başlığıyla verdiği haberde, Türkiye’de FP çatısı altındaki İslamcılar’ın bölünmeyle karşı karşıya olduğunu belirtti. Anayasa Mahkemesi’nin FP’ye kapatma davası açmasıyla başlayan endişe nedeniyle, yenilikçilerin yeni bir hareket başlattığı ifade edilen haberde, yenilikçilerin başını Abdullah Gül ile İstanbul Büyükşehir eski Belediye Başkanı Tayyip Erdoğan’ın çektiği kaydedildi. Her iki politikacıyla arkadaşlarının partiyi dini, fakat liberal ekonomi ağırlıklı yapmaya çalıştığı vurgulanırken, FP de Alman Hıristiyan Demokrat Birlik’e CDU benzetildi. 
     Haberde, FP’nin yönetimine hakim olan gelenekçilerin 1998’de beş yıl siyasetten men cezası alan Erbakan’ın izinde yürümeye kararlı oldukları da kaydedildi. 
     Spiegel, Erdoğan’ın, yeni bir oluşumda yer alarak, FP’deki 110 milletvekilinden 45’ini yanına çektiği ifade edilirken, partinin son kamuoyu araştırmalarında yüzde 10’ların altına düştüğünün altı çizildi. 
     
İşadamlarının nabzını tuttularANKARA Milliyet 
     FP’de yenilikçi cephede yer alan Recep Tayyip Erdoğan ve Nazlı Ilıcak, işadamlarıyla buluşarak nabız yokladı. Nazlı Ilıcak geçen hafta sonu İstanbul’daki evinde yenilikçi milletvekilleri İrfan Gündüz, Altan Karapaşaoğlu ve Erdoğan’ın katılımıyla bir yemek verdi. Yemeğe Sakıp Sabancı, Hüsnü Özgün, Tunç Çapa, Zeynel Abidin Erdem ve Kerem Üstünkaya’nın da aralarında bulunduğu çok sayıda işadamı ile gazeteci Cengiz Çandar ile Mehmet Barlas katıldı. Ilıcak ve yenilikçiler geleceğe yönelik planlarını anlattılar. İşadamları da yenilikçilere ekonomiyle ilgili değerlendirmelerini sordu. 
     


 SİYASET 












</TEXT>
</DOC>
