<DOC>
<DOCNO> 39085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/son/soneko04.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir kişiye istihdam yaratmanın bedeli 418 milyar liraya çıktı... 
</HEADLINE>
<TEXT>

     Bir kişiye istihdam yaratmanın bedeli, Temmuz ayında 418.6 milyar lira olarak belirlendi. 
     Hazine Müsteşarlığı'nca 2001 yılı Temmuz ayında verilen yatırım teşvik belgelerini esas alarak yaptığı hesaplamalara göre, tarım, madencilik, imalat, enerji ve hizmetler sektörlerinde verilen 2 katrilyon 305 trilyon liralık yatırım teşvik belgesi ile 5 bin 507 kişiye istihdam sağlanması öngörüldü. 
     Ortalama olarak kişi başına istihdamın maliyeti 418 milyar 595 milyon lira olarak hesaplanırken, istihdam yaratmanın en pahalı olduğu sektör enerji, en ucuz olduğu sektör ise madencilik olarak belirlendi. 
     Madencilik sektöründe 1 kişilik istihdam yaratmanın maliyeti 39 milyar 319 milyon lira, hizmetler sektöründe de 69 milyar 931 milyon lira oldu. 
     Tarım sektöründe bir kişilik istihdam için gerekli finansman 83 milyar 56 milyon lira olarak saptanırken, bu rakam enerji sektörü için1.5 trilyon lira olarak bulundu. 
     İmalat sanayiinde 1 kişilik istihdam için gerekli yatırım da 501 milyar 824 milyon lira olarak belirlendi. 






</TEXT>
</DOC>
