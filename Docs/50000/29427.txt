<DOC>
<DOCNO> 29427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/spor/spo15.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Bakan Ünlü’ye ortak darbesi      SPORDAN Sorumlu Devlet Bakanı Fikret Ünlü’nün 3813 sayılı yasada yapmak istediği değişiklik, ANAP, MHP ve DYP’li üyelerin komisyon toplantısına iştirak etmemeleri yüzünden yeni yasama dönemine kaldı. Bakanlar Kurulu’nda imzalandıktan sonra TBMM Milli Eğitim, Gençlik ve Spor, Kültür Komisyonuna sevkedilen yasa tasarısı dün, sabah ve öğleden sonra toplantı yeter sayısı sağlanamadığı için gündeme bile girmedi. 
     
Fatih imzaladı      GAZİANTEPSPOR, satış listesine koyduğu ve Beşiktaş’ın da transfer görüşmelerinde bulunduğu Fatih Tekke ile üç yıllık sözleşme imzaladı. Başkan Celal Doğan, "Burası kürkçü dükkanıdır. Hakan Bayraktar’ın da döneceğine inanıyorum" dedi. 
     
Rize’nin ilk sınavı yarın      UEFA Intertoto Kupası’nda ikinci turunda Çaykur Rizespor, Makedo Pobeda ile ilk maçını yarın deplasmanda yapacak. Goce Delcev Stadı’nda 18.00’de başlayacak maçı Çek Karel Vidlak, Bohuslav Kratky, Jiri Vodicka yönetecek. 
     
Okan için yeni teklif      BURSASPORLU Okan için Fransa’dan yeni bir teklif geldi. Marsilyalı yöneticiler, "Biz Okan için 7.5 milyon doları gözden çıkarmıştık. Okan’ı ikna edin. Size 3, Okan’a da 4.5 milyon dolar verelim. Bize atmış olduğu imza da var. Gelip oynasın" dediler. Ancak Okan bu teklifi kabul etmedi, "Bir yıl ceza almaya razıyım" diye konuştu. 
     
Oral’dan veda      ENKA tarafından düzenlenen Uluslararası ENKA Men’s Open Tenis Turnuvası’nda son temsilcimiz Erhan Oral da rakibine yenilerek elendi. 10 bin dolar ödüllü turnuvada Oral, Avustralya’lı rakibi Ashley Ford’a 6-3, 6-2 lik setlerle 2 - 0 yenildi. 
     
Boğaziçi turnuvası      ATAKÖY Ahmet Cömert Spor Salonu’nda 30 Haziran - 1 Temmuz’da düzenlenecek 15. Uluslararası Boğaziçi Judo Turnuvası’nın tanıtımı dün yapıldı. 14 ülkeden 200 sporcunun katılacağı turnuva, Judo Milli Takımımız için, Dünya Şampiyonası öncesi hazırlık niteliğe taşıyacak. 
     
Yüzmede rekor      YÜZMEDE, Rusya’nın başkenti Moskova’da düzenlenen Rusya Yüzme Şampiyonası’nda 100 metre kurbağalamada Roman Sludnov 1.00.26 ile dünya rekoru kırdı. Bu dalda eski rekor 28 Mart 2001’de ABD’li Ed Moses tarafından 1.00.29’la kırılmıştı. 
     



 SPOR 






















</TEXT>
</DOC>
