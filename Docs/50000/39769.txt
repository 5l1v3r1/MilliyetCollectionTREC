<DOC>
<DOCNO> 39769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/spor/spo02.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
RAPAJIÇ’E güneş ışığı yasak 
</HEADLINE>
<TEXT>

Hırvat futbolcu, Denizli’yi arayarak tedavi için karanlık odada tutulduğunu bildirdi 
     YUSUF KOBAL 

     İzni kopardı 
     SARI - Lacivertli ekibin yıldız ismi Milan Rapajiç, Teknik Direktör Mustafa Denizli’ye haber gönderip, Hırvat doktorların kendisini karanlık odaya hapsettiğini, İstanbul’a gelişinin bir süre daha aksayacağını iletti. Sarı - Lacivertli takımın hocası, bu kez de tecrübeli oyuncuya sabırlı davrandı ve tedavisini yaptırması konusunda serbest bıraktı. 
     
     Dönmem zor’ 
     ANKARAGÜCÜ maçında sol gözüne darbe alan ve kornea zedelenmesi teşhisi ile birkaç gün izin verilen Hırvat futbolcu, Milli Takım’dan da çıkarılıp, tedaviye alınmıştı. Hırvat doktorların kendisine on günlük rapor verdiğini bildiren Rapajiç, bu süreye kadar tedavisinin karanlık odada devam edeceğini ve şu anda Türkiye’ye dönerek idmanlara çıkmasının imkansız olduğunu bildirdi. 
     
Andersson şov yaptı      FENERBAHÇE’NİN uzun süredir suskun kalan golcüsü Andersson, dün adeta gövde gösterisi yaptı. Çift kale maçta birbirinden şık goller atan İsveçli golcü, "Forma girmek için zaman gerekiyordu" dedi. Mustafa Denizli, pazar günü Yunan Skoda Xanthi ile yapılacak maç için ümit takımdan Adem, Bilal, Mithat, kaleciler Faruk ve Abdurrahman’ı da çalışmalara çıkardı. 
     
Şota, Rangers’ta      FENERBAHÇE’NİN, Şampiyonlar Ligi ön elemesinde saf dışı bıraktığı Glasgow Rangers, Ajax’tan Trabzonspor’un eski futbolcusu Şota’yı transfer etti. İskoç kulübü, Gürcü futbolcu ile dört yıllık sözleşme imzalarken, Şota’nın dört milyon dolar alacağı açıklandı. 
     



 SPOR 




























</TEXT>
</DOC>
