<DOC>
<DOCNO> 19284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/siyaset/siy00.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Af komedİsİ 
</HEADLINE>
<TEXT>

Yargıtay 9. Ceza Dairesi’nin kararı örnek gösterilerek binlerce kişi hak etmediği halde salıverildi. Başsavcılık karara itiraz etti. Ceza Genel Kurulu itirazı haklı buldu 
     ESRA KURT İstanbul 

     Sartla Salıverilme ve Cezaların Ertelenmesi Yasası’nın yeterince açık olmayan bir maddesi nedeniyle tam bir af komedisi yaşandı. Farklı yorumlanan maddeye göre binlerce kişi hak etmediği halde tahliye edildi. Adalet Bakanlığı ise, bu rakamın en fazla 500 olduğunu savundu. 
     Haksız tahliyeleri meydana getiren örnek olay Mardin’de yaşandı. Mehmet Nuri Sezer, 1 Şubat 1983’te ırza geçmek suçundan 5 yıl 6 ay 20 gün ağır hapis cezasına mahk m oldu. Hükümlü, 18 Ocak 1986’da şartla tahliye edildi. Sezer, cezasının tamamının çekilmiş sayıldığı 20 Ağustos 1988’e kadar deneme süresi suç işlemedi. 20 Kasım 1992’de de "terör örgütüne yardım ve yataklık" suçundan 3 yıl 9 ay ağır hapis cezası aldı. Karar, 30 Mart 1998’de kesinleşti. Yerel Cumhuriyet Savcılığı, Sezer’in aftan yararlanması için mahkemeye başvurdu ancak ret yanıtı aldı. 
     
Yargıtay, Yargıtay’a karşı      Konuyu inceleyen Yargıtay 9. Ceza Dairesi, 7 Şubat’ta ikinci suçun " deneme süresi"nden sonra işlendiği gerekçesiyle salıverme kararı aldı. Emsal oluşturan bu karar nedeniyle birçok mahkeme bu yönde karar vererek, aynı durumda olan kişileri aftan yararlandırdı. 
     Yargıtay Cumhuriyet Başsavcılığı’nın itirazı üzerine ise, Yargıtay Ceza Genel Kurulu, 27 Mart 2001’de Sezer’in yasadan yararlanamayacağına karar verdi. 
     
"Yanlış tahliye olabilir"      İstanbul Cumhuriyet Başsavcı Vekili Nusrettin Çelik, iddia edildiği gibi binlerce kişinin yanlışlıkla tahliye edilmesinin mümkün olmadığını söyledi. Çelik, "Yanlış tahliyenin zararı yoktur. Yakalanır, cezayı tekrar çektirirsin. Yanlış tahliye olabilir. Aceleye gelmiştir, geç kalınmıştır, yanlış hesaplanmış ya da yanlış değerlendirme yapılmıştır" dedi. 
     
Tartışılan madde      4616 sayılı Şartma Salıverme ve Cezaların Ertelenmesi’ne ilişkin yasanın 1. maddesinin 6. bendi şöyle "Daha önce şartla salıverilme hükümlerinden yararlandığı halde, yeniden suç işleyerek hüküm giyenler ile daha önce çıkarılmış bir aftan yararlananlar, bu madde hükümlerinden yararlanamazlar." 
     
Hukukçular ne dedi      Ceza hukuku uzmanı Prof. Dr. Sulhi Dönmezer, kişi münferit olarak genel kanun dışında şartla salıverildiğinde "deneme süresi" bulunduğunu anımsatarak şöyle konuştu "O süreyi doldurmadan suç işlemiş ise, yeni suçtan dolayı mahk m edilir. Doldurduktan sonra suç işlemiş ise benim kanaatimce yeni suçundan dolayı şartla salıverilme hükümlerine uygun ise hakkında bu kanun uygulanabilir." 
     
Afla çıkanlar tekrar girecek      ANKARA Milliyet 

     Daha önce şartla salıverilenlerin son yasadan yararlanmaması yönünde karar vererek, pek çok yanlış tahliyeyi gündeme getiren Yargıtay Ceza Genel Kurulu, şimdi de müebbet mahk mlarının cezalarından yapılacak 10 yıllık indirimin 20 yıl üzerinden değil, 36 yıldan yapılması gerektiğini karara bağladı. 
     
     Buyurun cezaevineGenel Kurul’un bu kararından sonra müebbet ağır hapis cezasına çarptırılan hükümlülerin 20 yıl üzerinden yapılan 10 yıllık indirimleri tekrar incelenecek. Eğer bu şekilde tahliye edilenler varsa tekrar cezaevine girebilecek. 



 SİYASET 




















</TEXT>
</DOC>
