<DOC>
<DOCNO> 49292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/son/sontur01.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisten kaçmak için 2. kattan atladı... 
</HEADLINE>
<TEXT>

     Gaziosmanpaşa'da düzenlenen operasyonda, polisten kaçmak isterken 2. kattan atlayıp ayağını kıran bir kişi yakalandı. 
     Aldıkları bir istihbaratı değerlendiren İstanbul Terörle Mücadele Şube Müdürlüğü ekipleri, kendileri tarafından aranan Mehmet Türk'ün 25 , Gaziosmanpaşa Kazımkarabekir Mahallesi 861. Sokak'taki bir evde saklandığını belirledi. 
     Bu belirlemenin ardından eve baskın düzenleyen polis ekiplerini fark eden Türk, 2. kattaki pencereden atlayarak kaçmak isterken ayağını kırdı. 
     Polislerce yakalanan Türk, bir ambulansla Haseki Hastanesi'ne kaldırılarak tedavi altına alındı. 
     Operasyon nedeniyle bölgeye panzerler ve takviye polis ekipleri sevk edilirken, baskın düzenlenen evin çevresinde de geniş güvenlik önlemi alındığı görüldü. 
     Bu arada, aynı evde 2 kişinin daha yakalanarak gözlem altına alındığı iddia edildi. 
     






</TEXT>
</DOC>
