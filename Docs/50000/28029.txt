<DOC>
<DOCNO> 28029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/yazar/zbirand.html </URL>
<DATE> 2001/06/21/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
HADEP de bizlerle yaşamayı öğrenmeli 
</HEADLINE>
<TEXT>

     ürkiye son 15 yılda son derece kanlı ve yıpratıcı bir savaş yaşadı. 100 milyar dolar harcadı. 
     Demokratik sistem tahrip oldu, kuvvetler dengesi bozuldu, insanlarımız kutuplaştı. 
     Bugün yaşadığımız ekonomik krizde, Güneydoğu’daki savaşa giden paraların payı çok büyüktü. 
     Yani, sosyal-politik ve ekonomik açıdan ülkemiz parçalandı. Güneydoğu sorunu, Türkiye’ye çok pahalıya mal oldu. 
     İki gelişme dengeleri değiştirdi. 
     Türkiye pes etmedi ve tüm fedakarlıkları sırtlanıp PKK’ye geçit vermedi. Örgüt askeri açıdan hiçbir başarı elde edemedi. 
     Ardından, Avrupa ve ABD özellikle Öcalan’ın yakalanmasında önemli rol oynadılar. Türkiye’ye büyük bir destek verdiler, örgütün başını kestiler. 
     PKK önce ateş kesti, sonra silah bıraktı. 
     ABD ve Avrupa’nın beklentisi, Türkiye’nin böylece rahatlaması, ardından da PKK’yı bunca yıl ayakta tutan bataklığı kurutmasıydı. 
     PKK askeri yönden başarısızlığa 
     uğradı, ancak bölge halkının sempatisini de kazandı. Kürtlük ateşini yaktı. Bundan sonra bu ateşin tamamen sönmesini beklemek hiç gerçekçi olmaz. 
     PKK’nın sönmesi ülkede büyük bir rahatlama yarattı. Demokrasi yavaş yavaş rayına oturmaya başladı. Bölgede güvenlik sağlandı. Topluma güven geldi. 
     Devlet, ülkenin bölünemeyeceğini, bu ilkeye karşı çıkanların karşısında askeri bulacaklarını gösterdi. 
     Ekonomiyi yeniden rayına oturtmak için kemerleri sıktık. 
     Sonra 
     Sonra, her şey unutuldu. 
     Güneydoğu bataklığı aynen bırakıldı. 
     Her şeyin yok olacağı sanıldı. 
     
HADEP boşluğu dolduruyor      Türkiye’yi yönetenler, her şeyin silah zoruyla çözülebileceğini sanıyorlar. 
     Toplum dinamiklerini dikkate almıyorlar. PKK’nın mücadeleyi kaybetmesiyle, 
     Kürt kökenli vatandaşların kalplerini dinlemekten vazgeçti. 
     Oysa, bölge halkı h l sevgi bekliyor. İnsan yerine konulmayı düşlüyor. Ülkenin zenginliğinin küçük dahi olsa bir bölümünü paylaşmayı arzuluyor. 
     PKK, bu halkın gözünde terör örgütü değil, beklentilerini seslendiren, devlete muhalefet eden bir gruptu. Cinayetlerini tasvip etmezdi, ama sempati gösterirdi. 
     Şimdi, silahlar sustu ve boşluğu 
     HADEP doldurmaya başladı. 
     Bu gelişme, Türkiye açısından 
     son derece olumludur. 
     Terörü reddeden, ülkenin bütünlüğüne inandığını açıkça ilan eden bir siyasi hareket her yönden yararlıdır. İnsanlar 
     şu veya bu nedenle memnuniyetsizliklerini söyleyebildikleri oranda, birilerinin kendileri adına, Ankara’da hak araması, muhalefet yapabilmesi herkesi rahatlatır. Konuşturulmazlarsa, işte o zaman 
     PKK’yı da yeniden canlandırır veya yeni terör örgütlerinin peşine takılabilirler. 
     İşte bu açıdan bakılırsa, HADEP sahip çıkılması gereken bir partidir. 
     Buna karşılık devlet ne yapıyor 
     HADEP’lilere, PKK muamelesi yapıyor. 
     HADEP belediyelerine yardım etmemeye özen gösteriyor. 
     Askeri makamlar HADEP belediye başkanlarıyla görünmemeye, resmi davetlere dahi çağırmamaya dikkat ediyorlar. 
     HADEP’lilerin arasında PKK sempatizanları bulunduğunu, PKK’nın parti üstünde etkili olduğunu gösterip dışlıyorlar. 
     Oysa bölge halkı adına muhalefeti eskiden, silahlı ve teröre başvuran PKK yülenmişken, şimdi terörü reddeden siyaseti ön plana çıkaran HADEP yapacak. 
     Dışlamak yerine, sahiplenildiği taktirde HADEP Güneydoğu’nun tekrar terör dalgasına düşmesini önleyecek tek hareket olabilir. 
     Devlet bugünkü yaklaşımının tam aksini yapmalı, HADEP’i, PKK’ya itmemelidir. HADEP ile PKK’yı özleştirmeye çalışmamalı. Tersine, PKK’nın ılımlı kesimlerinin HADEP’e kaymasını sağlamalıdır. Bu şekilde PKK militanlarını azınlığa iter, yalnızlaştırır. HADEP’in siyasallaşması engellenmemelidir. HADEP’i siyasal sistemin içine çekmek en doğru yoldur. 
     Terör taktiklerinin siyaset içinde erimesi sağlanır. 
     Bırakın Meclis’e girsinler. 
     Bırakın muhalefet yapsınlar. 
     Bırakın artık OHAL kalksın. 
     Bakın Bulgaristan’a soydaşlarımıza iyi muamele edilmesi Bulgaristan’da siyasal ve sosyal barışı sağladı. Örnek alalım. 
     
HADEP’e düşen görevler de var      HADEP’te büyük bir şans yakaladı. DEP’in hatalarını tekrarlamamalı. 
     PKK’nın geldiği konum, HADEP’e DEP’in aksine daha rahat kişilik kazandırabilecek, farklı bir yenilikle 
     ortaya çıkmasını sağlayacaktır. 
     HADEP önümüzdeki seçimde 20’nin üstünde milletvekili çıkarabilecek güce gelmiştir. 
     Eğer Türkiye’deki dengelerin yerine oturmasını ve barış içinde siyaset 
     yapmayı istiyorsa, Kürt partisi değil, 
     tüm Türkler’in partisi olmalıdır. 
     Toplumun muhafazakar çevrelerinde bunu başarabilirlerse, herkesten oy alabilir ve Kürt kökenli seçmenlerine de daha yarar sağlayabilir. Onların haklarını daha inandırıcı şekilde savunabilir. 
     HADEP, Kürtçülük yapmadıkça, 
     PKK sözcülüğüne soyunmadıkça, terörü değil siyaseti ve düşünceyi ön plana çıkarttıkça devlet tarafından desteklenmeli, Türk halkı tarafından da korunmalıdır. 
     HADEP, Güneydoğu sorununun silahla çözülmesini arzulayan iç ve dış güçleri devre dışı bırakıp ülkede yeni bir dönem açabilir. 
     Bizlerin görevi de, ona bu olanağı sağlamak, destek olmaktır. 
     
     







Fazilet davası 


Unvan maçı 


Ecevit'ten üç öneri 


Altı kaval 


Faziletli papatya falıyla istikrar 


Bizi kaz gibi yoluyorlar 


FP'ye borsa ipoteği 


Oğlan bizim, kız bizim 


Makedon Türkleri diken üstünde 


Derviş'in yolsuzlukla sınavı 


Tahtakuşlar müzesi... 


Fazilet davası ve seçim 


"Hayatta ortada durmak yok, ya ileri ya geri" 


Bankamatik hırsızına beş yıl hapis 


Avantaj Kart’ı ile "ödemede taksit" 


Erbakan bu serveti saklayamaz 


</TEXT>
</DOC>
