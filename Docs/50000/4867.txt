<DOC>
<DOCNO> 4867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/son/sontur25.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara DGM Cumhuriyet Başsavcısı Volkan, Ecevit'in açıklamasına "Onların takdiridir" 
</HEADLINE>
<TEXT>

     Ankara DGM Cumhuriyet Başsavcısı Cevdet Volkan, Başbakan Ecevit'in Beyaz Enerji Operasyonuna ilişkin bugün yaptığı açıklamayı, ''onların takdiridir'' diye değerlendirdi. 
     Volkan DGM'den ayrılırken gazetecilerin bugün bir gazetede ''Ankara'yı Karıştıran Belge'' başlığıyla yayınlanan habere ilişkin sorularını yanıtladı. 
     'Haberi nasıl değerlendiriyorsunuz'' sorusuna Volkan, ''Hiçbir açıklama yapmıyorum, gerektiğinde gerekli yerlere yapılır, ben açıklama için çıkmadım'' karşılığını verdi. 
     'Başbakan Bülent Ecevit'in bu konuyla ilgili yaptığı açıklamayı nasıl değerlendiriyorsunuz İlk kez bir Başbakan, bir savcıya, bu şekilde sözler sarfetti'' sorusu üzerine de Volkan, ''Ben Sayın Başbakan'ın açıklamasını bilmiyorum, duymadım da. Televizyonları takip etme imkanım yok şu anda'' dedi. 
     Başsavcı Volkan, bir gazetecinin Başbakan Ecevit'in açıklamalarında Türkiye'nin küçük düşürüldüğü görüşünün yer aldığını belirtmesi üzerine de Volkan, ''Olabilir. Onların takdiridir'' diye konuştu. 
     Volkan, ''Beyaz Enerji Operasyonu''nu yürüten DGM Cumhuriyet Savcısı Talat Şalk'ın IMF, Dünya Bankası ve Avrupa Birliği'ne gönderdiği belgelerden haberinin olup olmadığı sorusuna karşılık da bu konuda açıklama yapamayacağını söyledi. Başsavcı Volkan ısrarlı sorular üzerine ''Lütfen bana izin verin, benim kendime göre işlerim var. Gerekli görüldüğünde ilgili basına açıklama yapılacaktır'' dedi.Başka bir gazetecinin ''Kanuni olarak böyle bir şey mümkün mü '' sorusunu Volkan, ''Benim gitmem gereken yerler var. Beni daha fazla sıkıntıya sokmayın'' diye yanıtladı. Volkan, ''Hükümet, Beyaz Enerji Operasyonu'nu kapatmak mı istiyor'' sorusuna karşılık da bir açıklama yapmayacağını yineledi. 




</TEXT>
</DOC>
