<DOC>
<DOCNO> 23002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/son/sonspo13.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Hagi'nin veliahtını seçti Sergen 
</HEADLINE>
<TEXT>

     Sergen Yalçın yaklaşan transfer sezonu öncesinde kıymete bindi. Halen formasını giydiği Trabzonspor, Sergen ile yeniden anlaşmanın yollarını arıyor. 
     Eski kulübü Beşiktaş'ta Sergen'e tekrar forma giydirmek için uğraşıyor. Beşiktaş Teknik Direktörü Daum da orta sahayı Sergen'e emanet etmek istediğini açıkladı. 
     Sergen için son kez devreye giren Galatasaray oldu. Sergen Yalçın ile bir görüşme yapan yönetim, maç başına para almayı kabul etmesi halinde anlaşmanın sağlanabileceğini belirtiyorlar. 
     Galasataray 2. Başkanı Mehmet Cansun Sergen'in statüsünün belli olmadığını hatırlatarak, "Bonservisinin kimde olduğu belli olunca daha net gelişmeler olabilir" dedi. 
     Hagi'nin yerine 10 numaralı formayı giymesi istenen Sergen ile yapılan ilk görüşmede maç başına parada anlaşma sağlandığı, futbolcunun peşin olarak istediği 350 bin dolar için pazarlığın sürdüğü öne sürülüyor. 
     







</TEXT>
</DOC>
