<DOC>
<DOCNO> 47471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/yasam/yas02.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
CEP’teki stiliniz sizi ele veriyor 
</HEADLINE>
<TEXT>

İngiliz yazar Sadie Plant üşenmemiş, cep telefonlarını kullanma tarzlarına göre insanları sınıflandırmış. İnsanları 6 gruba ayıran Plant, bunları da kuş isimleriyle adlandırdı 
     DIŞ HABERLER 

     KIRLANGIÇ Sürekli hareket halindeki bu kişiler yürürken konuşur, hatta yine yürürken kısa mesaj yazar. "Kırlangıçlar", yüksek teknolojiyi parmaklarının ucunda hissetmekten memnundur. Meslek Bilişim teknolojisi çalışanları, satış ve pazarlama müdürleri. 
     SERÇE Süratli ve çok konuşur. Arama yaparken biraz gergin, ancak neşeli olur. Çok iyi mesaj yazar, çok güler. Onlarla birlikte olmak mutluluk verir. Meslek Güzellik uzmanı, halkla ilişkiler çalışanı, dansçı. 
     GÜVERCİN Sakin ve barışçıldır. Telefon konuşmalarını ihtiyatlı yapar. Sessiz ve ılımlı, ancak bir o kadar da kendine güvenen, zekidir. Meslek Sanat eseri restoratörü, diplomat, öğretmen. 
     SIĞIRCIK Kalabalıkta yüksek sesle konuşur, insanların sohbetlerini böler ve etraflarında olup biten her şeyin kontrolünü ele geçirmeye çalışır. Meslek Sinemacılar, gazete editörleri ve antrenörler. 
     BAYKUŞ Genelde yalnız insanlardır. Konuşmalarını çok özel yapar, telefonlarını minimum seviyede kullanır, asla boş şeyler için aramaz. Meslek Yazar, muhasebeci, kütüphaneci. 
     TAVUSKUŞU Cep telefonu kullanmayı ve fark edilmeyi çok seven "teşhircilerödir. Konuşma yaparken nasıl göründüklerine çok dikkat eder ve genellikle son model telefonlar kullanır. Meslek Reklamcılar, gösteri dünyasının çalışanları, kuyumcular. 
     



 YAŞAM 

















</TEXT>
</DOC>
