<DOC>
<DOCNO> 23050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/ekonomi/eko05.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
THY’nin satışı uzar 
</HEADLINE>
<TEXT>

Bayar, THY’nin özelleştirilmesindeki engelin küresel ekonomik sorunlardan kaynaklandığını söyledi 
     NEVSAL ELEVLİ Londra 

     Özelleştirme İdaresi Başkanı Uğur Bayar, Türk Telekom ve Türk Hava Yolları özelleştirmelerinin zaman alabileceğini, ancak güçlük yaşanmayacağını belirtti. London School of Economics’de özelleştirme deneyimlerini anlatan Bayar, ihale sisteminin aksaklığından ihalelerin geri çekildiğini söyledi. 
     Bayar, T. Telekom ve THY’ye ilerde yapılacak ihalelerde yabancı yatırımcıların da ilgi göstereceğini belirtirken, "Türkiye, bölgesinde bir telekomünikasyon merkezi olabilecek konumda. Ama ülkenin bunları yapabilmesi için ciddi yatırımlara ihtiyacı var" diye konuştu. 
     Türk yatırımcıların bile sermayelerini dışarı götürdükleri ortamda yabancı sermayenin ürkütülmemesi gereğini vurgulayan Bayar, "Dünyanın Türkiye’yi global ekonominin dışında bırakması imk nsız" dedi. 
     
     Para tartışması yanlış’ 
     Uygulanan özelleştirme programının başarısının sadece Telekom’a bağlanmasının da yanlış olacağını belirten Bayar, "Bu sadece bir niyet göstergesidir. Devlet bu kurumları elden çıkarma niyetini ortaya koyuyor. Ancak bakıyorsunuz ki herkes olayı paraya indirgedi. Şu kadar para gelir, bu kadar gelir’ tartışması yapılıyor. Önemli olansa Türkiye’nin bilişim teknolojisindeki atılımını devlet sektörü mantığıyla mı, yoksa özel sektör mantığıyla mı yapacağıdır. Asıl kararı verilecek olan budur" dedi. 
     



 EKONOMİ 





















</TEXT>
</DOC>
