<DOC>
<DOCNO> 30208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/magazin/yazdud.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Huzurlarınızda Vodka’lı Hammam’ 
</HEADLINE>
<TEXT>

İzzet’in son bombası, yazın yeni keyfi Park Orman’, Chinawhite’dan Ballı Brasserie, Protech tüketici ile tanıştı, Klips 10 yaşında, Özgül’e arkadaş desteği... 
     Efendim, Park Orman’ı inşaat halindeyken gezmiştim. Ortakları ünlü reklamcı Atilla Aksoy, 25 yıllık arkadaşım Ahmet San ve yine 15 yıllık arkadaşım Aykut Kutluel ile yemek yemiştik. Ardından Gloria Gaynor’lı açılış galasına gittim. Sırdaşım İsmail Akkaya, Süperstar Ajda Pekkan, ünlü yönetmen Ayşe Ersayın ve Asım Ekren’in karısı Semra ile ön saflarda izledik dünya starını. Bu arada bence Türkiye’nin müzik alanındaki gururu İstanbul Gelişim Orkestrası ve Neco tabanca gibiydiler. Neco, dünya starı olacak kapasitede. Sanırım her salı Park Orman’da şovları olacak. Çıkışta Uğurkan Erez ile karşılaştık. Yanında ajansının mankenlerinden hemşerim Özgül Kavruk vardı. Özgül’e ve Uğurkan’ın ajansındaki diğer tüm mankenlere helal olsun. Özgül, Yeditepe Üniversitesi Halkla İlişkiler Bölümü üçüncü sınıf öğrencisiymiş. 15 yaşından beri mankenlik yapıp okul taksitlerini ödüyormuş. Ajansa gelen pek çok işte, Uğurkan, hemen Özgül’ün adını veriyormuş. Arkadaşları da öyle. Amaçları, Özgül’ün, kimseye muhtaç olmadan üniversiteyi bitirmesiymiş. Demek ki insanlık ölmemiş. Gelelim Park Orman’a. Yakında oraya yıldız yağmaya devam edecek. Herve Villard, Nicoletta, Hugues Auffrey, Christian Adam, Angela Dimitriou, Chico The Gypsies, Demis Roussos, Al Bano, James Brown ve Compay Segundo. 
     Tesis müthiş. İlk fırsatta sizlere daha geniş bilgi vereceğim. Özellikle Vespa Cafe bir harika. Sevgili Birsen Erçetingöz bu işi de başarmış. Sabah 07.00-20.00 arası açık. Aşçı, Güney Afrika’dan. Enfes sandöviçler, salatalar, pastalar var. Mönü zengin ve sağlıklı beslenmeye yönelik. Pazar brunch başlayacak. Telefon numarası 0212 223 91 65. Böyle başarılı ve Avrupai bir tesisi kazandırdıkları için, sevgili arkadaşlarım Ahmet San, Aykut Kutluel ve Atilla Aksoylu’yu, Ahmet Kocabıyık, Ferruh Tanay, Serdar Aral ile yabancı ortak Bruno Widmer’i kutlamak gerek. 
     
Sema’nın sitesi, Protech, Chinawhite      Efendim, haftasonu minik bir Antalya turum oldu. Dönüşte ayağımın tozuyla daldım yine İstanbul gecelerine. Sosyetenin altın kadını’ Sema Çelebi’nin sitesi www. semacelebi.com’un Chinawhite’daki açılışında, buranın ortaklarından sevgili Fehmi Zorlu, genel koordinatör Cevat Tuksavul ve her zaman başarılı olan şef Faruk Kep "Pazartesi sürprizlerimiz var" deyince kapıdan uğradım. Ballı Brasserie’ ve Ninja Sushi’yi hizmete sokmuşlar. İki taraf da damak tadıma uygun. Ballı’nın mönüsünde parmezanlı carpaccio, tartar soslu kızarmış kalamar, pesto soslu ev ravyolisi, somonlu fettuccini, patates püresi ile ızgara kılıç balığı, garnitürlü pilav, yoğurt soslu kuzu şiş, t-bone steak kızarmış patates ile pazı dolması var. Creme brule, çikolatalı mus, dondurmalı kazandibi ise tatlı çeşitleri. Fiyatları da normal, bilginize. Çıkışta sevgili Nevda Yılmaz ile karşılaştık. Petrol Ofisi’ndeki büyük değişim operasyonunun ilk ürünü olan yeni nesil, katkılı kurşunsuz süper benzin Protech’in lansman gecesini yapmış. Ben gidemediğim için Nevda kırgındı haklı olarak. Gecede muhteşem bir dans gösterisi yer almış. Nevda, Yılmat A.Ş’den ayrılıp Bahar Bellisan ile Crossing Tanıtım ve İletişim Danışmanlığı’nı kurdu. Telefon numarası 0216 465 12 61. 
     
Vodka’ huzurlarınızda      Yazın en keyifli mekanlarından biri Hammam. Sevgili Celal Çapa’yı uzun süredir ihmal etmiştim. Uğradım. Kapıda Hamam’ın işletmecisi Raşit Karakuş karşıladı. Biliyorsunuz, pazar brunch’ları dillere destan. Demet Şener, Ebru Şallı-Harun Tan, Deniz Akkaya, Hande Ataizi-Didi ve sosyete dünyasının ünlü isimleri Tilda-Erol Tezman, Yasemin-Jefi Kamhi, Ayşegül Cinisli, Emre Kütük, Dilek-Mustafa Toner müdavimler arasında. Sınırsız yemek, içmek 25 milyon. Yani tüm gününüzü Hammam’da geçirebilir, kitap okuyup, güneşlenip, dinlenebilir, hatta çimenlerde kestirebilirsiniz. Çarşamba canlı müzik eşliğinde açık büfe var. Bu akşam da Celal Çapa’nın ev sahipliğinde, can dostum İzzet’in işletmeciliğinde Vodka’ hizmete giriyor. Gala gecesi, sevgili Uğur Güneri ve ekibinin çıkardığı Klips’in 10. yıldönümü ile gerçekleşiyor. Yani Vodka’lı Hammam’a bu akşam sanat, sosyete, ekonomi dünyasından star yağacak. İlk teftişi, Posta’nın acar muhabirlerinden sevgili Ahmet Cumalı ile yaptım. Genç aşçı Mehmet Zeybek, Altın Horoz’ adlı bir lezzet tattırdı. 
     Dört tek tavuk kanadı, baharatla yapılıyor. Yoğurt marine edilmiş, un, yumurta, galeta unu ile pane edilmiş ve yağda kızartılmış. Müthiş lezzetli. Bu arada İzzet, eski Fashion ve Catwalk’da bir ekip kurmuş. Sağ kolu Aykut Gündüz, Rose yanında. Vodka, şıklığını mimar Aşkım Darcan ve Soli Akriş’e borçlu, Çapa Çapa’nın diğer mekanlarında olduğu gibi beyin yine İzzet tabii. Antre olarak Beyrut ve Karadeniz usulü pide, ana yemekte ise makarna, et, salata ağırlıkta. 24.00-04.00 arasında döner ve ev yapımı yemekler var. Bar her gün saat 19.30’da açılacak. Vodka için 1000 kişiye kart bastırılmış. Bu kartla, tüm Çapa müesseselerinde yüzde 10 indirim var. Pazar, pazartesi özel yapım vodka limitsiz. Sat 22.00’den itibaren ise teknede ekmek arası balık var. Geçen gün Türkiye’ye gelen ünlü mimar Philph Starke’ın son yaptığı otelin dekorasyonundan etkilenilmiş. Çingene pembesi, mor ve fıstık yeşili kullanılmış. Hayran oldum. Öyle görkemli bir Boğaz manzarası var ki insan içtikçe açılıyor. Son trend bence Vodka. Telefon numarası 0212 511 63 16. Efendim, bugünlük de bu kadar. Kısmetse cumartesi günü Antalya dedikodularında buluşalım. Günleriniz hep sevgiyle geçsin. 
     
     



 MAGAZİN 












</TEXT>
</DOC>
