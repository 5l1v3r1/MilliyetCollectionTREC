<DOC>
<DOCNO> 5226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/dunya/tur.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Clinton belgesel oluyor 
     ABD eski başkanı Bill Clinton’ın belgeseli çekildi. "Çığlık" Scream adlı korku filmiyle tanınan yönetmen Wes Craven’ın, belgeseli Clinton’ın Beyaz Saray’daki son günlerinde çektiği bildirildi. Clinton’ın senatör eşi Hillary’nin isteği üzerine özel odalarda da çekim yapıldığı kaydedildi. 
     
     Deprem kahini tutuklandı 
     Hİndİstan’da 26 Ocak’taki depremden "daha büyük yeni bir depremin olacağı" kehanetinde bulunan bir falcı, halk arasında paniğe neden olduğu için tutuklandı. Bu arada, Hindistan Savunma Bakanı George Fernandes, depremde ölenlerin sayısını 100 bin olarak tahmin ettiğini yineledi. 
     
     Saçını boyatan polise soruşturma 
     Hong Kong’da, kuralları çiğneyerek saçlarını boyadıkları gerekçesiyle dört kadın polis hakkında soruşturma açıldığı bildirildi. Polis sözcüsü, bayan memurlarının muhtemelen disiplin cezasına çarptırılacağını söyledi. Hong Kong polisi, geçen ay aldığı kararla kadın polislerin orijinal saç rengini korumasını istemişti. 
     


 DÜNYA 














</TEXT>
</DOC>
