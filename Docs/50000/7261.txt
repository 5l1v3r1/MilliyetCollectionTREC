<DOC>
<DOCNO> 7261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/son/sontur18.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bira kapağını tabancayla açmaya çalışan polis ağır yaralı 
</HEADLINE>
<TEXT>

     Adana'nın Ceyhan ilçesinde, dün gece bira şişesinin kapağını tabancasıyla açmak isterken başından yaralanan polis memuru Emin Seyhan, yaşam mücadelesi veriyor. 
     Çukurova Üniversitesi Tıp Fakültesi Balcalı Hastanesi Beyin Cerrahi Servisi'nde tedavi altına alınan Adana Emniyet Müdürlüğü Çevik Kuvvet Şube Müdürlüğü'nde görevli polis memuru Emin Seyhan'ın 27 yoğun bakımdaki tedavisi sürüyor. Şuuru kapalı olan polis memurunun hayati tehlikesinin devam ettiği belirtilirken, olayla ilgili soruşturma da sürdürüyor. Ceyhan'da dün gece Emin Seyhan, evde bira şişesinin kapağını tabancasıyla açmak isterken, tabancanın ateş alması sonucu başından yaralanmıştı. 




</TEXT>
</DOC>
