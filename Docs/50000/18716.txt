<DOC>
<DOCNO> 18716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/ekonomi/eko07.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin ile IMF yeniden birlikte 
</HEADLINE>
<TEXT>

     Uluslararası Para Fonu IMF yetkilileri yaptıkları açıklamada Arjantin’le yapılacak anlaşma için son aşamaya gelindiğini belirttiler. Açıklamada Arjantin’in şu sıralarda dış yardıma ihtiyacı bulunduğu ve yeni ekonomi yönetimine olan güveni tazelemek için IMF’nin böyle bir karar aldığı kaydedildi. IMF Başkanı Horst Koehler de yaptığı açıklamada, Arjantin Ekonomi Bakanı Domingo Cavallo’nun ekonomi politikalarını "Güveni tekrar sağlayabilmek için gerçekçi ve önemli bir basamak. IMF de objektif olarak bu programı desteklemektedir" diye yorumladı. Arjantin’in geçtiğimiz mali yıl içinde bütçe açığı hedeflerini IMF’den aralık ayında aldığı 40 milyar dolarlık yardım paketine rağmen tutturamaması Latin Amerika ülkelerini de kötü yönde etkilemişti. 
     



 EKONOMİ 


















</TEXT>
</DOC>
