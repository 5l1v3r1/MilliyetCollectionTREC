<DOC>
<DOCNO> 27590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/guncel/gun01.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
DÜĞÜN KONUŞTURUYOR 
</HEADLINE>
<TEXT>
İslam’a aykırı 
"Müslümanlıkta böyle düğün yok" görüşüne karşı "Erbakan yaparsa gelenek olur" diyen de var 
     ASLI ÖKTENER İstanbul 

     Zekeriya Beyaz M.Ü. İlahiyat Fakültesi Dekanı 
     Düğün yüz karası. Müslüman Türk kültüründe kızını koluna takma gibi bir gelenek yoktur. Bunu yapanların özellikle dindarlığını öne çıkaran kimseler olması son derece tezat teşkil ediyor. İnsanların inançlarıyla davranışları birbirlerini yalanlama durumunda olmamalı. Üstelik milyarlarca lira harcayarak düğün yapmak, İslam'a uygun değildir. Havai fişekler yeni icat, çigan müziği de İslami geleneklere uymuyor. 
     
     Kirkor Damatyan Türkiye Ermeni Patrik Vekili 
     Düğünler Hıristiyan geleneklerine göre uygun olarak kilisede yapılır. Hıristiyan geleneğine göre de gelin babasının kolunda kiliseye girer. Düğünden sonra yapılan eğlenceler ve şekil kişilere bağlıdır. 
     
     Rıdvan Budak DSP Milletvekili 
     Demek ki Erbakan batılılaşıyor. Gerçi işimize geldiği zaman batılı, işimize geldiği zaman muhafazak rız. ABD'ye çocuklarını gönderip okutuyorlar, sonra halkın çocukları imam hatiplerde okusun diyorlar. 
     
     Saruhan Oruç ÖDP Genel Sekreter Yardımcısı 
     Her şey yerli yerine oturuyor. Şaşırtıcı değil. Daha önce de böyle eğlenceler oldu. Uzunca bir zaman bu politik ve yaşam kültürlerini gizlemeyi başardılar, sanırım artık bu çok mümkün olmayacak. 
     
     Mehmet Ali Şahin FP Miletvekili 
     Erbakan hocamızın kızını Çırağan Sarayı'nda değil, Fatih Halıcılar Caddesi'nde evinin karşısındaki Yeni Saray Düğün Salonu'nda evlendirmesini isterdim. Halka mal olmuş liderlerin halkın seviyesinde olması gerekiyor. 
     
     Tayyar Altıkulaç Diyanet İşleri eski Başkanı 
     Bu gibi zamanlarda bir ölçüde şenlik esastır. Gelinin babasının kolunda nik h masasına gelmesi geleneğimizde yok. Ama hoca yapınca geleneğimize girer. Gereksiz israfa ve şamataya yer verilmemesi gerekir. 
     



 GÜNCEL 



















</TEXT>
</DOC>
