<DOC>
<DOCNO> 28525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/spor/spo04.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Cafer sendromu 
</HEADLINE>
<TEXT>

Yönetim ve teknik kadro arasında golcü futbolcunun transferi nedeniyle adeta soğuk savaş yaşanıyor 
     TRABZONSPOR’DA Ankaragücülü Cafer’in transferi yönetim ile teknik kadroyu karşı karşıya getirdi. Asbaşkan Ömer Gürsoy ve birçok yöneticinin Teknik Direktör Sadi Tekelioğlu ile konuşarak, "Cafer’i istiyorsun ama sorumluluğu da sana ait. Eğer bir yanlışı olursa, bunun hesabını verirsin" diye uyardıkları belirtildi. 
     YÖNETİMİN, Cafer’in saha içindeki disiplinsiz davranışlarından ve özel yaşamına dikkat etmemesinden çekindiği kaydedildi. Trabzonspor Başkanı Özkan Sümer ile Sadi Tekelioğlu ise "Cafer değişebilir. Burada sorun yaratmaz." diyerek transfere yeşil ışık yaktılar. Cafer’in yarın imza atacağı, Perulu Salazar’ın ise salı günü Trabzon’a geleceği açıkladı. 
     
     Transfer ucuza kapandı 
     BORDO - Mavili kulüp iç ve dış transferde şu ana kadar tam 17 futbolcuyla resmi sözleşme imzalarken, toplam 9 trilyon 215 milyar lira harcadı. Yönetim satışa koyduğu 13 futbolcunun tümünün kulüpte kalması halinde de 591 milyar 500 milyon lira ödeyecek. Trabzonspor böylece 29 futbolcuyu 9 trilyon 800 milyar 500 milyon liraya bitirmiş olacak. 
     



 SPOR 
























</TEXT>
</DOC>
