<DOC>
<DOCNO> 28017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/yazar/cemal.html </URL>
<DATE> 2001/06/21/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Faziletli papatya falıyla istikrar 
</HEADLINE>
<TEXT>

     Anayasa Mahkemesi'nin Fazilet Partisi'yle ilgili kararı ertelenebilir mi Başbakan Ecevit'in gönlü ertelemeden yana. Ancak Mahkeme Başkanı Mustafa Bumin farklı düşünüyor. 
     Ecevit niye ertelemeden yana 
     Meclis gündemine Anayasa değişikliği paketi geliyor. Bunun içinde siyasi partilerin kapatılmasını zorlaştırıcı öneriler de var. 
     Ecevit demek istiyor ki 
     "Anayasa Mahkemesi, bu paketin parlamentodaki kaderi belli oluncaya kadar frene bassa daha iyi olmaz mı " 
     Olabilir. 
     Ama Yüksek Mahkeme ertelemeyi reddediyor. 
     Ayrıca, bizim aklımız da niçin hep yumurta kapıya dayanınca geliyor ki Fazilet davası iki yıldır Anayasa Mahkemesi'nde. Bu durumda haklı olarak sormazlar mı Sayın Ecevit'e, "İki yıldır aklınız neredeydi " diye... 
     İkinci soru 
     Fazilet kapatılacak mı 
     Beklenti, kapatılacağı yönünde. 
     Nasıl kapatılacak 
     Yani kapatma kararı, 70 Faziletlinin milletvekilliğini düşürecek biçimde mi çıkacak Kuliste buna ihtimal verenler azınlıkta. Ama bu ihtimal yine de yok değil. 
     Varsayalım karar böyle çıktı, bir anda 70 milletvekilinin sandalyesi boşaldı. 
     Bu seçim demek. 
     Ya ara seçim... 
     Ya erken genel seçim... 
     Meclis'in en geç üç ay içinde ara seçim kararı alması lazım. Ara seçim istemiyorsa, o zaman eli mahkum, en geç bir yıl içinde erken genel seçime gidecek. Çünkü Anayasa uyarınca, genel seçimlere bir yıl kala ara seçim yapılamıyor. 
     Bu durumda, parlamento örneğin eylül ayında toplanır, Mayıs 2002'de erken genel seçim der ve siyaset sahnesinde çanak çömleği bir anda patlatabilir. 
     Ama bu ihtimal de az. 
     Ağır basan beklentiye göre Fazilet kapatılır, ama seçime yol açacak sayıda milletvekili sandalyesi boşalmaz. 
     Peki ne olur 
     Yeni partiler kurulur. 
     Tabelalar hazır 
     Bir yanda Erbakan Hoca'nın, öbür yanda Recep Tayyip Erdoğan'ın. Yani Fazilet Partisi kapatılır kapatılmaz doğum yapacak kapatılmazsa, biraz gecikmeli de olsa yine yapacak . Ankara Büyükşehir Belediye Başkanı Melih Gökçek de kenara çekilerek, buçuk parti konusunda beklemeye geçecek. 
     Bir başka konu 
     Fazilet içinde Erbakan Hocacı 40 milletvekili 'sine - i millete dönmek için istifa dilekçelerini parti yönetimine verdiler. 
     Siyasi şov 
     Bundan ne çıkar 
     Ara seçime zorlanabilir mi Meclis Sanmıyorum. Çünkü, istifa etseler bile milletvekilliklerinin düşmesi için Meclis'te 276 çoğunluk gerekiyor ki, niyetli olsalar da, bunu yakalamak mümkün değil. 
     Fazilet'in kapatılmasıyla birlikte Meclis'te transfer piyasası canlanabilir mi 
     Bir ihtimal de bu. 
     ANAP'la MHP'de bu açıdan bir hareketlenme beklenebilir. ANAP'ın Güneydoğulu Fazilet milletvekillerine çengel atacağına dair duyumlar var. MHP'nin de piyasaya girmesi şaşırtıcı olmayacak. 
     Ama bu partiler umduklarını bulabilecekler mi Buna ihtimal verenler fazla değil. 
     Soruları çoğaltarak uzayabilir bu yazı. Ama o zaman biraz daha sıkıcı hale gelir tabii. 
     Bu durum, bizim siyasete belirsizliğin ne kötü damga vurduğunu gösteriyor. Bir adım ötesini görmeye kalkınca, soru içinde soru, oyun içinde oyunla karşı karşıya kalıyor insan. 
     Yakın geleceği görmenin bu kadar zor olduğu bir siyaset sahnesinde istikrardan söz edilebilir mi 
     Geçelim. 
     
     







Fazilet davası 


Unvan maçı 


Ecevit'ten üç öneri 


Altı kaval 


Faziletli papatya falıyla istikrar 


Bizi kaz gibi yoluyorlar 


FP'ye borsa ipoteği 


Oğlan bizim, kız bizim 


Makedon Türkleri diken üstünde 


Derviş'in yolsuzlukla sınavı 


Tahtakuşlar müzesi... 


Fazilet davası ve seçim 


"Hayatta ortada durmak yok, ya ileri ya geri" 


Bankamatik hırsızına beş yıl hapis 


Avantaj Kart’ı ile "ödemede taksit" 


Erbakan bu serveti saklayamaz 


</TEXT>
</DOC>
