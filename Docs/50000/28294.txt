<DOC>
<DOCNO> 28294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/son/sonspo23.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor "İlhan ve Tümer için sadece Beşiktaş'tan teklif aldık" 
</HEADLINE>
<TEXT>

     Samsunspor Kulübü Basın Sözcüsü Suat Çalık, İlhan ve Tümer ile ilgili sadece Beeşiktaş'tan ciddi teklif aldıklarını söyledi. 
     Samsunspor Nuri Asan Tesisleri'nde basın toplantısı düzenleyen Suat Çalık, transfer çalışmalarıyla ilgili basın mensuplarına bilgi verdi. 
     Satış listesine koydukları Allum ve Vural ile sözleşme imzaladıklarını belirten Çalık, şunları dedi 
     ''Satış listesine koyduğumuz futbolcularımızın birçoğuna talip olunduğunu gazete ve televizyonlardan öğreniyoruz. Bize gelen ciddi bir teklif yok. Sadece Beşiktaş'ın İlhan ve Tümer konusunda ciddi girişimleri var. Görüşmelerimiz sürüyor. Ortada net bir durum yok. Takasa sıcak bakmıyoruz. Para bir yana, futbolcu bir yana. Zaten günümüz şartlarında çok para da istemiyoruz. Bizim de görüştüğümüz futbolcular var. İç transferi bitirdikten sonra, dış transfere başlayacağız.'' Kamu Yararına Dernek olabilmek için çalışmaların da sürdürüldüğünü kaydeden Çalık, ''Çalışmalarımız son aşamaya geldi. Bu gerçekleşirse, ekonomik yönden güçleniriz. Raporların tümünü Gelirler Müdürlüğü'ne sunduk. İmzadan çıkar çıkmaz, Bakanlar Kurulu'na girecek. Bu karar, Samsunspor için hayati önem taşımaktadır'' dedi. 







</TEXT>
</DOC>
