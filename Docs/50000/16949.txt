<DOC>
<DOCNO> 16949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/ekonomi/eko06.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Para basıp açık kapatmayacağız 
</HEADLINE>
<TEXT>

Bakan Derviş, Artık para basarak açıkları kapatmanın yolunu kapatmak istiyoruz’ dedi 
     ANKARA Milliyet 

     Devlet Bakanı Kemal Derviş, komisyonda Merkez Bankası’na bağımsızlık verilmesine yönelik eleştrileri yanıtladı. 
     Derviş, "Merkez Bankası’nın bağımsızlığı para politikaları açısından ele alınıyor. Ekonomik politikaları yine hükümet yönlendirecek. Merkez Bankası’nın para basarak kamunun açıklarını kapatmasının yolunu kapatmak istiyoruz. Kamu mevcudundan fazla kaynak dağıtacak, bunu Merkez Bankası kapatacak Bu düzene bütün dünyada son veriliyor. Biz de son vermek zorundayız" dedi. 
     
     Temel amaç fiyat istikrarı 
     Hükümetlerin tutarlı bir politika izlememesi halinde Merkez Bankası’nın yapacağı hiçbir şey olmadığını belirterek, "Merkez Bankası zayıf icraatı dengeleyemez" diyen Derviş, şöyle dedi "Bu yasanın temel amacı kamuoyuna, Merkez Bankası’nın para politikasını bağımsız olarak uygulayacağı mesajını vermektir. Merkez Bankası’nın temel işlevi fiyat istikrarını sağlamak olacak." 
     Enflasyonun düşürülmesinde bağımsız merkez bankasının rolünü vurgulayan Derviş, "Enflasyonu düşürmek istiyorsak gerekli kurumsal düzenlemeleri yapmak zorundayız. Merkez Bankası’nın teknik yönleri ile genel ekonomi stratejisini bir birine karıştırmayalım" dedi. 
     
     60 enflasyon kabul edilemez 
     Latin Amerika ve Asya ülkeleri başta olmak üzere dünyadaki pek çok ülkenin yüksek enflasyon yaşadığını anımsatan Derviş, bu ülkelerden bir çoğunun yıllık enflasyonu yüzde 15 - 20’lerin altına indirdiğini söyledi. Derviş, şöyle konuştu 
     "Türkiye’yi seviyorsak Yüzde 60 - 80 enflasyonu kabul etmeyeceğimizi çok kesin bir şekilde belirtmemiz ve gerekli kurumsal ayarlamayı yapmamız gerekmektedir." 
     


 EKONOMİ 



















</TEXT>
</DOC>
