<DOC>
<DOCNO> 11075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/ekonomi/eko02.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
AB komşuyu ihya ediyor 
</HEADLINE>
<TEXT>

Yunanistan’ın gelişimine katkıda bulunacak iki programı onaylayan Avrupa Birliği’nin mali desteği, diğer programların da işlerlik kazanmasıyla 24 milyar dolara ulaşacak 
     GÜVEN ÖZALP Brüksel 

     Avrupa Birliği AB , Yunanistan’ı mali yardım konusundan ihya edecek bir pakete yeşil ışık yaktı. AB Komisyonu iki destek programını onaylayarak Yunanistan’a 2000 - 2006 döneminde aktarılmak üzere 24 milyar dolar 22 katrilyon yapısal yardım paketinin musluğunu açmış oldu. 
     Yunanistan’ın gelişimine katkıda bulunmayı amaçlayan pakette toplam 44 milyar dolarlık 19 program yer alıyor. AB’nin bu projelere katkısının toplamı 24 milyar dolar olacak. İlk iki programı onaylayan Komisyon, diğer programların da süratle işlerlik kazanacağını duyurdu. AB, ilk olarak, Yunanistan’da enformasyon teknolojisinin ve enformasyon toplumunun gelişmesi için 2.5 milyar dolarlık programı onayladı. Diğer program ise Yunan ekonomisinin rekabet gücünün artmasını sağlamak amacıyla 1.8 milyar dolar aktarılmasını öngörüyor. 
     Yunanistan’daki aksamalar nedeniyle bir yıl geç yürürlülüğe giren yardım paketi Yunan sanayiinin daha sağlıklı gelişmesi, ekonomide dengelerin oluşturulması, bürokratik sorunların aşılması, internet iletişiminin geliştirilmesi gibi hedefler üzerinde duruyor. AB Komisyonu, Yunan finans sektörünün rekabet alanında ileri adımlar attığını, ekonominin önemli bir unsuru olan turizm sektörüne de daha fazla destek sağlanacağını ve turizmin ekonomideki payının artırılacağını duyurdu. 
     


 EKONOMİ 


















</TEXT>
</DOC>
