<DOC>
<DOCNO> 48548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/yazar/temelkuran.html </URL>
<DATE> 2001/10/24/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Savaş yazısı Vicdan aklama istasyonu 
</HEADLINE>
<TEXT>

     Bir pazartesi günü, savaş yazılmaması gerektiği yazılmıştı bu köşede. Hiç değilse fazla yazılmaması gerektiği... Birinci neden, insanların gazete sayfalarını nasıl ilgisiz bir sıkıntıyla geçtiklerinin tespit edilmesiydi. İkinci neden daha "entelektüelödi Bir durumun "fazla" gösteriminin, gerçeğin ötesinde ve dışında başka bir hiper - gerçeklik yarattığı, bu hiper vaziyetin mevcut gerçeği sildiği düşünülmüştü. Öyle değil mi Gazetelerin, televizyonların savaş haberlerini fazla fazla vermesi, savaşa, acıya, ölüme karşı "duygusal bağışıklık" yaratmıyor mu insanda 
     Daha da önemlisi, 11 Eylül’den bu yana "seferberlik basını" haline gelen Türkiye medyasında savaş karşıtı yazıların yazarların "vicdan aklama istasyonları" işlevini gördüğünü düşünmekteydim 
     "İştahla savaştan bahsediyor olabiliriz. Ama bakın bizim de muhalif yazarlarımız var. Muhalif kalplere de servis veriyoruz " 
     Bu sebeplerden vazgeçilmişti savaş yazmaktan. Ama işte... 
     
     Sümüksü sistem 
     Dünyada öyle bir sistem hüküm sürüyor ki, "farklı ve karşı" olmak adına yaptığınız her şey, gamsız ve obur bir domuz gibi tepemize çökmüş bu sistemi yerinden kıpırdatmıyor. "Sümüksü bir sistem" bu Muhalifler ne kadar debelenirse debelensin neredeyse hiçbir hareketleri geniş işkembesinde her şeyi öğüten, komikleştiren bu dev mekanizmanın dışına çıkamıyor. "Dışarısı" yok 
     Kurduğunuz en muhalif cümlenin ertesi gün bir reklam sloganı olarak kullanıldığını görebilirsiniz bu yüzden. Çünkü, Che’nin portresini t - shirt’lere basacak veya fincanlara Deniz Gezmiş fotoğrafları yapıştırıp "devrimci pazarlama" yöntemleri geliştirecek hatta Marks’ın cümlelerini beyaz yakalılar için yazılan kişisel eğitim kitaplarına sokacak kadar muhalefetini hazmeden bir sistem bu. Bu yüzden işte, "Savaşa Hayır " diyenler de bu domuzsu sistemde "Savaşma Seviş " yazılı "barışçı nesnelerin" geçen yüzyıldan kalan stoklarını eritecek "hisli tüketiciler" yerine koyulabilirler kolaylıkla. Bu sümükten nasıl kurtulacağız peki Komikleştirilmeye veya yadsınmaya dayanıklı bir muhalefet olabilir mi 
     
     Hakikat Umman 
     Türkiye, -tanrıya şükür - henüz yukarıda anlatıldığı kadar "gelişmiş" değil. Sistem, bütün muhalefet biçimlerini gövdesinde eritecek işkembe enzimlerini henüz salgılayamıyor burada. O yüzden henüz "hakikat" yalanla yer değiştirmiş değil, bizim için hala hakikat mevcut Gelişmiş ülkeler bunu bile bulamıyor 
     Öyle değil mi Eğer 22 yaşında genç ve aç bir adam simitçi tezgahının üstüne çıkıp kendini asarken milyarlarca dolarlık silah alımı yapılıyorsa "hakikat" vardır hakikat, yalan sahnesini sarsacak kadar katı haldedir hala Ve hala hakikat üzerine konuşulabilecekse savaşa dair felsefi bir suskunluğu yeğlemek o kadar haysiyetli bir iş değildir. 
     Herkes belleyene kadar tekrarlanması gereken hakik t ise şudur Bu savaş, ABD’nin denetimindeki Hazar Denizi’nin kuzeyindeki enerji havzalarından Umman Körfezi’ne yol açmak için çıkarılmıştır. Hazar ile Umman arasındaki tek engel Afganistan’dır. Bu engel ortadan kalkarsa çocuk mezarları üzerinden Umman Körfezi’ne enerji transportasyonu direkt sağlanacaktır 
     Gerçekleri öğrenin. Bu "yalan sahnesini" sarsacağız çünkü 
     
     







Demirel neden böyle yapıyor, anlamıyorum 


Durumun özeti 


Türkiye'de Afgan zirvesi 


11 Eylül sonrasının Tayyip Erdoğan'ı... 


Çıtayı yükseltmek 


Batman Petrol Üniversitesi 


Londra Washington yaklaşımıyla İstanbul çözümü 1 


Gelibolu Kabil parantezinde savaş 


Hem Doğu, hem Batı 


Erdoğan parasal kaynaklarını açıklamalı 


Piyasayı görmek, piyasaya bakmak... 


İGDAŞ vatandaşın parasını geri ver 


"Tamamen duygusal" bir vak'a 


Öğrencisine güvenmeyen üniversite KTÜ 


Savaş yazısı Vicdan aklama istasyonu 


"Yaklaşım" devlet kesesinden hovardalık oldu 


</TEXT>
</DOC>
