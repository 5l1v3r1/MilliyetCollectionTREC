<DOC>
<DOCNO> 34737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/son/sondun20.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Burger King çocuk menüsü ile dağıttığı 2.6 milyon oyuncağı toplatıyor 
</HEADLINE>
<TEXT>

     Burger King restoranlar zinciri, ABD'de ''Çocuk Mönüsü'' ile dağıtılan 2.6 milyon oyuncağı, kırıldığında çocuklar için tehlikeli olabileceği gerekçesiyle gönüllü olarak toplatıyor. 
     Fastfood devi Burger King, aileleri, ''Look For Me Bumble Bee'' ve ''Hourglass Space Sprout'' adlı oyuncakları çocuklarından uzak tutmaları için uyarırken, bu oyuncakları geri getirmeleri halinde yerine başka oyuncak verileceğini duyurdu. 
     Şu ana kadar oyuncakların herhangi bir ölüm ya da yaralanmaya yol açmadığı, ancak bağımsız danışmanların oyuncakların kırılabileceği ve kırılması halinde küçük çocukları boğulma tehlikesiyle karşı karşıya bırakabileceğine karar verdikleri belirtildi. 
     Burger King'de bedava dağıtılan Pokemon topu, 1999'da 4 aylık bir bebeğin boğulmasına yol açmıştı. 
     
     
     







</TEXT>
</DOC>
