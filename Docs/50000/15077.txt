<DOC>
<DOCNO> 15077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/spor/spo02.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkana söz verdiler 
</HEADLINE>
<TEXT>

Aziz Yıldırım ile yemek yiyen futbolcular hem kupayı alacaklarını, hem de şampiyon olacaklarını söylediler 
     FENERBAHÇE Başkanı önceki gece Samandıra Tesisleri’nde futbolcularla biraraya geldi, hem yemek yedi, hem de uzun süre sohbet etti. Toplantı sırasında Teknik Direktör Mustafa Denizli ve oyuncular, Aziz Yıldırım’a "Merak etme başkan iki kupayı da getireceğiz. Bu sezon taraftarların yüzünü güldüreceğiz" dediler. 
     DENİZLİ ve Ankara deplasmanlarından üç puan çıkaracaklarını kaydeden Sarı - Lacivertli futbolcular, "Bizim için her türlü fedakarlığa katlanıyorsunuz. Beklentilerin farkındayız. Camiaya ilk önce Türkiye Kupası’nı hediye edeceğiz" diye konuştular. Fenerbahçe yönetimi Denizli’ye de tam kadro gidecek. 
     
     
Lidere müthiş sevgiÇardak havalimanında taraftarlar futbolcuları çiçeklerle karşıladı, "Şampiyon Fener" sloganları atıldı 
     SARI - Lacivertli takım Denizlispor maçı için dün özel bir uçakla Çardak’a gitti. Kafileyi havalimanında taraftarlar çiçeklerle karşıladı. Uzun süre "Şampiyon Fener" sloganları atılırken, futbolcular otobüse güçlükle binebildi. Fenerbahçe daha sonra Pamukkale’ye giderek kampa girdi. Bu arada İstanbul’dan giderken Kutköy havalimanında da oyuncular büyük sevgi gösterileriyle uğurlandı. 
     
     Rüştü dört hafta yok 
     HÜSEYİN YAVUZ 

     SARI - Lacivertli takımın milli kalecisi Galatasaray maçına kadar oynayamayacağını açıkladı. Rüştü dün takımla birlikte Denizli’ye giderken sakatlığının ciddi olduğunu, 3-4 hafta forma giyemeyeceğini söyledi. Deneyimli kaleci ayak bileğindeki üç bağdan ikisinin zedelendiğini birisinin ise koptuğunu belirtti. 
     RÜŞTÜ’yü kontrolden geçiren Revivo’nun doktoru da "Özel bir bandajla oynayabilir. Ancak bu riskli olur. Çünkü diğer bağları da koparsa sezonu kapatabilir" ifadesini kullandı. Denizli’ye koltuk değnekleri ile giden tecrübeli kaleci "Yerime kaleyi koruyacak genç arkadaşlarıma güveniyorum" diye konuştu. 
     
     G.Saray bizi yenemez’ 
     FENERBAHÇE kaptanı Ogün, Fenerlist üyeleriyle antu.com sitesinde yazıştı. Başarıyı Mustafa Denizli’ye bağlayan ve şampiyonlukla ilgili iddialı mesajlar veren tecrübeli futbolcu, "Galatasaray sadece Avrupa’da başarılı. Ama hala bizi yenecek güçleri yok" diye konuştu. 
     İYİLEŞEN ve Denizli maçında oynaması beklenen Ogün, bir taraftarın, "Şampiyon olursak kafamı kazıtacağım. Berberden randevu alayım mı" sorusuna, "Daha almadın mı" yanıtını verdi. Ogün, Abdullah’ı hiç bu kadar diri ve istekli görmediğini de sözlerine ekledi. 
     
     Yusuf’un heyecanı 
     FENERBAHÇE’nin genç yıldızını eski takımı Denizlispor’a karşı oynayacağı maç öncesi heyecan kapladı. Yusuf, Denizli’de çok güzel günler geçirdiğini belirtti, "Değişik duygular içindeyim. Uzun bir aradan sonra Denizlispor seyircisinin önüne çıkacağım. Görev alırsam galibiyet için elimden geleni yapacağım" dedi. 
     
     Son çalışma Pamukkale’de 
     SARI - Lacivertliler, Denizlispor maçının son çalışmasını Pamukkale’de basına kapalı olarak yaptılar. Teknik Direktör Denizli, özellikle forvet oyuncularının üzerinde durdu ve gole dönük bir program ugguladı. Fenerbahçe’de cezalı Abdullah ile sakat olan kaleci Rüştü forma giyemeyecek. Ogün’ün durumu ise maç saattinde kesinlik kazanacak. 
     
     Revivo izin alamıyor 
     FENERBAHÇE’nin İsrailli oyuncusu, milli takımından izin alamadığı için Galatasaraylı Hagi’nin jübilesine katılamayacak. Revivo, Dünya Karması’na çağrılmasına rağmen İsrail’in Gürcistan ile oynayacağı milli maç nedeniyle aynı tarihte ülkesine gidecek. Bu arada Hagi’nin İsrail Milli Takım Teknik Direktörü Nielsen’e faks çektiği ve Revivo için izin istediği bildirildi. 
     
     


 SPOR 




















</TEXT>
</DOC>
