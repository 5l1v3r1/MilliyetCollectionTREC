<DOC>
<DOCNO> 3558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/son/sontur01.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İkitellide devrilen sunta plakaları altında kalan işçi öldü 
</HEADLINE>
<TEXT>

     İkitelli'de bir sunta fabrikasında, devrilen sunta plakaları altında kalan 2 işçiden 1'i öldü, 1'i ağır yaralandı. 
     Keresteciler Sitesi'ndeki Sedat Sarısaç'a ait sunta fabrikasının deposunda çalışan Nihat Aydemir 27 ve Erdal Gündoğdu adlı işçiler, dikey olarak istifledikleri sunta plakalarının devrilmesi sonucu plakaların altında kalarak ağır şekilde yaralandılar. 
     Arkadaşlarının yardımıyla TEM Hospital'a kaldırılan işçilerden Aydemir, yapılan tüm müdahalalere rağmen öldü. Gündoğdu'nun sağlık durumunun ise ciddi olduğu öğrenildi. Olaydan sonra karakola gelen Aydemir'in yakınları ve iş arkadaşları, suntaların yatay şekilde istiflenmesi gerekirken, depo daha fazla mal alsın diye firma sahibinin sunta plakalarını dikey istiflemeya zorladığını iddia ederek, arkadaşlarının ölümünden Sarısaç'ın sorumlu olduğunu öne sürdüler. 
     Kısa bir süre önce aynı şekilde meydana gelen bir kazada arkadaşları Sabri Aydın'ın hayatını kaybettiğini belirten işçiler, gözlem altına alınarak Şehit Zeki Duyar Polis Karakolu'na götürülen firma sahibi Sarısaç'a saldırmak istediler. Polisle tartışan ve karakolda arbede yaşanmasına neden olan işçiler, daha sonra sakinleştirilerek evlerine gönderildiler. Olayla ilgili soruşturma sürdürülüyor. 




</TEXT>
</DOC>
