<DOC>
<DOCNO> 31993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/yasam/yas01.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Jandarma, turizmi dörtnala koruyacak 
</HEADLINE>
<TEXT>

Belek sahillerindeki turistler, bundan sonra 24 saat atlı jandarmaya emanet 
     Öner ŞAN Antalya DHA 

     Antalya İl Jandarma Alay Komutanlığı bünyesine gönderilen dört astsubaydan oluşan jandarma atlı timi, Belek Jandarma Karakolu'nda tanıtıldı. 
     Jandarma timi, cins atlarla 24 saat boyunca lüks tesislerin bulunduğu 22 kilometre uzunluğundaki Belek turistik bölgesinde devriye görevi yapmaya başladı. Turizm sezonu sonuna kadar turistin olduğu her yerde görev yapacak atlı jandarmalar, olası olaylara anında müdahale edecek, turistin şik yetlerini dinleyecek ve onlara her konuda yardımcı olacak. 
     
     At, arabadan yetenekli 
     Yetkililer, "Turistler, şik yetlerini 156 Jandarma İmdat telefonuna yapabilecekleri gibi, bundan sonra da atlı jandarma birliklerine de iletebilecekler. Atlar çok güçlüdür ve dar sokaklarda manevra ve merdiven dahil tırmanma kabiliyeti gibi özellikleri vardır." dediler. 
     
Atlı jandarmaları İstanbullu da sevdi      HALUK ATALAY 

     İstanbul’da da bir subay ve 11 astsubaydan oluşan atlı ekip, jandarma bölgelerindeki kırsal alanlarda faaliyet gösteriyor. Atlı jandarma ekiplerinin yanı başlarında bulunmasından dolayı güven içinde piknik yaptıklarını belirten vatandaşlar, bu uygulamanın ülke genelinde yaygınlaştırılması gerektiğini kaydettiler. Hafta sonları Zekeriyaköy ve Kilyos bölgelerinde faaliyet gösteren ekip, diğer günlerde Belgrad Ormanı’nda çalışmalarını sürdürüyor. Hollanda, Belçika, Fransa ve İngiltere’den getirilen 13 arazi atının her türlü arazi şartlarına uygun ve süratli olduğu ifade edildi. 
     



 YAŞAM 





















</TEXT>
</DOC>
