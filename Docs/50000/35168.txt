<DOC>
<DOCNO> 35168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/ekonomi/eko08.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzu kuzu’ anlaşma 
</HEADLINE>
<TEXT>

     ATİLLA ÖZSEVER 

     Hava-İş ile THY arasında 9 bin 200 işçiyi kapsayan uyuşmazlık son anda çözüldü, sendika grev kararını ilan etmeden anlaşma sağlandı. Anlaşmada Türk - İş’le hükümet arasında imzalanan protokol geçerli oldu. Bu arada 3 bin dolayındaki sözleşmeli personelin sendikalı olması ve ücretlerinde ön iyileştirme yapılması da kabul edildi. 
     İki bin kadar Hava-İş üyesi, dün THY Genel Müdürlüğü önünde toplandı. Tarkan’ın "kuzu kuzu" şarkısını söyleyerek dans eden, halay çeken sendika üyeleri grev kararının binaya asılmasını bekliyordu. Son anda THY işvereninden gelen talep üzerine Hava-İş yöneticileri ile işveren temsilcileri arasında görüşmeler başladı. 
     Dünkü Bakanlar Kurulu’ndan Hava-İş’in grev kararı alması halinde grevin erteleneceği yönünde karar da çıktı. Ancak anlaşma sağlanması üzerine bu karar da yürürlüğe girmedi. 
     



 EKONOMİ 


























</TEXT>
</DOC>
