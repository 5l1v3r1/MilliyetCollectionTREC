<DOC>
<DOCNO> 16715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/yazar/guclu.html </URL>
<DATE> 2001/04/17/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Köy enstitüleri 
</HEADLINE>
<TEXT>

     Dünya eğitim literatürüne önce kazandırıp ardından da yok ettiğimiz köy enstitülerinin 61. kuruluş yıldönümü, bugün yine çeşitli etkinliklerle kutlanıyor. 
     Köy enstitüleri olayında çok net görüldüğü gibi tarih boyunca pek çok konuda çok ciddi girişimlerimiz olmuş. Ama nedense bu görkemli projeleri aynı heyecanla sürdürememişiz. 
     Türk gibi başla Alman gibi bitir sözü herhalde bu yüzden çıktı. İyi başlıyoruz. Kötü bitiriyoruz. Oysa biraz istikrarlı olabilsek, bugün çok farklı noktalarda bulunabilirdik... 
     Köy enstitüleri neydi Neden dünya eğitim literatürüne girdi Bu soruların cevabı kuruluş felsefesi olarak rehber alınan Atatürk'ün şu sözlerinde saklı 
     "Bilgi, bir süs, bir hükmetme aracı veya bir uygarlık zevkinden çok, maddi hayatta başarılı olacak pratik ve işe yarar bir vasıta olmalıdır..." 
     Günümüzün hayattan kopuk eğitiminden vazgeçip 61 yıl öncesine yeniden dönmek elbette mümkün değil. Ama bugünkü trajik konumdan da mutlaka kurtarmalıyız. Hayata yönelik eğitimde köy enstitüleri modelini yaratan Türkiye, bilgi çağının eğitim kurumlarına da ev sahipliği yapabilir. Yeter ki inansın .. 
     Köy enstitülerine yönelik etkinliklere ilgi duyanlar için 
     İstanbul Üniversitesi 61. Yılında Köy Enstitüleri ve Cumhuriyet Eğitimi. 17 20 Nisan 0212 526 22 65 
     Maltepe Üniversitesi. Köy Enstitülerinden Kent Enstitülerine Eğitim Sorunları Kurultayı. 17 19 Nisan. 0216. 442 74 98 
     
Sanal çöplük      Bugün özel bir gün. Köy enstitülerinin doğuşunun, Özal'ın da ölümünün yıldönümü. Biriyle üretmeyi, ötekiyle tüketmeyi öğrendik. 
     Özellikle son on yıldır mirasyedi gibiydik. Değirmenin suyu hiç bitmeyecek gibi har vurup harman savurduk. 
     Özal'ın her okula bir bilgisayar laboratuvarı hayali de bu hovardalığın bir sonucu. Bilgisayar Destekli Eğitim Projesi için yüz milyonlarca dolar harcandı. İhalesi ve bilgisayar öğretecek formatör öğretmenlerin yetiştirilmesi yıllarca sürdü. 
     Ankara'nın hantal ve at gözlüklü bürokrasisi yüzünden Dünya Bankası'ndan alınan krediler heba olma noktasında. Hantallık yüzünden bilgisayar modelleri ve yazılımları demode oldu. Norm kadro yüzünden de formatör öğretmenler, tıpkı ameliyathanesi olmayan hastanelere atanan cerrahlar gibi bilgisayarsız okullara gönderildiler... 
     Özetin özeti Yine onca sıkıntıya giriyoruz. Hiç olmazsa bu kez kredi olarak alınan her bir doların nereye ve nasıl harcandığının takipçisi olalım. Şeffaflık isteyen Derviş'ten dört gözle beklediği 12 milyar doları nereye ve nasıl harcayacağını öğrenmek istiyoruz 
     
     





Özal ve Derviş 


Derviş sevabı 


Derviş'e davet 


Polisin güveni 


Futbol sadece futbol değildir 


İlk 100 gün 


Futbol ve politika 


Köy enstitüleri 


Dış destek cepte mi 


Hesaplaşma dönemi 


Yolsuzluk reçetesi 


Çin mönüsü 


Kamuda tasarruf dediğin böyle olur 


Ceza vermekten korkuyoruz 


Yabancıların "raporu" kötü ama "niyeti" iyi 


</TEXT>
</DOC>
