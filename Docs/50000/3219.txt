<DOC>
<DOCNO> 3219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/yazar/dogan.html </URL>
<DATE> 2001/01/21/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
Hepimizin romanı 
</HEADLINE>
<TEXT>

     Belki, bir teselli, "acılarla, yenilgilerle zenginleşmek", S.370 ama gerçeğin ta kendisi. 
     Arka arkaya çarpıcı öykü ve romanlarıyla karşımıza çıkan Oya Baydar'ın yeni kitabı "Sıcak Külleri Kaldı", Türkiye'nin son otuz yılının siyasal romanı. Ülkü Öztürk yabancı okullarda yetişmiş, sol eylem içinde, bilinçli, ülkesini ve dünyayı doğru algılayan bir kadın. Siyasal ve insani zaaflarıyla, düzenin tanığı. 
     Kitabı değerli kılan 12 Mart'tan başlayarak, geniş bir perspektifle, sadece doğru siyasal yorumları değil. Bunun çok ötesinde, hemen her sayfasında insanın kendini bulması. İnsanı siyaset, eylem ve aşk ilişkisinde didik didik etmesi. 
     Romanı sınıfsal temele oturtması. 
     
Sürekli hesaplaşma      Küçük Prens'ten alıntıyla, "gülleri, dostlukları sulamak gerek" S.246 bilgeliği ile, "mutlu aşk yoktur" S.245 çizgisine uzanırken, insani ve siyasal "hayal kırıklıkları" bir kuşağın dramı. 
     Önce "aşk ..." Kadın devrimci. Yaşamının odağındaki Arın Murat ise, düzenin itibarlı kişisi, hatta bilmeden, kendi çocuğunun ölümünden sorumlu bir istihbaratçı ... Böylesine olmaz bir aşkın gerilimi, tüm kitap boyunca çaresizlikler ve acılarla sürüyor. 
     Düzenin onca kepazeliğine rağmen, aşk kendini korumasını biliyor. Çünkü, kadın onurunu korumasını biliyor. 
     Ülkü , düzene başkaldırıyor. Sevgilisi Arın Murat ise düzenin bekçisi. İki sevgilinin hesaplaşması, romanın en dramatik kurgusu. 
     
Bırakıp gitmek      Yeniliyor bir kuşak. Büyük acılarla... 
     Hele de, sığındıkları "1980'lerin Moskova'sında, kurmak istedikleri düzene dönük, gözlemleri, yenilmişliğe tuz biber ekiyor 
     "Proletarya diktatörlüğünden, proletaryayı çıkarınca, geriye diktatörlük kaldı." S.257 . Ya da, Moskova'da yıllarca kalınca, uzaktan göremediğimiz çok şeyi yaşayarak görüyoruz... Komünist insanın yetmiş yıldır yaratılamamış olması." S. 228 . 
     Ya düzenin galip görünenleri .. Onlar, mahkum oldukları karanlık ilişkileri içinde, kendi kurşunlarıyla cinayete kurban gidiyor. Cenaze töreni S.395 , düzenin gömülmesi gibi. 
     Yenilgi, başarı, kırıklık, saygınlık, acı, ne olursa olsun, "ben her şeyi arkalarında bırakıp giden roman kahramanlarını severim." S.332 . 
     Böylesine gerçekçi Oya Baydar. Kutluyorum .. Son otuz yılımızla, her açıdan bir kez daha, hesaplaştığımız için .. 
     
     





Bir Çin öyküsü... 


Beyaz memur... 


Sıra İsmet Abi’nin damadına geldi mi 


Hoyratlık, acı ve sevgi üzerine... 


Kramponlu Jön Türk 


Hepimizin romanı 


Kütüphane kültürü 


Bilimsel korku 


Gazeteci-yazar Deniz Alkaya Tibet’in başşehri Hakkari’den bildiriyor 


"İnsan gibi insan"... 


Çöpler köyünden salma... 


Thilda'nın adası 


Sünnetçinin saati 


Vakıfbank'ın gücü emeklilere yetti 


Orman ve Ağaçlar 


Dersaadet hamal bölükleri 


Mesut Bey yetim gibi mi dolaşsın ’ 


</TEXT>
</DOC>
