<DOC>
<DOCNO> 42562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/yasam/yas03.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Korkan New Yorklu İstanbul’a gelsin 
</HEADLINE>
<TEXT>

Birbirinden güzel fotoğraflarla İstanbul yaşamına tam 7 sayfa ayıran New York Times, kenti öve öve bitiremedi 
     WASHINGTON Milliyet 

     ABD’nin saygın gazetelerinden New York Times, terör korkusuyla bunalan ABD halkının endişelerini İstanbul yaşamından rahatlatıcı enstantaneler sunarak dağıtmaya çalıştı. New York Times yılda 4 kez yayımladığı "The Sophisticated Traveler" adlı seyahat ve turizm ilavesinin son sayısında İstanbul’a 7 sayfa ayırdı. 12 milyonluk nüfusuyla pek çok Avrupa kentini cüce bırakan İstanbul’un, bunların hemen hepsinden daha eski olduğuna dikkat çekilen bol fotoğraflı yazıda, İstanbul "ruh hali", "yeme keyfi" ve "stil" başlıkları altında incelendi. 
     
     Görüntüsü yeter’ 
     İstanbul’un görüntüsünün bile insanın ruhunu alıp uzaklara götürmeye yettiğine işaret edilen John Ash imzalı yazıda, "modern dev binaların, Ayasofya ve Süleymaniye camiilerinin süslediği kent siluetini bozmasına izin verilmediği ve Boğaz’ın h l mavi bir kurdele gibi uzandığı" kaydedildi. 
     New York Times’ın yazısında, "avlusunda güvercinlerin uçuştuğu Eyüp Camii’nden, Eminönü’ye ve Adalar’a kadar" İstanbul’un incileri sıralandı. Yazının "yeme keyfi" bölümünde ise lokantalarda sunulan nefis Türk yemeklerinin yanı sıra "meyhane keyfi" ayrıntılı biçimde anlatıldı. 
     Beyoğlu’nun, parlak günlerine geri döndüğü vurgulanan yazıda, açılan bar ve kafelerde klasik cazdan hip-hop, rai ve tekno’ya kadar müziğin her çeşidini dinlemenin mümkün olduğu ifade edildi. 
     



 YAŞAM 

















</TEXT>
</DOC>
