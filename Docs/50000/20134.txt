<DOC>
<DOCNO> 20134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/yazar/okur.html </URL>
<DATE> 2001/05/08/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Bırakın tartışsınlar 
</HEADLINE>
<TEXT>

     Bankacılar, bürokratlar, bakanlar... O ulvi "bankacılık tasarısı" tartışmalarını dinliyoruz, izliyoruz. Çağdaş, AB normlarına uygun bir tasarı yerine "tahsilat" yapmaktan öte başka bir şey düşülmeyen bu tasarı için çözüm belli diyoruz 
     Çok değil .ir yıl sonra yeni bir tasarıyla yine ortalık birbirine girer. Siz, gene tartışmaya devam edersiniz. Yasa savurganlığı bizim ruhumuza işlemiş bir kere... Görünen köy kılavuz istemiyor Siz, bunları tartışırken biz, hukuk devletinde yapılan "hukuksuzluğa" karşı durmaya devam edeceğiz. 
     Bu noktada "büyük ortakların hakkını" sizlere havale ettik. Sizin unuttuğunuz, "mağdurlar" bizim derdimiz. Esbank, Yaşarbank ve Demirbank hissesi alıp "borsazedeler" kervanına katılan 36 bin yatırımcı... Geçen hafta sonu eski SPK Başkanı Ali İhsan Karacan'ın önerisini aktarmıştık. Bu kez gündemimizi bir başka hukukçu Reha Tanör'e ayırdık. Tanör, Ali İhsan Karacan'ın "el koymadan önce bedel ödenmesi" önerisine katılmıyor. Üç maddeden oluşan önerisi ise şöyle "Hisselere el konulduktan sonra bedel ödemesinden değil halka açık hisselere 'el konulmasının kaldırılmasından' yanayım. Zira asıl önemli olan sermaye piyasası olgusunun korunması, bu piyasada, belirli denetim ve gözetim mercilerinin kontrolünde halka arz edilen sermaye piyasası araçlarına ilişkin temel mülkiyet hakkının korunmasıdır. 
     Bu halkın 'kendisi' korunmazsa, tazminat yoluyla telafisi hiçbir zaman adil ölçülerde yapılamayacağı gibi piyasanın temel işlevi yok varsayılmış olur, menkul kıymet alım satımının yerli - yabancı genel kesimlere yayılarak ekonominin güçlendirilmesine esas teşkil edecek kaynak yaratımı da işin felsefesinin bozulması, özünün tahrip edilmesi nedeniyle onarılmaz yaralar alır." 
     Ancak ikinci gündem maddezsi önemli. 
     "Fon'dan ödeme yapılması halinde yine kamu kaynaklarının kullanımı, vergi mükelleflerinin cebinden bu kez de buradakilere haksız gelir transferini gerektirir. 
     Dolayısıyla bir kesimin haklılığı kurtarılmak istenirken, daha büyük kitlelerin mağdur edilmesi ve hataların yine kamuoyuna ödettirilerek giderilmesi yanlışlıkları sürdürülmüş olur. 
     Sermaye piyasasında yatırımcı piyasa riskini bilerek karar verir. Pozisyon alır. Eğer yatırım yaptığı sermaye piyasası aracının ihraççısının mali durumu bozuksa bunun sonuçlarına katlanır. Nasıl ki o kuruluşta meydana gelen olumlu gelişmeler sonucunda elde ettiği kazançtan pay vermiyorsa, zararına da başkalarının iştirakini talep edemez. Olsa olsa denetleyici organlar tarafından yanlış yönlendirilmiş olmasının hesabını sorabilir. Banka veya herhangi bir başka halka açık ortaklığın hisse senedine yatırım yapanlar da iflas ettiğinde bunun sonucuna katlanır. Ama çok önemli bir farkla Elinde hisse senedi bulundurarak. Bu hisse senedi yarın, öbürgün çok daha fazla para edebilir de etmeyebilir de... Önemli olan alınan riskin karşılığını teşkil eden mülkiyet hakkının korunmasıdır... 
     Bir başka madde... 
     "Bu durumda yapılması gereken, Bankalar kanunu'nun 14'üncü maddesinde küçük bir değişikliğe gidilerek, Fon'a hisse devrinin kapsamını 'yönetimi ve denetimi elinde bulunduranlar'la sınırlı tutmaktan ibarettir." 
     
     







Sol nereye 


Doğru yanıtlar 


MHP'nin hortum sorusu 


Ya uyum olmasaydı 


Düzenle düzensizliğin dayanılmaz ağırlığı... 


Derviş yasaları 


Başka kimse yok mu .. 


Gençlik kampları 


Yaraya merhem... 


Bırakın tartışsınlar 


Kazım Abanoz'a soruşturma 


CHP kongreleri 


15 milyar doların 10'u kullanılabilir 


Bugün fal baktım 


Rantiyelere muhtacız 


</TEXT>
</DOC>
