<DOC>
<DOCNO> 32966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/siyaset/siy03.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu Bakan’ın işkenceci danışmanı var 
</HEADLINE>
<TEXT>

Gözaltında ölüm’ün sanığı polislerden İbrahim Dedeoğlu Devlet Bakanı Faruk Bal’a danışmanlık yapıyor 
     GÖKÇER TAHİNCİOĞLU Ankara 

     Hacettepe Üniversitesi öğrencisi Birtan Altınbaş’ın, 1991’de gözaltında öldürülmesine ilişkin davada hapis cezasına mahk m edilen polislerden İbrahim Dedeoğlu, Devlet Bakanı Faruk Bal’ın danışmanı çıktı. Bulunamayan iki firari polisin isim ve telefonları da avukatlarca savcılığa bildirilmesine karşın savcılık, firari polisleri "bir türlü bulamadı." 
     Altınbaş, Ankara Emniyet Müdürlüğü Terörle Mücadele Şubesi tarafından gözaltına alındıktan altı gün sonra öldü. 23 yaşındaki Altınbaş’ın ölümüne neden olanların yargılanması için valilikten izin istendi, ancak valilikteki soruşturmayı, "soruşturulan" Terörle Mücadele Şubesi’nin müdürü yürüttü. Dosya kapanınca da avukatlar itiraz dilekçeleri verdi. 1998’de dava yeniden açıldı. 
     Üç yıl süren yargılamanın ardından 10 polis memurundan dördü, "işkencede adam öldürmeköten 4 yıl 5 ay hapse mahk m edildi, dört polis beraat etti. Hapis cezasına çarptırılan polislerden, Bal’ın danışmanı olan Dedeoğlu, MHP’den Karaman milletvekili adayı oldu, ancak seçilemeyerek yeniden görevine döndü. 
     Mahkeme, iki polis içinse karar veremedi. Çünkü emekliye ayrılan bu polisler yıllardır bulunamamıştı. Mahkemenin Ankara Cumhuriyet Başsavcılığı’na bulunmaları için gönderdiği yazılardan da sonuç çıkmadı. Bunun üzerine, polislerin her yerde aranmaları için gıyabi tutuklama kararı çıkarttı ancak bu da yeterli olmadı. Avukatlar yeniden devreye girdi. Emekli Sandığı’ndan polislerin hangi banka şubesinden maaş aldığı saptandı ve adresleriyle telefonları bulundu. Mahkeme hemen Ankara Cumhuriyet Başsavcılığı’na yazı göndererek polislerin bu adreslerden sorulmasını istedi. Ancak başsavcılık ne polislerin bu adreslerde bulunup bulunmadığına, ne de başka nerede olabileceklerine ilişkin bir yazı gönderdi. İki firari polisin dosyası da, bulunacakları tarihe kadar rafa kalkmış oldu. 
     
Devlet terbiyesi almış kişileriz’      İşkence davasında hapse mahk m olan Dedeoğlu, Devlet Bakanı Bal’ın danışmanı olarak görev yaptığını doğrularken, mahkemede yaptığı savunmalarda gereken her şeyi söylediğini, bunun dışında konuşmak istemediğini belirtti. Dedeoğlu, duruşmanın ardından kararı protesto ettiği iddialarına yönelik olarak, "Biz devlet terbiyesi almış kişileriz. Öyle şey yapmayız" dedi. Dedeoğlu, "Şu anda emniyet mensubu olarak mı yoksa sadece danışman sıfatıyla mı görev yapıyorsunuz .." sorusuna, "Danışmanım, sadece o kadar" yanıtını verdi. 
     



 SİYASET 

















</TEXT>
</DOC>
