<DOC>
<DOCNO> 9771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/dunya/dun03.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bill Clinton’a suikast şüphesi 
</HEADLINE>
<TEXT>

     DIŞ HABERLER SERVİSİ 

     ABD’de güvenlik güçleri, eski başkan Bill Clinton’ı öldürmeyi planladığı iddia edilen bir kişiyi yakaladı. Şüphelinin Michael Knitel adlı bir Nazi hayranı olduğu ortaya çıktı. Knitel’in evinde yapılan aramada, Nazi hatıra eşyaları ve Clinton’a saldırı planı olabileceği sanılan belgeler bulundu. Yetkililer, şüphelinin Brooklyn’de bir parkta açık havada silah eğitimi yaparken yakalandığını açıkladı. Knitel’ın dairesinde yapılan aramada çeşitli saldırı silahları, patlayıcılar ve Nazi hatıra eşyalarının yanı sıra, Clinton’ın Harlem’deki bürosunun yakınlarında bulunan bir binaya saldırı planlarını içeren belgeler de bulundu. Bunun üzerine gizli servis elemanları, Knitel’in Clinton’ı hedef alan bir saldırıyı planlayıp planlamadığını soruşturmaya başladı. Dairede, Knitel’in 6 aylık çocuğunu Nazi uniformaları içinde gösteren fotoğraflara da rastlandığı açıklandı. 
     


 DÜNYA 













</TEXT>
</DOC>
