<DOC>
<DOCNO> 20272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/siyaset/siy04a.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kulis yasağı kalktı... 
</HEADLINE>
<TEXT>

Gazetecilerin Meclis kulisine girme yasağı Ecevit ve Bahçeli’nin devreye girmesiyle birinci haftasında sona erdi 
     ANKARA Milliyet 

     TBMM Başkanlık Divanı’nın "kulisleri basına yasaklama" kararı, parlamento muhabirlerinin "milletvekillerini ve TBMM faaliyetlerini izlememe" boykotunun etkili olması, Başbakan Bülent Ecevit ve MHP lideri Devlet Bahçeli’nin de devreye girmesiyle birinci haftasında kaldırıldı. 
     Basından sorumlu İdare Amiri MHP’li Ahmet Çakar, TBMM Başkanı Ömer İzgi’nin talimatıyla yasak kararının bir sonraki Başkanlık Divanı toplantısına kadar uygulanmayacağını dün saat 18.45’te açıkladı. Çakar, kararda imzası bulunan bazı üyelerin kararın yeniden gözden geçirilmesi taleplerinin değerlendirildiğini belirterek, asılsız ve TBMM’nin aleyhine olan haberler konusunda Parlamento Muhabirleri Derneği PMD ile birlikte önlem almak için mutabakat sağlandığını bildirdi. Karar, Başkanlık Divanı’nın ilk toplantısında geri alınacak. 
     



 SİYASET 
















</TEXT>
</DOC>
