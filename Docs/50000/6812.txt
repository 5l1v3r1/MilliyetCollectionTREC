<DOC>
<DOCNO> 6812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/spor/spo03.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İŞTE EMRE GERÇEĞİ 
</HEADLINE>
<TEXT>

Galatasaraylı yıldızın, iki ay önce İnter’le prensipte el sıkıştığı ortaya çıktı 
     HALİL ÖZER 

     Florya’da görüştüler 
     GALATASARAY ile anlaşma sağlayamayan Emre’nin yaklaşık iki ay önce İnter ile prensipte anlaştığı ortaya çıktı. Genç futbolcunun Florya’daki evinde ve basından gizli tutularak yapılan görüşmeye, İnter’in dış transferdeki yetkili yöneticisi Perranao ile bir Türk iş adamının katıldığı bildirildi. Emre’nin babasının da katıldığı toplantıda, İnterli Perranao’nun her türlü fedakarlığı yapmaya hazır olduklarını söylediği öğrenildi. 
     
     Gönlüm Galatasaray’da 
     EMRE’NİN de, Inter gibi bir takımda oynamaktan gurur duyacağını belirttiği, ancak şart koştuğu ifade edildi. Yıldız oyuncunun, "Gönlüm her zaman Galatasaray’da. Önce onlarla masaya oturacağım, teklifi dinleyeceğim. Eğer anlaşırsak burada kalırım. Ama bu anlaşma olmazsa ilk geleceğim yer İnter olacaktır" dediği belirtildi. Perranao’nun, İnter Başkanı Moratti’yi, Emre işinin bittiğini bildirdiği de ileri sürüldü. 
     
     Okan’a da teklif 
     GALATASARAYLI futbolcunun, bu görüşmeden sonra kulübüyle pazarlıklara hız verdiği belirtildi. Emre’nin, Hakan’ın durumuna düşmemek için, şartlar konusunda son ada kadar bekleyişini sürdüreceği ifade edildi. İnterli yöneticilerin 15 gün sonra İstanbul’a gelerek, Emre ile bir kez daha görüşecekleri belirtildi. İtalyan kulübünün bu gelişinde Okan’a da transfer teklifi getireceği öğrenildi. 
     
Cim - Bom’da kritik hafta      ERHAN TELLİ 

     Avrupa’da zorlu sınav 
     GALATASARAY, Deportivo ve Samsun maçlarının yanı sıra, hafta sonundaki Mali Kongre nedeniyle kritik bir viraja girdi. Sarı - Kırmızılı futbolcular, Şampiyonlar Ligi’nde yarın Deportivo önünde zorlu sınav verecek. Hafta sonu çıkılacak Samsunspor deplasmanı da Galatasaray’ın, lig mücadelesinde önemli bir kilometre taşı olacak. Yönetim, cumartesi günkü kongrede de idari, sportif ve mali faaliyet raporuna güvenoyu isteyecek. 
     
     Mali Kongre kritik 
     YÖNETİMİN mali ve idari açıdan ayrı ayrı oylanacağı kongrede, muhalefetin ağır eleştiriler yapması bekleniyor. Başkan Faruk Süren’in, raporların ibra edilmemesi halinde istifa edeceği ileri sürülüyor. Sarı - Kırmızılı camiadaki bazı grupların, güvenoyu verilmemesi amacıyla tüm üyeleri ikna etmek için tek tek telefonla aradıkları da bildiriliyor. İbra çıkmaması halinde yöneticilerin de görevden ayrılacağı ifade ediliyor. 
     
Milan’ın tahmini      MİLANLI taraftarların yüzde 45.9’u, Şampiyonlar Ligi ikinci tur B Grubu’ndan Milan ile Deportivo’nun, yüzde 35.3’ü ise Galatasaray ile Milan’ın çeyrek finale kalacaklarına inanıyor. Internetteki ankete göre taraftarlardan 12.6’sı Milan - PSG ve 3.54’ü Galatasaray - Deportivo çiftine şans tanıyor. 
     
Uğurlu hakem      GALATASARAY ile Deportivo arasında yarın oynanacak Şampiyonlar Ligi maçını Danimarkalı ünlü hakem Kim Milton Nielsen yönetecek. Türk takımlarının bugüne kadar yedi maçını yöneten 41 yaşındaki Nielsen ile Galatasaray hiç yenilmezken, tek mağlubiyeti Beşiktaş aldı. 
     
     Kim Milton Nielsen 

Danimarkalı’nın karnesi 18.03.1992 Kupa Galipleri G.Saray - W.Bremen 0 - 0 29.07.1995 Inter - Toto Bursa - Crete 2 - 1 26.08.1997 UEFA Kupası D.United - Trabzon 1 - 1 17.09.1997 Şampiyonlar Ligi B.Münih - Beşiktaş 2 - 0 11.08.1999 Şamp. Ligi Ön Eleme R.Wien - G.Saray 0 - 3 26.10.1999 Şampiyonlar Ligi H.Berlin - G.Saray 1 - 4 19.06.2000 EURO 2000 Türkiye - Belçika 2 - 0      


 SPOR 






























</TEXT>
</DOC>
