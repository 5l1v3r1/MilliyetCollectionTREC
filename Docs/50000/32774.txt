<DOC>
<DOCNO> 32774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/guncel/gun09.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Fosseptik zehirledi 3 ölü 
     Adana'da, tıkanan tuvaleti açmak için fosseptik çukuruna inen Sultan Özgen 55 , oğlu Enver 37 ile Bayram Kızılkaya 40 metan gazından zehirlenerek öldü. 4 metre derinliğindeki çukurda yaşamını yitiren üç kişinin cesedi, Büyükşehir Belediyesi’ne bağlı arama kurtarma ekibi tarafından çukurdan çıkarıldı. 
     
     Ege Denizi’nde deprem 
     Ege Denizi'nde, İzmir'in Karaburun ilçesi açıklarında saat 03.59 sıralarında meydana gelen 3.9 büyüklüğündeki deprem, Çeşme ve Karaburun'da hissedildi. Kandilli Rasathanesi’nden alınan bilgiye göre, deprem, Sakız Adası'nın kuzeyi ile Karaburun açıklarında meydana geldi. Sarsıntıda herhangi bir can veya mal kaybı olmadı. 
     
     ABD F-16’sı düştü 
     Adana İncirlik üssünde konuşlu Kuzeyden Keşif Gücü'ne bağlı bir ABD F - 16'sı, Batman'ın Beşiri ilçesi yakınlarında düştü. Uçağı kullanan pilot Üsteğmen Michael A. Nelson, fırlatma koltuğunu kullanarak kurtuldu. Kuzey Irak’taki uçuşa yasak bölgenin denetimini yapmak için havalanan uçağın, motorundaki arıza sonucu düştüğü öğrenildi. 
     
     Orman yangını 1 ölü 
     Balıkesir'in Dursunbey ilçesinde orman yangını çıktı. Rüzg rın etkisiyle 60 hektarlık kızılçam koru alanında etkili olan yangına sekiz uçak ve iki helikopterle müdahale edildi, ancak kontrol altına alınamadı. Bir vatandaşın çay demlemek için yaktığı ateşle başladığı öğrenilen yangından, Ayşe Gemle yaşamını yitirdi. 
     
     Bedri Ağa kapalı’ya 
     Cinayet suçundan Çanakkale Açık Cezaevi'nde yatan Siirtli aşiret ağası Bedrettin Ekdioğluna yaptığı trilyonluk düğünle gündeme gelince özgürlüğünden de oldu. Ekdi, açık cezaevinden alınarak Çanakkale E Tipi Cezaevi'ne gönderildi. Cezaevi yönetiminin Ekdi’nin kaçma ihtimalini dikkate alarak böyle bir karar aldığı öğrenildi. 
     



 GÜNCEL 
















</TEXT>
</DOC>
