<DOC>
<DOCNO> 3571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/son/sontur15.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk Havalimanı VİP salonu Fransız işadamlarına kapandı 
</HEADLINE>
<TEXT>

     Atatürk Havalimanı Mülki İdare Amirliği, Fransa Parlamentosu'nun Ermeni tasarısını kabul etmesinin ardından, ''resmi davetli'' statüsü dışındaki Fransız işadamlarına, Atatürk Havalimanı VİP Salonu'nu kullandırmama kararı aldı. 
     Atatürk Havalimanı Mülki İdare Amiri Saim Eskioğlu, gazetecilere yaptığı açıklamada, alınan karar doğrultusunda, VİP Salonu'ndan sadece Dışişleri Bakanlığı'nın iznine tabi Fransız işadamlarının giriş-çıkış yapabileceğini söyledi. Daha önceki uygulamalarda, gelen talepler doğrultusunda durumları uygun görülen Fransız işadamlarının VİP Salonu'ndan geçişlerine izin verilebildiğini hatırlatan Eskioğlu, dünden itibaren başlatılan yeni düzenlemeyle bu duruma son verildiğini kaydetti. 




</TEXT>
</DOC>
