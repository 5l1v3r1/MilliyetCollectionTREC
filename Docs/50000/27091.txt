<DOC>
<DOCNO> 27091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/son/sontur14.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdal İnönü "'Benim basına henüz söyleyecek sözüm yok" 
</HEADLINE>
<TEXT>

     Prof. Dr. Erdal İnönü, solda yeni oluşum çalışmalarıyla ilgili olarak, ''Benim basına henüz söyleyecek sözüm yok'' dedi. 
     Hacı Bektaşı Veli Kültür ve Tanıtma Derneği Bursa Şubesi'nin davetlisi olarak Bursa'ya gelen Prof. Dr. İnönü, cem ve kültürevi inşaatını gezerek çalışmalar hakkında bilgi aldı. 
     Prof. Dr. İnönü, burada gazetecilerin, ''Solda yeni oluşum içerisinde yer alacak mısınız '' şeklindeki sorusunu, ''Solda güçbirliği çalışmaları sürüyor. Arkadaşların olumlu çabaları var.Ancak, benim basına henüz söyleyecek sözüm yok. Bakın, anılarını yazmaktan başka birşey istemeyen birini buralara kadar getiriyorlar'' diye yanıtladı. Derneğin Bursa Şube Başkanı Süleyman Diyaroğlu'nun ''Biz dernek çatısı altında politika yaptırmıyoruz efendim'' sözleri üzerine Prof. Dr. İnönü, ''Ben de zaten politika yapmıyorum'' dedi. Prof. Dr. Erdal İnönü, ''Solda güvensizlik olduğu yolundaki yorumlara katılıyor musunuz '' diye soran gazetecilere, ''Yalnız solda değil, sağda da güvensizlik var. Tarımda da, ekonomide de var'' diye konuştu. 







</TEXT>
</DOC>
