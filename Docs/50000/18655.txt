<DOC>
<DOCNO> 18655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/yazar/sazak.html </URL>
<DATE> 2001/04/29/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
DSP kurultayı 
</HEADLINE>
<TEXT>

     Ankara'da bugün Demokratik Sol Parti kurultayı toplanacak. 
     Başbakan Ecevit, son ekonomik kriz ve yolsuzluklar nedeniyle siyasal yaşamının en sıkıntılı döneminden geçmesine karşın, Rahşan Hanım'la birlikte kurduğu partide "muhalefet" olmadığı için liderliğini sürdürecek. Bülent Bey'in karşısına çıkan tek aday Sema Pişkinsüt de - tüzük engeline takılmazsa - yarışa girme hakkını partinin adındaki "demokratik" ve "sol" olma özelliğine bağladı. 
     DSP bu haliyle eski Sovyetler'deki değişmeyen "genel sekreterlik"le yönetilen Komünist Parti'yi andırıyor. Derviş, Gorbaçov olabilir mi Kurucu liderliğin gücüne dayalı örgütlenme biçiminde atanmışlık, seçilmiş olmakla eşdeğer görülüyor. Bu koşullardaki particilikte "demokratik iklim" tam solunamasa da "tek seçicilik" kurumu nedeniyle milletvekilinden sade üyeye herkesin kafası rahat. Seçimlerde Meclis'e aday gösterilecek kişiler daha çok Rahşan Hanım'ın "tek seçiciliği"nde belirlendiği için, DSP'de liste ya da hizip savaşları da yaşanmıyor 
     Adı bu yüzden "kurultaylar partisi"ne çıkmış CHP'de Baykal'ın bile yeniden genel başkan olduktan sonra DSP'ye öykünmeye başlaması Ecevit modelinin pratikteki başarısının kanıtıdır. 
     Ecevit'ler 1980'den sonra sıfırdan kurdukları partiyle iktidara geldikleri için, Meclis'e taşıdıkları gruptan kimse "aday" olarak karşılarına çıkamıyor. Zaten kurultayın önemi de "Ecevit çekilirse" DSP'nin bundan sonraki seçime yeni bir liderlikle gitmesi senaryolarının yarattığı heyecandan kaynaklanıyordu. 
     Ecevit çekilmeyince, Zekeriya Temizel, İsmail Cem ve Kemal Derviş gibi isimler üzerine yapılan planlamalar çöktü. 
     DSP'de "Ecevit'ten sonrası"nı düşünenler bile gelecek kurultayı beklemek durumundalar Bülent Bey yaşadığı sürece partinin alternatifsiz lideridir. 
     Ecevit'lerin Derviş'in son açıklamalarına sıcak bakmadıkları kesin. Alman die Zeit gazetesinde yayımlanan "Ben liberal bir sosyal demokratım, bu yüzden Ecevit'in dünya görüşü olarak da bana en yakın olan. Ama umudum yeni bir orta sol ittifakta yatıyor" sözleri Kemal Derviş'e üyelik kapısını bile kapatabilir. 
     DSP'de ya da lider oligarşisine dayalı öteki partilerde "genel başkan"ların istifasına dayalı bir gelenek olmadığı için Japonya'da örneği yaşanmıyor. 
     Japonya'yı İkinci Dünya Savaşı'ndan bu yana nerdeyse tek parti yönetiyor. Başbakan o kadar sık değişiyor ki, ismini anımsayan yok, bu defaki de "uzun saçları"yla tanınacak İktidarın sırrı, "değişim"de yatıyor. 
     Başkanlar değişiyor, parti kalıyor. 
     Bizde liderler kalıyor, oylar ve parti gidiyor 
     DSP bu gidişle gelecek seçimi nasıl çıkaracak 
     
     







Notlar, potlar 


Şalk Ersümer'in imzası var 


Catherine Hanım’ın da işi kolay değil 


Son şansı iyi kullanmak kimin elinde .. 


Dans eder misiniz 


Avrupa'dan Türk'e çağrı Esne 


Halkta güven bunalımı 


Emrullah Efendi 


Erkeklik ölmedi, kainat güzeli oldu 


Kıssadan hisse... 


DSP kurultayı 


Newyork'ta bu yaz karanlık tehlikesi 


Kapadokya mevsimi 


</TEXT>
</DOC>
