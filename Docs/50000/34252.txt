<DOC>
<DOCNO> 34252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/yasam/yas02.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiğköfteye taş gibi kanıt 
</HEADLINE>
<TEXT>

Urfa ve Gaziantepliler arasında çıkan "çiğköfte kavgası"na Adanalılar da "taşoyması" tarihi bir kanıtla katıldı "Adana Kralı 2 bin 700 yıl önce çiğköfte yemiş" 
     MURAD DOĞUKANLI Adana 

     SANAYİ ve Ticaret Bakanlığı’nın ün yapmış yöre ürünlerini korumaya yönelik "coğrafi işaret" tesciline hız vermesiyle Urfalılar ile Gaziantepliler arasında çıkan "çiğköfte kavgası"na Adanalılar da katıldı. Adanalı araştırmacı Nurettin Çelmeoğlu, Ord. Prof. Ekrem Akurgal’ın, "Anadolu Uygarlıkları" kitabından yola çıkarak, 2 bin 700 yıl önce yaşayan Adana Kralı Asitavandaş’ın çiğköfte yiyen kabartma heykelini kanıt gösterip "Çiğköfte Adana’nındır" dedi. 
     
     Sağ elindeki de pide... 
     AKURGAL, kitabının 148’inci sayfasında, Karatepe heykelciliğini anlattığı bölümde, fotoğrafını da koyduğu bir taşoymasının detaylarından söz ederken, "Baş sahnede adını Fenike dilindeki yazıttan öğrendiğimiz kral, yemek yemekte ve müzik dinlemektedir. Bir koltukta oturan kral, sol elinde köfteyi belki de çiğköfte tutmakta ve sağ eliyle de yemek masası üzerindeki derin tabakta bulunan pideyi almak üzeredir" diyor. 
     
Yelpaze değil, marul yaprağı      Nurettin Çelmeoğlu, kabartmada, kralın karşısında bir elinde içki dolu testiyle duran hizmetk rın diğer elindekini, Akurgal’ın aksine, yelpaze değil "marul yaprağı" diye niteliyor. 
     



 YAŞAM 























</TEXT>
</DOC>
