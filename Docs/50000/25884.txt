<DOC>
<DOCNO> 25884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/spor/spo01.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayfun gitti geldi 
</HEADLINE>
<TEXT>

Siyah - Beyazlı takımın kaptanı, yönetimin 400 milyar lirada ısrar etmesi üzerine önce imza atmaktan vazgeçti, ardından Başkan Bilgili’nin araya girmesi ile kriz sona erdi 
     KARTAL YİĞİT 

     BEŞİKTAŞ’ta önceki gün prensipte anlaşma sağlanan kaptan Tayfur, yönetimin 400 milyar lirada diretmesi üzerine dün bir ara geri adım attı. Menajer Sinan Engin, sabah tecrübeli oyuncu ile yaptığı pazarlık sonrası "anlaşamadık" ifadesini kullanırken, Tayfur, "Bir dedikleri diğerini tutmuyor. Önce 500 milyara el sıkıştık, ardından rakamı yine geri çektiler. Demek ki gitmemi istiyorlar" diye konuştu. 
     BAŞKAN Serdar Bilgili bu gelişmeden sonra devreye girdi ve Tayfur’a "Senin hakkını vereceğiz merak etme" diyerek büyük bir krizi önledi. Bir yıllığına 500 milyar liraya ikna olan Siyah - Beyazlı takımın kaptanı bugün saat 17.00’de sözleşme imzalayacak. Tayfur, "Zaten gitmek istemiyordum. Yuvamda kaldığım için mutluyum" dedi. Bu arada Ahmet Dursun’un Schalke ile görüştüğü, önümüzdeki hafta imza atabileceği öğrenildi. 
     
Gaziantep’te toplanacaklar      YÖNETİM Kurulu, Gaziantepspor Başkanı Celal Doğan’ın daveti üzerine pazartesi günü yapacağı toplantıyı bu kentte gerçekleştirecek. Türkiye’de bir ilke imza atan Beşiktaş Kulübü Başkanı Serdar Bilgili, "Yönetim Kurulu Toplantısı’nın Gaziantep’te yapılacak olması, geride bıraktığımız sezon boyunca kulüpler arasında yaşanan centilmence mücadelenin önümüzdeki sezona taşınması açısından büyük önem taşıyor. Sporun, barış, birlik ve kardeşlik duygularına hizmet etmesi açısından da önem arz ediyor" diye konuştu. 
     



 SPOR 

























</TEXT>
</DOC>
