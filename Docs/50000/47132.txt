<DOC>
<DOCNO> 47132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/yazar/tamer.html </URL>
<DATE> 2001/10/16/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Milletvekili maaşlarında 10 indirim 
</HEADLINE>
<TEXT>

     Japonya’da milletvekilleri, geçenlerde kendi maaşlarını yüzde 10 azaltmışlar. Ülke ekonomik kriz içinde diye. Türker Alkan’ın Radikal’deki köşesinde okudum. 
     Yarın TBMM’ye sunulacak 2002 bütçesinde, IMF’ye verilen taahhüt çerçevesinde "Faiz dışı harcamaların neresinden kıssak " diye günlerden beri kıvranıyor ya hükümet. Bana sorarsanız Japonları örnek alsınlar ve işe en tepeden, kendi maaşlarından başlasınlar. "Ülke ekonomik krizden çıkıncaya kadar" diye de bir süre koysunlar. Belki o takdirde ülkeyi ekonomik krizden çıkartmak için de gayret gösterirler. Ayrıca Başbakanımızın son dönemde tepkisini çeken özerk kurullarda yüksek maaşlara ek olarak verilen yüksek ikramiyelerin kaldırılması da, sözleşmeli personelin tırpanlanması da daha kolay olur. Hatta 19 Şubat krizinden bu yana işsizler ordusuna katılan 1 milyon kişinin bile dayanma gücü biraz olsun artar. 
     Bu tavrın rakamsal olarak bütçeye katkısı, önemsenecek düzeyde olmayabilir, ama Türkiye’den ve mevcut hükümetten umudunu kesmekte olduğu anlaşılan IMF üst yönetimini bile şaşırtabiliriz belki. 
     Başbakan Ecevit, önceki günkü demecinde IMF’ye biraz da sert çıkarak, "Türkiye’nin acil olarak külliyetli miktarda bir katkıya ihtiyacı var" diyordu. Maalesef bu doğru da, acaba bu ek kaynağı engelleyen yine bizim koalisyon hükümeti değil mi Mesela bakan sayısı 36’dan 20’ye, milletvekili sayısı 550’den 450’ye indirilse ve bir de milletvekili maaşları düşürülse, belki Türkiye’den son aylarda yurtdışına kaçan para bile ülkemize "kesin dönüş" yapar ve IMF’nin o çok muhtaç olduğumuz ek kaynağına ihtiyacımız kalmayabilir. 
     
Maaş zammını geri alma, kandırmaca      Anayasa hukuku profesörü Mümtaz Soysal’ın pazar günü Hürriyet’teki yazısını okuyunca anladım ki, milletvekillerimiz "Maaş zammını geri aldık" diye bizi bir güzel uyutuyorlar. Oylama günü salonu terk ederek maaş zammına karşı olduklarını açıkça ilan eden haysiyetli milletvekillerini kasdetmiyorum tabii... 
     Mümtaz Hoca özetle diyor ki "Maaş zammında en yüksek devlet memuru olarak Genelkurmay Başkanı’nın maaşının esas alınması, Anayasa değişikliği paketinde yer almıştır ve eğer Cumhurbaşkanı Ahmet Necdet Sezer onaylarsa, Anayasa’da yer alacaktır. Cumhurbaşkanı’nın tepkisi üzerine maaş zammının geri alınması ise Anayasa değil yasa değişikliği olduğu için, Anayasa değişikliği yürürlüğe girdiğinde, herhangi bir hükmü kalmayacaktır. Çünkü Anayasa’ya aykırı olacaktır." 
     Birileri bizi işletiyor galiba. Bizi işletebilirler, ama hukukçu Cumhurbaşkanımızı biraz zor işletirler. 
     "Ekonominin içinde bulunduğu kritik koşullarda en tepede yeni bir sorun çıkmaması" safsatası da bu olay için geçerli olamaz herhalde. Çünkü oldu bittiye getirilen maaş zammını görünürde savunan tek bir milletvekili bile yok. Pardon, "Milletvekillerinin tümü, bu zammı son kuruşuna kadar hak etmektedir" diye demeç veren özelleştirmeden sorumlu Devlet Bakanı Yılmaz Karakoyunlu’yu unutuverdim. 
     
     







Bir bakanın feryadı 


Petrol savaşı 


Ankara barış gücüne sıcak 


Piyasalar bekliyor Para para para 


Kötü kokular 


Tarkan'la... sahne arkasında... 


Yabancı dille eğitim 


Devalüasyon bankalara ne yapar 


Rusya'nın desteği de bir yere kadar... 


Bu aslında demokrasinin savaşı... 


’İstanbul yaklaşımı’ 


Komplolar ve gerçekler 


Uçup giden umutlar 


Milletvekili maaşlarında 10 indirim 


Londra Yaklaşımı büyükleri’ hedefliyor 


Siyasileşme tamam, sıra partileşmede 


</TEXT>
</DOC>
