<DOC>
<DOCNO> 20128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/yazar/cankat.html </URL>
<DATE> 2001/05/08/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Ya uyum olmasaydı 
</HEADLINE>
<TEXT>

     Değişiklik düşünülmüyor, çünkü hükümet uyum içinde çalışıyor. Bir iki anlaşmazlık dışında tabii 
     İçişleri Bakanı Sadettin Tantan ANAP ile Adalet Bakanı Hikmet Sami Türk DSP . Kavga konusu Cezaevi operasyonları, af yasası. Durum Selamı sabahı kestiler. 
     Ulaştırma Bakanı Enis Öksüz MHP ile Devlet Bakanı Yüksel Yalova ANAP . Konu Telekom. Durum Birbirlerini bir kaşık suda... 
     Ulaştırma Bakanı Enis Öksüz MHP ile Turizm Bakanı Erkan Mumcu ANAP . Konu Balıkçı barınağı. Mumcu "Balıkçı barınağı işinde Ankara’nın avantası var" demiş, Öksüz "Bizim dönemde ihale olmadı. Kendi döneminden bahsediyor olmalı" cevabını vermişti. Durum Aynı koridordan bile geçmiyorlar. 
     Devlet Bakanı Recep Bal MHP ile Yüksel Yalova ANAP . Konu Emlakbank. Durum Fena. 
     Devlet Bakanı Recep Bal MHP ile Kemal Derviş. Konu Emlakbank. Durum Limon . 
     Başbakan Yardımcısı Hüsamettin Özkan DSP ile Ulaştırma Bakanı Enis Öksüz MHP . Konu Telekom. Durum Gergin. 
     Tarım Bakanı Hüsnü Y. Gökalp MHP ile Devlet Bakanı Kemal Derviş. Konu Çiftçi borçları. Durum Tatsız. 
     Bunlar, benim bildiklerim. 57. Hükümet’in, bir bakanının intihara kalkıştığı Hikmet Uluğbay , birinin de azledildiği Sadi Somuncuoğlu hatırlanırsa, ne kadar uyumlu çalıştığını ayrıca söylemek gerekmez. 
     
"BEN FAHİŞE DEĞİLİM"      Hanımlar dikkat Anlattılar da inanamadım... 
     Otobüs bekleyen bir hanımın yanına bir adam gelmiş, bir adres sorup, uzaklaşmış. 
     Aradan bir iki dakika geçmiş geçmemiş, bu sefer başka bir adam yanaşmış yanına kadının koluna girip "Tamamdır, haydi gidelim" demiş. 
     Kadın önce kolunu çekmiş, sonra bağırmaya başlayınca, adam 
     Az önce pazarlık yaptığın adama paranı verdim. Numarayı bırak, yürü .. demiş. 
     Sokakta saf birini bulup, "Sana şu kadını ayarlayayım" diyorlarmış. 
     Kadının yanına yanaşıp, yalandan bir şeyler soruyor, dönüp müşteriye "İş tamamdır" diyerek komisyonlarını alıyorlarmış. Sonra zavallı kadın, sen karakola git, "Ben fahişe değilim" diye derdini anlat .. 
     Çaresi nedir, nasıl önlenir bilmiyorum, ama aklınızda bulunsun 
     
Ah Cimbom      İtiraf ediyorum dün -son 15 dakikasına nasıl ölmeden dayandığımı bilmiyorum- maç bitip de Fenerliler sokağa döküldüğünde, "Mahmut ne kadar mutludur şimdi " diye düşünürken yakaladım kendimi, suçüstünde. İster misiniz, fanatik Galatasaraylıların "Berrin, sende gizli Fenerlilik var" ithamları doğru çıksın 
     Bir yandan da "Ecvet Amcam duymamıştır inşallah" diyordum. 
     Ecvet Amcam öyle böyle Galatasaraylı değil. Şu anda yoğun bakımda Acil şifalar diliyorum uzaktan . Kalp hastalığıyla Galatasaray hastalığı üst üste gelince, bırakın maçları izlemesi, düşünmesi bile yasak. Hasta yatağında büyük kızını yanına çağırdı geçen gün, oksijen maskesini eliyle zar zor aralayıp sordu "Bizim maç ne oldu " 
     Galatasaray’ın maçları olduğu gün, eşi, Ecvet Amca’yı sokağa çıkarır. Evde gizli gizli maç dinler diye... Bir gün, televizyon, radyo, her türlü iletişim aracından uzak tutmak için, Ataköy sahilinde yürüyüşe götürdü. Ama Ecvet Amca’nın aklı maçta... 
     Hanım, ne oldu bizim maç acaba derken, birden parladı 
     Tamam, kaybetti bizimkiler maçı .. 
     Nerden çıkardın durup dururken 
     Görmedin mi geçen beyaz arabayı... İçindeki herif bana bakıp, alay eder gibi sırıtıyordu 
     - 
     Ama bana en dokunan lafı Yüksel etmişti babası hasta Galatasaray’lıydı. UEFA kupasını aldığımız gün tura çıktık. Yüksel arkadaşımı da tebrik edelim, diye uğradım. Baktım yüzü allak bullak 
     Babam bu günleri göremedi, diye dertleniyordu. 
     Bir maç kaybettik alt tarafı. Şampiyon yine biziz, göreceksiniz. 
     Kısacık basın kariyerimi bile riske ettim ben bu uğurda. Mehmet Yılmaz’la iddiaya da girerek.. 
     Tavsiye etmez miydiniz 
     
     







Sol nereye 


Doğru yanıtlar 


MHP'nin hortum sorusu 


Ya uyum olmasaydı 


Düzenle düzensizliğin dayanılmaz ağırlığı... 


Derviş yasaları 


Başka kimse yok mu .. 


Gençlik kampları 


Yaraya merhem... 


Bırakın tartışsınlar 


Kazım Abanoz'a soruşturma 


CHP kongreleri 


15 milyar doların 10'u kullanılabilir 


Bugün fal baktım 


Rantiyelere muhtacız 


</TEXT>
</DOC>
