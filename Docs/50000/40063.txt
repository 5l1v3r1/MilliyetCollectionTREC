<DOC>
<DOCNO> 40063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/magazin/mag02a.html </URL>
<DATE> 2001/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Supermodel’ Türk aranıyor 
</HEADLINE>
<TEXT>

Dünyanın en prestijli mankenlik ajansı 'Ford', bu yılki yarışmasına ilk kez bir 'Türk güzel'i de dahil edecek 
     MAGAZİN SERVİSİ 

     Merkezi ABD'de bulunan dünyanın en büyük mankenlik ajanslarından Ford Ajans, 20 yıldır dünyanın en çok tanınan süper modellerinin seçildiği 'Ford Supermodel of the World Yarışması'na bu yıl 34. ülke olarak Türkiye'yi dahil etti. 
     1940'lardan bu yana Jerry Hall, Ali McGraw, Rene Russo, Lauren Hutton, Candice Bergen, Kim Basinger, Brooke Shields, Christina Ferrare, Kelly LeBrock, Melanie Griffith, Stephanie Seymour, Veronica Webb ve Patricia Valesquez gibi isimleri podyum ve sinemaya kazandıran ajansın yarışmasında Türkiye'yi temsil edecek model, gelecek ay belirlenecek. 
     
Büyük final Miami'de      'Ford Supermodel of the World'un Türkiye temsilciliğini alan eski manken Cavidan Kutlu, 8 Ekim 2001'de Polat Otel'de düzenleyecekleri yarışmada birinci seçilecek modelin, Miami'de yapılacak finalde Türkiye'yi temsil edeceğini söyledi. Kutlu, "Miami'de gerçekleşecek 'Ford Supermodel of the World 2001'de birinci seçilecek model, 250 bin doların yanı sıra Ford Ajans'la iki yıllık sözleşme hakkı kazanacak" dedi. 
     



 MAGAZİN 
















</TEXT>
</DOC>
