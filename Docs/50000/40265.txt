<DOC>
<DOCNO> 40265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/son/sondun20.html </URL>
<DATE> 2001/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Filistin istihbarat servisi binasını vurdu 
</HEADLINE>
<TEXT>

     İsrail helikopterleri, Batı Şeria'daki El Halil kentinin güneybatısındaki Doura'da bulunan Filistin istihbarat servisi binasını vurdu. 
     Filistin güvenlik kaynakları, İsrail helikopterlerinin Filistin istihbarat binasına saldırıda bulunduğunu belirttiler. 
     Görgü tanıkları da, İsrail helikopterlerinin istihbarat binasına yönelik saldırısında en az bir kişinin yaralandığını ve binaya 3 füze isabet ettiğini söylediler. İsrail ordusunda saldırı hakkında bilgi almak mümkün olmadı. Bu arada, Kudüs'te 3 kişinin yaralandığı patlamaların sorumluluğunu, Filistin Halk Kurtuluş Cephesi FHKC üstlendi. Örgüt, saldırıların, liderleri Mustafa'nın geçen hafta öldürülmesine misilleme olarak Ebu Ali Mustafa Tugayı adı verilen askeri kanadı tarafından düzenlediğini bildirdi. FHKC'nin lideri Ebu Ali Mustafa, geçen hafta İsrail helikopter saldırısında öldürülmüştü. 







</TEXT>
</DOC>
