<DOC>
<DOCNO> 10348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/son/soneko02.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
SEKA'nın 2001 hedefi 214 trilyon lira 
</HEADLINE>
<TEXT>

     Türkiye Selüloz ve Kağıt Fabrikaları A.Ş'nin SEKA , bu yıl kağıt ve karton satışlarından 214 trilyon 428 milyar lira ciro hedeflediği bildirildi. 
     Genel Müdür Halil Sönmez, yaptığı açıklamada, SEKA'nın, 2001 yılında kağıt ve karton satış miktarını yüzde 15.3 oranında, ciroyu da yüzde 49.7 oranında artırmayı hedeflediklerini söyledi. 
     Sönmez, geçen yıl 409 bin 886 ton kağıt ve karton satışı yaptıklarını ve 143 trilyon 246 milyar lira gelir elde edildiğini ifade ederek, ''Bu yıl satış miktarını 472 bin 520 tona, ciroyu da 214 trilyon 428 milyar liraya yükseltmeyi amaçlıyoruz'' dedi. 
     Halil Sönmez, özelleştirme kapsamında olan Akdeniz, Aksu, Çaycuma, Balıkesir, İzmit ve Kastamonu işletmelerine, bu yıl yaklaşık 5 trilyon lira tutarında yatırım yapacaklarını kaydetti. 
     SEKA fabrikalarında 6 bin 319 personelin görev yaptığını ifade eden Sönmez, son iki yılda 914 personelin emekli olduğunu sözlerine ekledi. 




</TEXT>
</DOC>
