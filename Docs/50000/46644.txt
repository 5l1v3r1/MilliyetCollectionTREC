<DOC>
<DOCNO> 46644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/yasam/yas03.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Nişanyan, olmayan uzmanın kurbanı 
</HEADLINE>
<TEXT>

Sevan Bedros Nişanyan'ı, bahçesindeki Osmanlı mezar taşları nedeniyle mahk m ettiren Efes Müzesi'nde, Osmanlı tarihinden anlayan uzman yok 
     ÖMER ERBİL İstanbul 

     Bahçesinde arkeolojik değeri olan Osmanlı mezar taşları bulundurduğuna dair bir rapor hazırlayarak Sevan Bedros Nişanyan'ın iki yıl hapse mahk m olmasına yol açan Efes Müze Müdürlüğü yetkilileri, yeni bir skandala imza attı. Efes Müze Müdürlüğü, Nişanyan'ı mahk m ettiren raporu 1999'da hazırladı. Bu inceleme raporunda, Nişanyan'ın İzmir'in Selçuk ilçesine bağlı eski Rum köyü Şirince'de SİT alanında yaptırdığı evin bahçesindeki 15 Osmanlı mezar taşının 'arkeolojik nitelikte olduğu, alınıp satılması ve koleksiyoner belgesi olmadan bulundurulmasının 2863 sayılı yasaya aykırı olduğu' bildirildi. 
     
Rapor delil kabul edilmişti      Selçuk Kaymakamlığı da, bu rapora dayanarak 14.07.1999'da Nişanyan hakkında savcılığa suç duyurusunda bulundu. İzmir 3. Ağır Ceza Mahkemesi'nde açılan davada, Efes Müze Müdürlüğü uzmanlarının inceleme raporu delil kabul edildi ve Nişanyan iki yıl hapis cezasına çarptırıldı. Skandal da, bu kararın ardından yaşandı. Nişanyan'ın eşi Müjde, bir dilekçeyle 17 Eylül'de Selçuk Kaymakamlığı'na başvurarak, taşların yeniden incelenmesini, gerçekten müzelik değerde iseler, bahçesinden alınarak müzeye götürülmesini istedi. Ve hiç ummadığı skandal bir yanıt aldı. 
     
İşte skandal yanıt      Selçuk Kaymakamı Hayri Sandıkçı, bu dilekçeye, Sevan Bedros Nişanyan'ın mahk miyeti üzerinde ciddi soru işaretleri yaratan şu yanıtı verdi 
     "Değerlendirilmesini istediğiniz İslami mezar taşlarını okuyabilecek Osmanlıca bilen uzman Efes Müze Müdürlüğü'nde bulunmadığından, isteğiniz, Osmanlıca bilen uzmanlardan oluşan komisyon kurulması için Anıtlar ve Müzeler Genel Müdürlüğü'ne iletilmek üzere İzmir İl Kültür Müdürlüğü'ne gönderilmiştir." 
     Kültür Bakanı İstemihan Talay’ın talimatıyla dün Şirince’ye Antılar ve Müzeler Genel Müdürlüğü’nden 4 kişilik Osmanlıca bilen bir komisyon gitti. İslami mezar taşlarını inceleyen komisyon raporunu önümüzdeki günlerde mahkemeye sunacak. 
     



 YAŞAM 


















</TEXT>
</DOC>
