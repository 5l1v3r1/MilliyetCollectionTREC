<DOC>
<DOCNO> 44728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/son/sonspo09.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Milan'lı futbolcular "Perugia yenilgisinden ders aldık" 
</HEADLINE>
<TEXT>

     Teknik direktörlüğünü Fatih Terim'in yaptığı Milan'da futbolcular, pazar günü Perugia karşısında alınan 3-1'lik yenilgiyi ''iyi bir ders aldık'' diye değerlendirdiler. 
     Serginho, Rui Costa ve Donati, gazetecilere yaptıkları açıklamalarda, ''Perugia tokatı bize iyi ders oldu'' yorumunda bulundular. Portekizli yıldız Manuel Rui Costa, ''Saklamak yararsız. 
     Maçta hata yaptık. Perugia'yı kutlamak gerek. Milan hızlı oynamayı başaramadı, topu ele geçirmekte zorlandık, ritim hep düşüktü. Bunlar tabii sadece bizden değil Cosmi'nin taktiğinden de oldu. Doğru çalan senfoniyi bulamadığınız zaman kaybedersiniz'' dedi. 
     Terim'in ''ona çok güveniyorum'' diye söz ettiği Brezilyalı Serginho da ''Bu tokata layıktır'' diyerek, Lazio'ya karşı alınan galibiyet sonrasında ''boş umutlara'' kapıldıklarını ifade etti. 
     Genç oyuncu Donati ise bu yenilgiden büyük bir ders aldıklarını ve aynı hataya düşmeyeceklerini dile getirdi. 
     






</TEXT>
</DOC>
