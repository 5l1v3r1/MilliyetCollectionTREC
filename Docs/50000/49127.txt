<DOC>
<DOCNO> 49127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/son/sonspo07.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Malatyaspor'u 3-1 yendi.. 
</HEADLINE>
<TEXT>

     Birinci Süper Futbol Ligi'nde Malatyaspor, kendi sahasında Fenerbahçe'ye 3-1 yenildi. 
     Yaklaşık 15 bin kişinin izlediği maça Fenerbahçe, ev sahibi Malatyaspor'a oranla hızlı başladı. 
     8. dakikada Fenerbahçe'nin sağdan gelişen atağında, savunmanın 
     hatasından yararlanan Andersson, çaprazdan vurarak topu filelere gönderdi 1-0. 
     10. dakikada Andersson'un pasında topla buluşan Ali Güneş'in 
     vuruşunda, top az farkla auta çıktı. 
     32. dakikada Fazlı'nın sert şutunda, top az farkla auta gitti. 
     37. dakikada Evren, ceza alanına girerken, topu Mithat'a bıraktı. 
     Kaleciyle karşı karşıya kalan Mithat, topu Rüştü'ye nişanladı. 
     40. dakikada Ümit Özat'ın kullandığı serbest atışta top, üst 
     direğe çarparak auta çıktı. 
     Kalan dakikalar başka gol getirmedi ve ilk yarı, Fenerbahçe'nin 1-0'lık üstünlüğüyle sona erdi. Fenerbahçe, maçın ikinci yarısına Yusuf'un yerine Lazzetiç'i alarak başladı. 
     47. dakikada Lazetiç, sarı kart gördü. 
     49. dakikada Fenerbahçe, 2. golüne kavuştu. Bu dakikada kazanılan 
     serbest atışı Abdullah kullandı. Abdullah, topu filelere göndererek, takımını 2-0 öne geçirdi. 
     52. dakikada gelişen Malatyaspor atağında, ceza alanı içinde 
     Johnson topa elle müdahale edince, hakem Sabit Hacıömeroğlu penaltı noktasını gösterdi ve Johnson'a da kırmızı kart çıktı. Penaltı atışını Fazlı gole çevirdi 2-0. 
     54. dakikada Malatyaspor ceza alanına yakın yerden kullanılan 
     serbest attışı Abdullah kullandı. Abdullah, düzgün bir vuruşla topu filelere göndererek, kendisinin 2. ve takımının 3. golünü attı 3-1. 
     60. dakikada Fenerbahçe'de, Andersson'un yerine Ceyhun oyuna 
     dahil oldu. 
     62. dakikada Malatyaspor'da, Evren'in yerine Löbe oyuna girdi. 
     63. dakikada gelişen Fenerbahçe atağında, Ceyhun'un ortasına 
     yükselen Oktay'ın kafa vuruşunda, top auta gitti. 
     65. dakikada Fenerbahçe, Mustafa'nın yerine Uche'yi oyuna 
     aldı. 
     70. dakikadaki Malatyaspor atağında Löbe, topu uygun pozisyonda 
     auta attı. Bu dakikada rakibine sert giren Malatyasporlu Silla, sarı kart gördü. 
     72. dakikada Malatyaspor'da, Silla'nın yerine Şeyhmus, oyuna 
     dahil oldu. Topu oyuna geç sokan Fenerbahçeli Rüştü de sarı kart gördü. 
     Maçın geri kalan dakikalarında her iki takımın da çabaları başka gol getirmeyince, Fenerbahçe sahadan 3-1 galip ayrıldı. 
     






</TEXT>
</DOC>
