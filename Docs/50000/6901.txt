<DOC>
<DOCNO> 6901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/son/sontur09.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
TİKKO'nun İstanbul Avrupa Yakası sorumlusu yakalandı 
</HEADLINE>
<TEXT>

     Gaziosmanpaşa'da 2 polis memurunun şehit olduğu, 15 polisin de yaralandığı Çevik Kuvvet Şube Müdürlüğü'ne ait otobüse silahlı saldırı olayının planlayıcısı ve yasadışı TKP ML-TİKKO örgütünün sözde Avrupa Yakası sorumlusu Hakkı Alçın'ın da aralarında bulunduğu, 2'si kadın 12 kişi yakalandı. 
     Açıklamada, konuyla ilgili İstihbarat Şube Müdürlüğü ile koordineli olarak Alibeyköy, Okmeydanı ve Bağcılar'da, 7 Şubat 2001 tarihinde yasadışı TKP ML-TİKKO örgütü mensuplarına ve bu kişilere yardım yataklık yapanlara yönelik operasyonlar düzenlendiği belirtildi. 
     Bu operasyonlar sonucu örgütün sözde Okmeydanı, Beyoğlu, Bağcılar, Eyüp ve Alibeyköy bölge sorumluları ile Avrupa Yakası bölge sorumlusunun da aralarında bulunduğu, 2'si kadın 12 kişinin yakalandığı ifade edilen açıklamada, bu kişilerle birlikte 2 adet çeşitli çap ve markada tabanca, bu silahlara ait 3 adet şarjör ve bol miktarda fişek, 1 adet fotokopi makinesi ve çok miktarda örgütsel yayının ele geçirildiği kaydedildi. 




</TEXT>
</DOC>
