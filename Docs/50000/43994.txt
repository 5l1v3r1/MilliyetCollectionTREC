<DOC>
<DOCNO> 43994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/27/yazar/pulur.html </URL>
<DATE> 2001/09/27/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Demokrasiye "inanmıyorum " 
</HEADLINE>
<TEXT>

     OLA ki, bir gün "demokrasi" konusunda, bir soruyla karşılaşabilirsiniz 
     "Türkiye'de, demokrasi hakkında düşüncelerini en içten söyleyen kimdir " diye... 
     Siz ne dersiniz bilemeyiz ama, bize sorulsa hiç düşünmeden cevabı yapıştırırız 
     "Hüseyin Üzmez " 
     Niye mi 
     Adam, gizli kapaklı, saklı değil, televizyona çıkıyor, açık seçik söylüyor 
     "Ben demokrasiye inanmıyorum " 
     Ana kuralın "Biz demokrasiyi çok severiz ama, bizim parti kazanırsa " olduğu bir memlekette, Hüseyin Üzmez'den daha samimi, içten bir insan bulabilir misiniz 
     
     HÜSEYİN Üzmez kimdir 
     1950'li yılların başında, genç bir öğrenciyken Malatya'da Vatan gazetesinin başyazarı Ahmet Emin Yalman'a ateş etmiş, yaralamış, uzun süren Malatya suikastı davasında, "Büyük Doğu" dergisindeki fikirlerinden etkilendiği için, bu suçu işlediği iddiasıyla Necip Fazıl Kısakürek ile birlikte yargılanmış, mahkum olmuş, cezaevinde liseyi, tahliye olduktan sonra hukuk fakültesini, bitirmiş, avukat olmuş, siyaseti denemiş, görüşlerine uygun bulduğu partilerde çalışmış, anlaşamamış, ayrılmış, şimdi "Akit" gazetesi yazarlarından... 
     Peki, Hüseyin Üzmez, bu kadar açık seçik "demokrasiye inanmıyorum" diyor da, sanki diğerleri, o demokrasi şampiyonları, demokrasiye çok mu inanıyorlar 
     Görüyorsunuz, Meclis'te gece gündüz çalışarak Anayasa'yı değiştirmeye çalışıyorlar, bu acele niye 
     Avrupalıya yetiştirecekler de ondan 
     Daha açık ifadeyle, Avrupalı istedi de ondan... 
     Temsil ettikleri halk istedi diye değil 
     Zaten halk can pazarında, geçim derdinde, Anayasa derdinde değil 
     Hem marifet, Anayasa'yı değiştirmekte değil ki 
     Marifet, değişikliği hayata geçirip uygulamakta... 
     
     DEMOKRASİLERDE en kutsal makam neresidir 
     Meclisler 
     Bir memleketin yargıtay başkanı, Meclis'i "Bu meclis " diye hafife alıp, adeta rencide ederse, arkasından da "Bu Meclis Anayasa'yı değiştiremez " derse, bu sözleri demokrasiyle nasıl bağdaştıracağız 
     Ya Meclis Başkanı Sayın Ömer İzgi'nin "Bu Meclis Kurtuluş Savaşı'nı yapan, Cumhuriyet'i, devleti kuran Meclis'tir" diye Yargıtay Başkanı Sami Selçuk'un üslubunu yakışıksız bulduğunu söylemesi üzerine "Sözlerim yanlış anlaşıldı" diye düzeltmeye çalışan, en yüksek yargı organlarından birinin başıyla, bu demokrasi denizinde nasıl yüzeceğiz 
     
     SAYIN Selçuk, "Meclis'in gücünün değil, yapısının Anayasa'yı değiştirmeye elverişli olmadığını" belirterek sözlerinin yanlış anlaşıldığını söylüyor. 
     Sayın Yargıtay Başkanı, o halde, uluorta değil, yanlış anlaşılmayacak konuşmalar yapın, yanlış anlaşılan bu sözlerinizle, kimlerin ekmeğine yağ sürdüğünüzün herhalde farkındasınız. 
     Hem "Yürürlülükteki Anayasa meşruiyetten yoksun " deyip, o meşruiyetten yoksun Anayasa gereği seçilerek, görev yapan da siz değil misiniz 
     
     







Pakistan'da İslam 


Çok tehlikeli... 


Deklarasyon 


Takke düştü kel göründü 


Hayber Silah, uyuşturucu, fuhuş ve açlık 


Sağduyu vitesi 


Yaz bitti 


AB'nin tavrı değişir mi 


Bir resmin kalmış bende 


Karapara 2 


Terör ile yeni savaş mı 


Demokrasiye "inanmıyorum " 


Siyasal kulelere bildiri atağı 


Dolarda patronlar 'uzun', şirketler 'kısa' 


Mesut Yılmaz ekonomi ile daha fazla ilgilenmek zorunda 


Esnaf böyle konuşur’ 


</TEXT>
</DOC>
