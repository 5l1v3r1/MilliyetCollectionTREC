<DOC>
<DOCNO> 49972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/sondun08.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'da kabile üyeleri cihat için sınanıyor 
</HEADLINE>
<TEXT>

     Pakistan'da yüzlerce gönüllü kabile üyesinin, Afganistan'da ''cihada'' katılmaya yeterlilikleri açısından kabile liderleri tarafından ''sınandığı'' bildirildi. 
     Aşırı dinci Tahrik Nifaz-ı Şeriat Muhammedi örgütü sözcüsü, ''Kabile üyelerinin sınandığını'' belirtirken, kaç kişinin Afganistan'a gönderileceği konusunda bilgi vermedi. 
     ''Cihada'' katılacak kişilerin, örgüt lideri Sufi Mumammed ile Taliban'ın belirlediği koşullar doğrultusunda seçildiği belirtilirken, söz konusu koşullara ilişkin de bilgi verilmedi. 
     Bir kabile üyesi, seçilenlerin ''güçlü bir fiziğe sahip, 50 yaş altı kişiler'' olduğunu söyledi. 
     Sufi Muhammed yandaşı 10 bin dolayında kişinin Afganistan'da Taliban saflarında savaşmaya hazır olduğu bildirilmişti. 
     Taliban yönetimi, kara harekatı başlamadığından savaşacak adama henüz ihtiyacı olmadığını bildirmişti. 
     






</TEXT>
</DOC>
