<DOC>
<DOCNO> 41256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/yazar/cemal.html </URL>
<DATE> 2001/09/09/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Konya’da krizin ve susuzluğun darbesi 
</HEADLINE>
<TEXT>

10 işletme kapanmış, toplam 2300 sigortalı işçi işten çıkarılmış... Susuzluk Konya Ovası’nı vurunca, tarımda yüzde 60’lık ürün kaybı meydana gelmiş... Biri bağırıyor "Öldük biz, öldük " 
     Burası Konya. Milliyet Kervanı’nın önü yine miting alanı gibi... Dik bakışlı gençten biri. Üstüme üstüme geliyor. Tam karşımdaki sandalyeye pat oturup makinalı tüfek gibi açıyor ağzını. 
     Öfkesi burnunda 
     "Abur cubur yazıyorsunuz işte " diye bağıra çağıra konuşuyor, "Bana ne Mehmet Ali evlenmiş, bilmem ne yapmış. Utanın İnsanlar burada acından ölürken, siz abur cubur yazıyorsunuz işte." 
     Bir anda kalkıp gidiyor. 
     İşte böyle. 
     Milliyet Kervanı’nda sahneye çıkmanın riskleri de var. Sade vatandaşın dertlerini dinlemek yetmiyor. Aynı zamanda medya yüzünden olur olmaz fırça yemek de var işin ucunda... 
     "Yağmurlama fabrikasında çalışıyorum." 
     "O da ne " 
     "Sulama işinde... Dört ay önce işten çıkardılar. Tazminatımı verecek paraları yok. 27 yaşında işsizim." 
     25 yaşında, inşaat işçisi 
     "İş yok beyim. Müteahhitler paralarını bankaya, dolara yatırdılar. İnşaat yaptıkları yok." 
     Biri soruyor, yüzü beş karış 
     "Beyim ne diye geldiniz buraya Nabız tutmaya mı Bizde nabız mı kalmış tutacaksınız Öldük biz öldük." 
     Çiftçi, 45 yaşında, üç çocuklu. Bir deri bir kemik Ağzında cigarası dertleniyor 
     "Öldük beyim Çocukların okulu başlıyor, defter kalem alacak para yok. Ne işe yarayacak ki yazacaklarınız Ne diye kalkmış dolaşıyorsunuz Türkiye çapında Bu ülkede 60 milyon sürünüyor, 5 milyon yaşıyor. Siz de onlardansınız " 
     Biri, Ecevit’i topa tutuyor, Koray Aydın’ın istifasını onurlu davranış diye nitelediği için... 
     Aradan kafayı uzatıyor biri 
     "28 Şubat’la birlik olup Erbakan’ı yıktınız, iyi mi oldu" diye sesini yükseltiyor. 
     16 yaşında bir lise öğrencisi, Gökhan Yavuz ise Avrupa Birliği’ne kızıyor 
     "AB’nin kölesi miyiz " 
     19 yaşında, pastacı, boylu poslu bir genç 
     "Üç yıldır çalışıyorum, beni hala sigortalı yapmadılar. Ayağımda bir sakatlık oldu. Gittim hastaneye bakmadılar. Çünkü sigortam sadece iki ay yatmış... Bu hak mı Hasan Abi .. Sabahın yedi buçuğunda gidiyorum, gece yarılarına kadar, iş bitinceye kadar çalışıyorum." 
     29 yaşında, marangoz 
     "Her şeye zam yapmak zorundalar mı Zamsız çözüm yok mu Normalde her ay 10 - 11 milyon öderdim elektrik için. En son fatura geldi 23 milyon lira... Bu nasıl iş " 
     Bir dokun, bin ah dinle 
     
     Etli ekmek, tandır, kıymalı su böreği... 
     Konya mutfağının yağlı ama leziz yemeklerini öğle vakti bir güzel yerken, sohbetimiz koyulaşıyor şehrin büyükleriyle. 
     Konya, siyaseten Erbakan Hoca’nın kalesi. Buradaki 66 Fazilet’li belediyenin 52’si Saadet Partisi’ne geçmiş. 
     Gerisi, Tayyip Erdoğan’a. 
     Konya Büyükşehir Belediye Başkanı Mustafa Özkafa,Erbakan Hoca’ya sadık kalanlardan. Diplomatik bir dille konuşurken, Tayyip Erdoğan’ın Fazilet’i kapatanların değirmenine su taşıdığını ima ediyor. 
     Soruyorum 
     "Hoca bir gün Tayyip’e dönüp Sen de Siyonist kampa katıldın ’ diyebilir mi " 
     Demez demiyor, susuyor. 
     Tayyip Erdoğan’la ilgili olarak Konya Büyükşehir Belediye Başkanı Özkafa’nın ağzından şu cümle çıkıyor 
     "Fazilet’i kapatanla bölenin suçları ayrı ayrı..." 
     
     Konya Ovası... 
     Git git bitmiyor. İnce upuzun yolun ucu hiç mi hiç gözükmüyor. Bir türlü tükenmeyen monoton bir yol Tuhaf bir ıssızlık içinde sonsuzluğa giden bir düzlük... 
     İçim bayılıyor. 
     Konya Ovası’nı susuzluk fena vurmuş bu yıl. Konya Valisi Ahmet Kayhan anlatıyor 
     "Tarım kesimi bu yıl yüzde 60 civarında ürün kaybına uğradı. KOP gerçekleşmiş olsaydı, Türkiye’nin tahıl ambarı diye bilinen Konya’nın başına bu gelmezdi." 
     Nedir KOP 
     Konya Ovası Sulama Projesi... 
     Vali Bey, Türkiye açısından GAP kadar önemli olan bu büyük sulama ağırlıklı projenin son derece yavaş ilerlemesinden yakınıyor. Konya’nın bir başka öncelikli sorunu için şöyle diyor 
     "Ekonomik kriz Konya’yı da vurdu. 10 işletme tamamen kapandı. Sanayi Odası’nın verdiği bilgilere göre, bugüne kadar 100 işletmeden 2300 sigortalı işçi işini kaybetti. Kredi desteği ve borçların uygun takvime bağlanması lazım üretimin dönmesi için..." 
     Kültür turizminin geliştirilmesi için eksikleri sayıyor. Beş yıldızlı bir otel olmayışından yakınıyor. Hala bir Mevlana Kültür Merkezi için yeterli ödeneğin bulunmamış olmasını, haklı olarak, büyük bir eksiklik sayıyor. 
     Ve şunu ekliyor 
     "Her yıl Mevlana’nın Şebi Aruz törenlerinin kapalı spor salonunda, basketbol potalarının altında yapılıyor olması bir büyük ayıp değil mi " 
     Hem de nasıl 
     Tuz Gölü’nün kirleniyor olmasını ve Konya merkezle kırsalı arasındaki gelir uçurumunun gitgide açılmasını da şehrinin dertleri arasında sayıyor Konya Valisi Ahmet Kayhan... 
     
     Beş gün sürdü, Milliyet Kervanı. 
     Ya da Milliyet Dert Kutusu. 
     Geçen pazartesi günü Adana’dan başladık. Salı günü Sıvas, çarşamba günü Kayseri, perşembe günü Nevşehir derken, cuma günü Konya’da bitirdik. 
     İzlenimlerim dört noktalık 
     1 Ekonomik kriz, geçim derdini gündemin en başına koymuş. 
     2 Vatandaşın hükümete, mevcut parti ve siyasetçilere öfkesi çok şiddetli. 
     3 Siyasette yeni yüzlere, yeni oluşumlara dönük adı henüz tam konmamış beklentiler her yerde dile getiriliyor. 
     4 Ölçüsünü bilemem ama Tayyip Erdoğan’a ilgi var. 
     İyi pazarlar 
     
     







Cim bom bommm... 


Anayasa değişikliği 


Konya’da krizin ve susuzluğun darbesi 


Yarın 


Üniversite değiştiriyor 


Basketin ödülü, 500 kadro 


Ericsson’da büyüme out, k rlılık in 


Arkadaşını gönderme 


Veraset ilamında görülmez 


Kıbrıs işi Vatikan'da halledilir 


İş ilanları azaldı iş arayanlar çoğaldı 


Uyanışın şehri olacak... 


</TEXT>
</DOC>
