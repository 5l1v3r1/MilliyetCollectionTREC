<DOC>
<DOCNO> 23412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/son/sontur06.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK prim borçları 31 Mayıs'a kadar taksitlendirilecek 
</HEADLINE>
<TEXT>

     SSK'ya prim borcu bulunan kişi ve kurumların, borçlarını taksitlendirebilmek için 31 Mayıs Perşembe günü mesai bitimine kadar kuruma başvurmaları gerekiyor. 
     SSK Başkanlığı tarafından daha önce yayımlanan genelge uyarınca, kuruma başvuruda bulunanlar, 31 Mart 2001 tarihine kadar birikmiş prim borçlarını 18 ayda eşit taksitler halinde ödeyebilecekler. 
     Taksit talebinde bulunanlara yıllık yüzde 72 yerine, yüzde 3 oranında tecil faizi uygulanacak. Taksit ödemelerini aksatanlar veya eksik ödeyenler, taksitlendirme işleminden yararlanamayacak ve borçlarına eskiden olduğu gibi yıllık yüzde 72 oranında tecil faizi uygulanacak. 
     Açıklamada bulunan SSK yetkilileri, prim borçlarının taksitlendirilmesine ilişkin 30 Nisan 2001'de yayımlanan genelege uyarınca, prim borçlarını taksitlendirmek isteyen kişi ve kurumların SSK sigorta il müdürlüklerine başvuruda bulunabileceklerini kaydettiler. 
     Yetkililer, borçlu kişi ve kurumlardan yüzde 90'ının borçlarını taksitlendirmek için kuruma başvuruda bulunduğunu da bildirdiler. 
     SSK'nın çeşitli özel ve resmi sektör kuruluşlarından gecikme zammı dahil, 1 katrilyon 505 trilyon 742 milyar 893 milyon 979 bin 620 lira tutarında alacağı bulunuyor. 
     Alacakların 728 trilyon 223 milyar 813 milyon 665 bin 57 lirası prim, 777 trilyon 519 milyar 80 milyon 314 bin 658 lirası ise gecikme zammından oluşuyor. 
     Özel sektör kuruluşlarının 568 trilyon 536 milyar 479 bin 127 bin 888 lirası prim, 618 trilyon 178 milyar 173 milyon 573 bin 258 lirası gecikme zammı olmak üzere, kuruma toplam 1 katrilyon 186 trilyon 714 milyar 652 milyon 701 bin 150 lira borcu bulunuyor. 
     SSK'nın KİT'lerden 10 trilyon 192 milyar 299 milyon 463 bin 216 lirası prim, 2 trilyon 829 milyar 985 milyon 680 bin 807 lirası gecikme zammı olmak üzere toplam 13 trilyon 22 milyar 285 milyon 144 bin 23 lira, Belediyelerden ise 135 trilyon 834 milyar 230 milyon 984 bin 701 lirası prim, 143 trilyon 336 milyar 57 milyon 333 bin 60 lirası gecikme zammı olmak üzere toplam 279 trilyon 170 milyar 288 milyon 317 bin 761 lira tutarında alacağı var. 
     Çeşitli kamu kurumlarının ise 13 trilyon 660 milyar 804 milyon 89 bin 252 lirası prim, 13 trilyon 174 milyar 863 milyon 727 bin 433 lirası gecikme zammı olmak üzere SSK'ya toplam 26 trilyon 835 milyar 667 milyon 816 bin 685 lira borcu bulunuyor. 







</TEXT>
</DOC>
