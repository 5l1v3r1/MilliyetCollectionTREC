<DOC>
<DOCNO> 23411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/son/sontur05.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
KESK eski başkanı Siyami Erdem ve 4 yönetici gözaltına alındı 
</HEADLINE>
<TEXT>

     Ankara Valiliği'nce yasaklanan Kamu Emekçileri Sendikaları Konfederasyonu'nun KESK Kızılay'daki mitingiyle ilgili olarak bu sabah Kızılay'da yoğun tedbir alan polis, KESK Eski Genel Başkanı Siyami Erdem ile 4 yöneticiyi gözaltına aldı. 
     Alınan bilgiye göre, sabahın erken saatlerinden itibaren Kızılay meydanını ablukaya alan polis, çevre illerden gelen ve mitinge katılmak isteyen KESK üyelerini şehre almadı. 
     Bu arada, KESK Eski Genel Başkanı Erdem, Kızılay'da 4 arkadaşıyla birlikte güvenlik şube müdürlüğü ekipleri tarafından gözaltına alındı. 
     Emniyet yetkilileri, Erdem ve arkadaşlarının hangi gerekçeyle gözaltına alındıkları konusunda bilgi vermezken, Kızılay'daki yoğun tedbirleri sürdürüyor. 







</TEXT>
</DOC>
