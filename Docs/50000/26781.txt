<DOC>
<DOCNO> 26781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/yasam/yas05a.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
NASA DÜNYA’YI yerinden oynatacak 
</HEADLINE>
<TEXT>

Başlıktaki ifade mecazi bir anlam içermiyor. NASA, Dünya’yı mevcut yörüngesinden alıp Güneş’ten daha uzak ve serin bir bölgeye nakletmeyi planlıyor 
     DIŞ HABERLER SERVİSİ 

     Amerikan Ulusal Havacılık ve Uzay Dairesi’nde NASA görevli bilim adamları, küresel ısınmanın önlenmesi için uzaylıları’ bile hayrete düşürecek bir proje geliştirdi. Bu proje çerçevesinde Dünya mevcut yörüngesinden alınıp Güneş’ten daha uzak ve daha serin bir bölgeye nakledilecek 
     Uzmanlar böylece küresel ısınmanın önüne geçilebileceğini ve Dünya’nın fazladan 6 milyar yıl daha yaşayabileceğini ifade ediyorlar. 
     
     Büyük tehlike... 
     California’daki NASA Ames Araştırma Merkezi’nde görevli Dr. Greg Laughlin şöyle konuştu "Bu proje hassas bir planlama ve manevra ile başarıya ulaşılabilir." 
     Ancak dünyayı yerinden oynatacak’ planın endişe verici yönleri de var. Gök cisminin Dünya’ya teğet geçecek şekilde fırlatılmasına yönelik hesaplamalarda yapılacak en ufak bir hata, bir çarpışmaya, felakete neden olacak. 
     
     Dikkatli yaparsak olur’ 
     Dünya’nın yörünge değiştirmesiyle, Ay ile arasındaki mesafenin açılacağı, bunun da iklimi çok olumsuz yönde etkileyebileceği belirtiliyor. Eleştirileri reddetmeyen Laughlin ise "Operasyon dikkatli yapılırsa sorun çıkmaz" diyor. 
     
İşte adım adım çılgın proje’      NASA mühendisleri ve Amerikalı uzaybilimcilerden oluşan ekibin ortaya attığı çılgın plan kaba bir tasvirle’ şöyle gelişiyor 
     1- İlk önce bir gök cismi kuyruklu yıldız ya da göktaşı seçilecek. 
     2- Seçilen gök cisminin üzerine kimyasal bir roket yerleştirilecek. 
     3- Roket doğru bir zamanlamayla ateşlenerek, cisme Dünya yörüngesine teğet geçecek şekilde bir hareket kazandırılacak. 
     4- Dünya’nın çok yakınından geçecek olan gök cismi, yerçekimsel enerjisinin bir bölümünü yerküreye aktaracak ve Dünya’nın yörüngesel hızı artacak. 
     



 YAŞAM 
























</TEXT>
</DOC>
