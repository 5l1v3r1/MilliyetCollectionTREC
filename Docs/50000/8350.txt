<DOC>
<DOCNO> 8350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/son/sondun08.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Kore'de protesto gösterileri devam ediyor 
</HEADLINE>
<TEXT>

     Güney Kore'de Daewoo Motor Fabrikası'ndaki işten çıkarmaları protesto eden 500 dolayında gösterici polisle çatıştı. 
     Görgü tanıkları, Daewoo ve Kore Sendikalar Konfederasyonu çalışanlarıyla öğrencilerden oluşan göstericilerin, 2 bin kadar polisle çatışması sırasında molotofkokteylleri atıldığını söylediler. Çatışmaların başkent Seul'un yaklaşık 30 kilometre batısındaki Inchon Üniversitesi'nde olduğu belirtilirken, kaç kişinin yaralandığı ya da tutuklandığı konusunda bilgi verilmedi. Daewoo Motor'da çalışan yüzlerce kişi ve aileleri geçen hafta, 1750 kişinin işten atılmasını protesto etmişlerdi. Önceki gün çıkan çatışmalarda ise 10 gösterici yaralanmış ve olaylar sırasında molotofkokteyli isabet eden iki polis otobüsü kül olmuştu. 




</TEXT>
</DOC>
