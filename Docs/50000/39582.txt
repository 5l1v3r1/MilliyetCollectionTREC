<DOC>
<DOCNO> 39582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/son/sontur15.html </URL>
<DATE> 2001/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağmur geliyor, havalar soğuyacak 
</HEADLINE>
<TEXT>

     Marmara'nın doğusu, Batı Karadeniz, Orta ve Doğu Karadeniz kıyıları ile İç Anadolu'nun kuzeybatısı yarın sağanak ve gökgürültülü sağanak yağışlı geçecek. 
     Hava sıcaklıkları ise yarından itibaren yurdun kuzeybatı kesimlerinde 3-5 derece azalacak. 
     Devlet Meteoroloji İşleri Genel Müdürlüğü'nden alınan bilgiye göre, 30 Ağustos Zafer Bayramı'nın kutlanacağı yarın, Marmara'nın doğusu, Batı Karadeniz, Orta ve Doğu Karadeniz kıyıları ile İç Anadolu'nun kuzeybatısında sağanak ve gökgürültülü sağanak yağış bekleniyor. Diğer yerler ise az bulutlu ve açık geçecek. 
     31 Ağustos Cuma günü ise Orta ve Doğu Karadeniz'de sağanak ve gökgürültülü sağanak yağış tahmin ediliyor. Yağışların Doğu Karadeniz Bölgesi'nde yer yer etkili olması bekleniyor. 
     Hafta sonu ise yurdun kuzeydoğu kesimleri parçalı bulutlu, diğer yerler açık ve az bulutlu olacak. 
     Hava sıcaklıkları ise yarından itibaren yurdun kuzey kesimlerinde 3-5 derece azalacak. Sıcaklıklar, hafta sonundan itibaren tekrar yükselmeye başlayacak. 
     Bu arada yarın, özellikle Karadeniz açıklarında fırtına bekleniyor. 
     
     






</TEXT>
</DOC>
