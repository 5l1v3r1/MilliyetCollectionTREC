<DOC>
<DOCNO> 14151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/ekonomi/eko04.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Türkiye’ye moral verecek’ 
</HEADLINE>
<TEXT>

     ABD’nin önde gelen araştırma ve strateji geliştirme kuruluşlarından The Washington Institute for Near Eastern Affairs’in uzmanı Alan Makovsky, ABD yönetiminin bu aşamada Türkiye’ye moral destek vermenin ötesine geçmeyeceğini söyledi. 
     Makovsky’nin, yayınladığı yeni Türkiye raporunda, ekonomik bunalımla ilgili şu değerlendirmeler bulunuyor "İki ülke ilişkilerinde yakın dönemdeki en önemli konu niteliğindeki mali krizle ilgili olarak, Washington, açıkça şimdilik moral destek sağlamanın ötesine geçme konusunda isteksiz davranıyor. Ankara’nın yeni fonları kullanmadaki becerisine ilişkin kuşkular, ABD Hazinesi’nin genelde ekonomik yönden müdahalelere karşı yaklaşımını güçlendiriyor. 
     Türkiye ile IMF yeni bir program üzerinde anlaştığında ve Washington Türkiye’nin kararlılığı konusunda ikna olduğunda, IMF fonlarından geriye kalan 6.25 milyar doların serbest bırakılmasına destek verecek. 
     Ancak Türkiye’nin ABD’den istediği ikili yardımın kısa sürede gerçekleşmesi beklenmiyor. Washington, stratejik açıdan yaşamsal önem taşıyan müttefiği Türkiye’nin çökme noktasına yakın olduğunu düşünseydi, kuşkusuz cömertçe yardımda bulunmaya hazırlanacaktı. Ancak durumun bu noktaya ulaşmadığı görüşünü taşıyor." 
     


 EKONOMİ 
















</TEXT>
</DOC>
