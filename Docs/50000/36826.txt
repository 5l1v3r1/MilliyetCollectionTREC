<DOC>
<DOCNO> 36826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/yasam/yas01.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk tipi’ kurtarma 
</HEADLINE>
<TEXT>

Kaza yapan araçta sıkışan şoförü kurtarmaya çalışanlar, onu 'ölmekten beter' yaptı. Gelen ambulansta da sedye yoktu. Neyse ki kazazede h l yaşıyor... 
     AYKUT ÜNLÜPINAR Adana DHA 

     Adana'da duran su tankerine arkadan çarpan minibüste sıkışan şoförün araçtan çıkarılması sırasında tam bir 'kurtarma rezaleti' yaşandı. 
     Turhan Cemal Beriker Bulvarı'nda önceki gece saat 02.00 sıralarında alkollü olarak minibüs kullanan Bektaş Coşkun 40 aşır hız yaparak Çamlık mevkiine geldi. Burada belediye tankeri orta refüjdeki ağaçları suluyordu. Sulama sırasında taşan sular yolu kayganlaştırdığı için Coşkun kontrolü kaybetti ve önce sulama yapan belediye işçisi Gökhan Gün'e 23 , ardından da tankere çarptı. 
     
     Ambulansta sedye yoktu 
     Kazada yaralanan belediye işçisi Gökhan Gün hastaneye kaldırıldı ama Bektaş Coşkun araçta sıkıştı kaldı. Çevreden yetişen vatandaşlar Coşkun'u kurtarmak için bilinçsizce kolundan ve bacaklarından çekiştirirken onu, kargatulumba dışarı çekmeye uğraştılar. Acı içinde kıvranan ve acil müdahale yapılması gereken sürücü, uğraş sonucu minibüsten çıkarıldı. 
     Yaşanan bu kurtarma rezaletine kaza yerine gelen ambulansta sedye olmaması da eklendi. Vücudunda kırık olması ihtimaline karşı sedyeye konulup güvenlik kemeriyle bağlanması, boyunluk takılması gereken sürücü, sedye olmadığı için ambulansa da kargatulumba konularak hastaneye götürüldü. 
     



 YAŞAM 














</TEXT>
</DOC>
