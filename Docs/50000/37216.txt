<DOC>
<DOCNO> 37216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/yazar/okur.html </URL>
<DATE> 2001/08/15/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Döviz piyasası... 
</HEADLINE>
<TEXT>

     "Dövize değil ülkeye döviz kazandıranlara yatırım yapın " İçinde yaşadığımız günleri bundan daha güzel anlatabilen başka bir slogan var mı Slogan bir buçuk yıldan bu yana ikinci kez hisselerini halka açan bir şirkete, Menderes Tekstil’e ait. Kriz ortamında halka açılmak Sahi neyin nesi Menderes Tekstil’in Yönetim Kurulu Başkan Vekili Ahmet Göksan diyor ki 
     "Yüzde 15 hissemiz halka açıktı. Şirketimize derinlik kazandırmak istiyoruz. O yüzden yüzde 33 oranındaki hissemizi daha halka açmaya karar verdik. Üstelik kriz ortamında büyümeye devam ediyoruz." 
     Yüreğimizin daraldığı bugünlerde yapılan böyle bir açıklama biraz içimizi ferahlatıyor. Ama İSO verilerine göre, altı ayda yüzde 8’e ulaşan işsizlik sorunu, sürekli yükselen dolar kuru, kısa süreli ferahlamayı bile boğazımıza düğüm yapmaktan öteye gidemiyor. 
     
Maraton      Oysa sığ sularda sörf yapanlar dört nala koşuyor. Döviz piyasasından söz ettiğimizi anladınız elbette... Dolar dün 72 bin lira birden arttı. Bir günlük getiri yüzde 5. 
     "Neden " sorusuna yanıt arıyoruz. 
     Ama yanıtı verecek olanlar herhalde ekonomi yönetimini elinde tutanlar olmalı diye düşünüyoruz. Ancak "Yiğidi öldür, hakkını yeme" derler. Ekonomi yönetimi ve bu ekonomi yönetiminin "üç silahşoru" ile piyasa mekanizmasını en iyi bilen "kılıç kalkan ekibi" öylesine meşgul, öylesine çok çalışıyor ki, bizim gibi haddini bilmez gazetecilere "ahkam kesmek" düşmez. Adam sende, büyük montanlı ekonomi tartışmaları yapılıp, müthiş bir vizyon çizilirken biz ne yapmaya çalışıyoruz sanki Bilgimiz ne, birikimimiz ne Biz yine piyasaya dönelim ve beklentileri aktaralım. 
     Dün bono ihalesinde bileşik faiz yüzde 98 çıkınca kimse söyleyecek bir söz bulamadı. Piyasa profesyonelleri artık yorum yapmak istemiyorlar. Çünkü bu programın faiz sopası ne işe yarıyor ki Anladığımız çoğu profesyonel, bu işin çözümü için daha "radikal kararlar" gelebileceği beklentisine girmiş. Para politikası bekliyor. 
     Şimdi kafanız karışmasın, "radikal karar ne demek" diye sorabilirsiniz. 
     Merkez Bankası herhalde bu kez dalgalanmayı algılayıp hepimizi şaşırtacak. 
     
Havuz sistemi çalışmadı      Biliyorsunuz, bir ay önce altı banka bir araya gelip havuz sistemi kurmuşlardı. Vakıfbank, İş Bankası, Garanti, Yapı Kredi Bankası, Dışbank ve Finansbank, döviz piyasasındaki gelişmeye karşı pozisyon alacaklardı. 
     Akbank bu havuza "pozisyonum var, daha sonra girerim" diye girmemişti. 
     Ancak dün dövizdeki çıkış sürerken biz sürekli havuz bankalarını izlemeye çalıştık. 
     Açıkçası satış kotasyonları pek fazla bir işe yaramadı. Hem dolar, hem faiz çıktı gitti... Tıpkı uçtu uçtu kuş uçtu misali... Aslında uçup giden umudumuz. 
     Artık dolar in, TL out. Ama siz siz olun soğukkanlılığınızı yitirmeyin. Unutmayın, bu ülkenin para birimi "TL..." 
     Ve İMKB bünyesinde 23 banka aracı kurumuyla birlikte "Vadeli Döviz Piyasası" saat 10.00 - 14.00 arasında çalışmaya başlıyor. Hayırlı olsun ama teknik detayları da ilk gün izleyip aktaracağız. 
     
     







Tercüme göstergesi 


Ak Parti 


AK ve KARA 


Çıkış yolu 


Sevgi Hanım patlama noktasında 


Zor aki barış... 


Döviz piyasası... 


İşte Tayyip Erdoğan'ın şirketi 


Fenerbahçe taraftarı haklıdır... 


Ayşe’nin ölümü, yaşamanın değeri 


Eski güzel günler’ geri gelmeyecek 


</TEXT>
</DOC>
