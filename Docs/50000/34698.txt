<DOC>
<DOCNO> 34698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/yasam/yas07.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik Canavarı’nı çekirgeler öldürecek 
</HEADLINE>
<TEXT>

Milyonlarcası bir arada hareket ederken bile hiç çarpışmayan çekirgelerin beyni incelemeye alındı 
     DIŞ HABERLER SERVİSİ 

     Her yıl dünya çapında milyonlarca insanın hayatına mal olan trafik kazalarına çare arayan bilim dünyası, şimdi de umudunu çekirgelere bağladı. 
     Trafik kazalarının önüne geçecek teknolojinin peşine düşen İngiltere'nin Newcastle Üniversitesi bilim adamları, bunun için çekirgeleri örnek aldı. Tespitlere göre çekirgeler milyonları aşan sürüler halinde dolaşmalarına karşın birbirleriyle çarpışmıyor. Uzmanlar, bunun nasıl olduğunu bulmak için çekirgeleri denek olarak kullanmaya başladı. 
     Bu çerçevede bir grup çekirgenin beyinlerine ince kablolarla 'Lob Hareketi Dedektörleri' bağladı. Sonra da çekirgeler, 'koltuk' niyetine patateslerin üstüne oturtulup karşılarına birer televizyon ekranı konuldu... 
     
     Star Wars izlerken yana kaçıyorlar 
     Ve sıkı durun çekirgelere ünlü 'Star Wars' Yıldız Savaşları filmini seyrettirildi. Yıldız Savaşları'nda hava uçuşan ve çekirgenin üzerine geliyormuş gibi görünen binlerce uzay aracına çekirgenin nasıl tepki verdiği araştırılmaya başlandı. 
     Sisteme göre çekirge, üzerine gelen cisme önce elektronik sinyal gönderiyor ve yerini tespit edip hemen kendi yönünü değiştiriyor. 
     



 YAŞAM 
























</TEXT>
</DOC>
