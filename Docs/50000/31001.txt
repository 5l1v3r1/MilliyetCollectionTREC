<DOC>
<DOCNO> 31001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/son/sondun05.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Victoria's Secret'ın reklam filmini Pearl Harbor'un yönetmeni çekecek 
</HEADLINE>
<TEXT>

     ''Armageddon'' ve ''Pearl Harbor'' gibi ünlü filmlerin yönetmenliğini yapan Michael Bay'in, kadın iç çamaşırı üreten Victoria's Secret firmasının reklam kliplerini yönetmeyi kabul ettiği bildirildi. 
     Çevrilecek kliplerde başlıca rolleri Heidi Klum, Daniela Pestova ve Tyra Banks gibi ''top modeller'' oynayacak. Mankenlerin reklam filmlerinde, firmanın piyasaya çıkarmayı planladığı iç çamaşırı giyecekleri ve seksi pozlarda görünecekleri bildirildi. Firmanın 2001 yılı kampanyası için çevrilecek klipler ''çok seksi'' adı altında lanse edilecek. Michael Bay'in yönetiminde şimdiye kadar ''çok seksi mucize sutyen'' adlı klibin çekiminin tamamlandığı ve klibin Ekim ayında dünya televizyonlarında yayınlanmasına başlanacağı kaydediliyor. Çekimlerin New York'un Long Island kesimindeki bir stüdyoda yapıldığı, kliplerin yanı sıra basılı reklamlar için ünlü fotoğrafçı Russell James tarafından fotoğraf çekildiği belirtildi. Mankenlerin ve iç çamaşırlarının fotoğrafları, Victoria's Secret'in gelecek Noel'de piyasaya çıkaracağı katalogda yayınlanacak. 







</TEXT>
</DOC>
