<DOC>
<DOCNO> 41491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/guncel/gun05.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Pınar yine DGM’de 
</HEADLINE>
<TEXT>

Pınar Konuşkan, verdiği çelişkili ifadeler nedeniyle dün tanık sıfatıyla yeniden DGM'ye çağrıldı. Bir saat süren sorgudan sonra serbest bırakıldı 
     SEMRA PELEK İstanbul 

     Cinayetin kilit isimlerinden Pınar Konuşkan, 5 Eylül'de DGM'de verdiği ifadeyle, serbest kaldıktan sonra yaptığı açıklamalar arasında çelişki bulunduğu gerekçesiyle, DGM Cumhuriyet Savcılığı'nda yeniden sorgulandı. Soruşturmayı yürüten İstanbul DGM Cumhuriyet Savcısı Bekir Raif Aldemir'in talimatıyla dün saat 11.30 sıralarında DGM'ye getirilen Konuşkan, h kimler, cumhuriyet savcıları ve adliye personelinin kullandığı giriş kapısından içeri alındı. 
     
     Son ifadesi açıklanmadı 
     Gözaltında tutulduğu Asayiş Şubesi Müdürlüğü'nden 5 Eylül'de DGM'ye sevk edilen Konuşkan, dün de "tanık" sıfatıyla ifadesinin alınmasının ardından serbest bırakıldı. Aldemir tarafından yaklaşık bir saat sorgulanan Konuşkan'ın, olay günü Yermez'le birlikte olmadığını söylediği, poliste baskı gördüğü için bu yönde ifade verdiği öne sürüldü. 
     Konuşkan, altı gün önceki ifadesinde, Yener Yermez'le mezarlıktayken Garih'in kendilerini gördüğünü, cinayetin de bu yüzden işlendiğini söylemişti. Konuşkan, basına da Yermez'i tanımadığını, kendisine şiddet uygulandığını ve tokat atıldığını ileri sürdü. 
     



 GÜNCEL 


















</TEXT>
</DOC>
