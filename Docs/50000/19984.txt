<DOC>
<DOCNO> 19984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/son/soneko09.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Garanti, Türkiye'nin en iyi bankası seçildi 
</HEADLINE>
<TEXT>

     Garanti Bankası, New York'da yayımlanan aylık Emerging Markets Investor Dergisi tarafından gerçekleştirilen ''Best Domestic Banks-Roll of Honour 2001'' değerlendirmesinde, Türkiye'nin en iyi bankası seçildi. 
     Garanti Bankası'ndan yapılan açıklamaya göre, derginin Nisan 2001 sayısında yer alan değerlendirmede, Türk bankacılık sektöründe halen devam eden kriz ortamında, analistlerin Garanti Bankası'nı Türkiye'nin en iyi bankası olarak seçtiklerine işaret ediliyor. 
     2000 yılında gerileyen faiz oranları ve Kasım 2000'de yaşanan likidite krizine rağmen, Garanti'nin öz kaynak karlılığının 2000 yılında yüzde 29 olduğuna dikkat çekiliyor. 
     Değerlendirmede, bankanın maliyetlerini düşürmek ve yeni hizmetler sunmak amacıyla, internet bankacılığına yaptığı yatırım sonucu, bu alandaki pazar payını yüzde 45'e çıkardığı belirtiliyor. 
     Garanti Bankası daha önce de Euromoney tarafından beş defa ''Türkiye'nin En İyi Bankası'', geçtiğimiz yıl ''Dünyanın En İyi Orta Ölçekli Bankası'' ve Global Finance dergisi tarafından da hem 1999 hem de 2000 yıllarında ''Türkiye'nin En İyi Bankası'' seçilmişti. 






</TEXT>
</DOC>
