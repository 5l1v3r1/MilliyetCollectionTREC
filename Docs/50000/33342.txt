<DOC>
<DOCNO> 33342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/son/sondun17.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hannelore Kohl'ün veda mektubunun bazı bölümleri yayımlandı 
</HEADLINE>
<TEXT>

     Almanya'nın eski başbakanlarından Helmut Kohl'ün intihar eden eşinin bıraktığı veda mektubunun bazı bölümleri Welt am Sonntag gazetesinde yayımlandı. 
     Kohl ailesinin izniyle, Helmut Kohl'ün anılarını yazmasına yardım eden tarihçi Theo Schwarzmueller tarafından gazeteye verilen mektupta, Hannelore Kohl, ''olaylarla dolu bir yaşamda, sevgide ve mutlulukta yanında olduğu için'' eşine teşekkür ediyor. Hannelore Kohl'ün intiharıyla ilgili dedikodulara son vermek amacıyla gazeteye gönderilen mektupta, Helmut Kohl'ü sevdiğini yazan eşi, gösterdiği sabır ve dayanıklılık için de kocasına teşekkür ediyor. Işığa karşı aşırı duyarlılık rahatsızlığıyla dışarıya çıkamayan Hannelore Kohl, 5 Temmuz'da aşırı dozda ilaç alarak hayatına son vermişti. 







</TEXT>
</DOC>
