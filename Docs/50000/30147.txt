<DOC>
<DOCNO> 30147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/son/sonspo17.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor 8 futbolcu ile kampa girdi 
</HEADLINE>
<TEXT>

     Süper Lig'e yükselen Diyarbakırspor, yeni sezon hazırlıkları için Kızılcahamam'da kampa girdi. 
     Teknik direktör Yılmaz Vural, geçen yıl takımda yer alan 8 futbolcu ile anlaştıklarını hatırlatarak, bu futbolcuların bugün Kızılcahamam'daki kampa katıldığını söyledi. Süper Lig'de başarılı olacak bir ekip oluşturmaya çalıştıklarını ve bu yöndeki transfer çalışmalarının sürdüğünü ifade eden Vural, Beşiktaş'tan transfer ettikleri Fazlı, Murat Alaçayır ve Ekrem ile Erzurumspor'dan alınan Ali İhsan'ın bu aşkam Kızılcahamam'daki kampa katılacaklarını belirtti. Transferde ilgilendikleri futbolcularının isimlerini açıklamayacaklarını kaydeden Vural, ''Transferi yapılacak futbolcuların isimlerini açıklamak zaman zaman transferi çıkmaza sokuyor. Transferini gerçekleştirdiğimiz futbolcuları açıklıyoruz. Transferleri en kısa zamanda tamamlayıp çalışamalara başlayacağız'' diye konuştu. 







</TEXT>
</DOC>
