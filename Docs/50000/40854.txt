<DOC>
<DOCNO> 40854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/ekonomi/eko07a.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Birsen’den TL’nin itibarına destek 
</HEADLINE>
<TEXT>

     SONGÜL HATISARU 

     Borsa Başkanı Osman Birsen, Türk Lirası’na TL itibarını kazandırma kampanyasına destek çıkma kararı aldıklarını açıkladı. Birsen, borsa ve Takasbank hizmetlerinden alınan ücretlerin uygun bir kur üzerinden TL olarak alınması için gerekli çalışmaları başlattığını söyledi. Borsa, derinlikli veri yayını yapan şirketlerden kullanıcı başına 25 dolar, Takasbank ise ilk hesap açmalarda 6 dolar, takas saklama verilerini saat başı yayınlama ücreti olarak veri yayın şirketlerden de aylık 2000 dolar alıyor. Birsen, "Derinlikli veri yayınından istifade edenlerin yüzde 60’ı yabancı olduğu için dolar tarifesi öngörmüştük başlangıçta. Ama kampanyayı desteklemek için sunulan bütün hizmet bedellerinin TL’ye çevirme ve başka bir sistem bulmak üzere Borsa Yönetim Kurulu’na ve Takasbank’a teklif götüreceğim. Önemli olan bu kampanyanın tutması. Kalben destekliyoruz" şeklinde konuştu. 
     



 EKONOMİ 




















</TEXT>
</DOC>
