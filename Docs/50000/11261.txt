<DOC>
<DOCNO> 11261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/magazin/mag02.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayşe Hatun’a Çağlar’dan fırça 
</HEADLINE>
<TEXT>

Bir ayrılıp, bir barıştığı sevgilisinin GS’li Ümit’le el ele fotoğraflarını gören Mustafa Çağlar, Ayşe Hatun Önal’a "Yanlış yaptın" diye bağırdı 
     YAŞAR ÇAKMAK 

     ETİBANK soruşturması kapsamında hakkında yurtdışına çıkma yasağı getirilen Mustafa Çağlar, bir küsüp bir barıştığı sevgilisi Ayşe Hatun Önal’ın Galatasaraylı Ümit ile el ele fotoğraflarını görünce yıkıldı. Çağlar’ın yakın dostları "Mustafa’yı yıkan kendisine gelen yurtdışı yasağı değil, Ayşe Hatun’un ihaneti oldu" yorumunu yaptı. 
     
     Unut sevme beni... 
     MUSTAFA Çağlar da "Bu kızı çok seviyorum, ama olmadık şeyler yapıyor. Önce Kadir İnanır, şimdi de bu çocuk. Ne yapacağımı bilmiyorum" dedi. Kızgınlığını telefonda Ayşe Hatun’a "Yanlış yaptın, bunun hesabını senden soracağım" sözleriyle yansıtan Çağlar, beklemediği bir yanıt aldı "Aramızda her şey bitti. Beni unut " 
     
     


 MAGAZİN 














</TEXT>
</DOC>
