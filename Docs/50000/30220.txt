<DOC>
<DOCNO> 30220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/spor/bbas.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliler’e kondisyon testi 
</HEADLINE>
<TEXT>

     2001 Avrupa Basketbol Şampiyonası hazırlıklarına başlayan A Milli Basketbol Takımımız, dün Ayhan Şahenk Salonu’nda sabah ve akşam olmak üzere iki antrenman yaptı. Sabahki idman sırasında kondisyon testinden geçen Ay - Yıldızlı basketbolcular oldukça başarılı bir performans gösterdiler ve testi firesiz geçtiler. 
     MİLLİLERİMİZ akşam da yine aynı salonda atletizm çalıştı. Ay - Yıldızlılar, cuma gününe kadar çift idman yaparak çalışmalarını sürdürecekler. Bu arada, Milli Takım’ın iki genç yıldızı Hidayet Türkoğlu ve Mehmet Okur, NBA’de düzenlenen Yaz Kampı’na katılmak üzere 6 Temmuz’da ABD’ye gidecek. İkinci etap çalışmalarında yer alamayacak ikili, üçüncü etaba yetişecek. 
     
Hüseyin 1 trilyona satış listesinde      EFES Pilsen, milli pivotu Hüseyin Beşok’u 1 trilyon liraya satış listesine koydu. Lacivert - Beyazlı kulüp ayrıca yine milli guardı Ömer Onan’ı 800 milyar, milli forveti Mirsad Türkcan’ı da yine 800 milyar liraya satış listesinde gösterdi. Ülkerspor Ufuk Sarıca’yı 200 milyar, Fenerbahçe, Mustafa Abi’yi 320 milyar, Zaza’yı 150 milyar, Asım Pars’ı 30 bin dolara satışa sunarken, Galatasaray bayan basketbol takımının pivotu Nevriye de 250 milyar lira ile bayanların satış listesine konulan en pahalı ismi oldu. 
     



 SPOR 
























</TEXT>
</DOC>
