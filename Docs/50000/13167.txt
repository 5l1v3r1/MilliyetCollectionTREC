<DOC>
<DOCNO> 13167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/son/sontur03.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar Kurulu toplandı 
</HEADLINE>
<TEXT>

     Bakanlar Kurulu, Başbakan Bülent Ecevit başkanlığında toplandı. 
     Başbakanlık Merkez Binası'ndaki toplantı, saat 11.10'da başladı. 
     Alınan bilgiye göre, Bakanlar Kurulu toplantısının, resmi gündemi bulunmuyor. 
     Toplantıya, ABD'de bulunan Devlet Bakanı Kemal Derviş, Brüksel'de bulunan Dışişleri Bakanı İsmail Cem, Suriye'de olan Tarım ve Köyişleri Bakanı Hüsnü Yusuf Gökalp ile İstanbul'da bulunan İçişleri Bakanı Sadettin Tantan katılmıyor. 
     Milli Savunma Bakanı Sabahattin Çakmakoğlu ise Ukrayna Savunma Bakanı'nı karşılaması nedeniyle toplantıya gecikmeli olarak katılacak. Öte yandan, Başbakan Ecevit, toplantıdan önce, konutundan eşi ve Genel Başkan Yardımcısı Rahşan Ecevit ile DSP Genel Merkezi'ne geçerek, burada yaklaşık 10 dakika kaldı. Ecevit, daha sonra Başbakanlık Merkez Binası'na geçti. 




</TEXT>
</DOC>
