<DOC>
<DOCNO> 24057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/sondun06.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hong Konglu anne bebeğinin uyuşturucu aleminde ölümüne sebep oldu 
</HEADLINE>
<TEXT>

     Hong Konglu bir anne, uyuşturucu alemine götürdüğü 10 haftalık bebeğinin ölümüne sebep oldu. Lorraly Ng Lok-wan adındaki anne dün çıktığı mahkemede, bebeğini öldürdüğünü kabul ederken, 21 yaşındaki anne hakkındaki karar 21 Haziran'da verilecek. 
     Savcılara göre, Ng Lok-wan geçen yıl Şubat ayında 27 saat süren uyuşturu alemi sırasında bebeğini kucağında tuttu. Ng Lok-wan'ın vaftiz babası bebeği doktora götürmesi için para vermesine rağmen, anne parayı uyuşturucu almak için kullandı. 
     Ng Lok-wan, bebeğinin ağzından ve burnundan süt gelmesi üzerine onu hastaneye götürdü, ancak bütün çabalara rağmen bebek kurtarılamadı. 
     Savcılar, hastanede yapılan testlerde bebeğin kanında, onun altı kez ölümüne yetecek miktarda morfin saptandığını söylediler. 







</TEXT>
</DOC>
