<DOC>
<DOCNO> 8322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/yazar/akyol.html </URL>
<DATE> 2001/02/22/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Bitsin artık 
</HEADLINE>
<TEXT>

     EKONOMİK operasyon son derece zor, karmaşık, riskli bir süreçtir. Bütün faktörleri birlikte düşünmeyi, çok dikkatli olmayı gerektirir. 
     "Kasım krizi"nin sebebi, ilk işaretlere hükümetin tepki vermedeki gecikmesi değil miydi 
     Son üç gündür yaşadığımız ilave sıkıntının sebebi de Çankaya ile hükümet arasındaki kavgadır. Kimin haklı olduğundan daha önemlisi, ağır bir ekonomik operasyon sürecinde devletin tepesindeki uyumsuzluk imajının çok tahripkar olmasıdır. 
     1984'te PKK Eruh'ta ilk terör eylemini yaptığında, Özal'ın bir yandan OHAL yasasının hazırlanması için emir verirken, öbür yandan Antalya'ya gidip denize girmesi bilinçli bir hareketti. Özal, ekonomide riskli bir "kalkış" aşamasındaki Türkiye'de Bakanlar Kurulu'nun olağanüstü toplanmasını gerektiren bir terör görüntüsünü dünyaya vermek istemiyordu. 
     
     SON olayda Sezer'in mi, Ecevit'in mi haklı olduğundan daha önemli olan, "devletin zirvesindeki kavga"dır 
     Ankara kulislerinde duyduğuma göre, MGK'dan çıkınca Ecevit istifayı düşündüğünü söylemiş, Mesut Yılmaz bunu önlemiş. Konuyla ilgili açıklamalar yapıldıktan sonra da Yılmaz, Başbakan'a "daha fazla germeyelim, sonunda bir uzlaşma gerekecek nasıl olsa" demiş. Yılmaz dün de "bu olay yaşanmamış gibi Türkiye yoluna devam etmeli" dedi haklı olarak. 
     ANAP'lı Çalışma Bakanı Yaşar Okuyan'la konuştum. Anlattıklarının yazılmamasını istedi, sadece şunu yazabileceğimi belirtti 
     - Herkes kavgayı bırakıp ekonomiye bakmalı 
     MHP lideri Devlet Bahçeli tabii "Ecevit haklı" dedi, Sezer'e karşı Ecevit'i savundu ama kavganın bitmesi gerektiğini de vurguladı. 
     TBMM Başkan Vekili MHP'li Murat Sökmenoğlu, dün telefonda diyordu ki 
     - Sorumlu herkes ekonomiye dikkat etmeli. Tek kelime bile ekonomiye büyük zarar verebiliyor, bunun görülmüş olması lazım 
     Sökmenoğlu, hem Özal'ın hem Demirel'in 'rahle - i tedris'inden geçmiş, birikimli ve tecrübeli bir politikacıdır. 
     
     HÜKÜMET içinde MHP ve ANAP'ın, Sezer'i eleştirmekle birlikte, "artık bitsin bu kavga" diye düşündüğü belli. Muhalefetteki DYP de sorumlu bir davranış örneği vererek, ekonomiye ilişkin gensoru talebini geri çekti. 
     Ama dünkü basın Ecevit'in Sezer'e yönelik eleştirileriyle doluydu. DSP grubunda "kriz" polemiği sürüyor, milletvekilleri Ecevit'i gözyaşlarıyla dinliyordu. 
     Tam o sırada bürokratlar "ekonomideki kilitlenme"ye bir çözüm getirmek için kan ter içinde didinip duruyorlardı IMF Başkan Yardımcısı Stanley Fisher, bir açıklama yapmadan Ankara'dan ayrılıyordu .. 
     Artık yeter... Sezer de Ecevit de "bu defteri kapattıklarını" göstermeli, bütün tavırlar ekonomiye göre ayarlanmalıdır. Sezer'in, ekonomik programı desteklediğini açıklaması çok isabetli olmuştur. 
     Sezer de Ecevit de bugünkü mutad görüşmelerini mutlaka gerçekleştirmelidir. 
     
     





Bitsin artık 


Kim değil nasıl 


Destek yağmuru 


Siyaset, hukuk, denetim 


Sanatçıların farkında bile olmayanlara 


Sezer'le Ecevit, gördünüz mü ne yaptığınızı .. 


Kemerlerinizi bağlayın... 


Fransız üzümü 7.5 milyona .. 


Filler ve Çimen 


IMF "Siyasi denge bozuldu" 


Susmasını bilmek 


İtfaiyeci aranıyor 


Türkiye devre dışında değil 


Yamalı bohça 


"Aile Reisi" 


Helva yapmayı bilmek 


Attila İlhan vak'ası... 


Pusula 


Bedava Köprü geçişi trafiği kurtarır mı 


Denetleme Kurulu 


Faiz dövizi frenleniyor ama halkı eziyor 


</TEXT>
</DOC>
