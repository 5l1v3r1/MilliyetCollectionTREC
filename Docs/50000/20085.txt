<DOC>
<DOCNO> 20085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/guncel/gun13.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz, görme özürlüleri de vurdu 
</HEADLINE>
<TEXT>

     ANKARA Milliyet 

     Altı Nokta Körler Derneği, ekonomik kriz nedeniyle 90 milyarlık borcunu ödeyemediği için, rehabilitasyon ve kültür merkezi inşaatını durdurmak zorunda kaldı. İnşaatları tamamlanan tıp ve göz sağlığı merkezlerini kriz sonrası işletemez duruma geldiklerini anlatan Dernek Başkanı Avukat Süha Sağlam, değişik kaynaklardan aldıkları kredi borçlarını bile ödeyemediklerini söyledi. Başbakan Bülent Ecevit’ten yardım isteyen Sağlam, kendileri için ağır bir yük olan 90 milyar liranın özel sektör tarafından bağışlanabilecek bir meblağ olduğunu da kaydetti. Körler Federasyonu Başkanı Turan İçli de, "Görme özürlülerin eğitimi ve rehabilitasyonu için başlattığımız projeler yarım kaldı. Kendi olanaklarımızla devletten kaynak almadan yürüttüğümüz inşaatları durdurduk. Görme özürlülere sahip çıkılmasını bekliyoruz" dedi. 
     



 GÜNCEL 























</TEXT>
</DOC>
