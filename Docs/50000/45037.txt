<DOC>
<DOCNO> 45037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/son/sondun05.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Vurmaya hazırlanan ABD Afganistan'ı imar etmeyi de düşünüyor 
</HEADLINE>
<TEXT>

     ABD, bir yandan vurmaya hazırlanırken, diğer yandan Afganistan'ı uluslararası topluluğun yardımıyla imar etmeyi düşünüyor. 
     Üst düzeydeki Amerikan yetkililerinin belirttiğine göre, Afganistan'ın yeniden inşa edilmesi konusu, dün Dışişleri Bakanı Colinn Powell'ın Senato Dış İlişkiler Komisyonu üyeleriyle yediği yemekte gündeme geldi. 
     Komisyon Başkanı Joseph Biden, ''Uluslararası topluluk, yirmi yıldır savaşın paramparça ettiği bu ülkenin yeniden imar edilmesine katkıda bulunmalı'' diye görüş belirtti. Uluslararası topluluğun Afganistan'a yiyecek göndermekle yetinmemesi gerektiğini söyleyen Biden, BM gözetiminde uzun vadeli bir çalışmaya girişilebileceğini kaydetti. 
     ABD'nin bu konuda başı çekmesini de isteyen komisyon başkanı, Powell'ın da bu yaklaşıma sıcak baktığını vurguladı. 
     






</TEXT>
</DOC>
