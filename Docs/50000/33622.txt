<DOC>
<DOCNO> 33622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/son/sondun06.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Atina'da turistlerin 40 derece sıcaklıkta grev öfkesi ... 
</HEADLINE>
<TEXT>

     ''Taa Ekvador'dan Tayvan'dan geldik... Athena Parthenos'u görmeden mi gideceğiz ..'' 
     Bu öfke, Yunanistan Kültür Bakanlığı çalışanlarının grevi yüzünden Atina Akropolisi'nin ana kapısı önünde bekleşen yabancı turistlerin nidası. 
     Yunanistan'a dünyanın öbür ucundan gelip, 2 bin 500 yıllık mimari başyapıtı göremeden gitmek, 40 küsur derece sıcakta turistlerin terine tuz biber ekti. 
     İşçi sendikası temsilcisi Yorgo Alvanos'un Reuters'a yaptığı açıklamaya göre, 20 Temmuz'da başlayan ve 29 Temmuz'a kadar sürdürülmesi kararlaştırılan 11 günlük grevde Yunanistan'da tüm müzeler, eşsiz arkeolojik mekanlar kapalı kalacak. Grevi bilemeden önceden yer ayırtan yabancı turistler, bu bakımdan ağır mağduriyetle karşılaştı. 
     Sendika temsilcisi Alvanos, Maliye Bakanlığı Müşteşarı Yorgo Diris ile görüştüklerini, ama sonuç alamadıklarını bildirdi. Kültür Bakanlığı memurları, işçileri, bilhassa mevsimlik işçilerin sözleşmelerinin yenilenmesini ve söz verilen ikramiyelerin ödenmemesinden ötürü greve gitti. 
     Atina Akporopolisi'nin yakıcı güneşi altında bekleyen turistler kızgın pankartlar da açtı ''Bu yer size ait değil, özgür dünyanın...'' Bir turist, polis barikatını yarmaya çalışarak, ''Bırakın-bırakın geçeyim...'' diye haykırdı. 
     Kültür Bakanlığı Personeli Sendikası POSYPO yetkilisi, sorunlarına çözüm bulmak amacıyla Maliye Bakanlığı Müsteşarı Yorgo Diris ile yaptıkları görüşmeden sonuç alamadıklarını ve oybirliğiyle bugünden geçerli olmak üzere 48'er saatlik üç yeni grev kararı aldıklarını söyledi. 
     Sendikacıların bugün Kültür Bakanı Evangelos Venizelos ile görüşeceğini belirten yetkili, müze görevlilerinin sürekli bir eğitim primi, hafta sonu çalışma primi ve 330 ek görevlinin işe alınmasını da istiyor. 
     Çok etkin faaliyetleriyle tanınan Yunanistan Turizm-Seyahat Acentaları Birliği HATTA da, hükümete, yüksek turizm sezonunda greve gidilmesi yüzünden meydana gelen kayıpların giderilmesi için soruna acil çözüm bulunması çağrısında bulundu. 
     
     
     
     
     
     







</TEXT>
</DOC>
