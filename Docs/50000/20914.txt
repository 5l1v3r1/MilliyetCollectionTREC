<DOC>
<DOCNO> 20914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/son/sontur24.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
FP Milletvekilleri Genel Kurul'u terk etti 
</HEADLINE>
<TEXT>

     FP Milletvekilleri, Türk Telekom'un özelleştirilmesine ilişkin tasarının görüşmeleri sırasında ''Bu acılı ana, bu dayatmaya tanık olmak istemiyoruz'' diyerek Genel Kurul'u terk etti. 
     FP Grup Başkanvekili Avni Doğan, tasarının birinci maddesi üzerinde söz alarak bugün yayınlanan gazetelerde Telekom Yasa Tasarısı nedeniyle yeralan haberlerden büyük rahatsızlık duyduklarını söyledi. Doğan, bütün köşe yazarlarının Türkiye'nin ''Müstemleke'' durumuna geldiğini yazdığını ifade etti. Ulaştırma Bakanı Enis Öksüz'ü savunan sözleri üzerine, seçmenlerin, kendisine telefonlar açarak, ''Orada niye Öksüz oturuyor, Derviş otursaydı'' dediklerini aktaran Doğan, ''Bu acılı ana, bu dayatmaya tanık olmak istemiyoruz. O nedenle Genel Kurul'u terk ediyoruz'' dedi. FP Milletvekilleri, MHP Milletvekillerine ''Vatanseverler, milliyetçiler siz ne oturuyorsunuz o sıralarda'' diye laf atarak Genel Kurul'dan ayrıldı. DYP Grup Başkanvekili Nevzat Ercan da Hükümet'i ''Dışardan aldığı direktif ve dayatmalara boyun eğmekle'' suçladı ve ''Türkiye'nin onuruyla oynadınız'' dedi. 







</TEXT>
</DOC>
