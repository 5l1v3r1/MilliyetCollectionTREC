<DOC>
<DOCNO> 34826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/guncel/gun04.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Esnaf onları, onlar da İstanbul’u özlemişti... 
</HEADLINE>
<TEXT>
Araplar döndü 
Bir dönem Boğaz’daki lüks evlere yerleşen Araplar, uzun bir aradan sonra yine aramızda. Hem de dolar saçarak... 
     ÖMER ERBİL İstanbul 

     Körfez Savaşı, terör ve deprem uzaklaştırmıştı onları... 10 yıl öncesine kadar her yaz Tarabya, Sarıyer sahillerinde görmeye alıştığımız siyah çarşaflı Arap turistlerle yine karşılaşmak mümkün. Emlakçılar camlarını Arapça yazılarla donattılar bile. Evlerin kiraları günlüğü 50 dolardan 300 dolara villa kadar çıkıyor. Arap turistlerin günde ortalama 1000 dolar harcadığını belirten Tarabya esnafı ise bugünlerde çok mutlu. 
     
     Günlüğü 100 dolar 
     Özellikle Bahreyn, Kuveyt, Birleşik Arap Emirlikleri ve Suudi Arabistan’dan gelen turistler İstanbul’da Tarabya, Kireçburnu ve Sarıyer’i tercih ediyor. Arap turistlerden Karadeniz yaylaları ve Bolu Abant’a da gidenlerin sayısı oldukça fazla. Günlüğü 60 dolar ile 100 dolar arasında değişen fiyatlarla kiraladıkları minibüslerle İstanbul’un tarihi yerlerini gezen Araplar, akşam da cennet olarak nitelendirdikleri Boğaz’da yürüyüşe çıkıyor, Kilyos yolu üzerindeki içkisiz restoranlarda da yemek yiyorlar. 
     
     Bizi kazıklıyorlar’ 
     Dolandırıcılardan şik yet eden ve herkesin kendilerini yolunacaz kaz gibi gördüklerini belirten Kuveytli Ahmet El Halid, Atatürk Havalimanı’ndan Tarabya’daki emlakçıya kadar kendilerine rehberlik eden kişinin 120 dolar, taksicinin de 200 dolar aldığını söyledi. 
     



 GÜNCEL 


















</TEXT>
</DOC>
