<DOC>
<DOCNO> 33201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/yazar/tamer.html </URL>
<DATE> 2001/07/21/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Hükümette Rus ruleti 
</HEADLINE>
<TEXT>

     Piyasaların bir nebze olsun soluklanması, ekonomi kulislerindeki tansiyonu da düşürdü. Dolarda hafta içinde bir ara önlenemez gibi görünen tırmanışı "Bugün mü battık, yarın mı havlu atıyoruz " diye yürekleri ağızlarında izleyen işadamları, hafta sona ererken geyik muhabbetine bile fırsat buldular. 
     Konumuz Kemal Derviş ve Enis Öksüz. Telekom krizinin ancak IMF marifetiyle çözülebilmesi nedeniyle sadece Türkiye'deki değil, tüm dünyadaki sağır sultanların bile haberinin olduğu Derviş - Öksüz krizine son nokta bakın nasıl konmuş 
     Kulis muhabbetlerinden benim size aktaracaklarımı sakın birebir gerçek olarak algılamayın. Ama hayal ürünü ya da yakıştırma olarak kurgulanan her senaryoda bile bir miktar gerçek payı bulunduğunu da unutmayın. 
     Efendim Telekom krizine IMF'nin müdahil olduğu günlerde Başbakan Ecevit Kemal Derviş'e, MHP lideri Devlet Bahçeli de Enis Öksüz'e konuşma yasağı koymuş. Ve kim önce ağzını açarsa, o bakanın hükümetten gitmesi konusunda 2 lider arasında mutabık kalınmış. Zaten o günlerde Ecevit'in demeçlerinde Derviş'e önceki desteğini çektiği de hissediliyordu. Hatta Derviş'in hafta sonu eşini almak bahanesiyle İngiltere'ye gitmesinin altında yatan neden de buymuş. 
     Şimdi anlıyor musunuz Enis Öksüz'ün bakanlıktan istifa etmek zorunda kaldığı gün konuşmasına neden "Susma hakkımı kullanıyorum" diye başladığını... 
     
HSBC'nin avantajı      İtalyanların son dönemde Türkiye'ye ilgileri malum. Doğuş Grubu bankalarıyla ortaklığa hazırlanan Intesa grubunun ardından Unicredito da Demirbank'la ilgilenince ve BDDK da bu nedenle süreyi uzatınca zannedildi ki İtalyanlar ipi göğüsleyecek. Ama Demirbank HSBC'nin oldu. 
     Bankacılık çevrelerine göre bu gelişme normal. Çünkü HSBC Demirbank'ı 6 aydır inceliyor. Unicredito ise 2 ay önce devreye girdi. Ayrıca HSBC'nin verdiği teklif çok net, kolay anlaşılır. İtalyanlarınki ise epey karmaşıkmış. Bir diğer neden de HSBC'nin Türkiye'de faaliyette bulunan bir banka oluşu. Ve mesela Demirbank'ın kim bilir kaç yüz trilyonluk vergi zararını, birleşmeden sonra kendi vergi karlarına mahsup edebilmesi... 
     
Serdengeçti'nin tatili      Hükümetimizin seçkin bakanları , 2 demeç verip bir çuval inciri berbat ediyorlar. Bu yüzden piyasalar allak bullak olunca da ekonominin dümenindeki yüksek bürokratlara yükleniyorlar. 
     Bu yüklenmelerden son nasibini alan, Merkez Bankası Başkanı Süreyya Serdengeçti olmuş. Nasibi veren de Bu deyimi ben icat ettim Başbakan Yardımcısı Mesut Yılmaz. 
     Serdengeçti'nin 3 gün raporlu olduğu söylentileri dolaşırken, gerginlik tatlıya bağlanmış. Serdengeçti'nin Ankara dışına çıkışı da, "adamcağız 2 gün İstanbul'da tatil yaptı" denilerek geçiştirilmiş. 
     
Türkbank'ın şanssızlığı      Sümerbank'ı incelemesi için Oyakbank'a yeniden süre tanındı ya... Türkbanklılar da son aylarda defalarca gündeme getirdikleri "Neden Türkbank değil de Sümerbank " sorusunu dün bir kez daha ortaya attılar. 
     Ne tuhaf, Türkbank çalışanlarının yıllar önce kurduğu Yardım Sandığı, bugün Türkbank'a talip çıkması ya da diğer fon bankalarıyla birleştirilmesinin önündeki en önemli engellerden biri olarak gösteriliyor. 
     Türkbank'la son dönemde de ilgilenenler olmuş. Ancak Yardım Sandığı'nın, satış sürecinin çeşitli aşamalarında şimdiden öngörülemeyen hukuki pürüzler yaratabileceği olasılığı caydırıcı etki yapmış. Tabii bu arada patlayan Şubat krizi de, fondan banka almaya niyetli bazı grupların bu hayallerini tümüyle suya düşürmüş. 
     
     







'Birleştirici' parti 


Top Çankaya'da 


Tayyip Erdoğan'ın liderliği 


Siyasette Tayyip Erdoğan rüzgarı... 


Tayyip ve milletvekilliği 


Misyoner dervişler 


Dolarlı eğitimin iflası 


Onlar da küresel.. 


Hayırlı olsun... 


Ört ki, ölem 


Küresel ısınma alarmı 


Hükümette Rus ruleti 


Afta eşitlik sağlandı mı 


Çaresizliğin fantezileri 


Turist geliyor döviz gelmiyor 


</TEXT>
</DOC>
