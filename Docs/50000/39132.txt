<DOC>
<DOCNO> 39132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/ekonomi/eko01.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakıp Sabancı borsaya kızgın 
</HEADLINE>
<TEXT>

Fon’a geçen halka açık bankalar nedeniyle mağdur olan yatırımcıya haksızlık yapıldığını söyleyen Sabancı, Banka yatırımcısına garanti var, borsadakine yok. Onların günahı ne ’ dedi 
     SONGÜL HATISARU 

     El konulan halka açık bankalarda borsa yatırımcısıyla banka mudisi arasında ayırım yapıldığını söyleyen Sabancı Holding Yönetim Kurulu Başkanı Sakıp Sabancı, bunun borsaya zarar verdiğine dikkat çekti. Bankaların kötü yönetilerek, Fon’a geçmesinde sorumluluğu bulunmayan küçük hissedarın hisselerine sıfır bedelle el konulmasının borsa yatırımcısının sistemin risklerine karşı korunamadığını gösterdiğini vurgulayan Sabancı, sözlerini şöyle sürdürdü 
     "Aynı Türkiye, aynı bakanlıklar, aynı beklentiler. Neden mudilere garanti var da borsa yatırımcısı korunmuyor. Bir yerde garanti var, bir yerde yok. Orada da güven olmalı ki, yatırımcı piyasaya gelsin." 
     
     Haksızlık yapılıyor’ 
     Şirketlerin büyümesinde, tasarrufların ekonomiye kanalize edilmesinde borsanın çok önemli bir araç olduğunu belirten Sabancı, "Borsanın hakkı yenilmektedir. Bunu yapmazsanız borsaya gitme borusunu çalıyorsunuzdur. Oysa ben coşkuyla borsaya gidelim diyorum" şeklinde konuştu. 
     El konulan bankaların hissesini alan yatırımcının bir günahı bulunmadığını kaydeden Sabancı, "Hatayı merciler yapacak, faturayı da borsadan hisse alanlar verecek. Bu doğru değil" dedi. 
     
     Dolara talebi anlayamıyorum’ 
     Yükselen fiyatlardan dolara h l talep geldiğine dikkat çeken Sabancı, "Öte yandan hisse fiyatları düştü, insanlar almıyorlar. Sekiz ay sonrasını düşünüp bu fiyatlardan döviz alıyorlarsa neden hisse almıyorlar Ben bunu anlamakta zorlanıyorum" dedi. Hisselerin basım ve k ğıt maliyetine işlem gördüğünü söyleyen Sabancı, siyasilerin güven pompalamaları gerektiğini kaydetti. Dev şirketlerin hisselerinin komik fiyatlara satıldığını belirten Sabancı, "Siyasilerin, bürokratların akıllı düzenmeler yapmaları gerekiyor" şeklinde konuştu. 
     



 EKONOMİ 















</TEXT>
</DOC>
