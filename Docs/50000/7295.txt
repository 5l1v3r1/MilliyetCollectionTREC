<DOC>
<DOCNO> 7295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/guncel/gun05a.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Nuriş’in oğlu ve kardeşi gözaltında 
</HEADLINE>
<TEXT>

     NİHAT ALTINTAŞ ÖMER ERDEM İstanbul 

     Karagümrük çetesinin elebaşı Nuri Ergin’in oğlu Nurettin Ergin ve kardeşi Nejat Ergin ile birlikte 15 kişi, esnaftan tehdit yoluyla haraç istedikleri iddiasıyla gözaltına alındı. Bu kişiler arasında Alaattin Çakıcı’nın yeğenini cezaevinde öldüren Hakan Çillioğlu’nun dini nik hlı eşiyle iki kız arkadaşının da bulunduğu belirtildi. 
     İstanbul Organize Suçlar Şube Müdürlüğü’ne bağlı ekipler, önceki akşam Karagümrük’te gerçekleştirdikleri seri operasyonlarda, cezaevinde tutuklu bulunan Nuri Ergin’in oğlu Nurettin Ergin ile kardeşi Nejat Ergin’in de aralarında bulunduğu 15 kişiyi yakaladı. Bu kişiler arasında, Bayrampaşa Cezaevi’nde Çakıcı’nın yeğeni Kenan Ali Gürsel’i öldürdüğü iddiasıyla tutuklu yargılanan Çillioğlu’nun dini nik hlı eşi Nesrin Filiz ve iki kız arkadaşının da bulunduğu öğrenildi. 
     
Silah sevdası      Nuri Ergin’in cezaevinden meydan okuduğu Alaattin Çakıcı’ya bir ay ömür biçmesinin ardından Karagümrük Çetesi’nin yeniden silahlanmaya başladığı yönünde duyumlar alındığını belirten Emniyet yetkilileri, çete üyelerinin Karaköy’de haraç istemeleriyle birlikte operasyona başladıklarını söylediler. Çillioğlu’nun eşinin Ergin kardeşlerle ilişkisi olduğunun duyulmasının yeraltı dünyasında yeni bir hesaplaşmaya neden olacağı öne sürüldü. 
     


 GÜNCEL 


























</TEXT>
</DOC>
