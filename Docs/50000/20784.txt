<DOC>
<DOCNO> 20784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/guncel/gun01.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yiğit’e tahliye 
</HEADLINE>
<TEXT>

Bankekspres’i zarara uğratmaktan yargılanan Yiğit, dönemin bakanları Taner ve Önal’ı suçladı 
     SEMRA PELEK İstanbul 

     Bankekspres’in, usulsüz kredi verilerek 384 milyon dolar zarara uğratılmasıyla ilgili "çete oluşturmak" suçundan yargılanan bankanın eski sahibi Korkmaz Yiğit ve kardeşleri tahliye oldu. 
     İstanbul 4 No’lu DGM’de başlayan 26 sanıklı davanın ilk duruşmasına, tutuklu yargılanan Korkmaz Yiğit, Gürbüz Yiğit, Cengiz Yiğit, Metin Parlatan, İbrahim Süzme ile tutuksuz yargılanan Süha Sezen, Yılmaz Yiğit, Sibel Dayıoğlu, Gülşen Yiğit, Serpil Uğurlu ve İsmail Özer katıldı. 
     Yiğit, Bankekspres’in, el konulan diğer bankalar gibi 64. madde kapsamı-na alınmadığını, siyasi baskılar nedeni ile bankanın 1 milyar liraya Fon’a sa-tıldığını belirtti. Yiğit, şöyle devam etti "Hakkımda soruşturma yokken, eski bakan Güneş Taner, Devletin menfaati için Yiğit’in tutuklanmasına karar verdik’ diyor. Taner, bankayla ilgili rapor hazırlayan murakıplara talimat verdi." Eski bakan Recep Önal’ı da eleştiren Yiğit, "Beyoğlu’ndaki davada, mahkemeye bir yazı göndererek, yurtdışına çıkış yasağı koydurdu" dedi. 
     Kendisinin banka hortumlayanlar kategorisinde bulunmadığını belirten Yiğit, hakkında 260 dava açıldığını savunarak, "Siyasi müdahaleler ve bu davalar nedeniyle pusulamı şaşırdım" diye konuştu. 
     
Muhatap bulamadım      Bankekspres’i aldıktan sonra hayatının allak bullak olduğunu belirten Yiğit, Türkbank davası olmasa, Bankekspres davasının da olmayacağını savundu. Yiğit, Bankekspres’in borçlarını ödemek için muhatap bulamadığını da anlattı. Mahkeme, sanıkların tahliyelerine karar verdi. 
     



 GÜNCEL 

















</TEXT>
</DOC>
