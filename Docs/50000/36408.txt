<DOC>
<DOCNO> 36408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/son/soneko18.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Standard and Poor's'dan Kasım ayı uyarısı... 
</HEADLINE>
<TEXT>

     Kredi derecelendirme kuruluşu Standard and Poor's, Uluslararası Para Fon'unun IMF destekleyici açıklamalarının, Türkiye'deki mali durum konusundaki kaygıların azalmasına neden olduğunu bildirdi. 
     Standard and Poor's S and P , Türkiye ekonomisindeki gelişmeler konusunda en son yaptığı değerlendirmede, IMF desteğinin, piyasaları rahatlattığını, bu destek sürdüğü sürece piyasaların belirli bir rahatlık içinde kalacağını kaydetti. 
     S and P'nin değerlendirmesinden yapılan derlemeye göre, iç borç takası nedeniyle, Aralık ayına kadarki iç borç geri ödemesi biraz rahat görünüyor. İç borç takası, iç borç servisinin üzerindeki yükü hafifletti. 
     
     Kasım ayı uyarısı 
     Değerlendirmede, iç borçlanmanın çevrilebilmesi açısından, Kasım ayının önemine dikkat çekilerek, bu ayda, Hazine'yi zor bir iç borç geri ödemesinin beklediğine dikkat çekildi. Kasım ayında, Hazine'nin, yaklaşık 8.8 katrilyon liralık bir iç borç geri ödemesiyle karşı karşıya kalacağı belirtilerek, bu 8.8 katrilyon liralık miktarın yüzde 80'inin özel sektörün elinde olduğu vurgulandı. Değerlendirmede, Türkiye ekonomisinin, bundan böyle en önemli sorununun fonlama sorunu olacağı da ifade edildi. Standard and Poor's, Türkiye'nin kredi notunu B - düzeyinde, izlenimini ise ''olumsuz'' olarak tutuyor. 







</TEXT>
</DOC>
