<DOC>
<DOCNO> 36860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/son/sondun21.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
USSM'nin aradığı Karaciç Karadağ kıyılarında tatil yapıyor 
</HEADLINE>
<TEXT>

     Eski Yugoslavya için Lahey'de kurulan uluslararası mahkeme karafından aranan Bosnalı eski Sırp lider Radovan Karaciç'in Karadağ kıyılarında tatil yaptığı bildirildi. 
     Pobjeda gazetesinin haberinde, Karaciç'in yakın çevresinden Dragoljub Scekiç, Karaciç'in tutuklanması girişimlerinin sona erdirilmesini isteyerek, ''Belgrad ve Podgoritsa yönetimleri Karaciç'in yakalanması için çalışmaktan vazgeçmelidirler, çünkü her Sırp evi onun için bir sığınaktır'' dedi. Scekiç, Karaciç'in şu anda Karadağ kıyılarında bir otelde tatil yaptığını belirtti. Scekiç ayrıca, İngiliz ve Sloven komandoların Karaciç'i yakalamak için Slovenya'daki Kocevski Rog dağlarında eğitim yaptıklarını iddia etti. Karadağlı yetkililer, Karaciç'in Karadağ'da saklandığı şeklindeki haberleri yalanlıyorlar. 







</TEXT>
</DOC>
