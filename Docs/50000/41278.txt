<DOC>
<DOCNO> 41278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/son/sondun12.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail kaynıyor..Netanya'da da patlama 1 ölü 
</HEADLINE>
<TEXT>

     İsrail'in Netanya kenti yakınında meydana gelen patlamalarda ilk belirlemelere göre 1 kişi öldü. 
     İsrail Radyosu, Netanya yakınında önemli bir kavşak olan Beit Lid'de patlamalar meydana geldiğini ve ambulansların olay yerine gittiğini duyurdu. Radyo, Batı Şeria'daki üslerine gitmek için askerlerin beklediği yerde meydana gelen patlamada 1 kişinin öldüğünü, 1 kişinin yaralandığını bildirirken, İsrail televizyonu yaralı sayısını 3 olarak verdi. Bir görgü tanığı, radyoya, kavşakta beklerken bir otobüsün yanındaki aracın havaya uçtuğunu, iki dakika sonra bir patlama daha olduğunu anlattı. İsrail polisi, kuzeydeki sahil kenti Nahariye'de bugün tren istasyonunda düzenlenen intihar saldırısında saldırganın yanı sıra 3 kişinin öldüğünü ve 36 kişinin yaralandığını kaydetti. 







</TEXT>
</DOC>
