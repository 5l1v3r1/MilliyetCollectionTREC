<DOC>
<DOCNO> 9347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/yazar/toker.html </URL>
<DATE> 2001/02/28/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Özelleştirdikçe, devletleşiyoruz... 
</HEADLINE>
<TEXT>

     Siz devletçilikten mi yanasınızdır, özel teşebbüsten mi 
     Elbette, olsanız bile kolay kolay "devletçilikten yanayım" diyemezsiniz çünkü sizi diri diri çarmıha gererler. Yok, sizi dişleri kesmiyor da, bunu size yapamıyorlarsa boynunuza bir "Dinozor " yaftası asarlar. 
     Hatta, "Böyle sual olur mu " diye soramazsınız. Ekonomiler zaman zaman devletçiliğe muhtaç olurlar, zaman zaman özel teşebbüs ağırlıklı politika güderler. Bunlar bazen birbirlerinin tamamlayıcısıdırlar. Özel teşebbüsün piri Vehbi Koç'un bir konuşmamızda Cumhuriyetin ilk yıllarındaki devletçiliği övdüğünü ve "Biz bilgiyi ve yetenekli elemanlarımızı devlet sektöründen aldık" dediğini hatırlarım. DP'nin 1940'lar sonundaki "kahramanlık dönemi"nde onların bir Karadeniz seferini gazeteci olarak izliyordum. İnebolu açıklarında fırtınaya tutulduk, hemen herkes vurdu kafayı yattı. Celal Bayar ve ben ayaktaydık. Uzun süren bir masabaşı sohbetinde - deniz sizi tutmamışsa mutlaka fena halde iştihanızı açmıştır - İsmet Paşa Hükümetlerinin bu, "özel teşebbüs şampiyonu" sayılan İktisat Vekili etraflı şekilde devletçi bir ekonomiye neden lüzum görüldüğünü anlatmıştı. 
     Şimdi devir o devirdir ki devletçilikten bahsetmek bile tutuculuk, globalleşmeyi "ıskalamak", kozmosun gidişine ayak uyduramamaktır. 
     Ne var ki mesela bankacılık sektöründe hiç bir zaman böylesine bir devletleştirme yaşanmamış, hatta görülmemiştir. Sahipleri tarafından iflasa - çoğu kez hileli iflasa - sürüklenmiş özel bankalar, mevduat garantisi dolayısıyla teker teker devletin sırtına yük olarak alınmaktadır. Kamu bankalarının özelleştirilmesi ise başka bir alemdir. Bunlar dolu kasalarıyla yaranlara, fotografta bulunan veya bulunmayan aile mensuplarına satılmaktadır. - DGM iddianamesinde bankaların bazen "beş kuruş para cepten çıkmaksızın" el değiştirdiği saptanmaktadır -. Yeni sahipler dolu kasaları boşalttıktan, yağmaladıktan, hortumladıktan sonra bunlar tekrar devletleştirilmektedir batık özel bankalar bünyelerine eklenerek devasa kamu kuruluşları yaratılmaktadır. 
     Özelleştirme değil, Karagözün Yalova sefası 
     Şimdi, son krizin sebepleri arasında "özelleştirmede geçikmeler" gösterilmektedir ve namlunun uçundaki Telekom ile THY'nın satışlarının büsbütün aceleye - ve kim vurduya - getirilmesine çalışılmaktadır. 
     Hükümet, "bu hükümet" olmakta devam ettiği takdirde bir "yeni kriz"e kadar o marifetin de başarılamayacağına dair elinizi ateşe sokar mısınız 
     Ben sokmam. 
     Eğer geçirdiğimiz - ve geçirmekte olduğumuz - tarz krizlerin bedeli "iki masum bürokrat" ise, yiyici siyasetçilerimizi yollarından kim alakoyabilir 
     
     Doluya koyup sığdıramayanlar ve boşa koyup dolduramayanlar "çare" olarak "Hükümette revizyon"u göstermeye devam ediyorlar. - Ecevit, ona bile yanaşılmayacağını fodulca açıklamıştır ya.. - 
     Çare doğrudur ve tektir Revizyonun kapsamına Başbakan ve Yardımcıları özellikle alındığı takdirde. 
     





Devletçilik... 


İktisat sınavı 


'Verilen kredilerin benimle ilgisi yok' 


Ecevit’in sohbetine de doyum olmaz 


Eğer hükümet yangını söndürmek istiyorsa... 


Omlet ve cesaret 


IMF'nin "bankacılık heyeti" de geldi 


Kosova'da gerginlik 


Hayattan kopuk eğitim 


Sümenaltı eden kim .. 


Vadesi bize kalmış... 


Biri bizi gözetliyor .. 


Buraya nasıl geldik 


Jandarmaya yeni düzen 


"28 Şubat" 


Yolsuzluğun anatomisi 


Başarılar dilerim 


Kişi başına GSMH 2000 doların altına 


Ne zaman uyanacağız 


Özelleştirdikçe, devletleşiyoruz... 


Şimdi zaman "zam" zamanıdır 


Sağtürk’ten Baykal’a sanatçı eleştirisi 


</TEXT>
</DOC>
