<DOC>
<DOCNO> 39761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/spor/aspo.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
TURKİYE SİZİNLE 
</HEADLINE>
<TEXT>

32. Avrupa Basketbol Şampiyonası bugün başlıyor. İlk maçımız Ankara’da saat 19.00’da Letonya ile. Haydi 12 dev adam, 65 milyon zafer bekliyor 
     AVRUPA’nın kalbi Türkiye’de atıyor. Yüzyılın ilk Avrupa Basketbol Şampiyonası, 4 grupta 16 takımın katılımıyla bugün Ankara ve Antalya’da yapılacak maçlarla başlıyor. B Grubu’nda yer alan Milli Takımımız, ilk sınavına bu akşam saat 19.00’da çıkacak, Ankara ASKİ Salonu’nda Letonya ile karşılaşacak. Milliler, maça Orhun Kerem , İbrahim, Hidayet, Mirsad, Hüseyin ilk beşiyle başlayacak. Milli Takımımız, Letonya ile tarihinde 5 kez karşılaştı, hepsini de kazandı. 
     ŞAMPİYONADA A Grubu Ukrayna, İsrail, Fransa ve Litvanya’dan oluşuyor. Milli Takımımız’ın bulunduğu B Grubu’nda ise ayrıca Letonya, Slovenya ve İspanya yer alıyor. Diğer gruplar şöyle C Grubu Estonya, Hırvatistan, Yugoslavya, Almanya. D Grubu Bosna Hersek, Yunanistan, İtalya, Rusya. Grup maçları Ankara ve Antalya’da yapılacak, şampiyonanın çeyrek final, yarı final ve finalleri İstanbul Abdi İpekçi Spor Salonu’nda oynanacak. 
     

</TEXT>
</DOC>
