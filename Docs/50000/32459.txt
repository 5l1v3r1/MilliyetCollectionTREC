<DOC>
<DOCNO> 32459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/yasam/yas04.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet NASA gibi 
</HEADLINE>
<TEXT>

Diyanet İşleri Başkanlığı, görüşmeleri uydu konferans sistemi ile ekrandan yapmaya başladı. İstanbul Müftüsü gelişme için Diyanet için mühim olay’ dedi 
     EZELHAN ÜSTÜNKAYA Ankara 

     Diyanet İşleri Başkanı Mehmet Nuri Yılmaz, başkanlık makamına kurdurduğu uydu konferans sistemi’yle müftülerle ekran aracılığıyla konuşuyor. Yeni sistemi çok seven Yılmaz’ın müftülerle yüz yüze görüşmesi, Diyanet İşleri Başkanlığı’nda da günün konusu oldu. Ancak Yılmaz, 2 hafta önce hayata geçirilen sistemin gizli tutulması için çevresine sıkı talimat verdi. 
     
Teknolojiyi izliyoruz      Televizyon ekranlarında karşılıklı konuşma ilk olarak Mehmet Nuri Yılmaz ile İstanbul Müftüsü Necati Tayyar Taş arasında yapıldı. 
     Taş, yeni uygulamayı "Diyanet için mühim bir olay" sözleriyle değerlendirerek, "Bilgi alışverişi yapılıyor. Belge veya başka bir şey göstererek anlatma olanağı var. Başkan istanbul’a geldiğinde de, Ankara’daki başkan yardımcıları ile çeşitli konuları müzakere edebiliyor" dedi. 
     Kamuoyunun devlet kurumlarında pek alışık olmadığı uygulama için Taş, "Diyanet her şeyin ilki olmalı. Din mensupları teknolojik gelişmelerin gerisinde olmamalı" diye konuştu. 
     
Diyanet Ay’a, Bakanlar yaya’      Başbakanlık, daha önce uydu konferans sistemini Bakanlar Kurulu toplantısına gelemeyen bakanlar için düşünmüştü. Ancak, ekonomik nedenler başta olmak üzere pek çok aksaklık sonucu proje bir türlü hayata geçirilemedi. Uydu konferans sistemini bugüne kadar sadece Genelkurmay Başkanlığı kullanıyordu. 
     



 YAŞAM 

























</TEXT>
</DOC>
