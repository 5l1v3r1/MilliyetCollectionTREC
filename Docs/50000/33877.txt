<DOC>
<DOCNO> 33877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/magazin/amag.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yiyor yiyor zayıflıyor 
</HEADLINE>
<TEXT>

Hülya Avşar aradığı diyet programını sonunda buldu. Sanatçı, Doktor Haluk Saçaklı’nın hazırladığı diyetle günde 6 öğün yemek yiyor, ayda 4 kilo veriyor... 
     NURDAN AKINER 

     Sistemli olarak spor yaptığı halde yıllardır hep fazla kilolarından şikayet eden Hülya Avşar, Sibel Can’da da harikalar yaratan Doktor Haluk Saçaklı sayesinde 1 ayda 4 kilo verdi. Avşar, günde 3 ana 3 ara olmak üzere toplam 6 öğün yemek yiyor ve aç kalmıyor. Ünlü sanatçı, uyguladığı diyetin en karakteristik ve en sevdiği özelliğinin yüz çökertmemesi’ olduğunu söylüyor çünkü vücut bu diyetle tek tip gıdaya dayalı rejimlerde olduğu gibi su kaybetmiyor. İşte Dr. Saçaklı tarafından Hülya Avşar’a verilen diyet 
     
İŞTE MUCİZE DİYET      Uyanınca 
     1 bardak ılık su içilecek. 
     
     Kahvaltı 08.00 - 09.00 
     1 porsiyon mevsim meyvesi 
     Şekersiz limonlu açık çay ya da ıhlamur, adaçayı, sarıçay gibi bitkisel çaylar tercih edilmeli. Demli siyah çay ve kahve içilmemeli. 
     4 ince dilim kepek ekmeği 
     1 kibrit kutusu büyüklüğünde yağsız beyaz peynir ya da 1 porsiyon diyet kaşar, dil veya lor peynirlerinden biri 
     4 adet yağsız zeytin Tercih yeşil olmalı 
     Birer adet söğüş domates ve salatalık 
     
     Kuşluk vakti 10.00 - 11.00 
     1 porsiyon mevsim meyvesi 
     
     Öğle 12.00 - 15.00 
     1 tatlı kaşığı zeytinyağı ile hazırlanmış bol limonlu sınırsız yeşil salata Tercih roka salatası 
     120 gram yağsız etten hazırlanmış 4 adet köfte, tavuk bonfile ya da balık. 
     1 ince dilim kepek ekmeği 
     1 su bardağı diyet yoğurt salataya sos olarak da koyabilirsiniz 
     
     İkindi 16.00 - 17.00 
     Bir porsiyon mevsim meyvesi ve şekersiz isteğe bağlı bitkisel çay. 
     
     Akşam 18.00 - 20.00 
     1 porsiyon 4 yemek kaşığı zeytinyağıyla yapılmış sebze yemeği 1 kilo sebzeye, 4 tatlı kaşığı zeytinyağı konulacak. 
     1 tatlı kaşığı zeytinyağı ile hazırlanmış 2 su bardağı 4 porsiyon kepekli makarna veya pilav ya da 16 yemek kaşığı kuru baklagil Makarnaya mantar ya da domates sosu ilave edilebilir. 
     1 su bardağı diyet yoğurt 
     
     Gece 22.00 
     1 porsiyon mevsim meyvesi 
     
     Yatarken... 
     Bir bardak oda sıcaklığında su içmelisiniz. 
     
Kuzu Kuzu’ sanki Kaya için yazılmış      Öner ŞAN DHA 

     ANTALYA’DA 2 bin kişiye, 1.5 saatlik bir konser veren Hülya Avşar, bir süre önce ayrılma noktasına geldiği eşi Kaya Çilingiroğlu’na sürekli mesaj gönderdi. Sık sık izleyicilere takılan Avşar, evlilik, sevgi ve erkekler’ konusunda esprili konuşmalar yaptı. Sanatçı, Tarkan’ın Kuzu Kuzu’ adlı şarkısına da şöyle bir yorum getirdi "Şarkıyı sonradan çözdüm. Bakın ne diyor İşte kuzu kuzu geldim Dilediğince kapandım dizlerine Bu kez gururumu ateşe verdim Yaktım da geldim İster at, ister öp beni.. Ne kadar İlginçtir Tarkan da Karadenizli" 
     



 MAGAZİN 












</TEXT>
</DOC>
