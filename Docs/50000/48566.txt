<DOC>
<DOCNO> 48566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/son/sondun16.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair "Bin Ladin ele geçinceye kadar saldırılar olacak" 
</HEADLINE>
<TEXT>

     -İngiltere Başbakanı Tony Blair, Afganistan'daki harekatın, Usame bin Ladin teslim alınıncaya kadar süreceğini açıkladı. 
     GMTV televizyonuna demeç veren Blair, Bin Ladin'in Afganistan içinde hareket halinde olduğunu belirterek, ona kalkan olduğu için Afganistan'daki Taliban rejimine karşı hareket ettiklerini ifade etti. 
     Afganistan'da kara harekatı için İngiliz askerinin konuşlandırılması konusunu hala düşündüğünü aktaran Blair, bunun konvansiyonel bir kara savaşı olmadığını herkesin anlaması gerektiğini kaydetti. 
     Gece bombardımanlarında Taliban'ın askeri birimlerinin önemli oranda imha edildiğini belirten Blair, Taliban rejimi değişinceye ya da Bin Ladin teslim edilinceye kadar devam edeceklerini kaydetti. 
     Blair, sivil kayıplar konusunda da bunu minimuma indirmeye çalıştıklarını anlatarak, bir ülkeyi bombalamadıklarını, askeri birimleri hedef alan askeri harekat yaptıklarını açıkladı. 
     






</TEXT>
</DOC>
