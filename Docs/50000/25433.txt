<DOC>
<DOCNO> 25433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/son/sontur22.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı'dan Tantan yorumu "Verimli olanı göndermek doğru değil" 
</HEADLINE>
<TEXT>

     Sabancı Holding Yönetim Kurulu Başkanı Sakıp Sabancı, Sadettin Tantan'ın, Devlet Bakanlığı görevinden istifasıyla ilgili olarak, ''Bütün bakanları, bütün yetkilileri verimli istiyorum ben. Ama verimli olanı da göndermek doğru değil'' dedi. 
     Sabancı, oruları yanıtlarken, Tantan'ın İçişleri Bakanlığı görevinden alınarak, Devlet Bakanlığı'na getirilmesi gibi gündemde iz bırakan bir çok iş olduğunu belirtti. 
     Bakanlar Kurulu'nda tüm bakanların uğraş verdiğini ve hepsine teşekkür ettiğini dile getiren Sabancı, ''Ama Tantan ayrı bir iz bırakmıştı. Toplumda bu insanı daha yüreklendirerek, daha ileri göreve mi getirmeliyiz, yoksa daha geriye mi götürmeliyiz Bunu anlamak mümkün değil'' dedi. 
     Özel sektörde bir yetkilinin daha iyi iz bırakması, verimli olması ve işi daha ileriye götürmesi halinde ona ''aferin'' dendiğini dile getiren Sabancı, şunları kaydetti 
     ''Bu, insanları yüreklendirir. Tersi, insanları kırar, dinamizmi köstekler. Başarılı adam kimse, onun yanında olmalıyız, yüreklendirmeliyiz, fırsatlar vermeliyiz. Dünyada bir yanlış olduğu zaman, hemen parti liderliğinden, bakanlıktan, genel müdürlükten, ne görevi varsa bırakılıyor. Bizim gündemimizde bu yok. Kimse ayrılmıyor.Koltuğa oturan hiç yerinden kalkmıyor. Neyse ki Devlet Bakanı Yüksel Yalova istifa etti. 'Gidiyorum' dedi. Darısı inşallah bundan ders alacak adamların başına. İster genel müdür, ister bürokrat, işadamı veya parti lideri olsun.Herkese şunu soracağız Parti lideri olarak partiyi nereden aldın 5 senede bu partiyi nereden nereye getirdin Veriler, rakamlar var. Eğeriyi yapmışsan, partiyi ileriye götürmüşsen, seni alkışlıyorum, yanındayım. Yanlış yapmışsan, 'güle güle' diyeceğim. Toplum da bunu diyecek. Gençlere, yeni dimağlara fırsat vermek lazım.'' 
     Sabancı, Tantan'ın görevden alınmasıyla ilgili farklı değerlendirmeler olabileceğini, hepsine negatif bakılmayacağını da vurgulayarak, ''Ama bütün bu gerekçeleri üst üste koyacağız. Verimli ise bir insan, ondan istifade edeceğiz. Bütün bakanları, bütün yetkilileri verimli istiyorum ben. Ama verimli olanı da göndermek doğru değil'' diye konuştu. 
     Sakıp Sabancı, siyasetçilerin de kendilerine göre düzenlemeler yapacaklarını ve olaya herkesin penceresinden bakılması gerektiğini belirterek, ''Tek yanlı, 'bu iyidir, bu haksızdır' demek doğru değildir'' dedi. 
     
     







</TEXT>
</DOC>
