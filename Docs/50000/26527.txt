<DOC>
<DOCNO> 26527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/ekonomi/eko06.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
PİYASALARDA takas dalgası 
</HEADLINE>
<TEXT>

Dün açıklanan iç borç takasında geri alım fiyatı açıklanmayınca dolara talep arttı, borsa düştü, faizlerde dalgalanma yaşandı 
     EKONOMİ SERVİSİ 

     Piyasalarının haftalardır beklediği iç borç takasının şartları ilk anda piyasalarda dalgalanma yarattı. Faizler önce düştü, sonra yükseldi, daha sonra yine düştü. Dolara talep arttı. Borsa önce hızlı düştü, sonra toparlandı. 
     TL k ğıtlarının da takasa girmesini beklemeyen bankalar dolara olan talebi artırdı. Piyasalar günü takasa konu olan iç borçlanma senetlerinin geri alım fiyatını bekleyerek geçirdi. 
     
     Dolara talep arttı 
     Açıklamadan sonra dolara talep hızlandı. 1 milyon 170 bin lira düzeyinde olan bankalararası dolar satış kuru, açıklanma sonrası 1 milyon 215 bin liraya kadar çıktı. Dolar kapanışta Merkez Bankası kuruna göre 4 bin 500 lira artarak 1 milyon 202 bin liraya çıktı. Serbest piyasada da 15 bin lira artarak 1 milyon 202 bin liradan kapandı. 
     
     Borsa düştü 
     Borsa iç borç takası açıklamalarıyla dalgalandı. İlk seansı yüzde 3’lük düşüş gösteren borsa, ihalede faizin düşmesiyle bir miktar alımlarla toparlandı. Endeks günü 206 puanlık düşüşle 11.429 puandan kapattı. Hisse senetlerinin ortalama değer kaybı da yüzde 1.78 olarak gerçekleşti. İşlem hacmi ise 321 trilyon lira düzeyinde oluştu. 
     
Miktar az, faiz düşük çıktı      Dün yapılan altı aylık bono ihalesinde miktar düşük tutulduğu için teklif az, faiz düşük çıktı. En az 100 trilyonluk satışın planlandığı ihalede 143 trilyon liralık satış yapıldı ve faiz bir önceki ihaleye göre 3.6 puanlık düşüşle yüzde 79.9’dan gerçekleşti. İhaleye toplam 335.4 trilyon liralık teklif gelirken, satış net 143.8 trilyon lira olarak gerçekleşti. Bonolar, tek fiyat ihale sistemi ile ihraç edildi. Faizler ikinci el bono piyasasında iç borç takası açıklamalarıyla dalgalanma gösterdi. Açıklama öncesi yüzde 83’lere kadar inen faizler açıklama sonrası yüzde 86’ya kadar yükseldi. Ancak daha sonra faiz günü üç puanlık düşüşle yüzde 84.89’dan kapattı. 
     



 EKONOMİ 




















</TEXT>
</DOC>
