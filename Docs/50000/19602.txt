<DOC>
<DOCNO> 19602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/son/sontur23.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaeli eski Emniyet Müdürü DGM'ce tutuklandı 
</HEADLINE>
<TEXT>

     Kocaeli eski Emniyet Müdürü Erdinç Sarıalp, akaryakıt kaçakçılığı ve usulsüz kimyevi madde ithaline ilişkin jandarmanın yürüttüğü ''Beyaz Benzin Operasyonu'' kapsamında tutuklandı. 
     Soruşturmayı yürüten İstanbul DGM Cumhuriyet Savcısı Ali Yorulmaz'un tutuklanması istemiyle Nöbetçi 4 No'lu DGM Yedek Hakimliği'ne sevk ettiği Sarıalp, burada yeniden yapılan sorgulamasının ardından ''Cürüm işlemek amacıyla teşekkül oluşturmak''ve ''Rüşvet almak'' suçlarından tutuklandı. Sarıalp, bu karardan sonra cezaevine konulmak üzere İstanbul DGM'den çıkartıldı. Aynı soruşturma kapsamında DGM'ye gelen Kocaeli eski Emniyet Müdür Yardımcısı Engin Can ise Savcı Ali Yorulmaz tarafından serbest bırakılmıştı. 







</TEXT>
</DOC>
