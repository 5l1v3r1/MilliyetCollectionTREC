<DOC>
<DOCNO> 9740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/son/sonspo04.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'a Suat morali 
</HEADLINE>
<TEXT>

     Galatasaray'da, AC Milan maçı öncesi sakat futbolcuların çokluğu, teknik yönetimi sıkıntıya düşürürken, Suat'ın bugün çekilen ayak röntgen filminin temiz çıkması, bozulan moralleri az da olsa düzeltti. 
     Bakırköy Sintigrafi Merkezi'nde yapılan muayene sonunda, Suat'ın önemli birşeyinin olmadığının belirlendiğini belirten kulüp doktoru Serhan Kurtulmuş, ''Çekilen film sonrası Suat'ın sağ ayak bileğinde ciddi bir durumun olmadığını belirledik. Ayrıca yumuşak dokudaki ödemde de azalma var. Bu durum da Milan karşılaşması öncesi bizim için önemli bir gelişme'' dedi. Dr.Kurtulmuş ayrıca, sakatlığı bulunan futbolcular için yarın özel olarak yapılacak olan tedavi ve antrenman programının ardından, AC Milan maçı öncesi sakatların durumunun netleşeceğini söyledi. 




</TEXT>
</DOC>
