<DOC>
<DOCNO> 42912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/guncel/gun03.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Çakal, zevkten dört köşe oldu 
</HEADLINE>
<TEXT>

Paris'teki Sante Cezaevi'nde yatan uluslararası terörist 'Carlos', Usame bin Ladin'i övdü ve 'Saldırıdan sonsuz bir memnuniyet duydum' dedi 
     MİNE G. KIRIKKANAT 

     Uluslararası terörist, "Carlos" lakaplı İlyiç Ramirez Sanchez, Sudan'da tanıştığı Usame bin Ladin'i anlatırken "O, enternasyonal bir ümmetçidir. Dar'ül İslam'ı emperyalist k firler ve hizmetk rlarından tümüyle temizlemeden işin peşini bırakmayacak. İslamiyetin üç kutsal yerini kurtarmadan eylemlerini durdurmayacak, eminim" dedi. 
     Fransız polisinin 1994'te Sudan'da yakaladığı Carlos, Paris'teki Sante Cezaevi'nde görüştüğü yazar Bernard Violet'ye ABD'deki terör eylemiyle ilgili olarak "New York ve Washington'un vurulmasından sonsuz bir memnuniyet duydum" yorumunu yaptı. 
     Carlos, 1993'te geldiği Sudan'da bir yıl süreyle ilişkide olduğunu iddia ettiği Bin Ladin'in örgütleriyle ABD'yi hedef alma kararını ortaklaşa aldıklarını ileri sürerek, "Benim yakalanmam, olayı yalnızca geciktirdi, ama engellemedi" diye konuştu. 
     
     'Terör koalisyonu var' 
     Carlos'a göre, son saldırılar yalnızca Bin Ladin'in örgütü değil, uluslararası bir terör koalisyonunun eseri. Bin Ladin'in lojistik olanaklarının son derece kısıtlı olduğunu belirten Carlos, şu görüşleri dile getirdi "Asıl büyüklüğü, bilgi toplama, sızma, planlama koordinasyonunda. Hazırlığın en zor bölümü de kamizakelerin 'yaşayan şehitler' olarak yıllarca süren psikolojik eğitimden geçirilmesi. Bin Ladin'in başarısı, bu tip binlerce kamikazeyi teknik anlamda en üst düzeyde yetiştiriyor ve bu, onun karşı durulmaz savaşçı gücünü oluşturuyor." 
     



 GÜNCEL 



















</TEXT>
</DOC>
