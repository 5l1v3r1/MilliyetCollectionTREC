<DOC>
<DOCNO> 8421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/son/sontur08.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan "Fiilen yüzde 30 devalüasyon oldu" 
</HEADLINE>
<TEXT>

     FP Genel Başkanı Recai Kutan, Hükümet'in son aldığı ''dalgalı kura geçiş'' kararının, ''fiilen yüzde 30'un üzerinde bir devalüasyon'' anlamına geldiğini ifade ederek, ''Bu işin en kestirme yolu ülkeyi seçime götürmektir'' dedi. 
     Kutan, Memur-Sen Genel Başkanı Fatih Uğurlu'yu, Konfederasyon Genel Merkezi'nde ziyaret etti. 
     Ekonomik zirveden çıkan kararlar doğrultusunda hükümetin dövizin dalgalanmasına karar verdiğini hatırlatan Kutan, şöyle konuştu 
     ''Havaalanlarında mecburen döviz bozuluyor. Dolar için 900 bin, Mark için 400 binin biraz üzerinde... Bu fiilen yüzde 30'un üzerinde bir devalüasyonun oluştuğudur. Madem yüzde 30 civarında, adı devalüasyon olmasa bile yapılacak idi, niçin Hazine'den şu kadar milyar dolarlık dövizler çıkmadan yapılmadı. Bu en az 3-4 milyar dolarlık zarar getirmektedir.'' Kutan, partinin ekonomi kurmaylarının da şu anda toplantı halinde olduğunu belirterek, ''Biz meseleyi ana muhalefet olarak tenkitle geçiştirecek değiliz'' dedi. 
     FP Genel Başkanı Recai Kutan, Hükümet'in son aldığı ''dalgalı kura geçiş'' kararının ''fiilen yüzde 30'un üzerinde bir devalüasyon'' anlamına geldiğini ifade ederek, ''Bu işin en kestirme yolu ülkeyi seçime götürmektir'' dedi. 




</TEXT>
</DOC>
