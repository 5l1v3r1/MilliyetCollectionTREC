<DOC>
<DOCNO> 21864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/magazin/yazdud.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Laila’nın sezonluk kira bedeli 1 trilyon 
</HEADLINE>
<TEXT>

Angel Organic Şarapevi, Sarıpınar Atlı Spor, La Risacca 6,Deniz ile Ebru komşu oldular, İstanbul yazın tatsız olacak 
     Geçtiğimiz pazar Derya Tuna ile yaptığım röportaj yine olay oldu. Milliyet ve Hürriyet Avrupa baskılarında da çıktı. Tabii İbrahim Tatlıses hakkımda karalama kampanyasına hemen başlamış. Valla üzüldüm üzülmesine de meyva veren ağaç taşlanır Sayın Tatlıses. Şu an magazinin starı benim. Hem unutmayın, çamura da bulasanız altın altındır. Travesti kılıklı Onur Çakmak’ı oryantal Asena da hayatımda bir kez, Bodrum Şaziye’de izledim. Ne tanırım, ne de kendisiyle bir işim olur. 
     Yine de sizin bir idol olduğunuzu biliyorum. Allah yolunuzu açık etsin. Almanya’daki olaylar hakkında yazdıklarımın daha mürekkebi kurumadı. Ayrıca size olan sevgim yüzünden Mahsun Kırmızıgül, adımı İbrahimci’ye çıkardı. Efendim, kışlık ve yazlık Laila’nın patronu Şefik Öztek ile Çapa Çapa’lar yeni bir birlikteliğe imza atmışlardı. Çapalar’ın yeni açtığı Catwalk’a Öztek, Öztek’in de yazlık ve kışlık Laila’sına Çapa Çapa People’ adlı yeni mekanla ortak olmuştu. Yazlık Laila’nın içinde Park Şamdan, Mezzaluna, Karaköy Balıkçısı, Le Select, Buzz Bar, 29 da mekan olarak hizmet veriyordu. Bu yıl Park Şamdan ve Karaköy Balıkçısı son anda çekildiler. Cafe de Paris ise People ile 2001 yazının Laila’daki yeni şıklığı olacaktı. Duyumlarıma göre buranın işletmesini alan Alarko Holding, kiracısı Şefik’den bir sezon, yani topu topu 3 ay için tam 
     1 milyon dolar istemiş. Kriz nedeniyle, sponsor sayısında müthiş düşme olunca da iş sarpa sarmıştı. Ben bu satırları yazarken Şefik aradı "Kanka iş tamam hayırlı olsun" 
     dedi. Aslında gözlemlerime göre İstanbul eğlence yaşamının bu yıl pek tadı tuzu olmayacak. Havana geçen yılki yerini bıraktı. Havana’cılar Q’banas’ın sahibi Mehmet Ali Açılmış ile anlaştı. Kuruçeşme’deki üç katlı bina yazlık Havana olacak, kışın da 
     devam edecek. Yazlık Havana’nın yerine de candostum İzzet Çapa ile hayran kaldığımız Londra’daki Chinawhite geliyor. Türkiye’den Fehmi Zorlu ve ünlü mimar Ali Kemali ortak. Londra’da insanların girmek için kuyrukta beklediği, VIP olmayanın giremediği bu restoran-barın burada şansı ne olur, bilmem. Güvenlik ekibi bile Londra’dan getirilecekmiş. Ama tabir-i caiz ise bizde her zaman taze b..a sinek konacağı için herşey olabilir. Hammam’da brunch devam ediyor etmesine de Hammam’ın içki ruhsatı işi çözümlenmiş değil. Buraya ruhsat vermeme kararı biraz da insafsızlık ve siyasi. Sanırım bir hafta içinde 
     bu işte çözülecek. Mayısı ortaladık gibi. Yazlıklarda doğru dürüst bir hareket yok henüz. Bekleyip 
     görelim. İnşallah Sayın Kemal Derviş’in dediği gibi herşey düzelir. 
     
La Risacca 6, Keops ve Cenk’in vedası      Efendim, biraz pahalı olmasına rağmen La Risacca 6 bence İstanbul’un en iyi İtalyan restoranı. Gencecik bir patron olan Metehan ve Defne Çulha, diğer ortakları Mehmet Koçaslan, Ali Rıza Yılmaz ve şefleri Sırrı Şahin sempatik insanlar, saygılılar. Yemekler müthiş lezzetli. Özellikle de favori yiyeceğim marine edilmiş kılıç balığı ve mürekkep balıklı risotto bir harika. Domates, sarımsak ve acı biberli penne, fesleğen soslu casarecci de öyle. Geçen akşam kankalarımdan sevgili Veysel Şenel, karısı Aynur, Aprido, David People ve Sezar Otelleri’nin sahibi Ergun Berksoy, doktor çift Eryılmazlar, çok hoş bir yemek yedik. Ergun Berksoy’un sokak çocukları ile ilgili muhteşem bir projesi var. İnsanlık adına ben de o projede kesin yer alacağım, söz verdim. Sohbette estetik uzmanı olan Dr. Erhan Eryılmaz’ın 2001 Türkiye Güzeli Serap Çetin, 1997 Dünya Güzeli Petra ve 2000 Dünya 2. güzeli Martina’ya burun ameliyatı yaptığını öğrendim. Çetin neyse de dünya güzellerinin kendi ülkelerindeki estetikçileri bırakıp Eryılmaz’a kendilerini teslim etmeleri hoş. Bütün gece, yemek sırasında çok sevdiğim puromu, paketi boş sanarak iki büklüm yapan garson Mahmut’u andım. Ergun Berksoy, Roman Mağazaları’nın ortaklarından Turgut Toplusoy ve Damat-Tween’in sahibi Süleyman Orakçıoğlu’nun Prag’da müthiş bir yer açacaklarını öğrendim. Prag harika bir kent. Çıkışta sevgili Cenk Eren’i izlemek üzere Keops’a 
     gittik. Cenk’in son galasıydı. Hastalığı nedeniyle New York’a gideceği için patronu Nida Büyükbayraktar’dan izin istemiş. 
     O gece hem Cenk, hem de bizler acaip eğlendik. Bu arada Cenk yazın haftanın dört gecesi Bodrum Han’da, haftasonları ise eski patronu Metin Köroğlu’nun sahibi olduğu Çeşme’deki CeCe’de çıkacak. 
     
Çırağan’da Anneler Günü’, Atlı Spor Polo Cafe      Evet, 13 Mayıs Pazar günü hepimiz için çok özel bir gün. Anneler Günü. Kısmetse ben bu günü annem 
     ve kardeşlerimle İstanbul’da geçireceğim. İzmir’den gelecekler. 
     O nedenle acaip mutluyum. Çırağan Kempinski annelere özel sürprizler hazırlamış. Laledan’da 12.00-16.00 arası brunch, 19.00-23.00 arası akşam yemeği var. Fiyatları yazmayayım, bana küfredebilirsiniz. Efendim, ilk kez bir atlı spor kulübünde resim sergilenecek. Konu, at elbette. İki emekli öğretmen, Sevinç Karaca ve Hıdır Yağcı’nın at konulu resim sergisi Sarıpınar Atlı Spor’daki Polo Cafe’de 13 Mayıs 2001’e kadar sürecek. Tertemiz bir havayı içinize solumak, dinlenmek, eğlenmek için bence Sarıpınar’a şöyle bir uzanın. 
     
Angel Şarapevi ve Deniz ile Ebru komşu      Efendim, şarap içmem ama güzel restorana giderim. Biri, Vareli. Şimdi İstiklal Caddesi, Zambak Sokak’da yeni bir şarapevi açıldı Angel Organic’. Restoran, cafe ve bar olarak hizmet veren bu şık yerin işletmecisi Yeşim Özalp. Evlere paket servisi var. Zaten tam şarapevi değil. Mönü çok zengin. Köy usulü tarhana çorbası, salatalar, soğuk mezeler, her çeşit sandöviç, sebzeli, ıspanaklı krep, ana yemeklerde hindi göğüs ızgara, soya soslu sebzeli tavuk, şaraplı şinitzel... Vejetaryen mönüde soya kıymalı mantı, soya köy eriştesi, fesleğenli kıymalı spagetti, sebze güveç, soya eti sote ilginizi çekebilir. Fiyatlar uygun. 1,5 ila 2 milyon lira arasında. Şarabı şişe olarak almak zorunda değilsiniz, bardakla da isteyebilirsiniz, 
     1,5 milyon lira. Tıka basa yiyebilir, tatlı, kahve, içki dahil kişi başı 12-15 milyona çıkabilirsiniz. Ama bir salata ya da bir ana yemek ile içki karşılığında 5 milyona da keyifli bir akşam geçirebilirsiniz. Hoş bir gece yaşamak istiyorsanız uğrayın. Telefon numarası 0212 293 55 63. Efendim, Deniz Akkaya ile Ebru Şallı komşu oldular. İkisi de Seba Residence’da altlı, üstlü gül gibi geçiniyorlar. Tabii bazı konuklar yanlışlıkla Ebru’nun ya da Deniz’in kapısını çalıyorlar. Ama olsun, arkadaş oldukları için önemli değil. Ne var ki sitede oturanlar için aynı şeyi söyleyemem. Bakalım sorunlar ne zaman başlayacak. Size haber veririm, çünkü aynı sitede oturan bir minik kuş var. Bugünlük de bu kadar, kalın sağlıcakla. Ah unutmadan, günde en az 10 e-mail ve 10 faks gönderen sevgili okuyucularım arasında iyi yazana da küfredene de teşekkür ediyorum. Önemli olan beni okumanız efendim. Bu hafta yerimin darlığı nedeniyle okur mektuplarımı koyamadım bağışlayın. Bye bye. 
     



 MAGAZİN 












</TEXT>
</DOC>
