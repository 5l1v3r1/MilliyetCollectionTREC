<DOC>
<DOCNO> 49531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/spor/spo02.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve masal bitti 
</HEADLINE>
<TEXT>

Şampiyonlar Ligi maçları öncesi sürekli iddialı sözler söyleyen Mustafa Denizli, Barcelona sınavı için "Puan sözü vermiyorum" açıklamasını yaptı 
     YUSUF KOBAL 

     Sıkıntı yaşıyoruz’ 
     FENERBAHÇE Teknik Direktörü Mustafa Denizli, Barcelona karşısında geçmiş maçlara oranla daha iyi oynayacaklarını ileri sürdü, "Ancak puan sözü vermiyorum" dedi. Şampiyonlar Ligi için sürekli iddialı demeçlerle gündeme gelen tecrübeli hoca, bu kez temkinli konuştu, "Kadromuzda şu sıralar sıkıntı yaşıyoruz. Buna rağmen İspanyollar’ın karşısına cesur çıkacağız" ifadelerini kullandı. 
     
     Transfer istemedi 
     AVRUPA defterinin kapanmasından sonra gözünü lig şampiyonluğuna çeviren Fenerbahçe yönetimi, Teknik Direktör Mustafa Denizli’ye transfer önerisinde bulundu. Tecrübeli teknik adam sakat oyuncularının çokluğuna rağmen teklifi geri çevirdi, "Yabancı zaten alamayız. Türkiye’de ise bize yarayacak futbolcu yok. Ben kadroma güveniyorum. Merak etmeyin, yine sezon sonu ipi göğüsleyeceğiz" dedi. 
     
Denizli ceza kesti      FENERBAHÇE Teknik Direktörü Mustafa Denizli, Leverkusen ve Malatya maçlarında kırmızı kart gören Johnson’a 10 bin dolar para cezası verdi. Malatyaspor maçında oyuna girer girmez hakeme itiraz ettiği için sarı kart gören Lazetiç’i de bin dolarla cezalandırdı. Yine Malatyaspor karşılaşmasında sarı kart gören kaleci Rüştü cezadan son dönemdeki üstün performansı nedeniyle muaf tutuldu. 
     
Revivo döndü      FENERBAHÇE’NİN İsrailli yıldızı Revivo sakatlandığı Avusturya maçının ardından dün akşam saatlerinde İstanbul’a geldi. Sakatlığının ciddi olduğunu söyleyen Revivo "Sanıyorum üç ay kadar takımımı yalnız bırakmak zorunda kalacağım. Bir ay sonra doktorlar durumuma bakacak ve ameliyat olup olmayacağım konusunda karar verecekler" dedi. Revivo, "Türkiye’nin Avusturya’yı eleyip Dünya Kupası finallerine katılacağına inanıyorum" ifadesini kullandı. 
     
Yedeklere gün doğdu      OGÜN ve Revivo’nun sürpriz sakatlıkları sonrası Teknik Direktör Mustafa Denizli’nin, pek fazla şans tanımadığı Ceyhun ile Hakan Bayraktar’a forma vermeyi düşündüğü öğrenildi. Ayrıca Malatya maçında sakatlanan Abdullah’ın Barcelona karşılaşmasında görev almasının zor olduğu da bildirildi. 
     FENERBAHÇE, Barcelona maçı hazırlıklarını dün akşamki idmanla sürdürdü, ardından kampa girdi. Sakatlanan Uche, çalışmayı yarıda bıraktı. Sarı - Lacivertliler bu sabah İspanya’ya gidecek. Bu arada Denizli ve futbolcular, Prognos isimli bir sağlık aletinde kontrolden geçtiler. 
     



 SPOR 

























</TEXT>
</DOC>
