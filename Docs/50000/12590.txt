<DOC>
<DOCNO> 12590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/son/sontur19.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevgilisini öldürdü, harakiri yaptı 
</HEADLINE>
<TEXT>

     Antalya'nın Manavgat İlçesi'nde bir genç, kendisini terkeden Özbekistanlı sevgilisini bıçakla öldürdükten sonra harakiri yaparak yaşamına son verdi. 
     Bir süre beraber yaşadıkları, ancak daha sonra ayrıldıkları öğrenilen Besih Kaya 18 adlı genç ile Özbekistanlı sevgilisi Zülfira Eskendarovna 22 , Manavgat'ın Aşağıpazarcı Mahallesi'nde, Özbekistanlı genç kadının ailesinin evinde tartıştı. 
     Yeniden birlikte olmak için ikna edemediği Zülfira Eskendarovna'yı yanında getirdiği ekmek bıçağı ile ağır yaralayan Besih Kaya, daha sonra aynı bıçağı karnına saplayarak intihar etti. Manavgat Devlet Hastanesi'ne kaldırılan Özbekistanlı genç kadın, kurtarılamadı. 
     Zülfira Eskendarovna'nın Türk vatandaşlığına geçmesi konusunda başvuruda bulunmak üzere bir süre önce İstanbul'a gittikleri öğrenilen iki sevgilinin kavga ederek ayrıldıkları ve genç kadının, ailesinin yaşadığı Manavgat'a geldiği bildirildi. 




</TEXT>
</DOC>
