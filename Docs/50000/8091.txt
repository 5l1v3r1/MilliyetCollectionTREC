<DOC>
<DOCNO> 8091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/guncel/gun08.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkücülerden Manukyan’a vefa 
</HEADLINE>
<TEXT>

     İSTANBUL Milliyet 

     Terzilikten genelev patroniçeliğine uzanan 89 yıllık yaşamına kalp krizi sonucu veda eden Matild Manukyan’ın ailesi, başsağlığı ziyaretine gelenler arasında bir grup ülkücü gencin de yer aldığını söyledi. 
     Manukyan’ın, üç yıl öncesine kadar, Arzu Apartmanı’ndaki bir dairesini Şişli Ülkü Ocakları’na verdiği, karşılığında da tek kuruş kira almadığı belirtildi. Yüklü serveti ve şöhretinin aksine, Manukyan bugün mütevazı bir törenle son yolculuğuna uğurlanacak. Beyoğlu’ndaki Üç Horan Ermeni Kilisesi’ndeki törende Manukyan’a, üzerinden hiç çıkarmadığı beyaz eşformanlarıyla tabuta konulacak. Manukyan, Şişli’deki Ermeni Mezarlığı’nda, altı yıl önce beyin kanamasından ölen torunu Linda’nın yanında toprağa verilecek. 
     Bu arada, dil - tarih uzmanı Pars Tuğlacı’nın, kaleme aldığı "Türkiye’nin Başarılı Kadınları" adlı kitabında Manukyan’a da yer vermeyi planladığı, ancak Manukyan’ın "genelev patroniçesi" olarak anılmasından rahatsızlık duyarak vazgeçtiği iddia edildi. 
     


 GÜNCEL 















</TEXT>
</DOC>
