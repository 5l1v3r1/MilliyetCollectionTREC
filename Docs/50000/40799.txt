<DOC>
<DOCNO> 40799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/son/soneko10.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya istihdam sağlamak için Fon oluşturacak 
</HEADLINE>
<TEXT>

     Japonya, ekonomideki daralma sonucu artış gösteren işsizliği azaltmak için yaklaşık 16.6 milyar dolarlık bir fon kurmayı planlıyor. 
     Üç partili koalisyon Hükümeti tarafından hazırlanan taslağa göre, ekonomideki küçülmenin devam edeceği, bu nedenle ek bir fonun hazırlanabileceği vurgulanıyor. Hazırlanacak fonun, istihdam yaratma, şehir kalkınması, teknoloji ve çevre alanlarında kullanılması öneriliyor. Yeni fon sayesinde, işini kaybetmiş ya da herhangi bir işte çalışmayanların eğitilerek, sanayi üretimi, dolayısıyla da büyümenin sağlanması amaçlanıyor. 
     Öte yandan, kredi derecelendirme kuruluşu Moody's, Japonya'nın kredi notunu düşürme sürecini başlatarak, bu ülkeyi gözlem altına aldığını açıkladı. Japonya'nın notu Aa2 düzeyinde bulunuyor. 







</TEXT>
</DOC>
