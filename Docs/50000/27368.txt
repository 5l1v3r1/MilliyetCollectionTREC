<DOC>
<DOCNO> 27368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/son/sontur17.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP'lı Yalova "İstifa etmem gerekiyordu, ettim" 
</HEADLINE>
<TEXT>

     Anavatan Partisi Aydın milletvekili ve eski Devlet Bakanı Yüksel Yalova, istifa etmesinin gerekli olduğunu ve ettiğini söyledi. 
     ANAP'ın Söke ilçe teşkilatının Kuşadası Tusan Tatil Köyü'nde düzenlediği yemekli toplantıya katılan Yalova, Söke Belediye Başkanı Beliğ Azbazdar ve Söke Ziraat Odası Başkanı Kemal Kocabaş'ın verdiği plaketi aldı. 
     Yalova, ''Söyleyecek çok sözüm var. Her sözü yerinde söylemek gerekiyor. Arkadaşlarım plaket vermek için beni çağırırken, devlet bakanı sıfatını kullandılar. 31 Mayıs 2001 tarihinde bakanlığı bıraktım. Artık bakan değilim. Bakan olmadığım için pişman da değilim'' dedi. 
     Yalova, şöyle konuştu 
     ''Bu seçimde değerli Anavatan Partisi'nin şerefli oylarıyla, ön seçimde milletvekili adayı oldum. Aydınlıların oylarıyla milletvekili seçildim. Milletvekilliğini siz, bakanlığı Ankara'da Sayın Mesut Yılmaz verdi. Ben ne zaman bir yere seçildiysem, yurtiçi, yurtdışı olsun ilk yaptığım iş istifa mektubumu yazmak olmuştur. Günün birinde beni ben yapan değerlerle çatışma noktasına gelirsem, öyle koltuk sevdalısı, esiri olmam. Hiçbir zaman popülizm tuzağına düşmedim. İstifa etmem gerekiyordu yaptım. Bugün olsa yine yaparım.'' 







</TEXT>
</DOC>
