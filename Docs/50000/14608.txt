<DOC>
<DOCNO> 14608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/son/sonspo01.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul geceyarısı sarı kırmızıya boyandı 
</HEADLINE>
<TEXT>

     Galatasaray'ın, Real Madrid'i 2-0 geriye düştükten sonra 3-2 yenmesinin ardından, sarı-kırmızılı taraftarlar sokaklara döküldü. Özellikle Ali Sami Yen Stadı çevresi adeta karnaval yerine dönerken, taraftarlar Taksim Meydanı'na giderek, burada da sevinç gösterilerinde bulundular. 
     Sarı-kırmızılı taraftarlar, İstanbul sokaklarında araçlarıyla korna çalarak tur attılar ve galibiyet sevincini doyasıya yaşadılar. 
     Lucescu, 18 Nisan'da Real Madrid'le oynayacakları rövanş maçı öncesinde, lig karşılaşmalarının ertelenmesini istemeyeceğini kaydetti. 
     Bu hafta lig maçını cumartesi günü oynayacaklarını belirten Lucescu, Real Madrid maçına kadar 4 günün bulunduğunu, bu sürenin de hazırlanmak için yeterli olacağını bildirdi. Real Madrid maçının ilk yarısındaki futbollarını, bu karşılaşmaya iyi hazırlanamamalarına bağlayan Lucescu, deplasmanda oynayacakları rövanş maçının zor geçeceğini, ancak bu karşılaşmaya daha iyi hazırlanabileceklerini sözlerine ekledi. 
     
     
     



</TEXT>
</DOC>
