<DOC>
<DOCNO> 29092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/son/sondun10.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Arap Şeyh, karısına 350 trilyon liralık tazminat ödemeye mahkum oldu 
</HEADLINE>
<TEXT>

     ABD'de Yüksek Mahkeme, Suudi Şeyh Muhammed El Fassi'yi ayrıldığı karısına 271 milyon dolar 350 trilyon lira tazminat ödemeye mahkum etti. 
     Yüksek Mahkeme, yaklaşık 20 yıldır görülen davada daha önce Fassi aleyhinde alınan kararı onadı. 
     Fassi'nin Beverly Hills'deki 38 odalı ve 2 milyon 400 bin dolar değerindeki malikanesi 1980 yılında kundaklama sonucu zarar görmüş, 4 çocuklu Fassi ve karısı Dena bu olaydan 3 yıl sonra ayrılmışlardı. Dena, ayrılıktan sonra açtığı davada 81 milyon 500 dolar tazminat ve yanan malikaneyi almaya hak kazanmış, tazminat miktarı faizleriyle birlikte 271 milyon dolara yükselmişti. 
     Fassi, karısının açtığı davada karar alınmadan hemen önce çocuklarını alarak ABD'den kaçmıştı. Mısır'da yaşayan Fassi'nin ABD'de yasal temsilcisinin bulunmaması nedeniyle kendisine ulaşılamadığı bildiriliyor. Kraliyet ailesi üyesi Fassi'den paranın nasıl tazmin edileceği ise merak konusu. 
     Anne Dena'nın 1988 yılından bu yana, çok sıkı kontroller altında değişik ülkelerde çocuklarını sadece 6 defa görebildiğini belirtiliyor. 






</TEXT>
</DOC>
