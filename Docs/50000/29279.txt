<DOC>
<DOCNO> 29279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/son/sondun16.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ürdün havaalanında 2 haftadır bekleyen Hamas lideri ülkeden ayrıldı 
</HEADLINE>
<TEXT>

     Ürdün'e girişine izin verilmediği için Amman havaalanında iki haftadır bekleyen Hamas liderlerinden İbrahim Goşe, Ürdün'den ayrıldı. 
     Petra ajansının bir hükümet yetkilisine dayandırarak verdiği habere göre, Arap ülkeleri dışındaki bir ülkeye giden 65 yaşındaki Goşe, kendi isteğiyle Ürdün'den ayrıldı. Yemen güvenlik yetkilileri ise Yemen'in, Ürdün, Hamas ve Katar arasında arabulucu olması üzerine Goşe'nin ülkelerine doğru geldiğini kaydettiler. Filistin asıllı Ürdün vatandaşı İbrahim Goşe, Hamas ile olan bağlantısı nedeniyle 18 ay önce Katar'a sürgüne gönderilmişti. Goşe'nin, 14 Haziran'da Katar havayollarına ait bir uçakla geldiği Amman havaalanında ülkeye girmesine izin verilmemişti. Aynı uçakla geri dönmesi istenen Goşe, dönmeyi reddedip havaalanında kalmıştı. 







</TEXT>
</DOC>
