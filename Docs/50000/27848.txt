<DOC>
<DOCNO> 27848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/yazar/civaoglu.html </URL>
<DATE> 2001/06/20/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Astro FP 
</HEADLINE>
<TEXT>

     Avrupa Konseyi'nin Parlamenterler Meclisi Başkanı Lord Russel Johnston "FP'nin, Avrupa Hıristiyan Demokrat Partileri'ne benzediğini" söylüyor. 
     Anayasa Mahkemesi Başkanı Mustafa Bumin ise onu yanıtlıyor 
     "Demokrasiye karşı ve dini ayrımcılık temelinde olan bir partinin faaliyetine izin verilemez." 
     Genelkurmay Başkanı Orgeneral Kıvrıkoğlu, bu demeç nedeniyle Mustafa Bumin'i kutluyor. 
     Bu 3 söylem, tıpkı lego parçaları gibi biraraya getirildiğinde, Türkiye'nin siyaset anotomisi hakkında sezi sahibi olanlar için FP'nin geleceği hakkında bir ipucu verebilir. 
     
İki taş      FP kapanırsa 50 dolaylarında milletvekilliğinin düşmesi nedeniyle Türkiye, "genel seçim" kadar kapsamlı bir "ara seçim fırtına alanı"na düşer mi 
     Vural Savaş'ın açtığı kapatma davasında bu tehlike vardı. 
     Türkiye böyle bir oldu - bittiyle karşılaşırsa, ekonomik program dikiş tutmazdı. 
     Sosyal çalkantılar ve bölücülüğün yeniden tırmanışı gündeme kabus gibi çökerdi. 
     Yeni Yargıtay Başsavcısı Sabih Kanadoğlu, FP'nin kapatılma davası için bir ek iddianame hazırlamış ve bir bakıma tehlikeyi önlemiştir. 
     Bu iddianameye göre FP hakkında "kapatma" kararı alınırsa, kurucu üyelerden milletvekili olan 2'sine Parlamento kapıları kapanacaktır. Diğer FP'lilerin "parlamenter" statüsü devam edecektir. 
     Sadece 2 milletvekili için de Türkiye ara seçimlere gitmez. 
     "Anayasa Mahkemesi'nden kapatma kararı çıkması halinde, FP'lilerin topluca istifa ederek ülkeyi ara seçimlere götürmek tehditi" ise pek geçerli görünmüyor. 
     Zaten Kutan "böyle bir tavrın olmayacağını" açıkladı. 
     38 FP'linin istifa mektuplarını vermelerine gelince... 
     - Bir yoruma göre - Parlamenterliğin düşmesi için istifa yazılarının genel kurulda kabulü gerekmektedir. 
     İstifalar, genel kurulda kabul edilmezse hatta oylamaya bile konmazsa, toplu istifa, sadece bir siyaset gösterisi olarak kalır. 
     
Tek ya da parçalı      Zaten bir ara seçim olursa, FP, bu 38 milletvekilinin 10'unu bile geri getiremez. 
     FP kapatılsa da kapatılmasa da, büyük olasılıkla ikiye bölünür. 
     Ama... Kapanırsa, gelenekçiler ve yenilikçiler arasında ikiye bölünmenin ötesinde, bir kısım FP'li milletvekili de başka partilerde siyaset geleceği arayacaktır. 
     Bu hareketin parçaları, ilk seçimde yüzde 10 barajının altına düşebilir. 
     
Anayasa değişikliği      Ya Gotebourg'da Türkiye'ye yapılan AB telkinleri 
     Yani... "Parti kapanmamalı" yolundaki uyarılar .. 
     Meclis Başkan Vekili Murat Sökmenoğlu'nun "parti kapatmayı daha zor hükümlere bağlayan 69.madde ve liderlerin üzerinde anlaşabilecekleri diğer bazı Anayasa değişikliği maddelerinin, Meclis tatile girmeden 15 Temmuz'a kadar Parlamento'dan çıkması" önerisi .. 
     Çelişki mi 
     Belki... 
     Ama... Aslında bir zamanlama ıskası ve senkron kayması sözkonusu. 
     Anayasa Mahkemesi, yarın ya da öbür gün "kapatma" kararı verirse... Parti kapatmayı zorlaştıran Anayasa değişikliği, Türk siyasetine ve AB sürecine sonradan gelen "istim" etkisi yapacaktır. 
     Elbette bütün bunlar siyaset merceklerinden değerlendirmeler... 
     Yani... Siyaset astrolojisindeki FP yıldız haritasından görüntüler. 
     Anayasa Mahkemesi ise, kararını "hukuk devletinin ilkeleri" doğrultusunda verecektir. 
     
     







Erbakan'ın kızının düğünü 


Kara para ak para 


Meclis çalışırsa... 


Derviş, Ecevit, Özal 


Fatih Terim Bir başarı öyküsü... 


Astro FP 


Bütünleme, tercih, kayıt 


Takastan sonra takoz konmamalı 


Irak'la sağırlar diyaloğu 


Atları da yarıştırırlar 


Derviş’e destek, siyasetçiye köstek 


Geriye dönmese de olur kredisi 


İnsanlarımız 


Tantan gitti, Erdem sorguda 


Teknoloji geldi böyle oldu 1 


"Bak, şu bizim küçük Simeon'a " 


Yalap şalap banka satılmaz 


</TEXT>
</DOC>
