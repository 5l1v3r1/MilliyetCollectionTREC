<DOC>
<DOCNO> 29731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/siyaset/asiy.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP kapılarını merkez sağa açtı 
</HEADLINE>
<TEXT>

"Türkiye’yi kucaklamak istiyoruz" diyen Baykal, "Buyurun kardeşim’ diyelim. Korkmayın, tapusu sizde" dedi 
     SALİHA ÇOLAK HELİN ÖZMEN 

     CHP 29. Olağan Kurultayı, Genel Başkan Deniz Baykal’ın Parti Meclisi’ne PM doğrudan kendi belirlediği isimleri seçtirmesine olanak sağlayan tüzük değişikliği tartışmalarının gölgesinde yapıldı. Aday olması beklenen Mahmut Alınak’ın da adaylıktan vazgeçti. Atatürk Spor Salonu’nda yapılan kongrede, "Kendimi siyasete daha dün girmiş gibi hissediyorum" diyen Baykal, ilk kez partinin kapılarını merkez sağa açtı. 
     
     Sağa ısındırma mesajları 
     Baykal, delegeye, "Sevgiyle el ele vermeyi bilmeliyiz" diye seslenirken, sağ partilere dışarıdan biri geldiğinde, "Bu da nereden geldi, aramıza casus mu girdi " denilmediğini, gülümsemeyle kabul edildiğini savundu. Soldan bir çok insanın da kestirme başarılar peşinde koşarak sağ partilerde yerini aldığını dile getiren Baykal, delegeye şu mesajı verdi 
     "Bizde ne zaman sağ partiden biri gelse kıyamet koparılıyor. Ne varsa CHP’de var’ diyen birisi geldiğinde, Bu da nereden çıktı’ diye tepki gösteriyoruz. Bu azınlık psikolojisidir. Bize herkes gelmeli. Bütün Türkiye’yi kucaklamak istiyoruz. Kıskanç olmayalım. Geçici, dışlayıcı olmayalım. Buyurun kardeşim’ diyelim. Korkmayın, tapusu sizde." 
     
     Tüzük değişikliği tamam 
     Kurultay Çalışma Raporu üzerinde delegelerin söz alarak görüşlerini bildirmelerinin ardından, çok tartışılan 11 maddelik tüzük değişikliği oylamalarına geçildi. Parti Meclisi üye sayısını 60'dan 72'ye çıkaran tüzük değişikliği, uzun tartışmalar sonucunda kabul edildi. Yeni tüzük, 12 üyenin bilim kurulu adı altında genel başkan tarafından atanmasını öngörüyor. 
     
     Günay 12 Eylül korkusunu atın 
     CHP'de Genel Başkanlığa aday olan Ertuğrul Günay, kurultayın ikinci gününde yapmak istediği seçim konuşmasını tüm itirazlara rağmen dün gece yaptı. Baykal'ın Türkiye'nin 15 yıldır kötü yönetildiği sözlerini hatırlatan Günay, Genel Başkan'ın 12 Eylül döneminde korktuğunu ima etti. Günay, "Neden Türkiye'nin son 15 yılını eleştiriyor. Neden 20 yıl değil Niye Türkiye 12 Eylül'den beri kötü yönetildiği diyemiyor. 12 Eylül'den, CHP'yi kapatan güçlerden korkmadan konuşmalıdır. Bu salona korkunun gölgesi düşmüş" diye konuştu. 
     Kurultay salonunda bulunan bazı kişilerin CHP'nin seçim barajının altında kalmasından ders almadıklarını ifade eden Günay, bundan büyük öfke ve üzüntü duyduğunu bildirdi. Günay ayrıca Baykal'ın medyayı kullandığını savunarak, "Derviş ve Tantan da medyada ön plana çıktı. Onları da partiye alalım o zaman" dedi. 
     Diğer başkan adayı Birol Başaran ise, DSP'de Sema Pişkinsüt'ün konuşturulmamasını hatırlattı ve "Örgütten biri geliyor genel başkanlığa aday oluyor ne güzel değil mi" diye konuştu. 
     Kurultayda bugün seçimlere geçilecek. 
     
TARİH TEKERRÜR ETTİ 29 yıl önce de tüzük tartışıldı      İSTANBUL Milliyet 

     CHP'nin yeni yönetim kadrolarını belirleyecek 29. Kurultay’ı dün başlarken, 29 yıl önce, 30 Haziran'da yapılan CHP kurultayıyla benzerlikleri dikkat çekti. 
     1972'de Atatürk Kapalı Spor Salonu'nda gerçekleştirilen 21. Kurultay da, genel başkanlık yarışından çok, genel merkezin önerdiği tüzük değişikliğine kilitlenmiş, sonunda tüzük değişikliği kabul edilmişti. 
     İsmet İnönü kurultayda, "Bülent Ecevit'e yardımcı olmalıyız. Tüzük değişikliği partiyi kanunlarla çelişmiş hale getirebilir" diye konuşurken, tüzük değişikliğinin aceleye getirildiği yönünde tartışmalar yaşanmıştı. 
     Kurultayın birinci günü ateşi yükselen Ecevit, konuşmasını güçlükle tamamlarken, üçüncü gün olan 2 Temmuz'da genel başkanlığı kazanmıştı. Ecevit, o gün "CHP'nin temelden gelen hiçbir sıkıntısı yoktur. Temeli sağlamdır. Temele inmeyen, yapıyı bile sarsmayan rahatsızlıklarsa, en kısa zamanda sona erecektir" demişti. 
     
NOTLAR...NOTLAR... 
</TEXT>
</DOC>
