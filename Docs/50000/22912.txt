<DOC>
<DOCNO> 22912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/yasam/yas04.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
BOĞAZ için budanacaklar 
</HEADLINE>
<TEXT>

Köprülerin altından geçecek iki dev platform, garantili olsun’ diye 2 ve 12 metre kısaltılacak’ 
     MUSTAFA BAKACAK İstanbul 

     Mavi Akım Projesi’nin damarları olarak gösterilen doğalgaz boru hattının Novorossısyk - Samsun bölümünü döşeyecek Castoro Otto’ ve Saipem 7000’ adlı dev platformların, İstanbul ve Çanakkale Boğazları’ndan geçişi için geri sayım başladı. 
     Emniyetli geçiş iznini verecek Türk yetkililer ile Hollandalı firma arasında bir yıldır süren görüşmeler sonucu, her iki platformun özellikle İstanbul Boğazı’nda yapacağı manevralara kadar tüm ayrıntılar hesaplandı. Bilgisayar ortamında her türlü hesap yapılarak Boğaz köprülerinin ikisinin de altından geçirilen’ dev platformlar, hesaplar tutar ve korkunç bir aksilik olmazsa, gerçek’ geçişlerini de aynı şekilde rahatça yapabilecek. 
     
     Yükseklik 56 metre 
     Rahat’ geçiş, her iki dev platformun, Boğaz köprüleri ve enerji hatlarının altından geçişlerinde sorun yaratacak deniz seviyesinden yükseklikleri’nin çözülmesi ile sağlanacak. 
     Bu amaçla taraflar arasında sağlanan anlaşma uyarınca, yolları’ deniz seviyesinden 65’şer metre yükseklikteki Boğaziçi ve Fatih Sultan Mehmet Köprüleri’nin altından geçecek Castoro Otto’ 11.80, Saipem 7000’ ise 2 metre kesilecek’. 
     Böylece her iki platformun denizden en yüksek noktaları 56 metreye indirilecek ve köprüler ile aralarında en az 9 metre kalacak. Bu da, yetkililere göre yeterince emniyetli’ bir mesafe... 
     
     5 saatte geçecek 
     Temmuzda Castoro Otto’ ve ağustosta da bin 500 kişinin yaşadığı Saipem 7000’in yapacakları geçişte, 8 römorkör ve 8 kılavuz kaptan görev alacak. 
     Kaptanlardan bir kısmı geçişi karadan yönlendirecek ve deniz ve kara ambulansları hazır bulundurulacak. İstanbul Boğazı’nda deniz trafiğinin durdurulacağı geçişler sırasında, köprüler de araç trafiğine kapatılacak. Geçişlerin, Çanakkale Boğazı’nda 6 - 7, İstanbul Boğazı’ndan ise 5 saat sürmesi bekleniyor. 
     



 YAŞAM 

























</TEXT>
</DOC>
