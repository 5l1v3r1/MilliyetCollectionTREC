<DOC>
<DOCNO> 16806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/spor/ygokc.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Onur kuşağı 
</HEADLINE>
<TEXT>

     ATTİLA GÖKÇE 

     Türk futbolu son on yılı hep onlarla doruklarda yaşadı. İlkleri tarihe yazdı. Abdullah, Ogün, Rüştü ...Okan, Tayfur, Hakan...Bülent, Sergen, Oktay...Tugay, Mehmet, Ertuğrul...Suat, Hami, Alpay...Arif, Ali Eren ve diğerleri. 
     Avrupa Şampiyonası finallerine ilk kez onlarla katıldık. Avrupa Kupaları’nda yüzümüz onlarla güldü. Şampiyonlar Ligi ile bizleri onlar tanıştırdı. O ligde artan görgü ve kazanılan birikim, UEFA Kupası’nı da on yıla damgasını vuran kuşağın ödülü olarak Türkiye’ye getirdi. İkinci kez katıldıkları Avrupa Şampiyonası’nda, İngiltere ve Almanya’nın teslim bayrağını çekerken, çeyrek final oynama becerisini de onlar gösterdi. Bernabeu Stadı’nda Real Madrid’e karşı sadece Galatasaray’ın değil, kendi tarihsel rollerinin de kader mücadelesini yapacaklar bu gece. 
     
     Peki sonra 
     İleri doğru koşarken, acaba bu kuşağın ardındakilere bakabiliyor muyuz 
     Türk Futbolu’nu 2000’li yıllara başı dik, alnı açık ulaştıran Onur Kuşağı, birer birer emekliye ayrıldığı zaman arkadan gelenler kimler olacak Ne yapacaklar Bizi hangi hedeflere taşıyacaklar Emre Belözoğlu, Fatih Akyel, Ümit Davala, Hasan Şaş, Nihat Kahveci ve gurbetçi Yıldıray’la, Berkant’ın dışında aynı enternasyonal değerleri taşıyan kaç futbolcumuz var 
     Milli Takım Teknik Direktörü Şenol Güneş, Ümit Milli Takım Teknik Direktörü Raşit Çetiner ve Genç Milli Takımlar Başantrenörü Gündüz Tekin Onay, hummalı bir çalışma içinde Türkiye’nin yarınını biçimlendirmeye gayret ediyorlar. Alt yapı eğitim ve yatırımlarına yoğunluk kazandırılması, ligdeki yabancı sayısının kademeli azaltılması, kulüplerin transfer çılgınlığını akıl çizgisine çekmekle kalmayacak, daha güvenilir, daha güçlü, futbol standartlarına ulaşmamızı da sağlayacak. 
     Kimsenin kuşkusu olmasın...Kulüplerin katılımı, sabır, cesaret ve destekle bunların hepsi gerçek olacak 
     


 SPOR 


























</TEXT>
</DOC>
