<DOC>
<DOCNO> 22436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/son/sontur10.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tren otomobili biçti 5 ölü 
</HEADLINE>
<TEXT>

     Aydın'da bir yolcu treninin hemzemin geçitte bir otomobile çarpması sonucu meydana gelen kazada, ilk belirlemelere göre 5 kişi öldü. 
     Denizli yönünden İzmir'e gitmekte olan yolcu treni, saat 11.00 sıralarında, Aydın Belediye Başkanı Hüseyin Aksu'nun evinin karşısındaki hemzemin geçitte bir otomobile çarptı. 
     İlk belirlemelere göre 100 metre kadar trenin önünde sürüklenen otomobilde bulunanlardan 4 kişi olay yerinde hayatını kaybetti. Otomobilden yaralı çıkarılanlar da bulunduğu, yaralıların Aydın Devlet Hastanesi'ne kaldırıldığı belirtildi. 
     Hastaneye kaldırılan yaralılardan, otomobil sürücüsü Mustafa Orhan 25 da tüm müdahalelere karşın kurtarılamadı. 
     Yetkililer, kazada hayatını kaybedenlerin kimliklerini belirleme çalışmalarının sürdürüldüğünü bildirdiler. 







</TEXT>
</DOC>
