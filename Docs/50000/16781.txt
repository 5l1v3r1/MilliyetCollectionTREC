<DOC>
<DOCNO> 16781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/siyaset/siy05.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Özal anıldı 
</HEADLINE>
<TEXT>

Keşke sağ olsaydı’ 
     GÜNTAN MAVİGÖZLÜ İstanbul 

     8. Cumhurbaşkanı Turgut Özal ölümünün 8. yıldönümünde törenle anılırken, eski liderinin anıt mezarında konuşan ANAP lideri Mesut Yılmaz, "Özal’ı, Özal yapan Türkiye’ye getirdiği değişim anlayışıydı. Bugün yaşadığımız krizin altında yatan sebep ise Özal’dan sonra bu değişim anlayışının devam ettirilmemiş olmasıdır" dedi. Anıtmezar’da düzenlenen devlet töreni, Cumhurbaşkanlığı Genel Sekreter Yardımcısı Bülent Serim ile Yılmaz’ın Özal’ın kabrine çelenk bırakmaları ve saygı duruşuyla başladı. Yılmaz, konuşmasında Özal’ı kaybettikleri 1993’ten bu yana yaşanan gelişmelerin, Özal’ın görüşlerinin doğruluğunu açıkça ortaya koyduğunu kaydetti. 
     Semra Özal, oğlu Malatya Bağımsız Milletvekili Ahmet Özal, gelinleri ve torunlarının da hazır bulunduğu törende, " Keşke sağ olsaydı" dedi. 
     Ahmet Özal da "Eğer o idarede olsaydı herhalde böyle bir kriz yaşamazdık. Eğer bir kriz yaşıyor olsaydık, herhalde bir gün içerisinde kararlar alır ve uygulardı" diye konuştu.. 
     
Anıtmezar’da olay Yılmaz’a dosya vermek istedi gözaltına alındıİSTANBUL Milliyet 
     ANAP Lideri’nin de katıldığı Özal’ı anma töreninin ardından isminin Salim Kıyım olduğu belirlenen bir kişi, elinde bulunan dosyayı otomobiline binmekte olan Yılmaz’a vermek isteyince korumaların engeliyle karşılaştı. Kıyım bu sırada "Arazi mafyası burada, devlet nerede " diye bağırınca gözaltına alındı. Kıyım’ın, emekli işçi olduğu ve Üsküdar Yavuztürk Mahallesi’ndeki iki arsasının kooperatiflerce işgal edilmesi nedeniyle yardım istemeye çalıştığı anlaşıldı. 
     Zeytinburnu Merkezefendi Karakolu’nda ifade veren Kıyım, sevk edildiği Zeytinburnu Adliyesi’nde nöbetçi cumhuriyet savcısı tarafından sorgulandı. Kıyım, 10 gün içerisinde 36 milyon lira para cezasını ödemesi kaydıyla serbest bırakıldı. 
     


 SİYASET 



hem de ifade verdi 












</TEXT>
</DOC>
