<DOC>
<DOCNO> 35077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/son/sondun13.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan sahil koruma ekiplerinin açtığı ateşte bir Türk öldü 
</HEADLINE>
<TEXT>

     Yunanistan'ın İstanköy Kos adasına teknesiyle kaçak taşıdığı iddia edilen bir Türk vatandaşının, Yunan sahil koruma ekiplerinin açtığı ateşte yaşamını yitirdiği bildirildi. 
     Atina Haber Ajansı ANA , Oktay Deliktaş'ın 23 bu sabaha karşı İstanköy kıyılarına, içinde 9 kaçak bulunan bir sürat teknesiyle yanaşarak kaçakları adaya bıraktığını, sahil koruma ekiplerinin olay yerine gelmesi üzerine de kaçmaya çalıştığı belirtildi. 
     Deliktaş'ın sahil koruma ekiplerinin ''dur'' ihtarlarına ve ''uyarı atışlarına'' rağmen Türk kıyılarına doğru kaçmaya devam ettiğini kaydeden ajans, Yunanlı görevlilerin tekneyi, motoruna ateş açarak durdurabildiğini bildirdi. ANA, tekneye yanaşan ekiplerin ağır yaralı olarak buldukları Deliktaş'ın, kaldırıldığı İstanköy hastanesinde yaşamını yitirdiğini belirtti. Bu arada Yunanistan Deniz Ticaret Bakanlığı, gözaltına alınan 3'ü İran, 6'sı Irak uyruklu kaçakların Deliktaş'a kendilerini Yunanistan'a götürmesi karşılığı 2 bin 500'er dolar ödediklerini söylediklerini açıkladı. 







</TEXT>
</DOC>
