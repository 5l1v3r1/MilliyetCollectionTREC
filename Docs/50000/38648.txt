<DOC>
<DOCNO> 38648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/son/sonspo15.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe yöneticisinden Beşiktaşlı futbolculara 14 otomobil.. 
</HEADLINE>
<TEXT>

     Beşiktaş Kulübü'nün resmi araç sponsoru F B Otomotiv, siyah-beyazlı futbolculara smart marka 14 otomobil verdi. 
     Fenerbahçe Kulübü Yönetim Kurulu Üyesi Zeynep Sabancı'nın sahibi olduğu F B Otomotiv'in Ortaköy'deki merkezinde gerçekleştirilen törenle futbolculara araçlar hediye edildi. 
     Beşiktaş Kulübü Yönetim Kurulu Üyesi İbrahim Altınsay ve futbol takımı menajeri Sinan Engin'in de katıldığı teslim töreni sırasında futbolculara araçları nasıl kullanacakları gösterildi. 
     Beşiktaşlı futbolcular da kendilerine hediye edilen araçlarla Fulya Tesisleri'ne gittiler. 
     Bu arada Beşiktaşlı futbolcuların hediye edilen araçları kendi aralarında paylaşacakları öğrenildi. 
     
     'Fevzi'nin alacakları ödendi' 
     Bu arada Fevzi'nin alacakları konusunda basın mensuplarının sorularını yanıtlayan Beşiktaş Futbol Takımı Menajeri Sinan Engin, ''Fevzi'nin şu anda kulüpten alacağı yok'' dedi. 
     Engin, Fevzi'nin bu ayki alacaklarının ödendiğini vurgulayarak, ''Gelecek aykiler de ödenecek. Fevzi'nin transfer taksitleri, anlaşma gereği belli bir zaman diliminde verilecek. Bunda da bir sorun yok'' diye konuştu. 






</TEXT>
</DOC>
