<DOC>
<DOCNO> 26477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/son/sonspo11.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'tan pazarlama işbirliği... 
</HEADLINE>
<TEXT>

     Beşiktaş Kulübü, Avrupa'nın en büyük yayın kuruluşlarından Canal 'nın spor ajansı Sport ile 5 yıllık pazarlama anlaşması yaptı. 
     Beşiktaş Kulübü'nden yapılan açıklamada, anlaşmanın Beşiktaş'ın tüm yayın haklarıyla, logo ve isminin lisans haklarının pazarlanmasını kapsadığı, anlaşmanın Türkiye ayağındaki çalışmalarını da Sport 'nın bölge temsilcisi TVS'nin yürüteceği bildirildi. 
     Anlaşmanın ardından Sport 'nın bir bölümü hibe, bir bölümü de avans olmak üzere Beşiktaş'a önemli bir kaynak aktardığı kaydedilen açıklamada, şöyle denildi 
     ''Türk ekonomisinin içinde bulunduğu bu zor ortamda, yurtdışından yaratılan bu kaynak Beşiktaş'ın gücünün ve güvenilirliğinin bir işareti olarak gösterilmiştir. Böylece Beşiktaş bir yıldır kulübü modern gelir kaynaklarına kavuşturmaya yönelik çalışmalarının da sonucunu almıştır. Beşiktaş, Sport gibi bir dünya devi ile yaptığı bu anlaşma sayesinde, kuruluşun gerek uluslararası pazarlama ağından,gerekse spor çevrelerindeki gücünden yararlanma olanağına kavuşmuştur.'' Avrupa'nın en büyük spor pazarlama kuruluşlarından biri olduğu belirtilen Sport , İtalya Ligi, Fransa Ligi ve İngiltere Süper Ligi'nin yanı sıra Uluslararası Basketbol Federasyonları Birliği FIBA gibi bir çok kurumun da pazarlamasını üstleniyor. 
     Beşiktaş Kulübü Başkanı Serdar Bilgili, yapılan anlaşmayla kulübün medya haklarından elde edeceği gelirlerin, gelecek yıllar içerisinde en üst noktaya çıkacağını kaydetti. Bilgili, ayrıca lisanslı ürün gelirlerinde de büyük bir atılım beklediklerini ifade ederek, ''Sport ile Beşiktaş birlikteliği kulübümüzü dünya devleri ile yan yana dünya piyasasına çıkaracaktır. İşbirliğimizin ileride çok değişik alanlara genişlemesi için çalışmalara şimdiden başladık'' dedi. 







</TEXT>
</DOC>
