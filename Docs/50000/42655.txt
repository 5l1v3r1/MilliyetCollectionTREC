<DOC>
<DOCNO> 42655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/son/sonspo16.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Revivo yılın adamı sralamasında ikinci... 
</HEADLINE>
<TEXT>

     İsrail, İbrani takvimine göre bu akşam 5762 yılına giriyor. 
     Aya göre belirlenen İbrani takvimine göre kutlanan yılbaşı, her yıl değişen tarihlere denk geliyor İsrail yılbaşı kutlamasına hazırlanırken, Maariv Gazetesi tarafından yaptırılan yılbaşı anketinde, Fenerbahçe'nin İsrailli futbolcusu Haim Revivo, İsrail Başbakanı Ariel Şaron'un ardından yılın adamı sıralamasında 2. oldu. Geçen yılki ankette yüzde 2 oy alan Şaron, bu yıl yüzde 22 ile birinci oldu. Revivo yüzde 13'lük oyla Dışişleri Bakanı Şimon Peres'i yüzde 11 ve Genelkurmay Başkanı Şaul Mofaz'ı yüzde 8 geride bıraktı. Revivo, ''yılın düşkırıklığı'' sıralamasında ise yüzde 0 oyla sonuncu oldu. Bu dalda yüzde 34 oyla birinciliği eski Başbakan Ehud Barak kazanırken, Şaron yüzde 17 ile ikinci, Şimon Peres yüzde 13 ile üçüncü oldu. ''En sevilmeyenler'' dalında ise Filistin Lideri Yaser Arafat yüzde 90 ile birinci, Mısır Cumhurbaşkanı Hüsnü Mübarek yüzde 71 ile ikinci, Ehud Barak yüzde 61 ile üçüncü oldu. 







</TEXT>
</DOC>
