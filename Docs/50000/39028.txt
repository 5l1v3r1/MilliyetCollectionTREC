<DOC>
<DOCNO> 39028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/spor/bbas.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
AVRUPA BASKETBOL ŞAMPİYONASI’NA DOĞRU 
</HEADLINE>
<TEXT>
Örs’ten pembe tablo 
Basketbol Milli Takımı Coachu, Avrupa Şampiyonası öncesi iddialı mesajlar verdi 
     NECMİ KEPÇETUTAN 

     BASKETBOL Milli Takımı Coachu Aydın Örs, Polonya ile oynanan son hazırlık maçındaki performansı tekrarladıkları takdirde, hiçbir takıma karşı zorlanmayacaklarını söyledi. Finallere hazırlık döneminde bugüne kadar 13 maç, 59 antrenman yaptıklarını belirten Örs, "Büyük hedefleri kovalıyoruz. Bunların semeresini finallerde göreceğiz. Polonya karşısında takımımıza oynatmak istediğimiz basketbolu ortaya koyduk" dedi. 
     HIZLI hücum müdafasında zaman zaman aksadıklarını vurgulayan Örs, "Son beş günde eksiklerimiz üzerinde yoğunlaşacağız. Tabi ilk hedef Letonya maçı. İtalya yenilgisinden sonra özellikle son iki turnuvada bu alanda da büyük mesafe kaydettik. İsrail maçında ayağına darbe alan Mirsad, Polonya maçında ayağı burkulan Hüseyin ve baldırında problem olan Kerem’in durumları ciddi değil" ifadelerini kullandı. 
     
SLOVENYA B GRUBU      Sürpriz peşinde 
     2001 Avrupa Şampiyonası’nda Milli Takımımız’ın yer aldığı B Grubu’nda mücadele verecek olan Slovenya, Milli Takım düzeyinde arzuladığı başarıyı yakalayamadı. ABD asıllı Arriel McDonald’ın da yer aldığı kadroda coach Zrinski’nin pota altındaki en büyük kozu, NBA’de Minnesota formasını giyen Nesterovic. Türk Telekomlu Jurkovic’in de de yer aldığı Slovenya’nın en tecrübeli ismi ise geçtiğimiz yıllarda Ülkerspor’da da forma giyen Alibegovic. Kuruluşu 1950 Başkanı Dusan Sesok 

</TEXT>
</DOC>
