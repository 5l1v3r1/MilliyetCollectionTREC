<DOC>
<DOCNO> 13985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/son/sontur17.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller Ecevit ile Bahçeli'ye yüklendi, seçim istedi 
</HEADLINE>
<TEXT>

     DYP Genel Başkanı Tansu Çiller, ülkede yaşanan her bir sorunun başlı başına bir kriz meselesi olduğunu, bunlardan kurtulabilmek için önce üretim artışı sağlanması gerektiğini, ardından siyasi partiler ve seçim kanunlarının yenilenerek, ülkenin seçime gitmesinin geldiğini söyledi. 
     Tansu Çiller, İzmir Ziraat Odası'nın olağan genel kuruluna katıldı. Ülkede yaşanan tüm sorun ve krizlerin gerçek nedeninin özde siyasi olduğunu belirten Çiller, şöyle devam etti 
     ''Türkiye ciddi bir iktidar boşluğu ile karşı karşıyadır. Milletin beklentisi bir siyasi iradenin ortaya çıkmasıdır. Boğazları adeta peşkeş çeken bir yaptırım gündemdeyse, milletimiz buna dur diyecek bir siyasi iradeyi arıyor. Bunu kim yapacak Bunu acaba Başbakanlık konutu ile Oran Şehri arasına sıkışıp kalmış bir Başbakan mı Yoksa Tarım Bakanlığı, Sanayi Ticaret Bakanlığı, Planlama ve diğer Dış Ticaret Müsteşarlığı gibi ülkenin temel sorunlarının çözümünü gerçekleştirecek bakanlıkları üstlenmiş, ama hiç sesi çıkmayan sayın Bahçeli mi yapacak Tüm sorunların temeli, özü aslında siyasidir.'' 
     
     



</TEXT>
</DOC>
