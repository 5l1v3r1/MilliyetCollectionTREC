<DOC>
<DOCNO> 47148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/sondun13.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum'un sevgilisi "Uyuşturucu skandalı sevgimizi güçlendirdi" 
</HEADLINE>
<TEXT>

     Beşiktaş teknik direktörü Christoph Daum'un sevgilisi Angelica Camm, Jean-Paul adındaki 4 aylık bebeğinin babası Daum'u sevdiğini, Daum'un uyuşturucu skandalından sonra sevgilerinin daha da güçlendiğini söyledi. 
     Camm, Alman Bild gazetesine yaptığı açıklamada, Daum'un, kokain davası ortaya çıkmadan önce ''gününü gün ettiğini'', uyuşturucu skandalının ortaya çıkmasından sonra da kendisine güveneceği yerde, ''sahte dostlara'' güvendiğini belirtti. 
     Camm, ''Bu dönemde gerçek dostlarının kimler olduğunu fark etmesi için ona yalvardım. Evinde kendisini yabancı gibi hissediyordu. Ancak, kokain skandalının kendisini en fazla yıprattığı dönemde, sözde dostlarının, kendisini yalnız bıraktığını gördü'' dedi. 
     Bir dönem bavulunu toplayarak ailesinin evine döndüğünü anlatan Camm, ''Daum beni 2 gün sonra arayarak eve dönmem için yalvardı. Ben de onu affettim. Eşinden ayrılmak istemese de, onu seviyor, ona saygı duyuyor ve inanıyorum'' diye konuştu. 
     Koblenz eyalet mahkemesi tarafından 23 Ekim'den itibaren uyuşturucu kullanmak ve satın almaya teşvik etmek suçlarından yargılanacak olan Daum'un davası için, 26 Şubat 2002 tarihine kadar 19 duruşma yapılması günü öngörüldü. 
     






</TEXT>
</DOC>
