<DOC>
<DOCNO> 27271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/siyaset/asiy.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç konuşurken TV yayını kesilsin 
</HEADLINE>
<TEXT>

MHP'li Kırkpınar, Kamer Genç için sansür istedi "Bir bor diyor bir don. En iyisi, o konuşurken Meclis TV yayınının kesilmesi" 
     GÜNSELİ ÖNAL Ankara 

     MHP'li Yusuf Kırkpınar, TBMM kürsüsünde IMF'yi eleştirirken "Donunuzu isteseler verecek misiniz " diye sorarak, vekilleri kızdıran DYP'li Kamer Genç için özel formül geliştirdi. 
     Kırkpınar, oturumu yöneten Murat Sökmenoğlu'na, "Emir verin, Kamer Genç konuşurken Meclis TV yayını kesilsin, millete rezil olmayalım" önerisinde bulundu. Genç'in sözlerinin sansürlenmesi talebi konusunda Kırkpınar şöyle konuştu 
     
     Söyledikleri rezalet 
     "Bunun sansür olduğunu biliyorum. Söyledikleri tam bir rezaletti. Bir 'bor' diyor, bir 'don' diyor, bütün insanlar izliyor. En iyisi, Kamer Genç konuşurken televizyon yayınının kapatılması. Terbiyesizce laf eden insanlar konuşurken Meclis TV kapatılsın." 
     Kırkpınar, "Meclis'te en çok şeffaf olan insanlardan biri benim" demesine karşın sansür önerisini şöyle savundu 
     "Yayın kesilirse, hiç olmazsa yapılan saygısızlığı millet görmez. Kamer Genç don diyor. Sökmenoğlu da tekrar söz veriyor. Üstelik bir de 'don'u 'bor' diye düzeltip Kamer Genç'e iltimas geçiyor. Zaten Kamer Genç konuşurken bütün başkanvekilleri iltimas geçiyor. Yayın kesilmiyorsa da en azından Meclis'e bir süre sokulmaması lazım. İçki içip geliyor, ne konuştuğunu bilmiyor. İkaz da yok. Uyarılmayınca böyle konuşuyor." 
     



 SİYASET 












</TEXT>
</DOC>
