<DOC>
<DOCNO> 16900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/son/sonspo11.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rize "Galatasaray’dan çekinmiyoruz" 
</HEADLINE>
<TEXT>

     Çaykur Rizespor, 22 Nisan Pazar günü sahasında yapacağı Galatasaray maçının hazırlıklarını sürdürüyor. Teknik direktör Karol Pecze, Galatasaray’dan korkmadıklarını ve çekinmediklerini belirtti. Pecze şöyle konuştu 
     "Bu maçta gücümüzü ortaya koyarak puan hedefimize ulaşacağımıza inanıyorum. Bu maçta taraftarımızın her zamankiden daha fazla desteğine ihtiyacımız var"dedi. 
     Pecze, Galatasaray maçının hazırlıklarının çok iyi geçtiğini ifade ederek, "Bu maç öncesi takımda sakat olan Nicolas’ın dışında hiçbir eksiğimiz ve sorunumuz yok. Hazırlıklarımızı günde tek çalışma yaparak sürdürüyoruz. Çalışmalarımızı pazar sabahı yapacağımız çalışmayla tamamlayacağız" diye konuştu. 
     Kulüp basın sözcüsü Hasan Külünkoğlu, maç bilet fiyatlarını, numaralı tribün için 10 milyon, açık tribün için de 3 milyon lira olarak belirlediklerini, maça gelecek Galatasaray taraftarlarına da biletlerin 10 milyon liradan satılacağını söyledi. 
     Galatasaray maçı için 12 bin adet bastırılan biletler, yarın satışa çıkarılacak. 
     




</TEXT>
</DOC>
