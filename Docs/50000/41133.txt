<DOC>
<DOCNO> 41133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/son/soneko07.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, Arjantin'e 8 milyar dolar kredi açtı 
</HEADLINE>
<TEXT>

     Uluslararası Para Fonu IMF İcra Kurulu, Arjantin'e 8 milyar dolar ilave kredi verilmesini onayladı. 
     IMF İcra Kurulu dün yaptığı toplantıda, IMF Başkanı Horst Kooehler'in Ağustos ayında, ekonomik kriz içindeki Arjantin'e 8 milyar dolar ilave kredi açılması önerisini görüştü. 
     Fon tarafından yapılan açıklamada, Arjantin'e sağlanan 8 milyar dolar kredinin 6.8 milyar dolarının hemen, kalan 1.2 milyar dolarının da 2001 yılı sonu öncesinde serbest bırakılacağı bildirildi. 
     Uluslararası Para Fonu, IMF İcra Kurulu'nun onayladığı 8 milyar dolar ilave kaynak ile Arjantin'e sağladığı mali destek 22 milyar dolara yükseldi. 
     Arjantin'de ekonomik çevreler, IMF İcra Kurulu'nun 8 milyar dolar ilave kaynak sağlamasının, Arjantin'in 130 milyar dolara ulaşan dış borcunu ödeyebileceği konusunda yatırımcıların ikna olmasını sağlayabileceğini belirtiyorlar. 







</TEXT>
</DOC>
