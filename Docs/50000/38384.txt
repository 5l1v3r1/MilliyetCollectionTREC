<DOC>
<DOCNO> 38384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/yasam/yas10.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Canavara karşı akıllı kasis’ 
</HEADLINE>
<TEXT>

İngilizler, yolları süratli otomobili görünce aniden yükselen balonlu kasislerle donatmayı planlıyor... 
     DIŞ HABERLER SERVİSİ 

     Sadece geçen yıl aşırı hız nedeniyle 2 bin kişiyi trafik canavarına kurban veren İngiltere, çareyi akıllı kasisler’ yapmakta buldu. Trafik gereçleri üreten bir firma, hız limitini aşan otomobili 100 metre uzaktan algıladıktan sonra otomatik olarak yükselen hız kasisi yaptı. 
     The Sunday Times gazetesinin haberine göre, akıllı kasisler yol kenarına yerleştirilen hız sensörlerinden elde ettiği bilgiye göre harekete geçiyor. 
     
Aracın dengesini bozmuyor      Belirlenen hız limiti aşıldığı takdirde kasis, altına yerleştirilen bir balon aracılığıyla şişiyor. Kasisi gören otomobilin sürücüsü ister istemez yavaşlıyor. Kasis, hızla gelen otomobili havaya uçurması veya dengesini bozmaması için de altındaki balon sayesinde yumuşatılıyor. İngiliz hükümeti, yeni kasislerin önümüzdeki aydan itibaren okul önlerine yerleştirileceğini açıkladı. 
     



 YAŞAM 


























</TEXT>
</DOC>
