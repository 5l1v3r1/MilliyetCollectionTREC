<DOC>
<DOCNO> 31330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/son/soneko15.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankaların eski yöneticilerine yurt dışı yasağı geliyor 
</HEADLINE>
<TEXT>

     Bankacılık Düzenleme ve Denetleme Kurumu BDDK , Kentbank, Bayındırbank ve EGS Bank'ın eski yöneticileri hakkında, mallarına ihtiyati tedbir ve kendilerine yurtdışı çıkış yasağı için harekete geçti. 
     Bankacılık sektöründeki son operasyonla birlikte, Bankalar Kanunu'nun 14. maddesinin 3. ve 4. fıkralarına istinaden Tasarruf Mevduatı Sigorta Fonu'na TMSF devredilen 3 bankaya dönük ayrıca, ortaklara açılan krediler için de işlemlere başlatıldı. 
     BDDK açıklamasında, ''yapılan uyarılara karşın kanunda belirtilen tedbirleri almayan, kaynakları bankanın emin bir şekilde çalışmasını tehlikeye düşerecek şekilde hissedarlarının oluşturduğu sermaye grubuna aktaran, zararı özkaynakları aşarak yabancı kaynaklara sirayet eden, mali bünyesindeki zaafiyet tahhütlerini karşılayamayacak boyutlara ulaşan ve faaliyetlerini sürdürmesi mevduat sahiplerinin haklarını ve mali sistemin güven ve istikrarını tehlikeye düşürdüğü'' ifade edilen üç banka için, ayrıca ek önlemlere başvuruldu. 
     Bu çerçevede, söz konusu bankaların eski yönetim kurulu başkanları, genel müdür ve yönetim kurulu üyelerinden mal beyanı istenmesi kararlaştırıldı. 
     Bunların mal varlıklarına ihtiyati tedbir ile yurt dışına çıkışlarının yasaklanması için gerekli prosedürler başlatıldı. 
     BDDK'nın bu yönde işlem yaptığı bankacıların isimleri şöyle 
     Kentbank eski yönetim kurulu başkanı Mustafa Süzer, eski başkan vekili Sami Çakır, eski yönetim kurulu üyesi ve genel müdürü Veysel Bilen, eski yönetim kurulu üyeleri Mustafa Selçuk, Hasan Kılavuz, Yasin Hilmi Yazan, Mehmet Ercan Torgay, Uğur Tevfik Doğan, Taner Berksoy. 
     EGS Bank eski yönetim kurulu başkanı Hasan Turan, eski yönetim kurulu üyesi ve eski genel müdür Kubilay Kırman, eski yönetim kurulu üyeleri Alper Kuş, Fatih Canikli, Mete Oğuz, Enver Güney, Güngör Kesçi. 
     Bayındırbank eski yönetim kurulu başkanı Kamuran Çörtük, eski başkan vekili Abdullah Çoban, eski yönetim kurulu üyesi ve eski genel müdür Levent Tarhan, yönetim kurulu üyeleri Mustafa Erdinç Çağlayan, Mümtaz Pehlivanlı, Ergin Eren. 
     

</TEXT>
</DOC>
