<DOC>
<DOCNO> 7039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/son/soneko03.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk-İş Başkanı Meral "Muhatabımız IMF değil" 
</HEADLINE>
<TEXT>

     Türk-İş Genel Başkanı Bayram Meral, kamu toplu iş sözleşmelerinde muhataplarının IMF olmadığını belirterek, Türkiye'de bulunun IMF heyetiyle görüşmeyeceklerini bildirdi. 
     Köy Hizmetleri Genel Müdürlüğü'nde çalışan mevsimlik işçilerin kadroya alınması dolayısıyla düzenlenen törene katılan Meral, gazetecilerin çeşitli sorularını yanıtladı. 
     Meral, bir gazetecinin, ''IMF heyeti görüşme talebinde bulundu mu '' şeklindeki soruya karşılık, şunları söyledi 
     'Görüşme talebinde bulunsa bile görüşme niyetimiz yok. Neyi görüşeceğiz IMF'nin ortaya koyduğu programlar sonucu fabrikalar kapanıyor, birçok büyük kuruluş iflas ediyor. İşsizlik hat safhada. Yoksulluk ve gelir adaletsizliği her gün artıyor. IMF, helal olsun, Türkiye'nin işleri iyi gidiyor diyor. Bu nasıl iyiye gitmedir Bunları değerlendirmek için 5'li sivil inisiyatif 22 Şubat'ta toplanacak ve ülkenin sorunlarını görüşecek. Sorun hepimizin sorunudur. Sıkıntılar her geçen gün artıyor. Binlerce işsiz, sokaklarda dolaşıyor.'' 
     Meral, bir gazetecinin, ''IMF kamu toplu iş sözleşmelerinde zam oranının düşük tutulmasını istiyor'' şeklindeki sözlerine karşılık olarak da, ''Benim muhatabım IMF değildir. Böyle bir şeyi konuşmaya da hakkı yok. Yetkisini aşarsa, saygısızlık yaparsa, ağır cevap alır. Edebiyle gelir, kiminle muhatap olursa, onunla konuşur gider'' diye konuştu. 




</TEXT>
</DOC>
