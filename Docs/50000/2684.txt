<DOC>
<DOCNO> 2684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/ekonomi/eko07.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı sermaye karamsar 
</HEADLINE>
<TEXT>

Ekonomik ortamın iyiye gideceğini bekleyen yabancı yatırımcıların oranı yüzde 80’den yüzde 20'ye geriledi 
     EKONOMİ SERVİSİ 

     Yabancı Sermaye Derneği YASED tarafından hazırlanan "Barometre" ve "Aralık 2000" sonuçlarını içeren rapor dün açıklandı. 
     YASED Başkanı Faruk Yöneyman'ın açıkladığı sonuçlara göre, ekonomik büyümenin hızlanacağını düşünenlerin oranı 2000 yılı Ocak ayında yüzde 79 iken, yıl sonunda yüzde 13'e indi. 68 YASED üyesi kuruluşun görüşlerine başvurularak hazırlanan rapora göre 2000 yılı Ocak ayı başında ekonomik ortamın daha iyiye gideceğini düşünenlerin oranı yüzde 80'ken yıl sonunda bu oran yüzde 20'ye düştü. Ekonomik ortamın daha kötüye gideceğini düşünenlerin oranı da yüzde 42'ye çıktı. 
     
     Umut özelleştirmede 
     YASED Başkanı Faruk Yöneyman, son Barometre'nin kriz döneminde yapıldığını vurgulayarak, "Kriz olmuş ve bitmiştir. Artık kriz tellalığını kimsenin yapmasını istemiyoruz. Türkiye çok kriz atlatmıştır" dedi. 
     Yöneyman, geçen yılın son üç aylık dönemde yabancı yatırımcıların "bekle, gör" politikası izlediğine işaret ederek, şunları söyledi "Bu politikanın düzlüğü çıkması mart ayında yapılacak özelleştirmelere bağlı. Programda, Telekom ve THY'nin özelleştirmesi var. Burada hükümetin alacağı mesafe, kararlar ve uygulamalar bazı soru işaretlerini kafalardan silmeye yeterli olacaktır." 
     
     Yatırımlar artacak 
     Üyelerinin yolsuzluk olaylarının üzerine gidilmesini rahatsızlık duymadığını da belirten Yöneyman, "Bilakis, rengi ne olursa olsun bütün bunların üzerine gidilmesi konusunda konsensus var" dedi. 
     "Yolsuzlukları, enerji yatırımlarında herhangi bir şekilde yabancı yatırımcıların ilgisini azaltacak bir faktör olarak görmüyoruz" diyen Yöneyman, enerji yatırımcılarının asıl beklentisinin tahkim ve imtiyazlarla ilgili uyum yasalarının uygulamaya geçmesi olduğunu kaydetti. 
     Yöneyman, "Türkiye, 1 milyar dolarlık kritik noktayı aşmış bulunuyor. 2001 yılı içinde de yabancı yatırımlar 1.5 milyar doları aşacaktır" diye konuştu. 
     
Olumlu beklentiler azaldı 
     1 - Ekonomik büyüme hızlanacak 
     Ocak - şubat - mart yüzde 79 
     Nisan - mayıs - haziran yüzde 68 
     Temmuz - ağustos - eylül yüzde 38 
     Ekim - kasım - aralık yüzde 13 
     
     2 - Enflasyon hızı yavaşlayacak 
     Ocak - şubat - mart yüzde 86 
     Nisan - mayıs - haziran yüzde 87 
     Temmuz - ağustos - eylül yüzde 49 
     Ekim - kasım - aralık yüzde 37 
     
     3- Faiz oranları düşecek 
     Ocak - şubat - mart yüzde 49 
     Nisan - mayıs - haziran yüzde 44 
     Temmuz - ağustos - eylül yüzde 21 
     Ekim - kasım - aralık yüzde 35 
     
     4- Ekonomik ortam kötüye gidecek 
     Ocak - şubat - mart yüzde 4.17 
     Nisan - mayıs - haziran - 
     Temmuz - ağustos - eylül yüzde 5.71 
     Ekim - kasım - aralık yüzde 42 
     
     5- Ekonomik istikrar altı ayda daha kötü olacak 
     Ocak - şubat - mart yüzde 1 
     Nisan - mayıs - haziran 2 
     Temmuz - ağustos - eylül yüzde 7 
     Ekim - kasım - aralık yüzde 37 
     
Yabancıların 2001 projeksiyonu GSMH artışı yüzde 3.11 TÜFE yüzde 26.07 TEFE yüzde 22.16 Dolar 848.787 Euro 773.869 Faiz oranları 34.54      
     


 EKONOMİ 


















</TEXT>
</DOC>
