<DOC>
<DOCNO> 44116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/dunya/dun02.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Korsanlar ölüme rehberle gitmiş 
</HEADLINE>
<TEXT>

The Washington Post’ta yayımlanan korsanların ölüm rehberinde Hüküm zamanı geldi. Ölümden korkma, sıkı dur. Cennet sizleri bekliyor’ deniyor... 
     YASEMİN ÇONGAR Washington 

     ABD’de 11 Eylül saldırılarında kullanılan dört yolcu uçağını kaçıran 19 hava korsanının, intihar eylemlerinden önceki geceyi nasıl geçireceklerine ilişkin talimatlar ve çeşitli dualar içeren bir "ölüm rehberine" sahip oldukları ortaya çıktı. 
     The Washington Post gazetesinin dün manşetten verdiği özel haberde, FBI’ın verdiği ölüm rehberinden bölümler yayımlandı. Habere göre, Arapça el yazısıyla yazılmış 5 sayfalık rehberde pratik bilgiler, dualar ve öğütler bulunuyor. Ölümle ilgili "Son Gece" başlığını taşıyan bölümde, "Herkes ölümden nefret eder ve korkar. Ancak ölümden sonra hayata ve ölümlerinin ödülsüz kalmayacağına inanan gerçek imanlılar, ölüme kendi istekleriyle giderler" ifadesi yer alıyor. 
     
     Allah sizin yanınızda’ 
     Bu bölümde ayrıca, "Bu gece sizi birçok zorluğun beklediğini unutmayın. Ama bu zorluklarla başa çıkmalı ve her şeyi yüzde yüz anlamalısınız. Allah’a ve onun elçisine itaat edin. Zaafa düşünce kendinizle kavga etmeyin. Sıkı durun Allah, sıkı duranların yanında durur" deniliyor. "Ölüm rehberinin" hava korsanlarına verdiği diğer "son gece" öğütleriyse şunlar 
     
     Sayılı saatiniz kaldı’ 
     "Dua etmelisiniz. Oruç tutmalısınız. Allah’tan size yol göstermesini istemelisiniz. Gece boyunca dua edip Kuran’dan ayetler okuyun. Kalbinizi temiz tutun, dünyevi işlerden arının. Boşa geçen zamanlar geride kaldı. Hüküm zamanı geldi. Hayatınızda sayılı saatlerin kaldığını bilmelisiniz. Bu noktadan sonra mutlu bir hayat, sonsuz bir cennet sizi bekliyor." 
     



 DÜNYA 















</TEXT>
</DOC>
