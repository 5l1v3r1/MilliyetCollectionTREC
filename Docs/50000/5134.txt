<DOC>
<DOCNO> 5134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/yazar/cemal.html </URL>
<DATE> 2001/02/02/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Tansiyonu düşürmek hükümetin işidir 
</HEADLINE>
<TEXT>

     Türk siyasal yaşamının bilge adamlarından ANAP milletvekili Kamran İnan'la dün sohbet ederken şöyle dedi 
     "Türkiye çok zorda " 
     Tersini söyleyebilir misiniz 
     Sanmıyorum. 
     Türkiye'nin güç bir durumda olduğunu ifade etmek felaket tellallığı değildir. Günübirlik gözlemlerin ürünü sayılabilecek yalın bir gerçektir. 
     Kırk yıllık parlamenter Kamran İnan, "Şok üstüne şok yaşıyoruz daha Diyarbakır şokunu atlatmadan bir de Meclis'te ölüm..." diyor. 
     Meclis çatısı altındaki çatışmaların hayra alamet olmadığı kanısında. "Geçmiş tecrübelerden öğrenmiş olmalıyız. Meclis içinde ne zaman çatışmaya başlasak, Meclis dışında da çatışmalar avdet eder." diyor. 
     Başbakan Ecevit'i eleştiriyor 
     "Dünkü konuşmasında Sayın Ecevit Meclis'te kaba kuvvetten, kürsü işgalinden bahsediyor. Bunlar doğru da olsa, orta yerde bir milletvekili arkadaşımızın ölümü var. Böylesine hassas bir ortamda daha farklı konuşması lazımdı bir başbakanın..." 
     Çiller'i de eleştiriyor 
     "Ölü üzerine politika yapılmaz." 
     Yine Ecevit'i eleştiriyor 
     "Bir başbakan, halkın önünde devletin savcısına çatmaz. Bir başbakan, halkın önünde devletin jandarmasını eleştirmez. İktidar, şikayet yeri değildir." 
     Yakınıyor Kamran İnan 
     "Bütün anayasal kuruluşlar yeniçeri ocağına döndü. Önüne gelen bildiri yayımlıyor. Anayasa Mahkemesi'nin muhtırasından Danıştay'ın muhtırasına muhatap oluyor hükümet..." 
     İnan'a göre panik havası var 
     "Otorite zaafı gitgide büyüyor. Bu zaaf anarşiyi artırır. Bu da bir bakarsınız mutlak otoriteyi davet eder." 
     Böylesine bunalımlı ortamlarda bir cumhurbaşkanının, bir başbakanın başkanlığında liderler toplantısı yapılmasının adetten olduğunu söyleyen Kamran İnan, "Cumhurbaşkanlığı seçimi sırasında Ecevit buna öncülük etmişti. Ama şimdi niyetli değil galiba" diyor. 
     Demokrasilerin iki tane emniyet supabı bulunduğuna işaret ediyor 
     "Biri istifa kurumudur. Ama bizim ülkemizde rağbet görmez. İkincisi, seçimdir. Diyelim ki bugün seçime gittik, sandıktan ne çıkar ki .. En kabadayı partimiz yüzde 13 Yani toplum siyasetten boşanmış durumda..." 
     O zaman 
     "Ülkemizde bu gibi durumlarda ortaklaşa olarak büyük çözümler araması gereken siyasal oyuncuların genellikle basireti bağlanır" diye devam ediyor Kamran İnan, bu yüzden de sohbetimizi şöyle bağlıyor 
     "Türkiye çok zorda " 
     Doğru, Türkiye geriliyor. 
     Tansiyon çok yüksek. 
     Bunda hükümetin de sorumluluğu var. 
     Oysa, gerilim hükümetin işi değildir. Siyaset oyununda gerilim daha çok muhalefetin işine gelir. İpleri gerer ki, hükümet iş yapamaz hale gelsin. 
     Halbuki manzara öyle değil. 
     Hükümetin yatıştırıcı bir havası yok. Nereye baksanız, çok yerle kavgalı bir hükümet görüntüsü dikkati çekiyor. Oysa uyumu sağlamak, tansiyonu düşürmek durumunda olan hükümettir. Sorumluluk en başta hükümete aittir. 
     Yinelemekte yarar var 
     Hükümet şikayet yeri değil, iş yapma yeridir. Yakınmaz, gereği neyse yerine getirir. 
     Ortalık karışık 
     Dileriz, hükümet ipin ucunu daha fazla kaçırmaz. 
     
     





'Fetret' devri 


Çeviri hatası 


'Ağzımdan işgal sözü çıkmadı ' 


Sezer, savcıları harekete geçirecek 


Tansiyonu düşürmek hükümetin işidir 


Nükhet öneriyor 


"Devletimiz sağolsindir .." 


Ambargo çare değil 


Bilgi merkezleri 


Ali devam et 


Koçaryan'ın fikri ve zikri 


Kafkasya stratejisi 


Herkes "şeffaf" olmalı 


Yine hakkımızı yemişler 


Eski Meclis 


Şaşkın bir yazı 


Davos'tan tortular... 


Bu ne cehalet 


Kuru gıdada "aracı" gitti, "yabancı" geldi 


Doğalgazın yüzde 4'üne kim ortak 


</TEXT>
</DOC>
