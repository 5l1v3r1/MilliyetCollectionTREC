<DOC>
<DOCNO> 3074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/yasam/yas04.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir her chatçinin eti yenmez’ vakası 
</HEADLINE>
<TEXT>

İstanbullu Sibel, internette tanıştığı, Çorum’dan gelip kendisini kaçıran sanal magandayı önce yakalattı, sonra affetti 
     SABRİ SEVER İstanbul 

     İnternette chat sohbet yaparken tanıştığı 36 yaşındaki Sibel Güzel’i bıçak zoruyla kaçırdığı iddia edilen 24 yaşındaki Uğur Otuzbir’in 15.5 yıla kadar yargılandığı davada sürpriz bir gelişme yaşandı. 
     Chat’ mağduru Güzel, şikayetini geri aldı. Bakırköy 4. Ağır Ceza Mahkemesi’nde görülen duruşmaya, tutuklu yargılanan Uğur Otuzbir ile Sibel Güzel ve tanığı Aysel Kutlubulut katıldı. Duruşmada sanık Otuzbir’i affettiğini söyleyen Güzel, "Bu olaylar beni çok yıprattı. Şu an bu durum beni rahatsız ediyor. Bu yüzden şikayetimi geri alıyorum" dedi. 
     Otuzbir ise, avukat tutana kadar ifade vermeyeceğini söyledi. 
     
     Bıçakla tehdit etti 
     Florya’da iki ay önce yaşanan olay söyle gelişmişti 
     Çorum’da internet cafe işleten Otuzbir, chat yaparken, iki yıldır eşinden ayrı yaşayan iki çocuk annesi Güzel ile tanıştı. Bir yıllık chat’leşmenin ardından Otuzbir, Güzel için İstanbul’a geldi. Güzel’in Florya’daki işyerine giden Otuzbir, çıkışta arabasıyla dolaşmayı teklif etti. Otuzbir’i reddeden Güzel, arkadaşı Kutlubulut ile bir taksiye bindi. Otuzbir taksiyi durdurdu ve bıçak tehdidiyle Güzel’i kaçırdı. Güzel, arkadaşının ihbarı üzerine polisler tarafından Yeşilköy’de zorba sanal aşığın’ elinden kurtarıldı. 
     


 YAŞAM 






















</TEXT>
</DOC>
