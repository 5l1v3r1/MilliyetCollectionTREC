<DOC>
<DOCNO> 4642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/son/sondun02.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan Savunma Bakanı "Ölü sayısı 100 bini bulabilir." 
</HEADLINE>
<TEXT>

     Hindistan Savunma Bakanı George Fernandes, korkunç depremde ölenlerin sayısının 100 bini bulabileceğini belirtti. 
     Fernandes, BBC ve Reuters'e yaptığı açıklamada, ''Kaybedilen insan hayatı şu anda 100 bin olabilir. Yaralı sayısı da bunun iki katı olabilir. Tahminlerimizi, ortaya çıkarılan cesetlere, kayıplara, enkaz altında kalan insanlara ve köy kayıtlarına bakarak yapıyoruz '' dedi. 
     Hindistan Başbakanı Atal Behari Vajpayii'nin istihbarat danışmanı H.K Dua, ''Bunlar sadece tahminler. Cesetler enkazın altında. Hiçkimse cesetler sayılmadan rakam veremez'' dedi. 
     Yetkililer, depremde ölenlerin sayısının 20 bini bulabileceğini açıklamıştı. 
     Bu arada, depremden sonra yaşanan mucizelere yenileri eklendi. Depremden 4 gün sonra biri 8 aylık erkek ve diğeri 7 aylık kız olmak üzere 2 bebeğin enkaz altından çıkarıldığı bildirildi. 
     




</TEXT>
</DOC>
