<DOC>
<DOCNO> 28197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/yasam/yas06.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Babe’ idam edilecek 
</HEADLINE>
<TEXT>

Hasılat rekorları kıran Babe’ filminin esas oğlanı’ domuz Grunty, şapa karşı alınan önlemler çerçevesinde mezbahaya yollanıyor .. 
     DIŞ HABERLER SERVİSİ 

     İngiltere, şu günlerde bir domuzun kara bahtını konuşuyor. Bu domuz da, bir domuz yavrusunun çoban köpekliğine terfi edebilmek için verdiği mücadeleyi konu alan ve tüm dünyada büyük ilgi çeken Babe’ filminin baş kahramanı Grunty’den başkası değil. 
     Grunty’nin bahtının kararmasının sebebi ise, şap hastalığına karşı alınan önlemler. Çünkü sevimli Grunty, İngiltere Tarım Bakanlığı’nın talimatıyla alınan bu acımasız önlemler çerçevesinde kesilecek 
     
     Karar Yüksek Mahkeme’nin 
     İngiltere’nin Somerset kentindeki çiftliğinde Grunty, yani bilinen adıyla domuz Babe’ ile mesut bir yaşam süren sahibi Rosemary Upton ise şokta. Upton, şu aralar Yüksek Mahkeme’ye başvurarak bu korkunç idamı’ önlemeye çalışıyor. 
     İngiltere Parlamentosu, Tarım Bakanlığı’nı benzeri durumlarda acil müdahaleyi sağlamak için tam yetkiyle donatmış durumda. Ancak sahibi Upton, Yüksek Mahkeme’nin ünü’ nedeniyle Babe’i kurtarması gerektiği fikrinde. Grunty isimli domuz, Babe’in yanı sıra "Ritz’deki domuz" isimli bir başka filmde daha baş rol oynamıştı. 
     



 YAŞAM 























</TEXT>
</DOC>
