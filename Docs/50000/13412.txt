<DOC>
<DOCNO> 13412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/yasam/yas05.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
SAPIK ORDUSU Keçiören’e üslendi 
</HEADLINE>
<TEXT>

Bir ilkokul öğrencisinin tecavüze uğrayıp öldürülmesinin ardından dün de üç kişi zihinsel özürlü bir kadına tecavüz etti 
     ANKARA Milliyet 

     İlkokul öğrencisi S.K’nın çocuk parkı bekçisi tarfından tecavüz edilip öldürülmesinin şoku atlatılamadan Keçiören’den bir saldırı haberi daha geldi. Alkollü üç kişi, tecavüz ettikleri zihinsel özürlü bir kadını çırılçıplak sokak ortasına attı. 
     Önceki gece saat 03.00 sıralarında vatandaşlardan gelen ihbar üzerine Preveze Sokak’a gelen Gasp Masası ekipleri, yol ortasına çırılçıplak yatan bir kadın buldular. Derhal giydirilen kadın yapılan ilk sorgusunda adının Hacer olduğunu söyledi. Ancak yapılan incelemede kadının gerçek isminin N.K. olduğu ve tecavüze uğradığı anlaşıldı. N.K., olaydan sonra derhal Numune Hastanesi Psikiyatri servisinde tedavi altına alındı. 
     
     İkisi yardım etti 
     Derhal olayın meydana geldiği bölgede araştırmaya başlayan polis, şüpheli hareketler gösteren Satılmış Ş’yi 29 gözaltına aldı. Ş. ile birlikte yakalanan Erdal K. 34 ve Halil İbrahim Ç 25 de, ilk sorgularında N.K.’ya saldırdıklarını itiraf etti. 
     Alkollü oldukları belirlenen zanlılardan Satılmış Ş.’nin genç kadına tecavüz ettiği, diğer iki zanlının ise kendisine yardım ettikleri anlaşıldı. 
     
     


 YAŞAM 




















</TEXT>
</DOC>
