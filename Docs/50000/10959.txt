<DOC>
<DOCNO> 10959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/yasam/yas04.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahlaksız teklifi red öldürüyordu 
</HEADLINE>
<TEXT>

Duray Metin, fuhuş teklifini reddeden Ebru Kaynak’ın başına silah dayayıp, hareket halindeki otomobilden attı 
     Yüksel ÇAKIROĞLU ANTALYA DHA 

     Antalya ve çevresindeki tatil köylerinde şov programları organize eden Ebru Kaynak 23 , fuhuş mafyasının saldırısına uğradı. Kaynak’ı kandırarak otomobiline alan Duray Metin, dansçı kızlara fuhuş yaptırma teklifini reddeden genç kadını otomobilden attı. Ölümden dönen Kaynak, tedavi altına alındı. 
     
Dans yerine fuhuş’      Her şey kendisini turizmci’ olarak tanıtan fuhuştan sabıkalı’ Duray Metin’in Kaynak’a, bir tatil köyünde program yaptıracağını söylemesiyle başladı. Metin, "şov programı yaptıracağı tatil köyünü göstermek bahanesiyle" Ebru Kaynak ile buluşup, arabasına aldı. Ancak Metin bir süre sonra ağzındaki baklayı çıkardı. Dansçı kızlara fuhuş yaptırmak istediğini söyleyen Duray Metin, "Üstelik bizim yaptıracağımız bu işte danstan daha iyi para kazanacaklar" diyordu. 
     Genç kadının ısrarla teklifini reddetmesine kızan Metin, Eski Mezbaha Kavşağı yakınlarında önce genç kadının kafasına tabanca dayadı, ardından da onu hareket halindeki otomobilden attı. Ebru Kaynak, şans eseri küçük sıyrıklarla kurtuldu. Duray Metin ise her yerde aranıyor. 
     


 YAŞAM 

























</TEXT>
</DOC>
