<DOC>
<DOCNO> 40867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/guncel/gun06.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayserili ekmek bıçağı kullanır...’ 
</HEADLINE>
<TEXT>

Kayseri Emniyet Müdürü Tanrıkulu, "Buralarda işlenen suçlarda hep ekmek bıçağı tercih edilir, çünkü suç aleti sayılmıyor" diye konuşuyor 
     Üzeyir Garih cinayetini değerlendiren Kayseri Emniyet Müdürü Bekir Tanrıkulu, Yener Yermez’in ekmek bıçağı kullandığını hatırlatarak, "Kayseri’de asayiş olaylarında ekmek bıçağı en fazla kullanılan suç aleti olarak karşımıza çıkıyor. Yermez, daha önceki cinayetini de ekmek bıçağıyla işlemişti. Ekmek bıçağı fazla dikkat çekmiyor, eve götürmek için aldıklarını söylüyorlar. Komando veya diğer bıçaklar ise suç aleti olarak değerlendirildiği için riskli görülüyor. Bu yüzden Kayseri’de hep ekmek bıçağıyla suç işleniyor" dedi. 
     
     Kampanya başlatacaktı 
     Ekmek bıçağıyla işlenen suç miktarının çok fazla olduğuna dikkat çeken Kayseri Emniyet Müdürü Tanrıkulu’nun, Yermez olayından önce bıçakla işlenen suçları önlemek amacıyla "Bıçağınızı bırakın" mesajlı bir kampanya başlatmayı planladığı öğrenildi. Yener olayının araya girmesiyle bu düşüncenin hayata geçirilemediğini ifade eden yetkililer, önümüzdeki günlerde kampanyanın yeniden gündeme gelebileceğini kaydettiler. 
     



 GÜNCEL 






















</TEXT>
</DOC>
