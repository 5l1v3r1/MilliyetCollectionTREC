<DOC>
<DOCNO> 2758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/yazar/akyol.html </URL>
<DATE> 2001/01/18/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
AB böler mi 
</HEADLINE>
<TEXT>

     ASKERLER ve hükümette de ağırlıklı olarak MHP tarafından dile getirilen kaygı bu AB üyeliği için yapılacak reformlar Türkiye'yi böler mi 
     Yabana atılacak bir kaygı değil... 
     Ancak, Avrupa'nın Sevr'i hortlatmak istediği, Türkiye'yi bölme siyaseti izlediği gibi paranoyak kuşkulara kapılmadan bu kaygıyı ciddiyetle ele alıp tartışmak gerekir. 
     Bu kaygıyı ciddiye almak gerektiği gibi, Mesut Yılmaz'ın ifade ettiği bir tezi de aynı ciddiyetle ele almak gerekir 
     - Türkiye Avrupa Birliği'ne g iremezse asıl o zaman bölücülük güçlenir. 
     Çünkü, AB'den kopan bir Türkiye ekonomisini gerekli hızla büyütemez, yetersiz ekonomi sosyal ve etnik gerilimleri artırır, AB içindeki bir Türkiye ülke bütünlüğü konusunda daha sağlam diplomatik desteklere sahip olur... Yılmaz'ın bu tezleri de öteki kaygı kadar gerçekçidir. 
     
     TÜRKİYE olarak, evvela, Kürtçülük hareketleri içinde en radikal, en şoven ve en teröristik olanının neden Türkiye'de ortaya çıktığının iyi bir muhasebesini yapmalıyız. 
     Yok saymanın, Kürt kelimesini bile yasaklamanın, bırakın Kürtçülük eğilimini, en terörist hareketin ortaya çıkmasını bile önlemediğini görmeliyiz. 
     İrtica paranoyası bir gündem saptırmasıydı. Türkiye'nin en ciddi iç ve dış sorunu bu 'bölücülük' hareketidir. 
     Bu durumda dil öğretimi ve TV yayını serbest bırakılırsa ne olur 
     Dünyaca itibarlı The Economist dergisinin dünkü sayısında Kürtlerle, özellikle İran Kürtleriyle ilgili ilginç bir yazı vardı. İran'da "okul dışında" Kürtçe eğitim serbestmiş, özellikle yaz aylarında paralı kurslar açılıyormuş. Geçen yaz bu "okul dışı" paralı Kürtçe kurslarına kaç kişi katılmış biliyor musunuz 2 bin 500 kişi... 
     The Economist gibi etkili bir dergi, Türkiye'yi eleştirirken, Hatemi İran'ının Kürt meselesini daha iyi yönettiğini söylüyor, övüyor hatta 
     
     ETNİK duygu yok edilemiyor ama kişilerin tek kaygısı, tek kimliği etnik özelliği değildir. Bunun dışında ekonomik bağları vardır, sosyal bağları vardır, özlemleri, zevkleri, alıştığı hayat tarzı vardır... Bu faktörler hangi dili gerektiriyorsa, neticede o dil Türkiye'de Türkçe giderek daha da yaygınlaşır. Bu faktörler güçlüyse tek başına etnisite ülkeyi bölemez 
     Ama etnisite kontrolsuz bir öfkeye dönüşürse, "pire için yorgan yakma" fanatizmi çok feci sonuçlar doğurabilir. 
     Onun için Türkiye, mutlaka üniter devlet yapısı içinde, Kürt, Alevi ve muhafazakar kitlelerin mağduriyet duygusunu gidermenin yollarını aramalıdır. 
     Bu konuların uzmanı olan Prof. Anthony Birch de "Nationalism and National Integration" adlı fevkalade önemli eserinde, eğitimde ve sosyal hayatta etnik kimliği aşırı vurgulamanın "etnik tuzak" olduğunu, çünkü o etnik grubun aleyhine sonuç verdiğini anlatır. Onun için mesela İrlanda ve İskoçya'da "etnik" ders saatleri gönüllü olarak azaltılmış, ortak dil olan İngilizceye tekrar ağırlık verilmiştir. 
     Bask'ta da aynı süreç yaşanmaktadır. 
     Çünkü piyasa ekonomisi ve toplumsal hareketlilik ortak mili dilin daha çok kullanılması sonucunu doğurur kendiliğinden. AB üyeliğinin getireceği hızlı refah artışı ülke bütünlüğünü güçlendiren önemli bir etken olacaktır. 
     Süreci akıllı yürütmek şartıyla ben AB üyeliğinin Türkiye'yi bölmeyeceğini, güçlendireceğini düşünüyorum. 
     
     





AB böler mi 


Batı'daki çatlak 


Nasıl dostluk 


Köşk'ten izlenimler 


İki bakan daha öldü öldü dirildi 


Yoksulluğa talim etmek istemiyorsak... 


MGK, monarşilerden miras... 


400 bin kaçak yabancı 


Davetin ardından 


Bataklık... Alın, başınıza çalın .. 


Taktik savaşı 


Sözler güzel ya uygulama 


Gecikme değil de nedir 


"Bir de yüzer gezer santrallara bakalım..." 


Ruhi Su’yu anarken... 


62 yıl önce ve sonra... 


AB türküsü 


Kiracı mı kapıcı mı 


Zenginler cemaati yoksullar cemaati 


</TEXT>
</DOC>
