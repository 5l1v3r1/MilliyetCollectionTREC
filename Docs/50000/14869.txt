<DOC>
<DOCNO> 14869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/siyaset/siy01.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Teröriste romantik çağrı 
</HEADLINE>
<TEXT>
Arkadaş, el ele dolaş’ 
Sivas’ta operasyon yapan jandarma, ağaçlara bıraktıkları afişlerle teröristlere çağrı yaptı. Çağrıda, "Arkadaş Deniz kenarında, parkta bir arkadaşınla ele ele dolaşmayı özlemedin mi " denildi. 
     Jandarma Bölge Komutanı Tümgeneral Bekir Uğurlu’nun aracının da bulunduğu askeri konvoya, Çorum - Ankara karayolunda ateş açılması olayından sonra bölgede yoğunlaştırılan operasyonlar aralıksız sürüyor. Bu arada jandarma timleri teröristlere, "Deniz kenarında arkadaşınla el ele tutuşup yürümeyi özlemedin mi" yazılı afişlerle teslim olma çağrısı yaptı. Sivas’ın kırsal kesimlerinde operasyon yapan jandarma timleri, bölgeyi sürekli kontrol altında tutarken, ağaçlar üzerine astıkları afişlerle, bölgede faaliyet gösteren TİKKO, TKP ML, DHKP - C gibi örgütlere "teslim ol" çağrısı yaptı. "Arkadaş Deniz kenarında, parkta, herhangi bir yerde bir arkadaşınla ele ele tutuşup dolaşmayı özlemedin mi " yazılı bildirilerin, ormanlık alandaki ağaçlara asılarak çağrının sürdürüleceği kaydedildi. 
     


 SİYASET 























</TEXT>
</DOC>
