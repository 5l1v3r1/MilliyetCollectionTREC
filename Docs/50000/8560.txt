<DOC>
<DOCNO> 8560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/son/soneko11.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada işler iyi, gecelik faizlerde ise işlem yok 
</HEADLINE>
<TEXT>

     Para piyasalarında haftanın son gününde Borsa, yine alıcılı çılırken, faiz cephesinde henüz hareket yok. 
     Borsa'da Ulusal-100 Endeks, 7,970 puan seviyesinde açılış yaptıktan sonra kar satışlarıyla 7,737 puana kadar geriledi. Ancak, bu kısa süreli satışların ardından özellikle sınai sektörü hisselerinde yoğun alımlar etkili oldu ve dünün 354 puan üzerine çıkarak en yüksek 8,244 puan seviyesini gördü. 
     Endeks, şu sıralarda 8 bin puan düzeyinde bulunuyor. İlk yarım saatte özellikle banka ve finans hisselerinin satıcılı olduğu, ihracata yönelik çalışan sektörlerin prim yaptığı görüldü. Para piyasalarının faiz cephesinde ise günün ilk saatlerinde durgunluk hakim. İMKB Tahvil ve Bono Piyasası ile İnterbank'da gecelik repoda henüz işlem gerçekleşmedi. 
     Bu arada, Tahvil ve Bono Piyasası Kesin Alım Satım Pazarı'nda işlem gören 21 Mart vadeli, bugün valörlü bononun, bileşik getirisi şu sıralarda yüzde 147.26 düzeyinde bulunuyor. 
     
     




</TEXT>
</DOC>
