<DOC>
<DOCNO> 12961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/25/siyaset/siy06.html </URL>
<DATE> 2001/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökalp iki gün sonra yalanladı 
</HEADLINE>
<TEXT>

"Başbakan Ecevit’e sıfat takmadım, teşekkür ettim" 
     ANKARA Milliyet 

     Tarım ve Köyişleri Bakanı Hüsnü Yusuf Gökalp, Başbakan Bülent Ecevit ve ANAP için söylediği iddia edilen sözleri, ortaya çıkmasının ardından iki gün sonra yalanladı. Gökalp, "Benim Sayın Başbakan’a, herhangi bir bakana bir sıfat takmam söz konusu olamaz" dedi. Gökalp, açıklamasında, hükümetin yoğun bir tempo ve uyum içinde çalıştığını belirttikten sonra iddialara şu yanıtı verdi 
     
Gübre meselesi      "Gübre tedariki konusunda çiftçimizin sıkıntısı had safhaya ulaşınca, konu, tarafımdan Sayın Başbakanımızın talimatlarına arz edilmiştir. Sayın Başbakanımızın talimatları doğrultusunda, Sayın Devlet Bakanı ve Başbakan Yardımcısı ve kamu gübre fabrikalarının Özelleştirme İdaresi’ne bağlı olması nedeniyle Özelleştirmeden Sorumlu Sayın Devlet Bakanı ve benim iştirakimle bir toplantı yapılarak, gübre sorununa çözüm yolları aranmış ve alınan karar gereğince TÜGSAŞ’ın Tarım Kredi Kooperatifleri Merkez Birliği’ne 100 bin ton gübre satışı sağlanmıştır." 
     


 SİYASET 

















</TEXT>
</DOC>
