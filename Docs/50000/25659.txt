<DOC>
<DOCNO> 25659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/ekonomi/eko05.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay - Cell reklama başladı 
</HEADLINE>
<TEXT>

     ŞÜKRÜ ANDAÇ 

     Türkiye’nin dördüncü cep telefonu operatörü Ay - Cell, tanıtım ve reklam faaliyetlerine başladı. 0 505’ GSM kodu ile piyasaya çıkacak olan Ay - Cell, ilk reklam broşürünü, 7 milyon sabit telefon abonesine gönderdi. Türk Telekom yetkilileri, reklam kampanyası ile ilgili çalışmalar için ajanslarla görüşmelerin devam ettiğini, kampanyanın bu ay içinde başlayacağını açıkladılar. 
     Telefon faturaları ile birlikte görderilen ilk reklam broşüründe, Türkiye’nin güvenilir GSM operatörü’, Hep yanınızda ve hep dost olacak’ ibareleri yeraldı. 
     Ayrıca yeni www.aycell.com.tr’ adresi ile birlikte 444 1 505 çağrı merkezi numarasını bu broşürde duyurdu. 
     
     Denemeler başarılı 
     Mayıs ayı sonunda çalışmalarını yedi ilde tamamlayıp faaliyete geçmeye hazırlanan Ay - Cell’de teknik denemeler başarıyla sonuçlandı. 
     Yetkililer, Turkcell ve Telsim ile roaming serbest dolaşım anlaşması konusunda da ilerleme kaydedildiğini belirttiler. Şu anki en önemli sorunun pazarlama olduğunu ifade eden Telekom yetkilileri, bu konuda da Koç dahil, birçok şirketle görüşmelerin sürdüğünü söylediler. 
     



 EKONOMİ 























</TEXT>
</DOC>
