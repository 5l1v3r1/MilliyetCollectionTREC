<DOC>
<DOCNO> 40491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/son/sontur14.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Solda Mümtaz Soysal öncülüğünde yeni bir parti geliyor... 
</HEADLINE>
<TEXT>

     Solda yeni parti girişimleri çerçevesinde, Prof. Dr. Mümtaz Soysal başkanlığında çalışmalarını yürüten Bağımsız Cumhuriyet Hareketi BCH , tüzük taslağı çalışmalarını tamamladı. 
     Partileşme Sürecindeki BCH'nin, Ankara'da çalışmalarını yürüttüğü bürodan yapılan yazılı açıklamada, tüzük taslağının tamamlanarak partileşme sürecinde yeni bir adımın atılmış olduğu bildirildi. 
     Açıklamada, Mümtaz Soysal başkanlığında oluşturulan Merkez Oluşum Komitesi'nin, 2 Temmuz 2001'de yapılan toplantıda, öncelikle parti kuruluş çalışmalarını organize etmek için Ankara'da bir büro kurduğu kaydedilerek, tüzük taslağında özetle şu ilkelerin ön plana çıkarıldığı belirtildi 
     ''Tüm üyelerin üyelik haklarını kullanmada eşit ve özgür olduğu katılımcı bir örgüt partisi, Tabanda oluşturulan düşünce ve önerilerin merkezde gözönüne alındığı, üst yönetimde kararlaştırılan politikaların da örgütte tartışıldığı demokratik yapılı bir parti, Yurttaşla, seçimden seçime değil, günden güne ilişki içinde kalan bir parti, Siyaseti, kendisine ve yakın çevresine değil, bütün topluma hizmet etme aracı sayan, siyasal örgütlenişi çıkar kapısı değil, hizmet kapısı olarak gören, yozlaşmaya bulaşmamış bir parti.'' 
     
     







</TEXT>
</DOC>
