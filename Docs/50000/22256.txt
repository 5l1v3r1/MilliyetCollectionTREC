<DOC>
<DOCNO> 22256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/son/sondun06.html </URL>
<DATE> 2001/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Nicholas Cage "Hannibal" oluyor 
</HEADLINE>
<TEXT>

     Sinema dünyasının tüyler ürperten "yamyam doktoru" Hannibal, artık yeni bir oyuncuyla hayat bulacak. "Kuzuların Sessizliği" ve "Hannibal" filmlerinde doktor Lecter rolünü oynayan Anthony Hopkins, filmin yeni versiyonunda koltuğunu Nicholas Cage’e kaptırdı. 
     Internetteki "coolnews" sitesindeki habere göre, yeni yapım, her iki filmin öncesine dönerek yaşananları en baştan ele alacak. Hannibal Lecter’ın cezaevindeki tek kişilik hücresine konulmadan önceki yaşamını anlatacak "Red Dragon" isimli filmin yönetmeni "Armageddon" ve dev bütçeli "Pearl Harbour" filmlerinin rejisörü Michael Bay. Filmde, Dr. Lecter rolünü de Oscar ödüllü Nicolas Cage canlandıracak. 
     Böylelikle, ünlü aktris Jodie Foster’ın Clarice Sterling rolünü Julianne Moore’a devretmesinden sonra Hannibal rolü de el değiştirmiş olacak. 
     







</TEXT>
</DOC>
