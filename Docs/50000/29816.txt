<DOC>
<DOCNO> 29816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/son/sontur03.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşırı alkollü sürücü, eşinin ve kızının ölümüne yol açtı 
</HEADLINE>
<TEXT>

     Aydın'ın Nazilli ilçesine bağlı İsabeyli beldesinde meydana gelen trafik kazasında 2 kişi öldü, 5 kişi de yaralandı. 
     Alınan bilgiye göre, hemzemin geçitten ana yola çıkan İsmail Küçüksayan yönetimindeki 09 PD 222 plakalı otomobil, aşırı hız ve dikkatsizlik sonucu, yol kenarında bulunan bir yayaya çarptıktan sonra, korkulukları kırarak, yolun karşısındaki eve çarpıp durabildi. 
     Kazada, otomobil içinde bulunan sürücünün eşi Gülseren Küçüksayan 36 ve kızı Tuğçe Küçüksayan 8 hayatlarını kaybettiler. Otomobilin çarptığı yaya Ali Karakaya, otomobil sürücüsü İsmail Küçüksayan ile araçtaki Hipetya Küçüksayan, Orçun Yıldız ve Orgun Yıldız ise yaralanarak Nazilli Devlet Hastanesi'nde tedavi altına alındı. 
     Kazaya neden olan sürücü İsmail Küçüksayan'ın aşırı alkollü olduğunun belirlendiği bildirildi. 






</TEXT>
</DOC>
