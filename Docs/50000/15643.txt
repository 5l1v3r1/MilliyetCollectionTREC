<DOC>
<DOCNO> 15643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/siyaset/siy03a.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP Hükümet provokatör 
</HEADLINE>
<TEXT>

     ANKARA Milliyet 

     DYP Grup Başkanvekili Ali Rıza Gönül, hükümeti "provokatörlükle", Başbakan Bülent Ecevit'i de, "konuyu gündeme getirerek, ara rejimin önünü açmak"la suçladı. 
     Hükümetin ipin ucunu kaçırdığını dile getiren Gönül, krizin üzerinden iki ay geçmesine karşın hala ekonomik programın açıklanmadığını kaydederek şöyle konuştu "Sokaklara, meydanlara inen insanlar için provokatör arayanlar bilmelidir ki, aradıkları provokatör, ehliyetsizliği ve kötü yönetimiyle bu hükümetin ta kendisidir. Ecevit, dikkatleri başka yöne çekmek için, 'ara rejim - kara rejim isteyenler ağızlarının payını aldı' diyerek, ulu orta rejim tartışması gibi tehlikeli bir konuyu dile getirmektedir. Bu açıklamalarla, kim ve kimler bu rejimi istiyor, mutlaka söylemelidir. Ülkede ara rejim - kara rejim isteyen yok. Özüyle, ara rejim - kara rejimin önünü açan ve ülkeyi oraya sürükleyenler var ki, 'kimler' diye sorarsanız, siz ve ortaklarınızdır Sayın Başbakan." 
     


 SİYASET 

















</TEXT>
</DOC>
