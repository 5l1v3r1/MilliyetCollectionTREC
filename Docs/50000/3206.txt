<DOC>
<DOCNO> 3206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/yasam/yas03a.html </URL>
<DATE> 2001/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇOCUKLAR TEHLİKEDE 
</HEADLINE>
<TEXT>
Havuzda klor paniği 
Havuzlara atılan klorun, çocukların akciğerlerini yiyip bitirdiği ortaya çıktı 
     Belçika’nın Louvain Katolik Üniversitesi bilim adamları, havuz sularını dezenfekte etmek amacıyla kullanılan klorun çocukların akciğerlerine zarar verdiğini belirledi. 
     Ülke çapında panik yaratan haber üzerine, Belçika Hükümeti acil önlemler aldı. Prof. Alain Bernard ve ekibinin vardığı sonucun bir süre gizli tutulduğu, araştırmanın basına sızması üzerine önlemlerin derhal alındığı bildirildi. 
     Belçika Çevre Bakanlığı’nın isteği üzerine yapılan araştırma, yaşları 10 civarında olan ve düzenli havuza giden çocukların akciğerlerinde, sigara içen büyüklerde olduğu gibi zayıflama olduğunu ortaya çıkardı. Araştırma derinleştirildi ve miniklerin akciğerlerini mahveden unsurun, ülkede çok fazla bulunan yüzme havuzlarında teneffüs edilen klorlu hava’ olduğu anlaşıldı. 
     


 YAŞAM 




















</TEXT>
</DOC>
