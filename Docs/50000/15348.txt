<DOC>
<DOCNO> 15348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/09/spor/ygskol.html </URL>
<DATE> 2001/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Skandal 
</HEADLINE>
<TEXT>

     DOĞAN KOLOĞLU 

     Gerçekten inanılmaz bir faciaya kurban gitti Galatasaray. İki dakikada iki gol. Bu Galatasaray’ın fazla maç oynama sorunu değil, kendilerini büyük görmenin faturası ile rakibin akıllı taktiğidir. Galatasaray iki dakikada iki gol yedi. İlk on dakikada beş atak yaptılar. Bu beş atakta ne bir gol deneyi oldu, ne de bir pozisyon üretildi. İlk defa rakip kaleci 12. dakikada kendisine gelen ortayı yumrukla uzaklaştırdı. Galatasaray adeta gölge boksu yaparken, hayali futbol oynuyordu. 
     Galatasaray neden bu şoku yaşadı. Önce rakibin çok çabuk ve kavgacı iki santrforu Ayew ve Preko, Popescu’yu aralarında makasa aldılar. Bu basit bir taktikti. Ama inanılmaz verim ürettiler. Popescu ve Bülent her zamanki gibi rakibin süratinden çekindikleri zaman bir tür kontrol uygulayarak bekliyorlar. Nitekim iki golden sonra da bu ikili topa doksan dakika kararlı girme yerine tereddütlü oynadılar. Bu nedenle Popescu bir sarı kart gördü. Üçüncü golde de oyundan atılmamak için adeta rakibini seyretti. Ayrıca bu makaslama sırasında Fatih de dışarıda kalıyor ve onun adamı içeri kaçırıyordu. Dün acaba Yimpaş’ın antrenörü bu sonucu etkileyen ufak ayrıcalıkları bilerek mi taktiğe yansıttı 
     Galatasaray 2 - 0’dan sonra alıştığımız hücum futboluna döndü. Serkan ve Jardel gibi iki çakılı forvet Preko ile Ayew ile karşılaştırılınca sırıttılar. Onlar boş top beklerken, rakip karşı defansa kart gösteren eylemin içindeydi. Galatasaray ilk 15 dakikada Real Madrid maçının kahramanı Fatih’i unuttu. Sonra Fatih’in ilk dalışı gol pasıydı. Ardından bir gol pası daha verdi. Ama rakibin çökme dakikası haklı penaltı kararı olabilirdi. Hasan, Real Madrid maçına benzer bir penaltı yarattı. Ancak Ümit o maçtaki gibi golü bulamadı. Sahanın yıldızı hiç tartışmasız Diallo idi. Ayrıca Yimpaşlılar kolektif oyunda yardımlaşma ve rakibin taktiğini bozmada o kadar ustaydılar ki dördüncü golü de attılar. Maçın hakemi çok başarılıydı. 
     


 SPOR 



























</TEXT>
</DOC>
