<DOC>
<DOCNO> 26835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/son/soneko04.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Borç takası ihalesi yarın yapılıyor 
</HEADLINE>
<TEXT>

     Hazine iç borç stokunda bulunan ve vadesi 2001 ve 2002 yılına denk gelen Devlet İç Borçlanma Senetleri'nden DİBS 23'ünün takasına ilişkin ihale yarın yapılıyor. 
     Değişim ihalesi yarın yapılacak olan ve tek fiyat sisteminin uygulanacağı ihalenin sonuçları, 17 Haziran Pazar günü açıklanacak. Takas işlemi ise 18 Haziran Pazartesi günü gerçekleştirilecek. Yeni verilecek senetlerin ihraç tarihleri de 18 Haziran Pazartesi günü olacak. Takas ihalesine, Kamu bankaları ve Tasarruf Mevduat Sigorta Fonu TSMF kapsamında bulunan bankalar haricinde, takasa konu olan senetleri ellerinde bulunduran tüm yatırımcılar katılabilecek. Belirlenen takvime göre, ihaleye katılmak isteyen yatırımcılar yarın saat 09.00-14.00 arasında teminatlarını yatıracaklar. 
     Teminat tutarı, değiştirilmesi teklif edilen senetlerin yüzde 75'i ve karşılığında senet getirilemeyen nominal teklif tutarının yüzde 5'ioranında nakit Türk Lirası olarak belirlendi. 
     Yatırımcılar, yarın ayrıca saat 09.00-16.00 arasında da rekabetçi olmayan teklifler ROT ile ihale tekliflerini Merkez Bankası'na verecekler. Yapılacak tüm ihalelerde, tüm katılımcılar ihale günü saat 16 00'ya kadar Merkez Bankası'na ortalamadan değiştirme teklifi verebilecek olup ihale sonuçları değerlendirilirken ortalama tekliflere öncelik verilecek. 







</TEXT>
</DOC>
