<DOC>
<DOCNO> 44157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/siyaset/siy05.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller Dış politika felaket 
</HEADLINE>
<TEXT>

     İBRAHİM SEZEN Trabzon DHA 

     Yeni bir dünya düzeni oluşturulduğunu belirten Tansu Çiller, "Yepyeni bir dünya kuruluyor ama bu fırtınalı günlerde Türkiye gemisinin kaptanı yok" dedi. 
     Dün Trabzon Havalimanı’nda 100 partili tarafından karşılanan Çiller, fındık mitingine katılmak üzere Giresun’a hareketinden önce kısa bir açıklama yaptı. Çiller, şunları söyledi "Dünya, demokrasi ile İslam bağdaşır mı diye tartışıyor. Bu konuda cevap verip, İslam ülkelerini örgütleyip başı çekecek olan Türkiye’den çıt yok. Ülkenin başkanı dünyayı dolaşıyor olmalıydı. Ülkenin dış politikası bir felaket. Ladin’in yaptığı terörizmin İslamla ilgisi yoktur." 
     
     Mitinge yağış engeli 
     Çiller ve beraberindekiler daha sonra karayolu ile Giresun’a gitti. Giresun girişinde çiçeklerle karşılanan Çiller, önce şehir turu attı. Fındık mitinginin yapılacağı Osmanağa Meydanı’na gelen Çiller’in Fındık Mitingi’, yağış nedeniyle 15 dakika sürdü. Yaklaşık iki bin kişiye hitap eden Çiller’in sözleri sık sık "Başbakan Çiller" tezahüratıyla kesildi. 
     



 SİYASET 












</TEXT>
</DOC>
