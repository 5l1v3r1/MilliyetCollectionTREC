<DOC>
<DOCNO> 12663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/spor/spo08.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara 2001'e hazır mı 
</HEADLINE>
<TEXT>

İstanbul, 2008 için denetlenirken, Avrupa Basketbol Şampiyonası grup maçlarının oynanacağı ASKİ salonu fillere, atlara ve köpeklere hizmet ediyor 
     NECMİ KEPÇETUTAN 

     İSTANBUL'UN 2008 Olimpiyatları için incelendiği şu günlerde spor adına tam bir kara mizah yaşanıyor Ankara'da. Avrupa Basketbol Şampiyonası grup maçlarının oynanacağı ASKİ Salonu şu sıralar spora değil, sirke hizmet veriyor. Trilyonlarca liraya mal olan ve Türkiye'nin en modern tesislerinden biri olarak gösterilen ASKİ Salonu'nda şu anda hentbolcular, basketbolcular değil filler, atlar, köpekler boy gösteriyor. 
     BELYA A.Ş. tarafından getirtilen Rosgossirk, hafta içi her gün okullara hafta sonları da halka açık ücretsiz gösteriler yapıyor. Mayıs ayına kadar kalacak olan sirk yüzünden, belki de ASKİ hentbol takımı maçlarını başka salonda yapmak zorunda kalacak. İnşaasında en kaliteli malzemenin kullanıldığı salonda, sirk hayvanlarının barınması için tadilat ve ek inşaat yapıldığı da dikkati çekiyor. 
     


 SPOR 

























</TEXT>
</DOC>
