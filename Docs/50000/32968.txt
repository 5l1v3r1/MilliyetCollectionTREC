<DOC>
<DOCNO> 32968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/siyaset/siy04a.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
2. Recai Abi dönemi 
</HEADLINE>
<TEXT>

Milli Görüş’ün 5. partisi bugün kuruluyor. Ancak kurucular, Erdoğan’a kaçıyor... 
     ABDULLAH KARAKUŞ Ankara 

     Siyasi yasaklı Erbakan, Milli Görüş’ün beşinci partisini bugün kuruyor. Parti kuruluşu nedeniyle tatilini yarıda kesen ve Ankara’ya dönen Erbakan, iki gün boyunca Recai Kutan’la görüştü, parti programını ve tüzüğünü belirledi. Görüşmelerde yeni partinin genel başkanının da tekrar Kutan olması benimsendi. Erbakan’ın partisi için Yeniden Refah, Yeniden Büyük Türkiye, Saadet, Selamet, Huzur ve Umut adları konuşulurken, öne Saadet’ ismi çıktı. 
     
     Gelenekçiler Tayyip’e koştu... 
     Yeni partinin verilecek dilekçe öncesi Erbakan’ın listesinde yer alan bazı milletvekilleri yasağı kalkan Tayyip Erdoğan’ın kanadına geçti. Çalışma eski Bakanı Necati Çelik, "Sabrım kalmadı. Böyle siyaset yapılmaz" diyerek, Erbakan’ın kurucular kurulun-dan istifa etti. Öğleden sonra da gelenekçilerle hareket eden vekiller Hüseyin Kansu, Faruk Çelik, Yahya Akman ve Eyüp Fatsa, Erdoğan tarafına geçti. Erdoğan’ın saflarına Veysel Candan, Şükrü Ünal, Remzi Çetin’in de geçebileceği kaydedildi. Böylece iki grubun sayıları da 50 civarında oldu. 
     
     Gelenekçilerin programı hazır 
Din dersi zorunlu olmalı      Yeni parti çalışmalarını sürdüren gelenekçiler, parti programını tamamladı. "İnsanların saadeti için çalışılacağı" ifade edilen programda, insan hakları, demokrasi, özgürlük ve laiklik kavramları ön plana çıkarıldı. Laikliğin tanımının yapıldığı programda, din kültürü ve ahlak derslerinin okutulmasının zorunlu kılınması da istendi. Zorunlu eğitimin 11 yıla çıkarılması öngörülen programda DGM’lerin kaldırılması, MGK’nın sivilleşmesi gibi konularda parti görüşlerine yer verildi. 
     



 SİYASET 

















</TEXT>
</DOC>
