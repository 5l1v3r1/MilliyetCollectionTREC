<DOC>
<DOCNO> 8977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/spor/ytstan.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz üstüne kriz 
</HEADLINE>
<TEXT>

     MEHMET TAN 

     Bu Trabzonspor’u kimse anlatamaz. Kimliksiz, kişiliksiz, yetersiz bir takımı tarif ve analiz etmeye kelimelerin gücü yetmez. 
     Trabzonspor yönetimsel bir krizin baskısı altında, doğru. 
     Gelecek kuşkusu altında olan oyuncuların organizmaları da tehdit altında, bu da doğru. 
     Hata yaparım korkusu, kimlik ve kişilik kaybını ve dolayısıyla da üretimi yok etmiş. 
     Bu hepsinden doğru. 
     Ancak, hiçbirisi Trabzonspor’un, İstanbulspor karşısında ortaya koyduğu futbolu izah etmeye yetmiyor. 
     Trabzonspor, iki yıl önce İstanbulspor’dan Avni Aker’de üç yedi, geçen yıl Bayrampaşa’da beş. 
     Dert o değil. Dert, kaybolan bir büyük değer. 
     Trabzonspor, birbirinin benzeri iki gol yedi. Fotokopi çeksen bu kadar benzer ancak. Osman’ın müdahale, diğer zevatın da yerleşim ve zamanlama hataları yeni değil. 
     Trabzonspor gibi büyük iddiasındaki bir takım iki pas üst üste yapamaz mı .. Rakibine sahanın herhangi bir yerinde bir baskı kuramaz mı .. Teknik kapasitesi yüksek olduğu tescilli oyuncular iki metreye top atamaz mı 
     Atamaz. 
     Kimliğini kaybeder ve benliğini yitirirsen atamazsın. 
     Trabzonspor’un dünkü mağlubiyetini kimse taktikle, teknikle ilintilemesin. Sadece ruhsal travmaya bağlamasın. 
     Trabzonspor’da başka şeyler oluyor. 
     İstanbulspor, tertemiz, berrrak, tartışmasız iki golle üç puanı aldı, götürdü. Değil İstanbulspor, Türkiye’nin herhangi bir yerinden bir amatör takımı sahaya çıkarsanız, Trabzonspor aynı akıbete uğrardı. 
     Trabzonspor kriz üstüne kriz yaşıyor. 
     Selahattin ile Hüseyin’in üzerine para verilerek alınan Zafer’le - ki o sadece bir örnek - Trabzonspor, saha sonuçlarının doğurduğu bu krizi zor sarar. 
     


 SPOR 



























</TEXT>
</DOC>
