<DOC>
<DOCNO> 9272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/guncel/gun04.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Parası olana süper fırsat 
</HEADLINE>
<TEXT>

     FATİH ÇINAR 

     Hyundai, satışlarını kriz öncesi döviz kuruyla yapıyor. Şu anda 900 bin lirayı bulan döviz kuru dikkate alındığında 680 bin liralık kriz öncesi fiyatla satın alan müşteri büyük kar ediyor. Peşin alımlarda modele göre 400 milyon ile 1 milyar 940 milyon arasında değişen indirimler yapan firma, halen aralık ayı fiyatlarını korumakta. 
     Tofaş ise peşin alana 500 milyon ile 1.5 milyar lira arasında indirim yapıyor. 
     Otomotiv Sanayii Derneği OSD Genel Sekreteri Ercan Tezer, otomotiv sektörünün düşen satışları canlandırmak ve acil nakit ihtiyaçlarını karşılamak amacıyla kampanyalarını daha da yoğunlaştıracaklarını söyledi. 
     
     Kampanyalar 
     Tezer, "Firmalar artan vergilere rağmen, acil nakit ihtiyaçlarını kampanyalarla sürdürüyor. Önümüzdeki dönemde de satışları canlandırmak için kampanyalara daha çok ağırlık verilecek" diye konuştu. 
     Otomotiv satışlarındaki durgunluğun mart ayı sonuna kadar devam edeceğinin tahmin edildiğini anlatan Tezer, iç pazardaki durgunluk kampanyalarla aşılırken, ihracata da ağırlık verileceğini kaydetti. 
     Krizin etkisiyle stoklarında birikme yaşayan firmalar peşin alım indirimleri ile satışlarını artırma yoluna gidiyorlar. 
     
     


 GÜNCEL 
















</TEXT>
</DOC>
