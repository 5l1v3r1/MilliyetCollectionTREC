<DOC>
<DOCNO> 7720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/18/son/sonspo04.html </URL>
<DATE> 2001/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor 3 - Trabzonspor 2 
</HEADLINE>
<TEXT>

     Birinci Futbol Ligi'nde Kocaelispor, kendi evinde karşılaştığı Trabzonspor'u 3-2 mağlup etti. 
     İkinci yarıya, ilk yarıda elde ettiği 2 farklı falibiyeti korumak isteyen Kocaelispor, oyunu kendi sahasında kabul ederek başladı ve kontrataklarla gol aradı. Konuk ekip ise ilk yarının son iki dakikasında yediği iki golün şokuyla iyi organize olamadı ve uzun toplarla rakip kalede gol aradı. 
     46. dakikada Trabzonspor'da Oktay'ın yerine Zafer girdi. 
     53 dakikada rakibine sert giren Macit sarı kart gördü. 59. dakikada Sergen oyundan çıktı yerine Erhan girdi. 
     64. dakikada Kocaelispor atağında, Serdar'ın pasıyla ceza alanına giren Lazarov, Osman ile girdiği ikili mücadelede yerde kaldı. Körfez ekibinin penaltı beklediği bu pozisyonda hakem maçı devam ettirdi. 
     67. dakikada Cihan'ın pasıyla buluşan Lazarov'un, kaleciyle karşı karşıya kaldığı anda yaptığı vuruşta, meşin yuvarlak Milosevski'de kaldı. 
     70. dakikada Kocaelispor'un Serdar'la kullandığı korner atışında, defansın çıkardığı topla ceza alanı dışında buluşan Cihan sert vurdu, top kaleci Milosevski'de kaldı. 
     72. dakikada hakeme itiraz eden Trabzonsporlu Osman sarı kart gördü. 
     73. dakikada Zafer'in pasında buluşan Erhan'ın sert vuruşunda, Metin Mert topu son anda kornere çeldi. 
     74. dakikada Kocaelispor'da Serdar'ın yerine Erceg girdi. 78. dakikada Trabzonspor farkı bire indirdi. Nuri'nin ceza alanında topa elle müdahalesi nedeniyle kazanılan penaltıyı, Hami golle sonuçlandırdı 3-2 
     79. dakikada Trabzonspor'da Yanchev çıktı yerine Murat girdi. 83. dakikada Erceg'in pasıyla ceza alanında buluşan Alexandrov'un sert vuruşunda, top kalecide kaldı. 
     87. dakikada Hami'nin pasıyla buluşan Gökdeniz, ceza alanına girerken sert vurdu, top yandan auta çıktı. 
     90. dakikada Kocaelispor'da Nuri'nin yerine Cem Sinan girdi. Kalan dakikalarda başka gol olmayınca, maç Kocaelispor'un 3-2 üstünlüğüyle sona erdi. 




</TEXT>
</DOC>
