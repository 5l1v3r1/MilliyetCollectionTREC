<DOC>
<DOCNO> 20031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/son/sontur05.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Derviş, Mehmet Keçeciler, Sümer Oral ve Türk-İş masaya oturdu 
</HEADLINE>
<TEXT>

     Devlet Bakanları Kemal Derviş ve Mehmet Keçeciler, Maliye Bakanı Sümer Oral ile Türk-İş Başkanı Bayram Meral, kamudaki toplu iş sözleşmelerini görüşmek üzere bir araya geldiler. 
     Üç bakan ve Meral, toplantı öncesi Devlet Bakanı Keçeciler'in makamında bir süre sohbet ettiler. Kamuda yaklaşık 450 bin işçiyi ilgilendiren toplu sözleşme görüşmeleriyle ilgili hükümet ve işçi kesimi temsilcilerinin, daha sonra toplantıya geçmeleri bekleniyor. 
     Devlet Bakanı Kemal Derviş, toplantı öncesi gazetecilerin görüşmeye ilişkin sorularını yanıtlarken, toplantı ile ilgili çok umutlu olduğunu belirtti ve ''bu bazı işlerden daha kolay'' dedi. 
     Derviş, Türk-İş'e yeni bir teklif sunulup sunulmayacağı sorusu üzerine, ''konuşacağız'' demekle yetindi. 
     Türk-iş Genel Başkanı Bayram Meral de, toplantı nedeniyle Başbakanlığa gelirken basına yaptığı açıklamada, görüşmelerden her zaman umutlu olduğunu belirtti. ''Burada bitiremezsek Kızılay'da bitiririz'' diyen Meral, bugün kendilerine sunulacak öneriyi yarın Başkanlar Kurulu'na götürüp götürmeyecekleri sorusu üzerine, ''Burada aldığımız teklife bağlı, bitirmeye gidiyoruz. İnşallah bitiririz'' diye konuştu. 
     
     







</TEXT>
</DOC>
