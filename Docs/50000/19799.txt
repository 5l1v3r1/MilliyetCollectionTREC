<DOC>
<DOCNO> 19799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/06/spor/spo02.html </URL>
<DATE> 2001/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli'nin baskın planı 
</HEADLINE>
<TEXT>

Fenerbahçe Teknik Direktörü, ezeli rakibi karşısında erken gol bulmak için maça hızlı başlamayı hedefliyor 
     YUSUF KOBAL 

     SARI - Lacivertli takımın patronu, yılın derbisi için hazırladığı taktiği dün futbolcularına aktardı. Denizli, antrenman sonrası oyuncularını topladı, "Şükrü Saracoğlu Stadı'nın atmosferinden yararlanıp, maça hızlı başlayacağız ve golü erken bulacağız" talimatını verdi. Galibiyetin baskılı ve tempolu oyundan geçtiğini kaydeden tecrübeli hoca, gol noktalarında dikkat istedi. 
     SAMANDIRA Tesisleri'ne cuma gününden bu yana hiç kimseyi sokmayan Mustafa Denizli, oyuncularıyla yalnız kalabilmek için bazı tesis görevlilerini de maç saatine kadar tatile çıkardı. Denizli, kampı ziyaret etmek isteyen yöneticilerden de anlayış beklediğini ileterek, "Sadece başkanımızı maçtan önce başarı dilemesi için soyunda odasına bekliyoruz" mesajını gönderdi. 
     
Ogün umudu      GAZİANTEPSPOR maçında sakatlanarak iki haftadır sahalardan uzak olan Ogün'ün bugünkü derbide oynama umudu belirirken, Denizli bu futbolcuya görev verip vermeyeceğini sır gibi saklıyor. Johnson'un ise görev alması kesinlik kazandı. Teknik Direktör Denizli, altı yabancı futbolcusunun da oynayabilecek durumda olması üzerine Revivo, Rapajiç ve Lazetiç'ten birisini yedekte bekletecek. 
     



 SPOR 



























</TEXT>
</DOC>
