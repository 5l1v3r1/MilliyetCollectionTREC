<DOC>
<DOCNO> 25191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/son/soneko35.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş bugün İsrailleri dinledi, sırada Brezilyalılar var 
</HEADLINE>
<TEXT>

     Devlet Bakanı Kemal Derviş, İsrail Merkez Bankası eski Başkanı Jacob Frenkel ve dünyaca tanınmış iktisatçılarla yaptıkları görüşmede, İsrail'in enflasyonla mücadeleyi nasıl yaptığını bütün gün tartıştıklarını belirterek, ''çok yararlı oldu'' dedi. 
     Kemal Derviş, Çırağan Sarayı'nda yaklaşık 8.5 saat süren toplantıların ardından yaptığı açıklamada, bu tür görüşmeleri başka ülkelerden temsilcilerle de yapacaklarını, özellikle Brezilya deneyimini ileriki haftalarda tartışmak istediklerini söyledi. 
     Derviş, Uluslararası Para Fonu IMF heyetinin Ankara'daki temaslarıyla ilgili bir soru üzerine de, aldığı bilgiye göre, görüşmelerin oldukça olumlu devam ettiğini belirtti. Programdan ciddi sapmanın söz konusu olmadığını vurgulayan Derviş,Başbakan Bülent Ecevit'in de altını çizdiği gibi, programda bazı ayarlamaların yapılabileceğini, ancak temel hedeflerinde hiçbir sapma olmayacağını açıkladı. 
     
     







</TEXT>
</DOC>
