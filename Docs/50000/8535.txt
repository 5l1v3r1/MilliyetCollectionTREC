<DOC>
<DOCNO> 8535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/yazar/theper.html </URL>
<DATE> 2001/02/23/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
İmzasız karar olmaz 
</HEADLINE>
<TEXT>

98 daireli bir sitede oturuyorum. Son genel kurulda dükkanlar temsil edilmedi, kararlar noter tasdikli deftere yazılmadı, alınan kararlar imzalanmadı. Bunlar iptal nedeni midir İptal davası açabilir miyim 
V.K. - İstanbul 

     Sorunuzdaki iki hususu ayırarak yanıt vereceğim. Birincisi, dükkanlar temsil edilmedi ne demek Dükkan malikleri toplantıya çağırılmadı anlamında ise böyle kat malikleri toplantısı olmaz. 
     Bütün bağımsız bölüm malikleri toplantıya çağırılacak. "Meskenler çağırılıp, dükkanlar çağırılmaz" diye bir kural yok. Ancak dükkan malikleri çağrılmış olmasına rağmen toplantıya katılmadı ise buna söylenecek bir şey yok. Nisaplar tamamsa toplantı yapılır. Birinci ihtimal kararların iptali nedenidir, ikincisi ise değildir. 
     Şimdi geliyorum ikinci bölüme 
     Kararlar tasdikli deftere yazılır ve toplantıya katılanlar tarafından altı imzalanır. İstisnai olarak haklı bir nedene dayanarak karar defteri elde yoksa, kararlar düz beyaz kağıda yazılabilir ancak ilk fırsatta karar defterine yapıştırılır. Böyle istisnai durumlar, kararın iptal nedeni değildir ama altında imza bulunmayan kararlar için aynı şey söylenmez. Tatbikatta bunlar için de iptal davası açıldığı halde doğrusu bu kararların "YOK" olduğudur. Altı imzalanmamış kararlar "YOKötur. 
     İptal kararına dahi gerek yoktur, çünkü iptal kararı verilebilmesi için bir kararın önce var olması lazımdır. Sonra var olan karar iptal olunur, oysa altı imzalanmamış kararlar yoktur ki, iptal olsun. 
     Şayet karar var ise ve iptali mümkünse pek tabii ki, dava açabilirsiniz. Ancak karar "YOK" ise bunun tespitini yaptırabilirsiniz. 
     
     





Kriz... 


İşte sansür... 


'Dolar çok yükselmez' 


Ajda Pekkan hangi sözleşmeyi feshetti 


İnandırıcılık Yeni paketle eski ekip mi 


İstifa çağrıları 


"Para basma hakkına" fren 


"Aptallığın hududu yoktur" 


Dolarlı okullar 


5 Nisan süreci 


Dar gelirli aldatıldı 


Çok yazık... 


Bu "dalga"da sakın sörf yapmayın 


Bir ricat’ın öyküsü 


Bunun altından zor kalkarlar 


Kim ödeyecek 


Hiç unutmayın 


Özkan'dan projeye aykırı havuz 


İmzasız karar olmaz 


Enflasyon lobisinin zaferi 


Ayşe Hanım Teyzem "yıkıldı" 


Biz buna halk dilinde hortumlama diyoruz 


</TEXT>
</DOC>
