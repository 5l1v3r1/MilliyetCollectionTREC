<DOC>
<DOCNO> 39288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/ekonomi/aeko.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne mutlu TL kullanana 
</HEADLINE>
<TEXT>

TL’ye itibar hareketi’ kampanyası çerçevesinde sokaklara pankartlar asılacak, işyerlerine de Bu işyerinde dövizle alışveriş yapılmaz’ yazılacak 
     ANKARA Milliyet 

     TL’ye itibar hareketi başlatan Ankara Ticaret Odası ATO Başkanı Sinan Aygün, açılacak kampanyada ilk imzayı dün Başbakan Bülent Ecevit’ten aldı. 
     ATO Meclisi’nin 2 Eylül’den itibaren dövizle alışveriş yapılmaması kararı aldığını kaydeden Aygün, bu karara uymayanlara çeşitli cezaların verileceğini açıkladı. Aygün, 242 sivil toplum örgütünün kampanyaya destek verdiğini açıkladı. 
     Aygün, yazar kasa ve işyeri girişlerine, "Bu işyerinde dövizle alışveriş yapılamaz" yazısı asılması uygulamasını getireceklerini belirtti. Kampanya pankartlarının Ankara’ya asılması konusunda Ecevit’ten yardım istedi. 
     Kampanyanın ikinci ayağını, yastık altındaki dövizin TL’ye çevrilmesi olduğunu anlatan Aygün, Ecevit’ten döviz spekülasyonu yapanlara engel olmasını istedi. 
     Aygün, "Dövizle ilgili bant veya rakam söylenmesi lazım. En azından dolar artmayacak veya dolar düşecek ve bu dalgalanarak olacak denebilir" dedi. 
     
     TL sloganları 
     Başbakan Ecevit’in Ankara Valiliği’ne verdiği talimat gereğince Ankara’nın dört bir yanına asılacak, ATO’nun belirlediği 8 slogan şöyle 

</TEXT>
</DOC>
