<DOC>
<DOCNO> 2852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/ekonomi/eko02.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
TEKEL'in özelleştirilmesi ÖYK kararını bekleyecek 
</HEADLINE>
<TEXT>

Bakanlar Kurulu, TEKEL'in özelleştirme programına alınması için Özelleştirme Yüksek Kurulu kararının beklenmesini kararlaştırdı 
     ANKARA Milliyet 

     Bakanlar Kurulu'nun dünkü toplantısında Özelleştirmeden Sorumlu Devlet Bakanı Yüksel Yalova, özelleştirmeler hakkında Kurul'a bilgi sundu. 
     Toplantı sonrası bir açıklama yapan, Rüştü Kazım Yücelen, Kurul'un SEKA Dalaman Özelleştirme Yüksek Kurulu ÖYK kararının onaylandığını söyledi. 
     Yücelen, TEKEL Genel Müdürlüğü'nün de özelleştirilme kapsamındaki programa alınması yönünde temmeni de bulunulduğunu ve bu konuda ÖYK kararının beklenmesine karar verildiğini belirtti. Tütün üreticilerinin tütünlerinin özelleştirme kapsamında da olsa TEKEL tarafından alınmaya devam edilmeyeceğini bildiren Yücelen, toplantıda ayrıca deprem yardımlarının g"üşüldüğünü kaydetti. 
     
     Deprem yardımı uzatıldı 
     Yücelen, Sosyal Yardımlaşma ve Dayanışma Fonu'ndan 17 Ağustos ve 12 Kasım depremleri ile ilgili yapılan barınma yardımlarının üç ay süresinin uzatıldığını bildirdi. Buna göre ocak, şubat, mart aylarında aylık yüz milyon lira olan barınma yardımı ödenmeye devam edecek. 
     Toplantıda ayrıca vakıf kiralarının 2001 yılı için yüzde 10, tariz bedelinin de yüzde 50'den yüzde 20'ye indirilmesini içeren kanun tasarısının TBMM'ye sunulması da kararlaştırıldı. 
     
Turizim geliri 8 milyar dolar      2000 yılında sekiz milyar dolar geliri elde eden Türkiye, 2021 yılında 50 milyar dolarlık turizm geliri hedefliyor. 
     Başbakan Bülent Ecevit başkanlığında toplanan Bakanlar Kurulu toplantısı yaklaşık üç buçuk saat sürdü. Toplantı sonrası açıklamalarda bulunan Rüştü Kazım Yücelen, Turizim Bakanı Erkan Mumcu ile Özelleştirilmeden Sorumlu Bakanı Yüksel Yalova'nın alanlarıyla ilgili olarak kurul üyelerini bilgilendirdiğini söyledi. Yücelen, Mumcu'nun Türkiye'nin 2000 yılında 8 milyar dolar turizm geliri elde ettiğini, dünya turizm sektörünün 2021 yılında bir buçuk trilyon dolarlık bir pasta haline geleceğini Türkiye'nin de bu pastadan 50 milyar dolarlık pay almak zorunda olduğunu anlattığını kaydetti. Mumcu'nun turizmde yeni bir yapılanma gerektiğini aktardığını kaydeden Yücelen, konuyla ilgili olarak 2634 sayılı Turizm Teşvik kanunda 1618 sayılı Seyahat Acentaları ve Seyahat Acentaları Birliği Kanunu'nda değişiklik tekliflerinin, ayrıca turizm bölge birlikleri kanun tasarısı ile turizim meslek birlikleri kanun tasarıları hakkında Bakanlar Kurulu üyelerine bilgi verildiğini söyledi. 
     
     


 EKONOMİ 














</TEXT>
</DOC>
