<DOC>
<DOCNO> 8338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/yazar/pulur.html </URL>
<DATE> 2001/02/22/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Attila İlhan vak'ası... 
</HEADLINE>
<TEXT>

     ATTİLA İlhan, kendisine gönderilen mektupları nasıl yayımlar 
     Sorun bu. 
     "Nasıl " deniyor da "Niçin " diye sorulmuyor. 
     Attila İlhan, kendisine gönderilen bu mektupları niçin açıkladı 
     Bu mektuplarda kişilerin özel hayatı var mı 
     Attila İlhan, "Hayır " diyor, "Mektuplarda kişilerin özel hayatı ile ilgili notların hepsini çıkardım " 
     Peki, mektupları Attila İlhan, hangi amaçla yayımlamış 
     Attila İlhan, bunu da açıklıyor 
     "Bana mektup yazanların sadece edebiyatla ve toplumun o tarihteki gidişatı ile ilgili düşüncelerini anlatan sözlerini aldım. Türkiye'nin belirli bir döneminde, genç edebiyatçıların nasıl bir ortam içinde bulunduklarını belirtmek istedim " 
     
     ATTİLA İlhan, bu mektupların belgesel niteliği olduğunun altını çiziyor doğru 
     Özellikle Attila İlhan'la aynı yaşta olanların yazdığı mektuplar... 
     Attila İlhan'ın mektuplarına yapılan itirazların en yaygını 
     "İzin isteseydi, izin almadan yayımladı " 
     O da soruyor 
     "Acaba izin isteseydim verirler miydi " 
     Attila İlhan'a göre vermezlerdi. 
     Ya ne yaparlardı 
     "Kendi yazdıkları mektupları, değiştirmek isteyeceklerdi." 
     Acaba 
     Evet, bir o yazdıklarına bakıp, bir de bugünkü hallerine bakılırsa Attila İlhan'a hak verilmez mi 
     
     YA aynı şey, O'nun başına gelse, eski mektuplarını yayımlasalar ne olur 
     Attila İlhan "Yayımlasınlar" diyor 
     "Bir sanatçıyı, bir aydını tarih karşısında temize çıkaracak olan onun tutarlılığıdır. Kendimi, hayatım boyunca tutarlı bir insan olarak gördüm, kırk beş yıl önce yazdığım mektubu yayımlasalar yine arkasında dururum. Çünkü ben o fikirlerimin hiçbirinden vazgeçmiş değilim " 
     Ne önemli bir meydan okuma, bunu söyleyebilmek, ne demektir bilir misiniz 
     
     BAKIN sağınıza solunuza. 
     "Meyveli ağaç taşlanır " derler, Attila İlhan'ı taşlama modasına, Hilmi Yavuz da katıldı, son kitabı "Ceviz Sandığındaki Anılar" da, o da Attila İlhan'ı taşlıyor, 1950'li yıllarda hayran hayran dinlediği Attila İlhan'ın şiirlerinin "Daha sonra, Türk arabeskinin entelektüel arka planını hazırlayacak şiirler olduğunu o gün nereden bilecektik " diyor. 
     Ama yine de Attila İlhan'a bravo 
     Şiirlerinin arabesk olduğunu, 50 yıllık arkadaşımız Hilmi Yavuz ancak elli yıl sonra anlayabilmiş. 
     
     YA Attila İlhan'ın provokatörlüğü 
     Meğer, 1955'teki Dram Tiyatrosu olayında, baş kışkırtıcı Attila İlhan'mış 
     Hilmi Yavuz'a göre, Attila İlhan "Ben Paris'teyken, Waldeck Rochet'den ajit prop dersleri almış biri olarak" diyerek, bazı önerilerde bulunmuş 
     Biz, o olayın "tanığı" değil, karakolda, 1. şubede gözaltında kalan, savcılıkta sorgulanan sanığı olarak, madem eski defterler açılıyor, doğruyu söylemek, 45 yıl önce de sonra da vicdan borcumuzdur. 
     Attila İlhan'ın böyle şeyler önerdiğini, ne kendisinden duyduk, ne de başkasından işittik. 
     Gerekirse o olayı da yazarız. 
     
     





Bitsin artık 


Kim değil nasıl 


Destek yağmuru 


Siyaset, hukuk, denetim 


Sanatçıların farkında bile olmayanlara 


Sezer'le Ecevit, gördünüz mü ne yaptığınızı .. 


Kemerlerinizi bağlayın... 


Fransız üzümü 7.5 milyona .. 


Filler ve Çimen 


IMF "Siyasi denge bozuldu" 


Susmasını bilmek 


İtfaiyeci aranıyor 


Türkiye devre dışında değil 


Yamalı bohça 


"Aile Reisi" 


Helva yapmayı bilmek 


Attila İlhan vak'ası... 


Pusula 


Bedava Köprü geçişi trafiği kurtarır mı 


Denetleme Kurulu 


Faiz dövizi frenleniyor ama halkı eziyor 


</TEXT>
</DOC>
