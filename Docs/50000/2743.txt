<DOC>
<DOCNO> 2743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/spor/yguv.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Polemik ve Trabzonspor 
</HEADLINE>
<TEXT>

     Ters Köşe ERCAN GÜVEN 

     Doğrusu bu ya, Trabzonspor’daki "devrim" beni hem ümitlendirmiş, hem de trilyonlar döküp "vezirliği kaptıran" Mehmet Ali Yılmaz adına üzmüştü... 
     En son Sayın Yılmaz’ın yeni Başkan Özkan Sümer’e "hakarete varan" sözlerini duyunca, işin aslını öğrenmeye karar verdim. 
     Niye eski başkana borçlarını ödemeyip, laf işitiyorlardı acaba .. 
     Paraları yoksa, niye yönetime talip oluyorlardı .. 
     Trabzonspor’u en zor gününde alıp, zenginler kulübüne sokan Sayın Yılmaz’ın yerini nasıl dolduracaklardı 
     Araştırdım, öğrendim, şaşırdım... 
     "Laföta Sayın Yılmaz haklıydı ama, "matematik" öyle demiyordu 
     Sayın Yılmaz’ın son kez işbaşı yaptığı 27 Aralık 1996 tarihinde Trabzonspor’un sahip olduğu "profesyonel değerler" ki, futbolcuların maddi karşılığını ifade ediyordu, tam 60 milyon dolardı. Sayın Yılmaz’ın bıraktığı bilançoda bu maddenin karşısında 30 milyon dolar yazıyordu. 
     Sayın Yılmaz dört yıl önce borçsuz bir Trabzonspor almış, dört yıl sonra 10 milyon dolar başkalarına 20 milyon dolar kendisine borçlu bir kulüp bırakmıştı. 
     Aslında Sayın Yılmaz’ın kulüpten alacağı 3,5 milyon dolar ile "resmi"leşiyordu. 20 milyon dolar ise kimi imza sahiplerinin "bu benim imzam değil" dediği söylentileri ile şüpheye bulanan ve hiçbir resmi belgesi olmayan 23.12.2000 tarihli karar defteri "notu" ile somutlaşıyordu. 
     Bu rakamların ayrıntılarını aldım, fakat Ters Köşe defter - i kebir’e dönmesin diye yazmıyorum. Şu kadarını da söyleyeyim, yeni yönetimden hiç kimse Yılmaz’ın Trabzonspor’a geçen emeğini ve olası alacaklarını inkar etmeyi aklından bile geçirmiyor. 
     İşin, "başarı" da denilen "soyut" boyutuna gelince 
     Bu konu spekülasyonlara açık ama, ortada şampiyonluk falan olmayınca işin içine şu kıstaslar giriyor. Sayın Yılmaz göreve geldiğinde takımda tam 11 tane milli futbolcu var. Şu anda artık milli takımı unutmuş birkaç isim. Halen Avrupa’da top koşturan Arçil, Şota ve Nemsadze, bugünkü yabancılarla diyelim ki eş değer görünüyor. O sıralar üç yabancıya izin var ve kadrodaki üç yabancı da milli futbolcular. Şu anda Trabzonspor’un iki yabancı milli futbolcusu var. 
     Liste böyle uzayıp gidiyor. 
     Ve "matematik"e güvenen her insan gibi Sayın Yılmaz’ın TV kanallarında "gıyaben" söyledikleri, doğrusu pek adil gibi gelmiyor bana. 
     Zaten Trabzonspor’un "işi başından aşkın", bir de "sürgündeki ekran yönetimi" ile baş edemeyecekler galiba. 
     
F.Bahçe’nin şansı      Galatasaray, B.Leverkusen "Kanarya Adaları Finali"nde... 
     Hasan Şaş, Vedat ile "naklen" tartışıyor, Eurosport kamerası izliyor... 
     Vedat, yeni menajer, eski ağabey Cüneyt Tanman’a adeta "hoşgeldin" diyor soyunma odasına doğru dayılanarak... 
     Kimden korkacak .. Bunca maç trafiğinde kadro dışı kalacak hali yok. Prim ve transfer alacaklarını veremeyen kulübün ceza kesecek otoritesi ise hiç yok... 
     Beşiktaş’a dönüyorsunuz, koca yönetim kurulu kendi icat ettiği "Şifo labirenti"nin çıkmaz sokaklarında dağılıyor. Önce Hamoğlu, ardından doktorlar bavullarını aldı... Başkan "neşter" ile kaldı... 
     Bilgili, basın toplantısı düzenleyip her şeyin güllük gülistanlık olduğunu iddia ediyor ve bir Allah’ın kulu da "O zaman niye çektin bu neşteri" diye sormuyor. 
     Lig’de "uzatmalı Noel" zirveye yaramadı. 
     Herkes Fenerbahçe’ye çalışıyor... 
     
Asılmaya hazırız’      TSYD’nin Antalya seminerinde gündeme gazete başlıklarındaki şiddeti taşıyan Prof.Dr.Atilla Erdemli, biraz da sert bir şekilde yanıtlanmış ve salonu terk ederken şöyle demişti 
     "Bilim adamlarına Hülya Avşar gibi saldırılıyor"... 
     Ertesi gün, gönüller alındı ve iş tatlıya bağlandı ama Erdemli’nin altını çizdiği "manşette şiddet"in haklılık payı yüreğimizin bir köşesine yerleşti. 
     Evet, şiddet konusunda bizlerin de suçu vardı ama, tek sorumlu spor basını mıydı acaba .. 
     İşte genç, çağdaş, zeki ve çevik bir başkanın Serdar Bilgili’nin basın toplantısını özetleyen cümlesi 
     "İnönü’de asılmaya hazırız" 
     Bir elinde neşter, diğerinde yağlı urgan ile Beşiktaş’a çağ atlatma sözü vermiş bir başkan... 
     Diyebilirsiniz ki, "teşbihte hata olmaz", deyimleri, göndermeleri, istiareleri anlayamıyor musunuz ... 
     Biz anlıyoruz da, zorunlu öğretim henüz edebiyat derslerini kapsamıyor. Hatta Prof. Atilla Erdemli bile "bazı özel durumlarda" söz sanatlarını hoş karşılamıyor. 
     Kısaca bu ülkede ses sanatçısından kulüp başkanına kadar halk neyse, medya da o... 
     Ağrı dağı "göbek taşı", Van gölü "kurna" olmalı ve hep birlikte arınmalıyız. 
     
Osmanlı tokadı      Fatih Terim’in adı Floransa sokaklarından birine verilir, dedesi vefat eden Hakan Şükür kulüp başkanının özel uçağı ile Türkiye’ye gönderilirken "şrakk" diye bir tokatla kendimize geldik... 
     "Çizgi dışı kahramanımız" Alpay, okkalı bir "Osmanlı tokadı" ile ayaklarımızı yerden kesti. 
     Olay tam bir kara - komedi. 
     İngilizce konusunda "Tarzan"a taş çıkaran Alpay, kaderine söven kendi kalecisinin sözlerini üzerine alınınca, protestosunu "kıroca" ifade etti. 
     Tokadı yiyen İngiliz kaleci kimbilir ne şaşırmıştır. 
     Oysa bize hiç tuhaf gelmedi. 
     Alpay bizim canımız ciğerimiz... Fair Play ödülü de alır, tokadı da basar icabında... 
     Motivasyonu sağ olsun... 
     


 SPOR 






























</TEXT>
</DOC>
