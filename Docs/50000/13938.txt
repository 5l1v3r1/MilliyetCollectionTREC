<DOC>
<DOCNO> 13938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/yazar/sazak.html </URL>
<DATE> 2001/03/31/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Yine mi vergi 
</HEADLINE>
<TEXT>

     Ekonomik programa dış destek bulmakta zorlanan hükümet, "iç kaynak" adı altında yeni vergiler salmaya hazırlanıyor. 
     Son olarak 17 Ağustos depremi nedeniyle Cumhuriyet tarihinin en ağır yıkımı karşısında ulusça dayanışma sergileyerek, "ek vergiler" ödemiştik. O koşullarda bile toplumsal özverinin sınırlarını her aile kendi bütçesi oranında zorlarken beklenti şuydu 
     "Depremin yaralarını sararken Türkiye'nin köhneyen sistemini yeniden inşa edebilirsek, ölen 17 bin insanın acısını bir ölçüde hafifletebiliriz." 
     Yürek parçalayan görüntülere, yakınlarını kaybeden insanların gözyaşlarına karşın, "17 Ağustos'tan sonra hiçbir şey eskisi gibi olmayacak" duygusu, enkazdan yükselen umutların dalga dalga tüm ülkeye yayılmasında başlıca etken olmuştu. 
     Bir defaya mahsus "deprem vergisi" bu seferberliğe Ankara'nın kestiği makbuz gibiydi. Herkes kendi payına düşeni ödemekle kalmadı, gönüllü yardımlar, vergi gelirlerini bile katladı. 
     Toplumsal belleğimiz zayıf olduğu için 17 Ağustos'u da unuttuk. Yeni trajedilerle, "şok"larla sarsıldık. 
     Banka soygunları, hortumlamalar derken, bu defa da ekonomik yıkıma uğradık. Yüzde 40 devalüasyon kesmedi, hiperenflasyon tehditi, piyasalarda durgunluk ve çığ gibi işsizlik, ülkeyi toplumsal patlamanın eşiğine getirdi. 
     Krizin siyasi sorumluluğu IMF programına körü körüne imza atan hükümetin. Ecevit, Dünya Bankası'ndan Kemal Derviş'i ekonomi yönetimine getirerek, "istifadan önceki son çıkış"ı deniyor. Umutlar, Derviş'in Washington'dan göndereceği "yeşil ışık"a bağlanmıştı ki, ABD yönetimi "Sorun siyasidir, önce yeni programı görelim" diyerek 10 - 12 milyar dolarlık kaynağa vize vermedi. 
     IMF'nin ve Dünya Bankası'nın kaygısı belli, Rusya krizinden sonra gönderilen milyarlarca doların İsviçre bankalarına transfer edildiğini biliyorlar. Türkiye'nin "dipsiz kuyuya" dönen bankalar sistemine destek olunmaması da bu yüzden. Derviş'le Ankara'ya gönderdikleri mesaj budur "Yardım istiyorsanız kara delikleri kapayın. Yolsuzluk ekonomisinin aktörlerini sahneden çekin." 
     Siyasi iktidar ise bu mesajı almak yerine "Ne yapalım, onlar yardım etmeyecekse biz de kümesteki kazlara yöneliriz" diye vergi salmaya hazırlanıyor. 
     Oysa vergiyi, krizden zarar görmek bir yana karlarını katlayan "rant vurguncuları"na koymak gerekmez mi 
     Örneğin bankaların içini boşaltanların hileli yoldan edindikleri şahsi servetlerini vergilendirmek dururken, KDV artışıyla yükü halkın sırtına bindirmenin neresi "sosyal adalet"e sığar Temizel'in bu konuda hazırladığı yasa taslağının hükümet üyelerince imzalanmayıp, Bankacılık Üst Kurulu'na iade edildiğinden acaba Derviş'in haberi var mı 
     Sosyal ayağı olmayan programı Derviş topluma nasıl kabul ettirecek 
     
     





Hukuk ve şeriat 


Ah Paraoğlan 


Bir gelir kaynağı da işgalciler 


Diyarbakır’ı sarsan yazı 


Washington para konusunda niye ağırdan alıyor 


Çemberler 


Düğün ve cenaze 


Boşuna konuşmak 


Muayenehane 


"Öteki" sorunlar... 


"Birliğe sınav davetiyesi..." 


Batırmaya az kaldı... 


Yine mi vergi 


Unilever'e göre artık Afrikalıyız 


Bu işin sonunda "ölüm yok" Sadece "fakirlik" var... 


</TEXT>
</DOC>
