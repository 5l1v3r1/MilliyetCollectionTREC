<DOC>
<DOCNO> 7533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/yasam/yas01.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İmam hatipli rocker’lar 
</HEADLINE>
<TEXT>

İlahilerle büyüyen 6 genç şimdi, jöleli saçları, zincir kolyeleri, deri ceketleriyle imam hatip koridorlarında rock yapıyor 
     ECE BİLGİN 

     Kartal Anadolu İmam Hatip Lisesi son sınıf öğrencileri, dini eğitim veren okulların bildik kalıplarını bir kenara bırakarak rock grubu kurdular. İlk günlerde yadırgayanlar olsa da, 6 arkadaş bunlara kulaklarını tıkadı. Metallica’nın ünlü şarkısı Unforgiven’ı seslendirince, bir anda lisenin en popüler öğrencileri oldular. 
     Kendilerine Çulsuzlar’ adını veren gençler, jöleli saçları, zincir kolyeleri ve deri ceketleriyle okulda imaj yaratmayı başardılar. 
     Günde en az 2 saat çalışan Çulsuzlar, bu da yetmezse hafta sonları stüdyo kiralayıp prova yapıyor. Önceleri tesettürlü kız solistleri varken, biraz tepkiler, biraz da ses uyumsuzluğu yüzünden erkek solist almışlar. 
     Bateri çalan Oğuzhan Gezer, "Babam ilk zamanlar tepki gösterdi. Şimdi her gün provalarımızı soruyor" klavyedeki Ömer Faruk Yücel ise "öğretmenlerimizden tam destek aldık" diyor. 
     
Farklı olmaya çalışıyoruz’      Solist Abdurrahman Karagöz, ilahi okurken, birden rock ritmini fark etmiş. Haluk Levent hayranı olan Karagöz, Moğollar ve Erkan Oğur dinliyor. 
     Akit Gazetesi yazarı Avukat Sibel Eraslan’nın oğlu olan Selçuk Eraslan, 6 yıldır kanun ve gitar çalıyor. Şöyle diyor "İmam hatipte okumak, ud ya da kanun çalmayı gerektirmiyor. Müziğimizle farklı olmaya çalışmıyoruz" 
     
Halı sahada klip      En büyük hayalleri şarkılarına halı sahada klip çekmek olan Çulsuzlar’, üniversitede işletme ya da bilgisayar okumak istiyorlar. Konservatuarı ise "para kazanamayız" diyerek gündemlerine almıyorlar. Grubun hiçbir üyesi nota bilmiyor ritm gitardaki Davut Yücel ise noktayı koyuyor "kulağımız yetiyor." 
     


 YAŞAM 
















</TEXT>
</DOC>
