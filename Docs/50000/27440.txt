<DOC>
<DOCNO> 27440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/yazar/akyol.html </URL>
<DATE> 2001/06/18/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Anayasa hukuku 
</HEADLINE>
<TEXT>

     LİBERAL DÜŞÜNCE dergisinin yeni çıkan Bahar 2001 sayısı, anayasa hukukumuz bakımından fevkalade önemli bilimsel bir kaynak niteliğinde... İsteme adresi GMK Bulvarı, 108 17 Maltepe, 06570, Ankara www.liberal - dt.org.tr 
     Büyük boy 150 sayfa... Yazanlar, akademisyen hukukçular... 
     Yard. Doç. Zühtü Aslan, parti kapatma konusunda iki 'paradigma'nın temel ön kabulün bulunduğunu belirtiyor 
     İdeoloji eksenli paradigma Otoriterdir. Resmi söylemi ve devlet politikalarını koruma kaygısına dayanmaktadır. 'Militan demokrasi' doktrini bunun örneklerinden biridir. 
     Hak eksenli paradigma Liberaldir. Bireye ve onun haklarına öncelik verir. Çağdaş hukuk, bu yöndedir. AİHM'nin bakış açısı böyledir. 
     Dr. Aslan'a göre, Anayasa Mahkememiz "özellikle siyasi parti davalarında kararlarını 'insan hakları'na dayanarak değil, 'ideoloji eksenli paradigma'yı devreye sokarak vermektedir..." Sf. 8 
     
     PARTİ kapatma konusunu Avrupa İnsan Hakları Sözleşmesi AİHS açısından inceleyen Doç. Dr. Mehmet Turhan'a göre 
     "Siyasi Partiler Yasası'ndaki hükümler, AİHS'deki kurallarla uyuşmuyorsa, Anayasa Mahkemesi, yasadaki kurallar yerine AİHS hükümlerini uygulamak durumundadır." Sf. 19 
     Türkiye'nin AİHM'de nasıl üst üste mahkumiyetler aldığını örnekleriyle anlatan Dr. Turhan şu sonuca varıyor 
     "Kanımca Anayasa Mahkemesi'nin parti kapatma davalarında artık özgürlükleri esas alan 'hak eksenli' yaklaşımı benimsemesi zamanı gelmiştir." Sf. 30 
     Yard. Doç. Dr. Reyhan Sumar, otoriter ideolojik devletlerin "total, zorlayıcı ve yanılmaz akıl" anlayışına dayandığını. Böyle bir devlet topluma kendi ideolojisini dayatır. 
     Liberal "tarafsız devlet"in temelinde ise "pragmatik ve ampirik akıl" anlayışı vardır. Çoğulcu ve hürriyetçidir. Bizdeki parti kapatma kararlarının çoğunda, otoriter resmi 'akılcılık' ve yorum görülmektedir. Sf. 36 - 45 
     
     RESMİ ideoloji sorunu... Dr. M. Tevfik Gülsoy'a göre, bizim Anayasamızdaki ideolojik terimler, Anayasa Mahkemesi'nin "yerindelik" incelemesi yapmasına yol açmaktadır. Halbuki anayasal yargı sadece "hukuka uygunluk" incelemesi yapmalıdır. Bir yasanın siyaseten "yerinde", mesela milli çıkarlara uygun olup olmadığına karar verme yetkisi yoktur. Sf. 46 vd. 
     Anayasa Mahkememizde yer yer liberalleşme eğilimi görülmektedir. Bu eğilimi benimsediği zaman parti kapatma sebebi saymadığı bir hususu, resmi ideolojik görüşü benimsediği zaman parti kapatma sebebi saymaktadır. Sf. 57 
     'Yorum', daha doğrusu yoruma temel olan felsefi ve hukuki anlayış bu kadar önemli 
     "Militan demokrasi" anlayışı eleştiren Yard. Doç. Yusuf Şevki Hakyemez de, yasalar aynı olduğu halde 'yorum'un otoriter veya liberal olmasına göre sonucun nasıl değiştiğinin örneklerini veriyor. Sf. 69 vd. 
     20 - 30 sene önce Türkiye'de liberal anlayışın bu kadar bilimsel düzeyde savunulduğunu göremezdik. Dergide çok sayıda genç akademisyenin "liberal" anlayışı savunması, bizdeki hukuk biliminin de 'otoriter'den 'liberal'e doğru bir değişim sürecinde olduğunun işaretidir. 
     
     







Anayasa hukuku 


Milliyet... 


Dinlemek isterdim 


Türkiye'nin tedirgin takipçileri 


IMF’den uyarılar sert geldi 


Sadettin Tantan'ın yolu 


Şimdi tasa, Anayasa... 


Sivil anayasaya doğru 


Evliliğin bekası küsenlerin elindedir 


Dornbusch mu haklı, Demirel mi 


Saraylar köşkler vekillerin emrinde 


</TEXT>
</DOC>
