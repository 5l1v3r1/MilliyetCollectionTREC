<DOC>
<DOCNO> 22280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/son/sontur04.html </URL>
<DATE> 2001/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP Genel Başkanı Yılmaz ve partililerden Anıtkabir'i ziyaret 
</HEADLINE>
<TEXT>

     ANAP Genel Başkanı, Devlet Bakanı ve Başbakan Yardımcısı Mesut Yılmaz, partisinin kuruluşunun 18. yıldönümü dolayısıyla Anıtkabir'i ziyaret ederek, çelenk koydu ve Atatürk'ün manevi huzurunda saygı duruşunda bulundu. 
     Yılmaz, Devlet Bakanı Mehmet Keçeciler, Çalışma ve Sosyal Güvenlik Bakanı Yaşar Okuyan, Enerji ve Tabii Kaynaklar Bakanı Zeki Çakan, Maliye Bakanı Sümer Oral, parti yöneticileri, bazı milletvekilleri ve partililerle birlikte Atatürk'ün mozolesine çelenk koydu. Saygı duruşunda bulunulmasının ardından Misakı Milli Kulesi'ne geçen Yılmaz, Anıtkabir Özel Defteri'ni imzaladı. Mesut Yılmaz, deftere şunları yazdı 
     'Büyük Atatürk Anavatan Partisi olarak kuruluşumuzun 18. yıldönümünde sana olan bağlılığımız ve bize gösterdiğin hedeflere ulaşmadaki kararlılığımız ile tekrar huzurundayız. Ruhun şad olsun.'' 







</TEXT>
</DOC>
