<DOC>
<DOCNO> 46312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/son/sondun05.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Florida'da üçüncü şarbon vakası da ortaya çıktı 
</HEADLINE>
<TEXT>

     ABD'nin Florida eyaletinde üçüncü şarbon vakasının tespit edildiği ve durumun, adli soruşturma konusu haline geldiği bildirildi. 
     Amerikalı savcı Guy Lewis, Federal Soruşturma Bürosu FBI , ABD Hastalıkları Kontrol ve Önleme Merkezi ve Sağlık Bakanlığı yetkilileriyle birlikte düzenlediği basın toplantısında, yapılan testler sonucunda bir kişide daha şarbon mikrobu tespit edildiğini söyledi. 
     Mikrobun teşhis edildiği, ismi açıklanmayan 35 yaşındaki kadının hastaneye kaldırıldığı ve antibiyotik tedavisi gördüğü belirtildi. 
     Lewis, yetkililerin, şarbon mikrobunun kaynağıyla ilgili olarak adli soruşturma başlattığını kaydetti. 
     Şarbon mikrobu, ABD'nin Florida eyaletinde bir kişinin ölümüne, bir diğerinin de hastaneye kaldırılmasına neden olmuştu. 
     






</TEXT>
</DOC>
