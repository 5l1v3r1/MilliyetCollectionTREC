<DOC>
<DOCNO> 4810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/son/sondun13.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermeni tasarısı Fransız basınında 
</HEADLINE>
<TEXT>

     Fransa'da bugün yayınlanan gazeteler, ülkede dün yürürlüğe giren Ermeni yasasına geniş yer verdi. 
     Le Figaro gazetesi, Ankara, ''Fransa'yı cezalandırdı'' başlığıyla verdiği haberde, Türkiye'nin savunma sanayi alanındaki ihaleleri iptal ederek Fransa'ya karşı misilleme yaptığı bildirildi. 
     Gazetenin haberinde, Başbakan Bülent Ecevit'in açıklamalarına da yer verilirken, Paris Belediyesi'nin, sözde Ermeni soykırımı ile ilgili bir anıt heykel dikme kararının Ankara'yı daha da kızdırdığı ifade edildi. 
     Liberation gazetesi ise, ''Ankara savaşı seçti'' başlıklı haberinde, Ermeni yasasının Türkiye'yi tahrik ettiğini ve oldukça kızdırdığını bildirdi. Türkiye'nin, Fransa ile ilgili savunma sanayi alanındaki iki ihaleyi iptal ettiği hatırlatılan haberde, Dışişileri Bakanı İsmail Cem'in, ''Türkiye'nin, Minsk Grubu eş-başkanı Fransa'nın tarafsızlığına güveni kalmadığı'' yolundaki açıklasına da yer verildi. France Soir gazetesi, ''Ankara Savaşı kaybetti'' başlığıyla verdiği haberde, Fransa'ya yönelik ekonomik misillemeye ve Dışişleri Bakanı İsmail Cem'in, ''Bu yasa büyük adeletsizlik'' yolundaki açıklamasına yer verdi. 




</TEXT>
</DOC>
