<DOC>
<DOCNO> 46109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/yazar/temelkuran.html </URL>
<DATE> 2001/10/10/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Tozun günahı ve masumiyeti 
</HEADLINE>
<TEXT>

     ABD, Toz ülkesi Afganistan'ın insanlarını ikiye ayırdı Öldürülmesi gerekenler ve "kurtarılacaklar" Öldürülecekler için en EN teknolojik bombalar, kurtarılacaklar için naylon poşetlerde naylon ekmekler... En aptal insanın bile "doğru" tarafı saptamakta kararsızlığa düşmemesi için iyice basitleştirilmiş bir ikilik kuruldu böylece İyiler ve kötüler, barbarlar ve zavallılar, siviller ve askerler, Taliban ve Afgan halkı... 
     "Masum" ilan edilenlerin diğerlerine göre tek farkı, "uslu" Batı basını tarafından yüzlerine yakın çekim yapılarak "insan" olduklarının onaylanması 
     Öyle değil mi Çocuk yaşta bir Taliban askerinin yüzüne de bu kadar yakın çekim yapılsa onun gözlerindeki "insanı" da görmeyecek miyiz aslında Böylece o da "masum" hale gelmeyecek mi 
     Ama o zaman ortada bombalanacak kimse kalmaz ki 
     
     "Gerçek" ve "anlam" kavramları silikon yumuşaklığındadır artık. "Gerçek" ve "anlam" sadece bakıldığı yere göre içeriği değişen değil aynı zamanda, nereden bakıldığına bağlı olarak var ve yok olabilen birer "şey"dir 
     
Merhametli bombalar      Taliban'ın çocuk askerleri, sivil olmadıkları için mi "ABD'nin dostu Afgan halkı" kategorisine giremezler Taliban Afgan halkına dahil değil midir Onlar "masum" Afgan halkının tepesine gökyüzünden inen "acayipler" midir 
     "Uslu" ABD basını, bombardıman sırasında kafalar karışmasın diye bu soruları cevapladı işte. En kabasından oryantalist bir tutumla, Afgan halkı, kendinden bağımsız ve asla müdahale edemeyeceği şekilde Batı tarafından edilgen bir nesne olarak yeniden tarif ve tasnif edildi Nefret edilecek hainler, merhamet bahşedilecek masumlar. 
     
     Bu ikiliği kim yarattı Savaşı, insan öldürmeyi meşrulaştıran bu görüntüyü kim üretiyor Savaş kararını verenler mi Yoksa savaşı meşrulaştırıcı bir politik filtreden geçirerek "gösterenler" mi 
Posterler ölmez      Afgan halkını "iyiler ve kötüler" olarak görüntü düzeyinde ikiye ayırarak savaşı meşrulaştıranlar ve böylece ağızlara layık bir "haklılık" içinde servis edenler bu savaşta savaş kararını alanlar kadar etkin değiller mi aslında 
     
     "Gerçeğin yamultulmasına" ilişkin ilk görkemli deneyimini Körfez Savaşı sırasında yaşayan "uslu" iletişim endüstrisi, bu savaşa daha da ince maharetler kazanmış olarak giriyor. Neyin ne olduğunun belli olmadığı bir "toz ülkesi" haline getirilen Afganistan'da tozun masumları ve tozun hainleri tarif ediliyor. Naylon poşetlerin masumlara, bombaların hainlere denk geleceğine ilişkin akıl almaz bir saçmalık televizyonlarda ve gazetelerde paketleniyor. National Geographic dergisinin "posterleştirdiği", ondan bağımsız bir oryantalist şöhrete kavuşturduğu Afgan kızının savaştan sağ çıkacağını söylüyor haberler. Yakın çekim yapılan "tozun masumlarını" tanıyormuş bombalar. Ve hainleri zehirliyormuş naylon poşetlerdeki naylon ekmekler. Televizyonlar öyle diyorlar 
     
     







Irak, 2 - 3 ay sonra 


Balon haber 


Pentagon’a Türk General 


Ecevit'te Özal sendromu olabilir mi 


"Askeri kuvvet" gerçeği 


Dolarlı eğitim ve dershaneler 


Program revizyon gerektirmiyor, ama... 


"Yaşamak güzel şey be kardeşim" 


Ne fazla aktif ne de ürkek 


Bir uçak dolusu dolar 


Türkiye ve yeni paylaşım masası 


Tarihin mizahı... 


ABD halkına Bin Ladin dopingi 


Tozun günahı ve masumiyeti 


Asker göndermenin faturası büyük 


</TEXT>
</DOC>
