<DOC>
<DOCNO> 12369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/son/sondun09.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM heyeti Makedonya'da 
</HEADLINE>
<TEXT>

     TBMM Başkanvekili Vecdi Gönül, Makedonya'daki sorunların terörle değil, diyalog yoluyla çözülebileceğini söyledi. 
     Üsküp'te yapılan Güneydoğu Avrupa İşbirliği Süreci parlamento başkanları toplantısına katılan TBMM heyetine başkanlık eden Gönül, Makedonya radyosu Türkçe servisine verdiği demeçte, sorunların dağlarda, sokaklarda silahla çözülemeyeceğini, aksine tüm sorunların demokrasi çerçevesinde çözüm bulacağını belirtti. 
     ''Türkiye Cumhuriyeti, Makedonya'nın bu sıkıntılı günlerini çok ciddi bir şekilde anlamaktadır'' diyen Gönül, Türkiye'nin, bu ülkedeki olumsuz gelişmelerden kaygı duyduğunu ifade etti ve sorunların silahla değil, diyalog yoluyla çözülebileceğini kaydetti. 




</TEXT>
</DOC>
