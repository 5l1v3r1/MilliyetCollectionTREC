<DOC>
<DOCNO> 46884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/ekonomi/eko07a.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir’de bir yıl içinde 30 bin kişi işsiz kaldı 
</HEADLINE>
<TEXT>

İzmir’de büyük çapta üretim yapan 120 fabrika ve 8 bine yakın işyeri kapandı. Son bir yılda 30 bin kişi işsiz kaldı 
     İzmir’de son 1 yıl içerisinde 7 bin 671 işyerinin kapandığı ve 30 bini aşkın çalışanın işsiz kaldığı bildirildi. 
     İzmir Sanayi ve Ticaret il Müdürlüğü, krizin İzmir’deki etkilerini araştırmak için başlattığı çalışmada, Ege Bölgesi Sanayi Odası EBSO , İzmir Ticaret Odası İZTO , İzmir Esnaf ve Sanatkarlar Odaları Birliği İESOB ve Bölge Çalışma Müdürlüğü gibi çeşitli kurum ve kuruluşlardan yardım alarak, son bir yıl içerisinde bu kurumlarda kayıtlı olan ve faaliyetlerini durduran işyerlerini rakamsal olarak belirledi. 
     
     Sanayii can çekişiyor 
     2000-2001 döneminde İzmir’de büyük çapta üretim yapan 120 fabrika kapandı. 
     Araştırma sonucunda, EBSO’dan 120, İZTO’dan 759, İESOB’dan 4 bin 819, Bölge çalışma Müdürlüğü’nden de bin 973 işyerinin kapandığı belirlendi. 
     Kapanan ve daralan şirketlerin yanı sıra ekonomik krize rağmen bazı şirketler sermaye artırımına giderken, yeni kurulan bazı şirketler de oldu. 
     2000 yılında İzmir’de 2 bin 224’ü limited, 211’i anonim olmak üzere toplam 2 bin 455 yeni şirket kurulurdu. 
     Bu rakam 2001 yılı Ekim ayı başına kadar bin 551’i limited, 112’si anonim olmak üzere toplam bin 663 olarak gerçekleşti. 
     Öte yandan 2000 yılında bin 56 şirket sermaye artırımına giderken, bu yıl sermaye artıran şirket sayısı 624 oldu. 
     
     
     



 EKONOMİ 



















</TEXT>
</DOC>
