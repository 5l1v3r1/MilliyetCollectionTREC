<DOC>
<DOCNO> 31363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/son/sontur01.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da soygun gecesi...Bir taksici öldürüldü... 
</HEADLINE>
<TEXT>

     Şişli Kuştepe'de bir taksi sürücüsü kimliği belirsiz bir kişi tarafından bıçaklanarak öldürülürken, aynı yerde başka bir taksici, bıçaklanarak gasp edildi. 
     Bir ihbarı değerlendiren polis ekipleri, Kuştepe Şehit Özen Sokak üzerine geldiklerinde, taksi sürücüsü Mehmet Atabay'ın cesediyle karşılaştılar. 
     Vücudunun çeşitli yerlerinden aldığı bıçak darbeleriyle öldüğü tespit edilen Atabay'ın aracı, olay yerinin yaklaşık 10 metre ilerisinde, park halindeki bir minibüse çarpmış halde bulundu. Polis, ceset üzerinde ve takside yaptığı araştırmada, herhangi bir şeyin çalınmadığını kaydetti. 
     Atabay'ın cesedi, daha sonra Şişli Etfal Hastanesi morguna kaldırılıken, ölüm haberini duyarak hastaneye gelen taksicinin yakınları fenalık geçirdiler. 
     Bu arada, Mecidiyeköy Atakan Sokak üzerinde ise İsmal Yavuz, 34 TAK 81 plakalı taksisinin içinde bıçaklanmış ve baygın halde bulundu. Çevredeki vatandaşların yardımıyla Şişli Etfal Hastanesi'ne kaldırılan Yavuz'un sağlık durumunun iyi olduğu bildirildi. Polis, taksi sürücüsü Yavuz'un bir miktar parasının gasp edildiğinibelirterek, her iki olayla ilgili soruşturmaların sürdürüldüğünü kaydetti. 







</TEXT>
</DOC>
