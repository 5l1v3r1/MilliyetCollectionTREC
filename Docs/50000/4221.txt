<DOC>
<DOCNO> 4221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/yazar/talu.html </URL>
<DATE> 2001/01/27/ </DATE>
<TIME>  </TIME>
<AUTHOR> Umur TALU  </AUTHOR>
<HEADLINE>
Nedensiz sonuçla kahrolmak 
</HEADLINE>
<TEXT>

     Gaffar Okkan'ınki gibi sevgi dolu kalabalıklarla yahut sessiz sedasız, şu ölüm kervanına ne çok tabut katıldı. 
     Bir eş, bir anne... 
     İki çocuk. 
     Diğer polislerin aileleri. 
     Onca asker cenazesi. 
     Gençlerin, aydınların, gazetecilerin, öğretmenlerin... 
     Faili meçhullerde... 
     Terörde... 
     Terörle mücadelede... 
     Öldü, öldürüldü, suikasta kurban gitti, ölü ele geçirildi 
     
     . . . 
     
     Kaç bin aile, kaç bin çocuk, kaç bin arkadaş, dost, seven diziliverdi bu kervanın ardında gözyaşlarıyla, tevekkülle ya da öfkeyle. 
     Kaç bin çocuk, en büyük soruları en çocuk duygularının içine katmak, hatırlamak, hep hatırlamak zorunda kaldı. 
     
     . . . 
     
     Toprağa doğru upuzun uzayan bu ölüm kervanının kurşunları, cephaneleri, tetikleri, tetikçileri nasıl bu denli istikrarlı, sürekli fışkırdı bu topraklardan 
     Uyuşturucular nasıl silah silah döndü bu kervan yoluna. 
     Yoksulluğun ölüm bereketi içinde nasıl bir kapkara servet dağı yığıldı üstümüze üstümüze. Kan, irin, ölüm nasıl hepimizin üstünden aklanmak için her yanımıza nüfuz etti. 
     
     . . . 
     
     Her şeyi sadece teröristle açıkladık, sadece dış düşmanla izah ettik. 
     Cenazelerde saf tutan ya da saf tutulacak cenazelerin çoğalmasına damga vuran herhangi bir siyasi sorumlumuz, herhangi bir üst düzey devlet yetkilimiz hiçbir siyasi, bürokratik sorumluluk taşımadı. 
     Sonuçların en dayanılmazı ölüm hane hane dolaşıp koskoca bir toplumun ruhuna kazınırken, nefrete ya da metanete, öfkeye ya da sükunete davet edilirken duruma göre, hiçbirinden hesap soramayanlar olduk... 
     Ne yaptınız, ne yapmadınız, neyi eksik, neyi yanlış yaptınız diye. 
     
     . . . 
     
     Tamam Gaffar Okkan ve beş polisi Hizbullah tetikçileri öldürdü. 
     Ama, bu tetikçiler, bu domuz bağcıları, bu mezar kazıcıları, nasıl bu kadar büyüdü ve cüret sahibi oldu 
     Hizbullah'ın 20 yıllık geçmişi varsa... 
     Bu topraklarda kanlandı, bu toprakları kanattı, kan akıttı. 
     Siz önceki gün, dün, o 20 yılın herhangi bir yetkilisini utanırken gördünüz mü 
     Herhangi biri herhangi bir sorumluluk duygusu taşıdığını belli etti mi 
     Bir demokratik hukuk devletinin ve siyasetin en temel sorusu cevapsız ve muhatapsız. 
     "Neden Okkan diğerlerinden daha fazla sevildi " sorusu bile aslında başlangıç için yeter ama... 
     
     





Milat... 


Özlenen üniversite 


Kazığın böylesi 


Sorular... 


Yalanlamak için de olsa İsmail Bey aradı 


Davos'ta Türkiye - Avrupa oynaşması... 


Parmak izleri 


Şansınızı zorlayın 


Dış borç eşittir yolsuzluk 


Başarı ölçütü 


Mucize 


Demokrasi feda edilmez... 


Rizelilerin "enerji" takıntısı... 


Arşiv açık internet kapalı 


Meclis ve Hizbullah 


Nedensiz sonuçla kahrolmak 


Hintliler ABD'yi de Davos'u da zaptediyor 


Ot üreterek de para kazanılıyor 


</TEXT>
</DOC>
