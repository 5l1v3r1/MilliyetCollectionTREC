<DOC>
<DOCNO> 44355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/son/sondun01.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan, kimyasal ve biyolojik saldırılara önlem alıyor 
</HEADLINE>
<TEXT>

     Washington hükümetine lojistik destek sözü veren Pakistan, ABD'nin Afganistan'a askeri operasyon düzenlemesi durumunda teröristlerin olası kimyasal-biyolojik silah saldırısına önlem alıyor. 
     Ulusal Kriz Merkezi'nden yetkililerin Amerikan haber ajansı Associated Press'e verdikleri bilgiye göre, Pakistan hastaneleri personeli böyle bir saldırıya karşı nasıl önlem alınacağı konusunda eğitilmeye başladı. 
     Ülkenin en tecrübeli patologlarından Prof. Dr. Abbas Hayyat, başkent İslamabad ve Karaçi kentindeki iki ulusal savunma laboratuvarının şarbon gibi hastalıklara karşı aşı stoku yapmaya giriştiklerini bildirdi. Prof. Dr. Hayyat, BM Dünya Sağlık Örgütü'ne çağrıda bulunarak Pakistan'a teknolojik yardım yapılmasını istedi. 
     İslamabad'daki Kutsal Aile Hastanesi yetkilisi Nizar Ahmed Çima, ABD'nin Afganistan'ı vurma olasılığına karşı gerekli önlemleri almaya başladıklarını bildirdi. 
     Uluslararası Kızılhaç Komitesi yetkilisi Antoine Bealer ise, kimyasal veya biyoljik saldırı durumunda Afganistan'a ve Pakistan'a gerekli yardımı sağlayacak güçleri olmadığını söyledi. 
     






</TEXT>
</DOC>
