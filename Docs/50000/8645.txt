<DOC>
<DOCNO> 8645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/siyaset/siy03.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'dan Ecevit'e ilaç gibi telefon 
</HEADLINE>
<TEXT>

İhtiyacınız olduğunda telefonu kaldırın. Ben bir kaç mil ötedeyim 
     BARKIN ŞIK Üsküp 

     Türkiye'deki iktisadi gelişmeleri yakından izleyen ve dalgalı döviz kuruna geçilmesinin IMF destekli enflasyonla mücadele programından vazgeçilmesi anlamına gelmediğini önemle vurgulayan ABD yönetimi, Ankara'ya en üst düzeyde destek bildirdi. 
     ABD Başkanı George Bush, dün saat 14.50'de Başbakan Bülent Ecevit'i telefonla arayıp çok sıcak ifadeler kullanarak samimi destek mesajları verdi. 
     Bush'la Ecevit görüşmesi Başbakan'ın Güneydoğu Avrupa Ülkeleri İşbirliği Zirvesi için geldiği Üsküp'te gerçekleşti. Alınan bilgilere göre Bush ile Ecevit arasındaki diyalog şöyle 
     
     Bush Sayın Başbakan. 
     Ecevit Evet Başkan Bush. Sizinle konuşmak büyük bir şeref ve mutluluk. 
     Bush Benimle konuştuğunuz için teşekkür ederim. Sizinle yüzyüze konuşmak için sabırsızlanıyorum. 
     Ecevit Çok kibarsınız. 
     
"Kendimi tanıtmak istiyorum"      Bush Birkaç nedenden dolayı aradım. Birincisi kendimi tanıtmak. Çünkü bence en iyisi iki liderin kişisel tanışıklığı. İkinci olarak, sizin hükümetiniz ile benim yönetimim dostluğumuzu sürdürmek için çok yakın çalışacak. Türkiye çok önemli bir dost ve ben bu dostluğun sağlamlaşması için çok çalışacağım. 
     Ecevit Çok rahatlatıcı. Bunları sizden birebir duymak çok önemli. ABD ile stratejik işbirliğine çok önem veriyoruz ve sizin başkanlığınız süresince de bu işbirliğini sürdürmekten çok büyük mutluluk duyacağım. 
     
"Çok önemli bir ülkesiniz"      Bush Ben de bunu istiyorum. Siz çok önemli bir ülkesiniz. Bizim ülkemizde çok güçlü dostlarınız var. Dış politika uzmanlarım ve ulusal güvenlik uzmanlarım Türkiye'nin barışı koruma konusundaki öneminin farkında ve sizinle çalışmak istiyorlar. Şu sıralarda zor günler yaşadığınızı biliyorum ve sizin için en iyisinin olmasını diliyorum. Reform programını sürdürürken çok cesur davrandınız. Bu cesaretli liderliğinizi göstermeye devam edeceğinizi biliyorum ve IMF ile çalışmalara devam edeceğinizi biliyorum. 
     Ecevit Bu sözler çok rahatlatıcı. Çünkü dostlarımızın işbirliği ve desteğine ihtiyacımız var. Ekonomimiz sert sulardan geçiyor. Bu sıcak sözlerinize teşekkür ederim Bay Başkan. Bu büyük bir onur. 
     
"Birkaç mil ötedeyim"      Bush Çok önemli liderlik yetenekleriniz var. Sizin için en iyisini diliyorum. Her türlü öneriniz için benim yönetimim açık olacaktır. Siz de benimle telefonda konuşmak isterseniz sadece birkaç mil ötedeyim. Telefonu kaldırın ve ihtiyacınız olduğunda beni arayın. 
     
"Tanışmak için can atıyorum"      Ecevit Çok kibarsınız Sayın Başkan. Çok teşekkür ederim. 
     Bush Sizinle bizzat tanışmak için can atıyorum ve sizin için en iyisini diliyorum. 
     Ecevit O sizin iyiliğiniz. Çok kibarsınız teşekkür ederim Bay Başkan. 
     
"Bundan önemli şey yok"      Ecevit, Balkan Zirvesi için gittiği Üsküp'te 14 dakika süren görüşmenin ardından gazetecilerin sorularına "Bundan daha önemli bir haber yok" yanıtını verdi. 
     
Dünyaya da mesaj      Bush'un Ecevit'e destek telefonu, Ulusal Güvenlik Danışmanı Condoleezza Rice ile Hazine, Dışişleri ve Savunma bakanlarının da katıldığı günlük Ulusal Güvenlik toplantısında alınan karar doğrultusunda gerçekleştirdi. Bush'un bu telefonla hem Ankara'ya ve Türk piyasasına, hem de uluslararası piyasalara mesaj vermeyi hedeflediği kaydedildi. 
     


 SİYASET 



















</TEXT>
</DOC>
