<DOC>
<DOCNO> 39410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/son/sonspo10.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Milan'ın Alman yıldızı Bierhoff Monaco'da... 
</HEADLINE>
<TEXT>

     Milan takımında oynayan Alman Oliver Bierhoff, Fransız Monaco takımına transfer oldu. 
     Milan ile Monaco takımlarının anlaşmaya vardığı ve 33 yaşındaki forvet oyuncusu Bierhoff'un Fransız takımınyla 1 yıllık sözleşme imzaladığı belirtildi. Tecrübeli Alman futbolcu, teknik direktör Terim'in Milan'a gelmesiyle transfer listesine alınmıştı. 
     Bu arada, Milan'da transferler hakkında basında yeralan iddialarda sahte pasaport olayından 1 yıl ceza alan Brezilyalı kaleci Dida'nın ülkesine geri döneceği ve Brescia maçında oynatıldığı için Terim'in eleştiri almasına sebep olan Chamot'un da İspanyol Alaves takımına gideceği öne sürüldü. 
     Kırmızı-siyahlılardan ayrılması gündemde olan orta saha oyuncusu Francesco Coco'nun da Lazio'ya transfer olacağı karşılığında ise Lazio'dan Favalli artı para alınacağı kaydedildi. 






</TEXT>
</DOC>
