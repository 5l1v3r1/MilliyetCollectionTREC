<DOC>
<DOCNO> 7753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/ekonomi/eko06.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, 21 Şubat’a hazırlanıyor 
</HEADLINE>
<TEXT>

Hazine, 21 Şubat’ta yapacağı 3.9 katrilyonluk geri ödeme için salı günü iki ihale düzenleyecek 
     İş-Tim’in GSM 1800 lisans bedelini KDV’siyle birlikte ödemesi ve Euro tahvil ihracından sağlanan paranın kasasına geçen hafta girmesiyle birlikte, 21 Şubat’ta yapacağı 3.9 trilyon liralık 5.8 milyar dolar iç borç geri ödemesi konusunda rahatlayan Hazine, ödemenin geri kalan bölümünü karşılayabilmek için salı günü iki ayrı ihale daha yapacak. Biri yedi vadeli, diğeri de 12 ay vadeli ihalelerde toplam 2.9 katrilyon lira ile 3.2 katrilyon lira arasında net borçlanma hedefleyen Hazine’nin, gelen talebe ve faiz oranlarına göre ağırlıklı olarak yedi ay vadeli tahvil satması bekleniyor. 
     
     Martta rahat 
     Geçen hafta üç ay vadeli bono ihalesinde yüzde 70.43 yıllık bileşik faizle borçlanan Hazine’nin, bu hafta ise yüzde 60 - 65 arasında faizle borçlanabileceği belirtiliyor. Çarşamba günü geri ödemesi yapılacak olan tahvillerin 640 trilyon liralık bölümünün yabancı yatırımcıların elinde bulunduğu açıklanmıştı. Salı günü yapılacak ihale, yabancı yatırımcıların yeni iç borçlanma k ğıdı talebinde bulunup bulunmayacakları açısından önem kazanıyor. 
     28 Şubat’ta yapacağı 73 trilyon liralık geri ödemeyle iç borç geri ödeme programını tamamlayacak olan Hazine, martı rahat geçirecek. 
     


 EKONOMİ 




















</TEXT>
</DOC>
