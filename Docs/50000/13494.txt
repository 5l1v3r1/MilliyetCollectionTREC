<DOC>
<DOCNO> 13494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/son/sontur02.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Mezarcı'nın annesi veremden öldü 
</HEADLINE>
<TEXT>

     Eski milletvekili Hasan Mezarcı'nın tüberküloz tedavisi gören annesi Fikriye Çil 63 Düzce'de öldü. 
     Düzce'nin Güvenköyü Tepealtı Mahallesi'nde kardeşi Ömer Çil'in yanında kalan Fikriye Çil, gece öldü. Hasan Mezarcı'nın dayısı Ömer Çil, kardeşi Fikriye Çil'in İzmir'deyken 3 ay tüberküloz tedavisi gördüğünü, önceki gün rahatsızlığı nedeniyle Düzce SSK Hastanesi Beyin Cerrahi Servisi'ne gittiklerini belirterek, şunları anlattı 
     ''Doktor bir ilaç verdi, önceki gün onu kullandı. Reçetedeki ilaçları ise dün almıştım. Dün yatsı namazına gittim. Namazdayken kızım gelip kardeşimin vefat ettiğini söyledi.'' 
     Yurtdışında bulunan Hasan Mezarcı, annesinin vefat ettiğini telefonla öğrendi. Mezarcı'nın dayısı Çil, ''Hasan, annesinin vefat ettiğini öğrendikten sonra sürekli telefonla arıyor. Annesi vefat etti, Türkiye'ye gelir mi bilmem'' dedi. Fikriye Çil'in oğlunun özlemiyle öldüğünü belirten Çil, şöyle konuştu 
     ''Annesi Hasan'ın meselesini anlayacak halde değildi. Bir anne olarak sevgisini asla kaybetmedi. Son günlerde sık sık ona dua ediyordu. Hasan için af çıkıp çıkmayacağını soruyordu.'' 
     




</TEXT>
</DOC>
