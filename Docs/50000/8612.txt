<DOC>
<DOCNO> 8612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/dunya/dun03.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Balkanlar’ın kaderini değiştirelim’ 
</HEADLINE>
<TEXT>

     BARKIN ŞIK - TAKİ BERBERAKİS Üsküp 

     Güneydoğu Avrupa Ülkeleri İşbirliği Süreci Devlet ve Hükümet Başkanları GDAÜ zirvesine katılan Başbakan Bülent Ecevit, bölgede yaşanan etnik ve dini çatışmaların Balkanların kaderi olmadığını vurguladı, Balkanların geçmişteki uzun soluklu tolerans geleneğinin sürmesi gerektiğini belirtti. 
     Eşi Rahşan Ecevit ile birlikte Makedonya’nın Başkenti Üsküp’teki Balkan Zirvesi’ne katılan Ecevit, bir krizden diğerine savrulmamak için, "engelleyici diplomasi"nin hayata geçirilmesi gerektiğine işaret etti. Ecevit, "Terörizm, örgütlü suçlar, ağır silahların yaygınlaşması, yasadışı göç, uyuşturucu trafiği, çevre kirliliği gibi güvenliğimize yönelik yeni tehditlerin yükselmesi gücümüzü ortak zeminde birleştirmemizi gerektiriyor" diye konuştu. Ecevit, Balkanların alt gruplara bölünmesinin tehlikeli bir gelişme olduğu konusunda uyarıda bulundu. 
     Zirveye ev sahipliği yapan Makedonya Devlet Başkanı Boris Trajkovski ise Balkanlarda etnik ayrımcılık yapılmaması görüşünü paylaştı. Ecevit, dün Makedonya Devlet Başkanı ile başbaşa bir görüşme yaparken, Yunanistan Başbakanı Kostas Simitis’le resmi bir görüşme gerçekleştirmedi. Ecevit ve Simitis, zirvede ayaküstü kısa bir süre sohbet etti. 
     


 DÜNYA 












</TEXT>
</DOC>
