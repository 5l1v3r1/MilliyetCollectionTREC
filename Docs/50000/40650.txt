<DOC>
<DOCNO> 40650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/son/sonspo06.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Euro 2000 holiganı Avrupa İnsan Hakları Mahkemesi'ne gidiyor 
</HEADLINE>
<TEXT>

     Belçika'nın, Hollanda ile birlikte geçen yıl ev sahipliğini yaptığı 11. Avrupa Futbol Şampiyonası finalleri Euro-2000 sırasında holigan suçlamasıyla tutuklanan ve ceza gören İngiliz taraftar Mark Forrester, Strasbourg'daki Avrupa İnsan Hakları Mahkemesine'nde Belçika'nın aleyhinde dava açtı. 
     Belçika'da, 11. Avrupa Futbol Şampiyonası finalleri sırasında toplanan nöbetçi mahkeme tarafından 6 ay hapis ve 500 dolar para cezasına çarptırılan Mark Forrester, temyiz mahkemesinde de aleyhine karar çıkınca, Avrupa İnsan Hakları Mahkemesi'ne başvurusunu yaptı. 
     Fehriye Erdal'ın da davasına bakan Forrester'in avukatı Jan Fermon, müvekkilinin Belçika'da haksız yere ve savunması dinlenmeden cezaya çarptırıldığını belirtirken, daha önce Forrester hakkında İngiltere'de holiganizm konusunda dava olmadığını ve İngiltere'de de, Belçika'da ceza görünce haksız yere holigan listesine alındığını bildirdi. 
     Fermon, davaları tamamıyla haksız gördükleri için Avrupa İnsan Hakları Mahkemesi'ne başvurduklarını söyledi. 






</TEXT>
</DOC>
