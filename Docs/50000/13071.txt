<DOC>
<DOCNO> 13071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/guncel/gun09.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm orucunda yeni evre Hafıza kaybı 
</HEADLINE>
<TEXT>
Bakanlığın doktor’ oyunu 
Doktorlara, "Mahkumlara Tabip Odası’ndanım diye kendinizi tanıtın" talimatı verildi 
     GÖKÇER TAHİNCİOĞLU Ankara 

     F tipi cezaevlerine nakledildikten sonra da sürdürülen ölüm oruçlarında, 160. güne yaklaşılırken, mahkumlardan bazıları hafızalarını kaybetti. Adalet Bakanlığı, ölüm orucunu sürdüren mahkumları tedavi edebilmek için bakanlık bünyesindeki doktorlara, "Mahkumlara Tabip Odası’ndanım diye kendinizi tanıtın" talimatını verdi. 
     Sadece Türk Tabipler Birliği doktorlarınca muayene edilmeyi kabul eden mahkumlara, cezaevinde görevli doktorların yalan söyledikleri öne sürüldü. Ankara Tabip Odası Başkanı Ümit Erkol, mahkumların, doktorların, "Biz ATO’dan geldik" diyerek kendilerini tanıttıklarını söylediğini, ancak ATO’dan hiçbir doktorun mahkumları cezaevinde muayene etmediğini belirtti. 
     Ölüm oruçlarına katılan mahkumlardan Hatice Yazgan, Semra Askeri ve Serkan Aydoğan’ın, Wernicke Korsakoff sendromu diye nitelendirilen "hafıza kaybı"na uğradıkları öğrenildi. 
     


 GÜNCEL 















</TEXT>
</DOC>
