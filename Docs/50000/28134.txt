<DOC>
<DOCNO> 28134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/ekonomi/eko02.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ege Yatırım’ı Kutman aldı 
</HEADLINE>
<TEXT>

Fon, Ege Yatırım’ın 14 trilyon 775 milyar liraya Kutman’a ait Avrasya Yatırım Holding ile Zihni Holding ve Unit Investments konsorsiyumuna satışını kararlaştırdı 
     SONGÜL HATISARU 

     Sümerbank çatısı altında birleştirilen banka iştiraklerinden, eski sahibi Murat Demirel olan Ege Yatırım’ı, Global Menkul Değerler’in de sahibi olan Mehmet Kutman’ın şirketi Avrasya Yatırım Holding, Unit İnvestments B.V, Zihni Holding AŞ’ konsorsiyumu aldı. 
     Fon Bankaları Ortak Yönetim Kurulu Başkanı Teyfik Altınok, aracı kurumun 14 trilyon 775 milyara satıldığını söyledi. Paranın 7 trilyonu peşin geri kalanı ise iki eşit taksit halinde ödenecek. 
     K Yatırım’daki paylarının da aracı kuruma teklif veren Dundas Ünlü Co’ya satıldığını söyleyen Altınok, Yurt Menkul Değerler için gelen tekliflerin de sonuçlandırılmak üzere olduğunu söyledi. 
     
     Eski bankacılar aracı aldı 
     Yurt Menkul Değerler için de Ülker ve beş eski bankacı teklif vermişti. Satışın 405 bin dolara, beş eski bankacıya yapılması kararlaştırıldı. Aracı kurumların hisse devirleri için Sermaye Piyasası Kurulu’nun SPK onay vermesi gerekiyor. 
     Sümerbank bünyesindeki ihtiyaç fazlası menkul ve gayrimenkul satışının da şu ana kadar 10 trilyonu bulduğunu söyleyen Altınok, ikinci etapla satışa devam edeceklerini söyledi. Fon, menkul satışlarından 1.7 trilyon, araba satışlarından 1.3 trilyon, gayrimenkuller satışlarından ise 8 trilyon lira elde etti. 
     
     İrlanda’dan 4.6 milyon 
     Fon yönetimi geçtiğimiz günlerde Murat Demirel’in İrlanda’daki portföy yönetim şirketi Ege Finans Limited şirketini de İngilizlere satmıştı. Satışın 4.6 milyon dolara yapıldığını söyleyen Altınok, "Bedelin 50 bin doları sermaye payı olarak kalanı ise k r payı olarak alındı" dedi. Yurt Factoring hizmetleri’nin DS. İnşaat Turizm şirketine 75 bin dolara satıldığını söyleyen Altınok, diğer iştiraklerle ilgili çalışmalarında devam ettiğini söyledi. 
     
Sümerbank Romanya pazartesi satılıyor      Önümüzdeki hafta pazartesi günü Romanya Sümerbank’ın satış işlemlerinin tamamlanabileceğini söyleyen Altınok, bir Türk, bir Romanyalı ve bir Amerikalı grubun banka için teklif verdiğini söyledi. Hangi kurum yüksek teklifi verirse onunla el sıkışacaklarını söyleyen Altınok, satışı Romanya Merkez Bankası’nın onaylayacağını söyledi. Öte yandan Sümerbank satışıyla ilgili olarak ihale prosüdürü çalışmalarınında önümüzdeki hafta sonuçlandırılması bekleniyor. Bugün teklif için son gün. 
     
     Önce yönetimler inceleyecek 
     Teklifleri, 25 Haziran mesai bitimine kadar Sümerbank yönetim kurulu, 28 Haziran mesai bitimine kadar Fon inceleyecek. İki kurumun incelemesinin ardından son kararı Bankacılık Düzenleme ve Denetleme Kurulu verecek. Sümerbank için Oyak grubu ve Polis Bakım ve Yardım Sandığı teklif vermişti. Bank Ekspres’in Tekfen grubuna satılmasıyla ilgili müzekaralerin tamamlandığı biliniyor. Satış için BDDK’nın kararı bekleniyor. 
     



 EKONOMİ 
























</TEXT>
</DOC>
