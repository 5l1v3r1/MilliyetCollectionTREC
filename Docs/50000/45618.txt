<DOC>
<DOCNO> 45618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/son/sontur02.html </URL>
<DATE> 2001/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan "İlla seçim diyoruz'' 
</HEADLINE>
<TEXT>

     AK Parti Genel Başkanı Recep Tayyip Erdoğan, sıkıntılardan kurtuluş için tek çarenin seçime gitmek olduğunu savunarak, ''Seçim, seçim, illa seçim diyoruz'' dedi. 
     Erdoğan Kayseri'de düzenlediği basın toplantısında hiçbir liderin hakla kucaklaşmayı aklına bile getiremediği bir dönem yaşandığını, halkın AK Parti dışında omuz vereceği, güveneceği parti kalmadığını ileri sürdü. 
     Her geçen günü kayıp olarak niteleyen ve halkın güvenini kazanmış bir hükümetin en kısa sürede işbaşına gelmesi gerektiğini savunan Erdoğan, şunları söyledi 
     ''Hükümet bilmeli ki yarın bu teveccühü de göremeyecektir. 
     Aklıselimin gereği erken seçimdir. Ülke sorunlar sarmalı içinde hapsedildi. Çaresiz dönüp durmakta. Ekonomik kriz edilgen ülke konumuna düşme, hak kısıtlamaları, dışarda itibar kaybetme, bocalamaya, içinde çıkılamayan bir bunalıma neden oluyor. Ülke sürekli patinaj yapıyor. Kurtuluş için tek çare seçime gitmektir. Kadrolarımız sorunları tek tek çözmeye muktedirdir. Seçim gününün gelmesini sabırsızlıkla bekliyoruz. Seçim, seçim, illa seçim diyoruz.'' Erdoğan, geçmişlerinin geleceklerinin teminatı olduğunu ifade ederek, kendi birikimleri ve Türkiye'nin sahip olduğu birikim ve gücün, sorunların çözümünü sağlayacağını söyledi. 
     Erdoğan daha sonra, partisine katılan İl Genel Meclisi ve Belediye Meclis üyelerine parti rozeti taktı. 
     






</TEXT>
</DOC>
