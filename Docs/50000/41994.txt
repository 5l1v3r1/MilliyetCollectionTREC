<DOC>
<DOCNO> 41994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/son/sonspo02.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, İstanbulspor karşısında çok üstün... 
</HEADLINE>
<TEXT>

     Beşiktaş ile İstanbulspor, yarın yapacakları lig maçıyla birlikte 124. kez karşı karşıya gelecekler. 
     İstanbul'da 30 Temmuz 1926'da Mithatpaşa Stadı'nda yapılan ve Beşiktaş'ın 6-2'lik galibiyetiyle başlayan rekabette, bugüne dek yapılan 123 maçın 89'unu ''Kara Kartallar'', 8'ini ise ''İstanbul Boğaları'' kazandı. 26 karşılaşmada ise taraflar birbirlerine üstünlük sağlayamadı. 
     75 yıllık rekabette, siyah-beyazlıların attığı 302 gole karşılık, sarı-siyahlılar 89 golde kaldı. 
     
     Ligde de Beşiktaş... 
     Genel toplamda İstanbulspor'a büyük bir üstünlük kuran Beşiktaş, bu durumu lig maçlarına da yansıttı. 
     Ligde rakibiyle bugüne dek 40 kez karşı karşıya gelen siyah-beyazlılar, 30 galibiyet alırken, 3 kez sahadan yenik ayrıldı. 7 karşılaşma ise berabere sonuçlandı. 
     Ligde Beşiktaş 85, İstanbulspor ise 33 gol kaydetti. 
     
     16 maçta 1 galibiyet 
     İstanbulspor, Birinci Futbol Ligi'ne yeniden yükseldiği 1995-96 sezonundan bu yana Beşiktaş ile yaptığı 16 resmi maçın yalnızca 1'ini kazanabildi. 
     Sarı-siyahlılar, 12 lig, 4 de Türkiye Kupası maçı yaptığı rakibi karşısında, yalnızca 1996-97 sezonun ikinci yarısındaki lig maçında 4-3 galip gelebildi. 
     Bu süre içindeki 16 maçta, Beşiktaş 14 galibiyet alırken, 1 karşılaşma ise golsüz berabere bitti. 
     
     12 maçtır yenemiyor 
     İstanbulspor, 1996-97 sezonunda elde ettiği 4-3'lük galibiyetin ardından, tam 12 rasmi maçtır rakibi karşısında galibiyete hasret kaldı. 






</TEXT>
</DOC>
