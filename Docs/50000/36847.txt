<DOC>
<DOCNO> 36847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/son/sondun08.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlin duvarı'nın kuruluşunun 40. yılı 
</HEADLINE>
<TEXT>

     Alman Hıristiyan Demokrat Birlik Partisi CDU Genel Başkanı Angela Merkel ile CDU'nun Berlin eyaleti seçimleri için aday gösterdiği Frank Steffel, Berlin duvarının kuruluşunun 40. yılı nedeni ile bugün Berlin'deki duvar kurbanları anıtına çelenk koydu. 
     Merkel, anma töreni sırasında yaptığı kısa konuşmada, ''Berlin duvarını her zaman hatırlamalı ve bundan, özgürlük için mücadele etme dersini çıkarmalıyız'' dedi. Eski Demokratik Alman Komünist Partisi'nin devamı niteliğindeki Demokratik Sosyalizm Partisi'ni de PDS sert bir dille eleştiren Merkel, ''PDS'nin tek başına bir anma töreni düzenleyerek ön plana çıkmaya çalışmasından endişe etmiştim'' diye konuştu. Steffel de PDS'ye karşı uyarıda bulunarak, ''Berlin duvarında insanları öldürenler yarın bakan olabilir'' dedi. Berlin duvarının kuruluşunun 40. yılı dolayısıyla bugün Belediye Sarayı önünde de bir anma töreni düzenlenecek. Berlin duvarının yapımına 13 Ağustos 1961'de başlanmıştı. 
     







</TEXT>
</DOC>
