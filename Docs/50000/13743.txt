<DOC>
<DOCNO> 13743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/yasam/yas04.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Allah Dolly’nin yüzüne gülmüş 
</HEADLINE>
<TEXT>
Kopya insan gudubet olabilir 
Kopya insan çalışmaları son hız sürerken Dolly’nin üreticisi’ doktor, bir çok ucube klonladığını itiraf etti ve dedi ki İnsanın da başına gelebilir...’ 
     DIŞ HABERLER SERVİSİ 

     İtalyan doktor Severino Antinori’nin nisan ayında insan kopyalamayı planladığını açıklaması, koyun Dolly’i klonlayan İskoç bilim adamı Dr. Ian Wilmut’un tepkisine neden oldu. 
     "İnsan kopyalamak hayvan kopyalamaya benzemez" diyen Dr. Wilmut, "Kopyalama işleminde çok sayıda fire veriliyor, genetik ve anatomik bozukluklar oluyor. Bu durumda anne ve çocuğun hali ne olur" dedi. 
     İskoç bilim adamı Amerikan Science’ dergisine yazdığı makalede klonlanan canlıların çoğu kez normalden büyük ve çeşitli sakatlıklarla dünyaya geldiğini yazdı. İskoç doktor bu nedenle çoğu kopya canlıyı öldürmek zorunda kaldıklarını da ekledi. 
     Dr. Wilmut bir deneyde klonladıkları kuzunun her şeyiyle normal olduğunu, ancak sebebini bilmedikleri bir şekilde çok sık nefes aldığını ve kalp sorunu meydana geldiğini anlattı. 
     
     Hilkat garibesi üretilir 
     Dr. Wilmut, klonlanan insanın embriyo halindeyken incelenmesinin de ucube veya hilkat garibesi’ dünyaya gelmesini önleyemeyeceğini, çünkü embriyonun taşıdığı genleri gösterecek laboratuvarın henüz bulunmadığını söyledi. Wilmut, insan kopyalamanın en erken 50 yıl sonra başarıyla yapılabileceğini ancak bunun da ahlaki açıdan doğru olmayacağını savundu. 
     


 YAŞAM 




























</TEXT>
</DOC>
