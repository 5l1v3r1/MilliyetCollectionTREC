<DOC>
<DOCNO> 8107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/siyaset/siy04.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sen ikinci Atatürk’sün 
</HEADLINE>
<TEXT>

Halk, Köşk’ü kilitledi. 15 bin faks, 20 bin e-mail mesajı geldi. Bazı mesajlarda "Sen Atatürk’ten sonra gelen en değerli Cumhurbaşkanısın" ifadesi yer aldı 
     SERPİL ÇEVİKCAN Ankara 

     MGK toplantısında sert bir üslupla hükümeti yolsuzlukların üzerini örtmekle suçlayan Cumhurbaşkanı Ahmet Necdet Sezer’e gönderilen faks, email mesajları ve telefonlar dün Köşk’ü kilitledi. Sayısı 10 binleri bulan mesajlar Sezer’i duygulandırırken, fakslardan bir bölümünde, "Siz Atatürk’ten sonra gelen ikinci büyük lidersiniz" ifadesi yer aldı. Köşk personeli 9 faks cihazı, onlarca telefon ve bilgisayarların başında nöbet tuttu. 
     "Türkiye baştan aşağı yıkanmalı" diyerek yolsuzlukların üzerine giden Sezer’e önceki akşam saatlerinden itibaren faks, telefon ve e - mail ile destek gönderenler arasında Avrupa ve ABD’deki destekçileri de yer aldı. Ankara, İstanbul, İzmir gibi büyük kentlerin yanı sıra Anadolu’nun ücra köşelerinden gelen mesajların çokluğu da dikkat çekti. Adıyaman, Hakkari gibi doğu illerinden gelen mesajların yanı sıra "Adana merkez pazarı esnafları", "Konyalı bir grup öğrenci" imzaları yer alan mesajlarla Sezer’e destek yağdı. 
     
Meydanı bunlara boş bırakma      Sezer’e gönderilen mesajlar arasında "ağzınıza sağlık," "meydanı bunlara boş bırakma" ifadelerinin yanı sıra yolsuzlukla mücadele konusundaki duyarlılığını vurgulayan destek sözleri de önemli yer tuttu. 
     Mesajlardan bazılarındaki ifadeler şöyle 
     "Demokrat bir devlet adamı portresi çizen böyle dürüst devlet adamına susamıştık." 
     "Sağlığınızı tehlikeye atma pahasına hukukun üstünlüğünü siyasi manevralara kurban etmediniz." 
     "Ben siyasetle alakası olmayan kendi halinde biriyim. Ama bana göre siz Atatürk’ten sonra gelen en değerli ve en şerefli cumhurbaşkanısınız." 
     "MGK’da ne dediniz bilmiyoruz, ama sizin oradaki varlığınız bize huzur veriyor." 
     "Ülkemizin, çocuklarımızın geleceği için kanunlardan yana ve hiçbir beklenti içinde olmayan kararlı tavrınızı destekliyoruz." 
     Vatandaşın desteğinin Sezer’i duygulandırdığı, Cumhurbaşkanı’nın gönderilen mesajları olanak ölçüsünde incelediği kaydedildi. 
     
Milliyet okuru Sezer dedi Yüzde 80 Sezer haklıHABER MERKEZİ 
     Cumhurbaşkanı Sezer ile Başbakan Ecevit arasındaki gerginlikte, Milliyet okurlarının yüzde 80’i "Sezer haklı" dedi. Milliyet internet sitesinde önceki gün başlayan "Sizce Sezer mi Ecevit mi haklı" başlıklı ankete, dün saat 16.45’e kadar 8 bin 904 okur katıldı. Katılımcılardan 7 bin 155 kişi yüzde 80.36 , Sezer’i haklı bulurken, bin 749 kişi de yüzde 19.64 Ecevit’in yanında yer aldı. 
     Krizin çıktığı ilk gün Sezer’e yaklaşık yüzde 90’lık destek çıkarken, ikinci gün 10 puanlık düşüş yaşandığı ve Köşk’e desteğin yüzde 80’e indiği gözlendi. 
     Öte yandan Hüsamettin Özkan’a en büyük destek memleketi Kayseri Develi’den geldi. Hemşerileri "Özkan’ın tavrı doğrudur" dediler. 
     
5 soru 5 yanıt Tutanaklar açıklanır mı ANKARA Milliyet 
     Başbakan Ecevit’in terk ettiği tarihi MGK toplantısından sonra gizli olan tutanakların yayınlanıp yayınlanmamasında kurul üyelerinin çoğunluk kararı alması gerekiyor. Tutanakların yayımıyla ilgili gündeme gelen soru ve yanıtları şöyle 
     
     1- MGK tutanakları kaydediliyor mu 
     Çankaya Köşkü’ndeki toplantı salonuna kurulan ses - kayıt sistemiyle kaydedilen görüşmeler, toplantıdan sonra MGK Genel Sekreterliği’ndeki tutanak görevlilerince deşifre ediliyor. 
     
     2- Tutanakları kim saklıyor 
     Kararlar ve tutanaklar, MGK Genel Sekreterliği’nde saklanıyor. 
     
     3- Tutanaklar gizli midir 
     2945 sayılı MGK Yasası’na göre tutanak ve görüşmeler açıklanamaz ve yayınlanamaz. 
     
     4- Kurul üyeleri tutanakların yayınlanmasını isterse ne olur 
     MGK Yasası’na göre kararlar ancak MGK kararıyla açıklanabilir ya da yayımlanabilir. Önceki günkü MGK’nın tutanaklarının yayımlanması için de kurulun bu öneriyi oylaması lazım. 
     
     5- MGK’da karar nasıl alınır 
     Yasaya göre, kararlar kurulun asil üyelerinin yapacağı oylama sonucunda alınır. Eşitlik halinde Cumhurbaşkanı’nın tercihi yönünde karar çıkar. Ancak genelde oylama usulüne gidilmez. 
     


 SİYASET 

















</TEXT>
</DOC>
