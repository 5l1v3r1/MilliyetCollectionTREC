<DOC>
<DOCNO> 8062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/son/sontur18.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalışma Genel Müdür Yardımcısı rüşvet alırken suçüstü yakalandı 
</HEADLINE>
<TEXT>

     Çalışma Genel Müdür Yardımcısı Ahmet Bingöl, bir sendikadan rüşvet alırken suçüstü yakalandı. 
     Bingöl, Koop-iş Sendikası yetkililerinden, işlerinde yardımcı olmak için bir milyar lira rüşvet istedi. Bu durum üzerine Koop-İş Sendikası yöneticileri savcılığa başvurdular. Koop-iş Sendikası yöneticileri, önceden numaraları tespit edilen paraları Bingöl'e verecekleri sırada suçüstü yapıldı. 
     Ankara Cumhuriyet Savcısı Abdullan Ayhan Şan'ın talimatı üzerine Ahmet Bingöl, Mali Şube Müdürlüğü ekiplerince gözaltına alındı. Savcılığa sevkedilen Bingöl'ün ifadesi, Savcı Şan tarafından alındıktan sonra, ''rüşvet aldığı'' iddiasıyla mahkeme tarafından tutuklandı. 




</TEXT>
</DOC>
