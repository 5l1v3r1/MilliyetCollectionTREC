<DOC>
<DOCNO> 36616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/son/sontur01.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik canavarı Afyon'daydı 3 ölü, 4 yaralı 
</HEADLINE>
<TEXT>

     Afyon'da meydana gelen iki ayrı trafik kazasında 3 kişi öldü, 4 kişi de yaralandı. 
     Alınan bilgiye göre, Mustafa Akdeve 56 yönetimindeki 06 YLK 99 plakalı otomobil, Afyon-Konya karayolunun 67. kilometresinde, karşı yönden gelen Hüseyin Avşar'ın 47 kullandığı 42 D 3305 plakalı minibüsle çarpıştı. 
     Kazada otomobil sürücüsü Mustafa Akdeve ile minibüs sürücüsü Hüseyin Avşar yaşamını yitirdi. Otomobilde bulunan Cevdet Dinç 43 ve Molla Tokmak 59 ise yaralandı. Yaralılar Afyon Devlet Hastanesi'nde tedavi altına alındı. 
     Sürücü Mustafa Akdeve'nin, Konya'nın Kulu İlçesi'ne bağlı Tavşançalı Beldesi Belediye Başkanı olduğu öğrenildi. 
     Öte yandan Mehmet Gökbaş 23 yönetimindeki 03 DA 400 plakalı otomobil, aşırı sürat nedeniyle, Erkmen Kasabası girişinde bir direğe çarptı. Kazada ağır yaralanan sürücü Gökbaş ile otomobilde bulunan Süleyman Arısoy 41 ve Ali Taşkit 41 , Afyon Devlet Hastanesi'ne kaldırıldılar. 
     Sürücü Gökbaş, burada yapılan tüm müdahalelere rağmen kurtarılamadı. Gökbaş'ın ölüm haberini alarak hastaneye gelen yakınları, sinir krizi geçirdiler. 







</TEXT>
</DOC>
