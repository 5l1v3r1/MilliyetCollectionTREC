<DOC>
<DOCNO> 46039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/ekonomi/eko10.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD yönetiminden Türkiye’ye destek 
</HEADLINE>
<TEXT>

     Ekonomiden sorumlu Devlet Bakanı Kemal Derviş’in geçen hafta Washington’a düzenlediği ziyaretten bu yana ilk defa resmi açıklama yapan ABD yönetimi, Türkiye’nin ekonomik toparlanma çabalarına destek verdi. 
     ABD’nin Ekonomik İşlerden Sorumlu Dışişleri Bakan Yardımcısı Alan Larson, Washington’da, Türkiye’ye ilişkin soruyu yanıtlarken şunları söyledi "Biz Türkiye’yi olağanüstü önemde bir müttefik ve dost olarak görüyoruz. Derviş geçen hafta benimle, Hazine Bakanı O’Neill ve Başkan Yardımcısı Dick Cheney ile yararlı toplantılar yaptı. Halen Türkiye, IMF ile ekonomik programın bir sonraki aşamasının nasıl şekillendirileceğini müzakere ediyor. Bunun sonucunu bekliyoruz ve bu süreçte yapıcı ve olumlu bir rol oynamak istiyoruz." 
     



 EKONOMİ 



















</TEXT>
</DOC>
