<DOC>
<DOCNO> 21642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/ekonomi/eko04a.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Faiz ve dolar düştü borsa yükseldi 
</HEADLINE>
<TEXT>
Piyasalar IMF ile moral buldu 
IMF’nin Türkiye’ye sağladığı ek kaynak iyimserlik rüzg rı estirdi. Dolar 13 bin lira düşerken repo 5, bono faizi 8 puan geriledi 
     EKONOMİ SERVİSİ 

     Para programı daha açıklanmadan faiz ve döviz piyasasında yayılan iyimser hava, dün IMF’nin niyet mektubuna ve ek krediye onay vermesiyle birlikte daha da arttı. Bono faizleri önceki güne göre 6 -7 puan, repo faizleri 5 puan düştü. Dolar ise günü 13 bin lira düşüşle 1 milyon 135 bin liradan tamamladı. 
     
     Faiz 112 puan düştü 
     7 katrilyon lira artıda açılan para piyasasında repo faizleri yüzde 75’ten yüzde 70’e çekildi. Açıklamalarla birlikte verilen bu teknik destek bono faizlerini de düşürdü. Önceki gün yüzde 89.78 faizle satılan 15 Ağustos vadeli bononun faizi dün yüzde 83.2’ye gerilerken 10 Ekim 2001 vadeli bononun faizi yüzde 89.25’ten yüzde 81.81’e düştü. Böylece Bakan Derviş’in göreve gelmesinden sonra yapılan ve yüzde 193.71 faizle piyasaya sürülen ilk bonodan bu yana faiz 112 puan gerilemiş oldu. 
     
     Swap doları düşürdü 
     Olumlu hava yanında TL bonoların döviz bonolarla değiştirilebileceğine swap ilişkin açıklama doların günü 1 milyon 135 bin liradan tamamlamasını sağladı. Piyasanın kapanışından sonra Bakan Derviş’in kamu k ğıtlarının dövizli k ğıtlarla değiştirilmesi üzerine çalıştıklarını açıklaması yarın bugün valvörlü işlemlerde doların 1 milyon 120 bin liraya kadar gerilemesini sağladı. 
     
Borsadan yüzde 6.28’lik artış      Borsa güçlü ekonomiye geçiş programıyla yeniden hareketlendi. Para programının açıklanması ve Niyet Mektubu’nun IMF tarafından onaylanması ve bankaların faiz indirimi ile borsadaki alımlar hızlandı. Özellikle banka ve holding hisselerindeki yoğun alımlar borsaya adeta doping etkisi yaptı. 
     Hisse senetleri dün ortalama yüzde 6.28 değer kazandı. İMKB - 100 Endeksi de 726 puanlık artışla 12.298’e yükseldi. Endeks 12.500’e yaklaştıkça kar amaçlı satışlar geldi. Dünkü yükselişe paralel olarak işlem hacmi de arttı ve 786.4 trilyon liraya yükseldi. 
     Uzmanlar, yükselişin bugün de süreceğini ancak 13.000 puana yaklaştıkça kar amaçlı satışların artabileceği uyarısında bulundular. Dünkü seansta 252 hisse senedi değer kazanırken, 22 tanesi değer kaybetti. 
     



 EKONOMİ 





















</TEXT>
</DOC>
