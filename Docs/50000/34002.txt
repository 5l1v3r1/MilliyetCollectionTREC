<DOC>
<DOCNO> 34002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/son/sonspo18.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Memorial "Sergen'de açıklanamayan bir nabız yavaşlaması var" 
</HEADLINE>
<TEXT>

     İstanbul Memorial Hastanesi, Galatasaray'ın milli futbolcusu Sergen Yalçın'ın incelenen tetkiklerinde, açıklanması mümkün olmayan bir nabız yavaşlaması saptandığını açıkladı. 
     Hastaneden yapılan yazılı açıklamada, Sergen'in, 24 Temmuz Salı günü hastanelerinde bulunun bir yakınını ziyarete geldiği sırada, başka bir hastanede yaptırmış olduğu kalbi ile ilgili tetkiklerini göstermek istediği belirtilerek, şöyle denildi 
     ''Kardiyoloji departmanı doktorlarından Erişkin Kalp Cerrahisi Bölüm Başkanı Prof. Dr. Bingür Sönmez ve Kardiyolog Dr. Deniz Şener tarafından incelenen tetkiklerde, açıklanması mümkün olmayan bir nabız yavaşlaması saptandı.'' 
     Yaşamını bu derece ağır fizik aktivite ile sağlayan bir şahsın durumunun ancak ileri tetkik olan elektrofizyonojik çalışma yapıldıktan sonra kesin olarak yorumlanabileceğinin Sergen'e söylendiği belirtilen açıklamada, bu tetkik için futbolcunun sadece bir gün hastanede kalmasının yeterli olacağı kaydedildi. 






</TEXT>
</DOC>
