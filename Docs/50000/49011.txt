<DOC>
<DOCNO> 49011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/ekonomi/eko05.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Microsoft’çular darbuka şov yaptı 
</HEADLINE>
<TEXT>

     EKONOMİ SERVİSİ 

     Windovs’un yeni işlemcisi XP’nin, New York’ta Marriott Marquis tiyatrosunda yapılan görkemli tanıtımı ile aynı anda Türkiye’de Mydonose Showland’de gerçekleştirilen tanıtımda, Microsoft Türkiye ekibi, sahnede darbuka çaldı. 
     Dünya çapında 250 milyon dolara mal olan büyük tanıtım kampanyasının Türkiye bölümünde başta Genel Müdür Haluk Maga ve Ürün Müdürü Mustafa İçil olmak üzere 50 kişilik Microsoft Türkiye ekibi, sahnede Harem Grubu’na eşlik etti. 
     Gecede, Windows XP’nin CD’ye kaydetme özelliğinin anlatıldığı sırada perde açılarak ritm grubu Harem sahne aldı. Çeşitli dans gösterilerinin de yapıldığı tanıtım gecesinde, en ilgi çekici bölüm, Microsoft ekibinin Microsoft baskılı tişört ve ellerinde darbukalarla sahne almaları oldu. 
     Sahneye çıkmadan önce, Harem grubu tarafından iki kez prova çalışması yaptırılan Microsoft Türkiye ekibi, Harem’in Avrupa albümünde yeralan ilk vokalli şarkısı Dubdubuka’nın da çalındığı gösteride, 10 dakika süreyle 3 bin izleyiciye darbuka çaldı. 
     Şovdan sonra, Microsoft Ürün Müdürü Mustafa İçil, sanatçı Beyazıt Öztürk’ün yer aldığı mizahi filmlerle Windows XP’nin yeniliklerini anlattı. 
     



 EKONOMİ 























</TEXT>
</DOC>
