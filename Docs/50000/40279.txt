<DOC>
<DOCNO> 40279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/son/soneko14.html </URL>
<DATE> 2001/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapı Kredi'ye 350 milyon dolarlık sendikasyon kredisi... 
</HEADLINE>
<TEXT>

     Yapı ve Kredi Bankası, uluslararası piyasalardan 350 milyon dolarlık sendikasyon kredisi aldı. 
     Yapı Kredi'den yapılan açıklamaya göre, 47 uluslararası bankanın iştirak ettiği krediye ilişkin anlaşma, Frankfurt'ta Deutsche Bank'ın evsahipliğinde, ilgili bankaların temsilcileri ve Yapı ve Kredi Bankası Genel Müdürü Naci Sığın tarafından bugün imzalandı. 
     Sendikasyon kredisi, ihracatın sevk öncesi finansmanı yönünde kullandırılacak. Kredinin vadesi bir yıl, faiz oranı ise Libor yüzde 0.8 olarak belirlendi. 
     Yapı Kredi'nin 200 milyon dolar için yetki verdiği sendikasyon kredisi tutarının 350 milyon dolar olarak kesinleştiği belirtilen açıklamada, reel sektöre yönelik desteklerine katkıda bulunacak söz konusu sendikasyon kredisinin, Yapı Kredi'nin uluslararası para ve sermaye piyasalarında sağladığı güvenin önemli bir göstergesi olduğu vurgulandı. 
     Açıklamada, ''sağlam bilanço yapımız, ülkemiz dış ticaret işlemlerinde üstlendiğimiz görev, son olarak kurduğumuz tutarlı ve sağlıklı muhabir ilişkisi, bu başarının arkasında yatan temel unsurlardır'' denildi. 






</TEXT>
</DOC>
