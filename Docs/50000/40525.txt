<DOC>
<DOCNO> 40525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/guncel/gun03.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ailece perişanlar 
</HEADLINE>
<TEXT>

Fuat N’nin babasından sonra şimdi de Suna’nın ağabeyi Adem işten atıldı. Sekiz kişilik aileye tek ekmek getiren kişi olan Adem, "Bana çık dediler, çıktım " diyor 
     ELİF KORAP İstanbul 

     Medyada Pınar Konuşkan olarak görüntülenen Suna Taşdelen’in ailesi Gaziosmanpaşa Küçükköy’deki iki gözlü bir gecekonduda yaşıyor. 8 kişilik ailede tek çalışan 23 yaşındaki ağabey Adem. O da teneke yıkayarak haftada 20 milyon lira kazandığı arapsabunu fabrikasından dün çıkarılmış. Suna’nın para karşılığı erkeklerle ilişki kurduğu iddialarını yalanlayan baba Hasan Taşdelen yaşadıklarını şöyle anlatıyor "Kızımı televizyona çıkardılar. Eve bırakacağız dediler. Bekledik, h l yok. Bu olaylardan önce Suna her gün eve gelirdi. Eskiden Altınbaşak fabrikasında çalışırdı." 
     Anne Sevim Taşdelen ise sürekli ağlıyor ve "Kızımın suçsuz olduğunu biliyorduk" diyor. Eşinin çalışmadığını, oğlunun da işten çıkarıldığını anlatan anne şöyle konuştu "Kocam hasta. Ağzından kan geliyor, bir deri bir kemik. Parasızlıktan hastaneye götüremiyoruz. Oğlum da elleri kan içinde paramparça olana dek teneke yıkıyordu. İşten çıkardılar. Bazen ben çıkıp mendil satıyorum. Ekmek alacak paramız yok, bir de bu hallere düştük. Rezil olduk. Komşular bize garip bakar oldu." 
     
     ÇOK ZAYIFLAMIŞTI 
     Sevim Taşdelen kızının tutuklanmasını ise televizyondan öğrendiklerini anlattı ve sözlerini şöyle sürdürdü "Olayı Kanal D’de gördük. İnanamadık. Pınar diye birini hiç tanımıyoruz. Suna da böyle birinden hiç söz etmedi. Suna’nın suçsuz olduğunu biliyorduk. Altı gün boyunca kızıma kim bilir neler yaptılar Televizyonda çok halsiz görünüyordu. Çok zayıflamış, gözleri çökmüş, bir garip konuşuyordu." Komşuların kendilerine tepki gösterdiğini anlatan ağabey Adem ise, işten neden çıkarıldığını bilmiyor, "Bana çık dediler, ben de çıktım" diye konuştu. 
     
     BENDEN PARA İSTEDİ’ 
     Küçükköy esnafından Şükrü Yılmaz adlı bir vatandaş da bundan bir ay kadar önce Yener Yermez’le Piyer Loti Mezarlığı’nın otoparkında karşılaştığını söyleyerek şöyle konuştu "Yener Yermez sanırım sürekli o mezarlığa geliyordu. Bundan bir ay önce otoparkın yanındaki bakkaldan bir şey almak için önüne park ettim. Yener Yermez yanıma gelip benden otopark parası istedi. Bakkaldan bir şey alacağım, ne parası’ dedim, parayı vermedim. Kendisi sivil kıyafetliydi. O da bana Askerim, ceza falan ödedim. Param yok’ dedi." 
     



 GÜNCEL 



















</TEXT>
</DOC>
