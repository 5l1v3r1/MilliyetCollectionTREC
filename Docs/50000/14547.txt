<DOC>
<DOCNO> 14547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/yasam/yas01.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlumu öldürüp gizlice gömdüler’ 
</HEADLINE>
<TEXT>

Kayıp oğlunu her yerde arayan Prof. Esat Çelebi 'üstünde pasaportu' olan Halim'in kimsesizler mezarlığına gömüldüğünü öğrendi. Üstelik evladı cinayet kurbanıydı 
     GÜNTAN MAVİGÖZLÜ İstanbul 

     Doğuş Üniversitesi İktisadi ve İdari Bilimler Fakültesi öğretim üyesi Prof. Dr. Esat Çelebi, kayıp oğlu Halim Çelebi'yi 39 bulabilmek için çalmadık kapı bırakmadı savcılık ve polise başvurdu... 
     Ancak acı gerçeği 2.5 ay sonra 'tesadüfen' öğrendi. Adli Tıp'ta, oğlunun cinayete kurban gittiğini, kimsesizler mezarlığına gömüldüğünü öğrenen Çelebi'nin aklında pek çok soru işareti belirdi "Öldürüldüğünde üzerinde pasaportu olan oğlu niye kimsesiz muamelesi görmüştü" 
     
     Polis biliyordu 
     Prof. Dr. Esat Çelebi, 10 Ocak'tan sonra oğlundan haber alamamıştı... Önce Halim'in, güneye tatile gittiğini düşündü. Ancak gün geçtikçe endişesi arttı. Halim'i defalarca telefonla aradı, evine giderek not bıraktı. Ancak iz yoktu... Sonrasını Çelebi, şöyle anlatıyor 
     "Asayiş Şubesi'ne defalarca müracaat ettim. Polisten bilgi istedim. 12 Şubat'ta da Fatih Cumhuriyet Başsavcılığı'na Oğlumun hayatından endişe ediyorum. Gerekli araştırmanın yapılmasını istiyorum' diye bir dilekçe verdim. Ama kimse bana, oğlumla ilgili bir bilgi vermedi." 
     
     Bir rastlantı ve... 
     26 Mart'ta, Cerrahpaşa Tıp Fakültesi'ne kız kardeşini ziyarete giden Çelebi, otomobili için sadece Adli Tıp Kurumu önünde yer bulabildi. Ani bir kararla Adli Tıp'a girerek, sahibi çıkmayan cenaze fotoğraflarını inceledi. Ve acı gerçeği gördü Halim ölmüştü... 
     'Halim'inin cesedini teşhis eden baba bir şok daha yaşadı Halim, kimsesiz olduğu gerekçesiyle 26 Şubat'ta, Kilyos'taki kimsesizler mezarlığında toprağa verilmişti. 
     
     Hakkında dava var ama 
     Halim'in Kilyos'taki mezarlıktan çıkarılan cenazesi, 31 Mart'ta Düzce'deki aile mezarlığında toprağa verildi. Çelebi, oğlunun nasıl öldürüldüğünü ise Beyoğlu Cumhuriyet Savcılığı'nın iddianamesinden öğrendi. 
     Halim, 10 Ocak gecesi, 6 arkadaşıyla Çiçek Pasajı'nda buluştu. Ardından, Hasan Aktaş'ın evine gidildi. Çıkan tartışmada Fırat Dinler ile Yener Çirik'in fırlattığı bira şişeleriyle başından yaralanan Halim öldü. Aktaş, Dinler ve Çirik'le birlikte, Mürsel Balık ile Ercan Civak tutuklandı. 
     
     Kafa karıştıran otopsi 
     Ancak otopsiye göre 'bu olay bira şişesi atmakla meydana gelemezdi'. Cesedi sokağa bırakılan Halim'in bedeninin birçok yerinde sıyrıklar bulundu, genel beden travmasına bağlı kafatası kırığı ve omur ayrılması meydana geldiği belirtildi. 
     

</TEXT>
</DOC>
