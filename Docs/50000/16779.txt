<DOC>
<DOCNO> 16779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/siyaset/siy02.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Profesör hem ağladıhem de ifade verdi 
</HEADLINE>
<TEXT>

Türk Dil Kurumu sanıkları DGM’ye sevk edildi. Soruşturma sonunda iki kişi daha tutuklandı 
     GÖKÇER TAHİNCİOĞLU Ankara 

     Türk Dil Kurumu’nda TDK yapılan yolsuzluklara ilişkin soruşturmada iki kişi daha tutuklanırken, serbest bırakılan zanlılardan TDK Başkan Yardımcısı Prof. Dr. Hamza Zülfikar, ağlayarak ifade verdi. 
     Zülfikar’la birlikte geçen hafta gözaltına alınan Yönetim Kurulu üyesi Prof. Dr. İsmail Parlatır, Sekreter Halil Selçuk, İdari İşler Müdürü Ayşe Anıl ve İdari İşler Uzmanı Hüseyin Doğanay, dün sabah saatlerinde Ankara DGM Savcısı Nuh Mete Yüksel tarafından sorgulandıktan sonra, tutuklanmaları talebiyle DGM Yedek Hakimliği’ne sevk edildi. 
     Zanlıları sorgulayan 2 No’lu DGM Yedek Hakimi Ramazan Aksan, Zülfikar, Parlatır ve Doğanay’ın serbest bırakılmalarına karar verirken, Selçuk ve Anıl’ın tutuklanmasını kararlaştırdı. Anıl kararı duyunca baygınlık geçirirken, ailesi de olayı görüntüleyen basın mensuplarına saldırdı. 
     Zülfikar ise ifadesinde, halen yurtdışında bulunan TDK Başkanı Ahmet Ercilasun’un, kurumda yolsuzluk yapıldığı ihbarını araştırmakla ilgili kendisini görevlendirdiğini söyledi. Zülfikar, Ercilasun’a, "Ben edebiyatçıyım. Hesap kitap işlerinden anlamam" dediğini, ancak dinletemediğini söyledi. Zülfikar şöyle konuştu "Ercilasun bana yardımcı olması için Selçuk’u görevlendirdi. Ben de Selçuk’tan yolsuzluklara ilişkin belgeleri istedim. Belgeler suçlananların lehineydi. Aldığım ifadelerde de herkes suçlamaları reddetti. Sorumluluk Ercilasun ve Selçuk’a aittir." 
     
     İşte vurgunun raporu 
Fazla harcırah aldı’TOLGA ŞARDAN Ankara 
     Başbakanlık Teftiş Kurulu müfettişlerinin hazırladığı "Türk Dil Kurumu" raporu, vurgunun boyutlarını ortaya çıkardı. Milliyet’in ele geçirdiği raporda, müfettişlerin saptamaları şöyle yer aldı 
     Kitap basım işlerinde Türk Tarih Kurumu Basımevi’nden teklif alınmadı, işler özel belli firmalara verildi. 
     Prof. Dr. Ahmet Ercilasun ile Prof. Dr. İsmail Parlatır, yurtdışında oldukları bir tarihte, TDK’da yapılan bir toplantıya katılmış gösterildi ve karşılığında ücret aldı. 
     Parlatır’ın her ay avans aldığı ve bunu daha sonra bazı firmalara ait faturalar ile kapattığı saptandı. 
     Parlatır’ın 13 gün yurtdışında kalmasına karşın 17 günlük harcırah aldığı, devleti 336 USD zarara uğrattığı belgelendi. 
     Kuruma art arda 400 pilot kalem alındığı ve Prof. Dr. Parlatır’ın kalemleri depoya teslim etmediği belirlendi. 
     


 SİYASET 



hem de ifade verdi 












</TEXT>
</DOC>
