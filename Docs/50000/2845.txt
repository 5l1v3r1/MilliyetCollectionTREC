<DOC>
<DOCNO> 2845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/astro/index.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendinizi yenileyin 
</HEADLINE>
<TEXT>

Mutlu hafta sonları. Güneş bugün Oğlak burcunun son derecesinde ve gece 02.16’da Kova burcuna geçmiş olacak. Hızlı bir cuma yaşayacağımıza eminim. Gökyüzündeki şekillenmeler tembelliğe asla izin vermiyor. Sabah erken saatlerde Ay, Yay burcuna geçmiş olacak. Ay’ın burç değiştiriyor olması özellikle son birkaç gündür yoğunlaşan havayı da dağıtmakta. Ay, Yay burcundayken sınırlarımızı zorlamak isteyeceğiz. Süregelen işlerden sıyrılarak bir mola vermek ve hayata daha geniş bir çerçeveden bakmak için uygun bir gündeyiz. Hiç risk almayı sevmeyenler bile Yay burcu altında, daha esnek davranabilirler. Özellikle sabah saatlerinde 08.01 Ay’ın Jüpiter’le karşı karşıya gelmesi, gerçekleşmesi zor öneriler ya da sözler, vaatler anlamına gelebilir. Günün bu ilk saatlerinde iyimser olmak çok daha kolay ama aşırı riskler almak ya da yakın ilişkilerinizde sorumsuz davranmak tehlikesi de var. Bugün oldukça değişik enerjilerin bir arada yaşandığı ortamlar sunmakta. Yay’ın coşkun hevesi yanında Merkür - Pluto ve Güneş - Pluto açıları özellikle öğle saatlerinde Pluto enerjisinin güçlü biçimde ortaya çıkmasına neden olabilir. Hayatımızın her alanında özellikle sözlerimizde, iletişimde yoğunluk ve kararlılık söz konusu. Şimdiye kadar saklı olan gerçekleri ortaya çıkarma ve başkalarının motivasyonlarını daha rahat anlama şansına sahibiz. Bu arada başkaları ile daha fazla güç savaşına girebiliriz. Bu güçlü enerjilerin dünyada da ortaya çıkmasını bekleyebiliriz. Politika, medya ve ticaret içeren tüm alanlarda yoğun enerjiler, çoğu zaman mücadele eden güçler ortaya çıkıyor. Bugün akşam saatlerinde Merkür ve Mars arasında kare açı oluşmaya başlamakta. Belli ki, fazlasıyla enerjik ve gözle görülür çabalar göstereceğimiz bir gündeyiz. Bu açı etkisini özellikle yarın gösterecek ama hareket gerektiren tüm konularda, örneğin trafikte çok daha dikkatli olmalıyız. 

            Faks 287 74 37 
      





BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
