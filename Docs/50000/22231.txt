<DOC>
<DOCNO> 22231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/yasam/ayas.html </URL>
<DATE> 2001/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Müdürün elinden zor kurtuldum’ 
</HEADLINE>
<TEXT>

Yedikule Lisesi’nde sekreterken okul müdürünün tacizine uğradığını ileri süren Serpil Tığlı suskunluğunu Milliyet için bozdu 
     ÜMRAN AVCI İstanbul 

     Yedikule Lisesi müdürü Ali Yıldız’ın tacizine uğradığını ileri süren sekreten Serpil Tığlı, ilk kez konuştu. Müdüre komplo kurduğu iddiaları üzerine gerçekleri anlatmaya karar verdiğini söyleyen Tığlı, şunları söyledi "Yaşadığım haksızlığı yasal yollarla zaten arıyorum neden komplo kurayım Sadece hakkımı arıyorum. Okulda isyanı başlatan Murat Şentürk de nişanlım değil. Mahalleden biri" 
     
     Bu taciz değil mi 
     Müdür hakkında dava açacağını söyleyen Tığlı tacizi şöyle anlattı 
     "16 Nisan’da beni odasına çağırdı. Çalışmalarımdan memnun olduğunu, sıkıntım olursa kendisiyle paylaşabileceğimi söyledi. Ardından Seni o kadar çok seviyorum ki, kapıdan gelen yanlış anlamasa kucağıma oturtup seveceğim’ dedi. Saçmalamayın’ deyip ayağa kalktım. Yanıma geldi. Şefkate ihtiyacın’ var diyerek sarılıp öpmeye başladı. Göğüslerimi ve kalçamı okşadı. Kurtulamadım. Yanaklarımı ve boynumu öpmeye başladı. Bir fırsatını bulup Yeter Müdür Bey’ diye bağırıp odadan koşarak kaçtım." 
     
     Soruşturma beklerken.. 
     Olayı iki müdür yardımcısı ve İngilizce öğretmenine de anlattığını belirten Tığlı, "Durumu okul derneğine, 30 Nisan’da da Fatih Kaymakamlığı ve İlköğretim Müfettişleri Kurulu’na bildirdim. Fatih İlçe Milli Eğitim Müdürü’ne de dilekçe sundum" diye konuştu. 
     Serpil Tığlı, soruşturma beklerken Ali Yıldız’ın 10 Mayıs’ta kendisini çağırıp işine son verdiğini de ekledi. 
     
     Teselli için öptüm’ 
     Okulun Dernek Başkanı Tacim Özgen ise "Serpil Tığlı’yı başından geçenleri anlatması için okula biz çağırdık" diyerek müdürle yaptıkları toplantıyı şöyle anlattı 
     "Müdür Bey olayı bize farklı aktardı Serpil, çok önemli bir notu bana iletmemişti, kızdım. 3 gün surat astı. Gönlünü almak için yanağını öptüm. Yanlış anladı. Hatta 1 erkek, 3 kız öğrenciye taciz ettiğim dedikodularını da duydum’ dedi." 
     
     Ailem TV'den öğrendi 
     Yaşadığı olayları hasta olan anne ve babasından sakladığını belirten Serpil Tığlı, bu olayın kendisini çok yıprattığını belirterek şöyle konuştu "Ailemin hiçbir şeyden haberi yoktu. Onlar da televizyonlardan öğrendiler. Hafta sonu kalp çarpıntısıyla doktora gittim. Bana 3 günlük rapor ile sinir ve kalp ilacı verdi." 
     
     Sapıklık hakkı 
     Müdür hakkında soruşturma başlatılacağı için işini bırakmayı düşünmediğini ancak olayın farklı gelişmesi üzerine işini bıraktığını belirten Serpil Tığlı şunları anlattı 
     "10 Mayıs günü Müdür Ali Yıldız beni çağırıp işime son verdiğini söyledi. Gerekçe olarak da ona karşı çok sinirli davrandığımı ve konuşurken yüzüne bile bakmadığımı söyledi. Ben de gerekçesini yazılı olarak vermesini istedim. 'Dernek sana yazılı gerekçe sunacak sen çık git. Ben bu okulun sahibiyim' diye tepki gösteri. Ben de ona 'Devlet sana sapıklık yapma hakkı vermiyor' diye çıkışınca 'Veriyor' diye yanıt verdi. Ve bu tartışma sonrası işten ayrıldım." 
     



 YAŞAM 
















</TEXT>
</DOC>
