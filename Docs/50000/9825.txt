<DOC>
<DOCNO> 9825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/spor/spo01.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastalık bahane 
</HEADLINE>
<TEXT>

Beşiktaş yönetimi, Scala’yı tazminatsız yollamak için raporları bekliyor 
     BİLAL MEŞE 

     SİYAH - Beyazlı kulüp, "Gitmem, buradayım" açıklamasını yapan Scala’yı tazminatsız göndermek için yeni bir formül buldu. Yöneticiler, rahatsızlığının ciddi olması halinde, İtalyan hoca ile yapılan sözleşmenin tek taraflı fesh edilebileceğini bildirdiler. Yönetimin, Almanya’dan gelecek hastane raporları doğrultusunda harekete geçeceği de ifade edildi. 
     BEŞİKTAŞ yönetimi ayrıca, önceki gün takımdan ayrılmayacağını söyleyen Scala’ya büyük tepki gösterdi. Yöneticiler, "Takımın çivisini çıkardı, h l gitmem diyor. Futbolcularda ruh kalmadı, her geçen gün kötü sona doğru adım adım gidiyorlar. Canımız yanıyor. Artık nasıl verim alabiliriz Hele hastalığı ileri boyutlarda ise mümkün değil" dediler. 
     SCALA’NIN, Dortmund’da da parasını almadan gitmediğini hatırlatan yöneticiler, "Almanya’da tedavi olurken, uzaktan kumanda ile takımı yöneteceğini sanıyor" görüşünü savundular. Bu arada Daum’un transfer edilmesi için kulübe olumlu mesajlar geldiği bildirildi. Arıca-Tekin ikilisi de gündemdeki yerini koruyor. 
     
Beni gönderen yok’      BEŞİKTAŞ Teknik Direktörü Scala, "Yönetim beni göndermek isteseydi, bunu bana medeni ölçüler içersinde söylerdi. Böyle bir şey yok" dedi. İtalyan hoca, "Ümit, Erman, İbrahim ve Fazlı’yı kasetten izledim. Ama bu yöntemle kesin hüküm veremezsiniz. Fazla para olmadığı için Karhan ve Khlestov’u aldık. Ama ikisi de çok iyi oyuncu. Devre arasında da üç oyuncu alalım dedik. Yine para sorunu karşımıza çıktı" dedi. 
     
NOUMA FIFA’ya gidiyor      BEŞİKTAŞ’I gördüğü kartlarla yalnız bırakan Nouma, yönetim kurulu tarafından verilen para cezalarını ödememek için ilginç bir yola başvurdu. Ligde son üç maçta forma giyemeyen ve Siyah - Beyazlı yönetim tarafından toplam 75 bin dolar para cezasına çarptırılan Fransız oyuncunun, menajerine bu durumu ilettiği, FIFA’ya başvurularak itiraz edileceği ileri sürüldü. 
     
Sergen kaptan      BEŞİKTAŞ’A, sezon bitiminde yeniden dönmesi için, prensipte anlaşma sağlanan Sergen’e kaptanlık verilecek. 31 Mayıs’ta Siyah - Beyazlı kulüple sözleşme imzalanması beklenen Sergen için yöneticiler, "Verimi de artar" diye konuştular. Ancak, yönetimden ve takımdan birçok ismin Oktay’a karşı çıktığı, bu nedenle Serdar Bilgili’nin transferi dondurduğu bildirildi. 
     


 SPOR 
























</TEXT>
</DOC>
