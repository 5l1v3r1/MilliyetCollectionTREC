<DOC>
<DOCNO> 7465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/dunya/dun02.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ter Petrosyan 
</HEADLINE>
<TEXT>
Abluka soluksuz bıraktı 
     GÜVEN ÖZALP Brüksel 

     Ermenistan’ın eski Devlet Başkanı Levon Ter Petrosyan, ülkesinin son derece zor bir durumda olduğuna dikkat çekerek, "Siyasi konjonktür çok tehlikeli. Başbakanı isterlerse 10 kez değiştirsinler. Bu Ermenistan’ı içinde bulunduğu kriz ortamından kurtarmaz" dedi. Ter Petrosyan, "çıkış noktalarını" barış, Türkiye’nin uyguladığı ablukanın kalkması ve Türkiye’yle de olmak üzere bölgesel işbirliği olarak sıraladı. 
     
Türkiye baskısı      Ermenistan’ın denize çıkışı olmadığını ve petrol kaynaklarından yoksun bulunduğunu kaydeden Ter Petrosyan, "Türkiye’nin uyguladığı abluka ülkedeki durumu iyice kötüleştiriyor. Ülkenin hızla ayağa kalkabilmesi için kuşatılmışlık ve izolasyondan kurtulması gerekiyor" dedi. 
     Belçika’da yayınlanan Le Vif L’Express dergisine konuşan Ter Petrosyan, ulusların bazen tarihlerini unutarak aynı hataları tekrarladığını belirterek, "Ermenistan’ın, Türkiye’yle de olmak üzere komşularıyla bölgesel işbirliğine giderek toparlanmasına sadece barış ve uygulanan ablukanın kaldırılması olanak sağlayacaktır" ifadelerini kullandı. 
     Ter Petrosyan, Ermenistan’ın karşı karşıya olduğu "gerçek tehlikenin" siyasilerden kaynaklandığını öne sürerek, "Bir gün pragmatizmin erdemlerini öğreneilecekler mi bilmiyorum. Ama bunu beklerken ülke insan kaynaklarını kaybediyor" diye konuştu. 
     


 DÜNYA 














</TEXT>
</DOC>
