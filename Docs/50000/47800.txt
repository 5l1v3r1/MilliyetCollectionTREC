<DOC>
<DOCNO> 47800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/guncel/gun09.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocasını sevgilisine öldürttü 
</HEADLINE>
<TEXT>

İngilizce öğretmeni Ağaoğlu, kendisini döven kocasını sevgilisine bıçaklattı 
     ELVAN EZBER İstanbul 

     Fatih'te eşini sevgilisine öldürttüğü öne sürülen sözleşmeli öğretmen, gözaltına alındı. Asayiş Şube Müdürlüğü'nden yapılan açıklamaya göre, Fındıkzade Akkoyunlu Sokak'taki evinde bıçakla öldürülmüş olarak bulunan Adnan Ağaoğlu'nun 43 eşi Selva Ağaoğlu 43 , poliste çelişkili ifadeler verdi. Eyüp İmam Hatip Lisesi'nde sözleşmeli İngilizce öğretmeni olduğu bildirilen Ağaoğlu'nun sorgusunda, kocasını üç yıl önce tanıştığı ve kendisine evlenme teklif eden Mehmet Tank ile ismini bilmediği bir arkadaşına öldürttüğünü itiraf ettiği kaydedildi. Selva Ağaoğlu'nun, eşini kendisini aldattığı ve sürekli dövdüğü gerekçesiyle öldürttüğünü de öne sürdüğü belirtildi. 
     
     Beşiktaş’taki taksici cinayeti 
     Beşiktaş Dikilitaş'ta darp edilerek öldürülen taksici Muharrem Uzuner'in katil zanlısı Cevat Karakoç ile eşi Zuhal Karakoç da yakalandı. Karakoç çiftinin sorgusu sonucu, akrabaları olan Muharrem Uzuner'in Zuhal Karakoç'a sarkıntılık etmesi nedeniyle öldürdüklerini itiraf ettikleri dile getirildi. 
     



 GÜNCEL 























</TEXT>
</DOC>
