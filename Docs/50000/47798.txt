<DOC>
<DOCNO> 47798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/guncel/gun07.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Liseler 4 yıla çıkacak 
</HEADLINE>
<TEXT>

     ANKARA Milliyet 

     Dokuzuncu Cumhurbaşkanı Süleyman Demirel, ilköğretimin 11 yıla çıkarılması gerektiğini söyledi. Milli Eğitim Bakanı Metin Bostancıoğlu da liseleri 4 yıla çıkarmak için çalıştıklarını açıkladı. Batıkent’teki Necmi Şahin Eğitim Vakfı İlköğretim Okulu açılışına katılan Demirel, eğitimde yalnızca okuma yazmanın yeterli olmadığını, devletin ilköğretimi 11 yıla çıkarmak için çalışmayı sürdüreceğini belirtti. 
     Bostancıoğlu da gazetecilerin sorularını yanıtlarken, "Liseleri 4 yıla çıkarmak yönünde çalışmalarımız var. İlk yıl müşterek olacak. Öğrenci, gerek 8. sınıfta gerekse lise 1. sınıfta kendi durumunu görecek ve kulvarında eğitim alacak" dedi. 
     Müteahhit Necmi Şahin adına çocukları tarafından yaptırılan okulun örnek olması gerektiğini kaydeden Demirel, eğitime katkı çağrısında bulundu. "Yeni hayırseverler istiyoruz" diye konuşan Demirel, "Atatürk, milletimize manevi miras olarak ne bir dogma, ne bir ayet bırakmıştır. Atatürk’ün bıraktığı manevi miras, akıl ve bilimdir" dedi. Bostancıoğlu da yapılması gerekenin bilim ve aklın yolundan ilerlemek olduğunu söyledi. 
     



 GÜNCEL 























</TEXT>
</DOC>
