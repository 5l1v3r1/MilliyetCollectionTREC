<DOC>
<DOCNO> 47109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/yasam/yas01.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yürüyüşe niyet cesede kısmet 
</HEADLINE>
<TEXT>

Oğlu Serkan ile yürüyüşe çıkan Canan İnci, çalıların arasında bir erkek cesediyle karşılaşınca şok geçirdi 
     BAHAR KAYMAKÇI İzmit DHA 

     İzmit'te ODTÜ prefabrik konutlarında oturan Canan ve Serkan İnci, Sefa Sirmen Bulvarı'nda dün sabah yürüyüş yaparken çalıların arasında bir erkek cesedi gördü. 
     Anne - oğul hemen polisi arayarak haber verirken, yapılan incelemede alkol komasından öldüğü sanılan kişinin üzerinden herhangi bir kimlik çıkmadı. Cesedin yanında boş bira şişeleri bulundu. 
     
     Kaskatıydı’ 
     Uzun süre olayın şokunu üzerinden atamayan Canan İnci şöyle konuştu "Oğlumla sahilde yürüyüş yapıp birbirimizin fotoğrafını çekiyorduk. Uzaktan yerde yatan birisini gördük. İlk önce uyuyor zannettik. Daha sonra hiç hareket etmediğini görünce merak edip yanına gittik. Yerde yatan kişi kaskatı kesilmişti. Böyle bir şeyle ilk defa karşılaşıyorum. Şok oldum." 
     



 YAŞAM 




















</TEXT>
</DOC>
