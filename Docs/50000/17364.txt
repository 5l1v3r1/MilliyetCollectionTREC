<DOC>
<DOCNO> 17364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/yazar/asik.html </URL>
<DATE> 2001/04/21/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Derviş'e omuz 
</HEADLINE>
<TEXT>

     Tuhaf bir durum var ortada... Kemal Derviş İMF'nin ve ABD'nin tavsiyesi ile bakan yapıldığı halde yıllardır kapitalizme ve emperyalizme karşı çıkmış sol çevreler onu destekliyor... Bu çelişki sorulduğunda bir dostumuz dedi ki dün 
     - Tabii Kemal Derviş'i destekliyorum. Çünkü onun kuyusunu kazmaya çalışan siyaset erbabı çok daha tehlikeli Türkiye için. Amerika Türkiye'den alacaklarını kurtarmak için Türkiye'yi hiç olmazsa ölmeyecek kadar yaşatmayı düşünür. İçerdeki vurguncular ve onların iktidardaki temsilcileri ise Türkiye'yi değil tamamen kendilerini düşünüyor. Dikkat edin ülke uçurumun kenarına gelmiş bunlar hala koltuğu kurtarmanın peşinde. Mecburen onlara karşı Derviş'i destekliyorum... 
     
     0,0000008340... Ne midir bu 1 TL’nin dolar karşılığı. 
Sürgeri sıkınca      Melih Pekdemir, "Meğer" adlı kitabında anlatıyor 
     "12 Mart sonrası günlerdi. Ecevit geçmişe sünger çekme edebiyatıyla iktidara talipti. Necatibey'de bir sinema salonunda TTSİP'in düzenlediği bir toplantıda Can Yücel şöyle demişti 
     -Geçmişe sünger çekiyorsun, ama süngeri sıkınca kan damlıyor kaaan... 
     
LAFORİZMA      Ecevit’in Sezer’le olan haftalık olağan görüşmesi net 15 dakika sürmüş... Sn. Sezer’e, patronu Bush’tan fazla zaman ayıracak değil ya .. 
     Meclis 23 Nisan kutlamaları için de tasarrufa gitmiş... İlahi beyler, bu ülkeyi çocuklar mı soydu yahu 
     ABD’den gelen, ülkeyi kurtaracak da n’olacak .. Kurtarılan ülkeyi soyanlar soluğu gene ABD’de alacak .. 
Cihan Demirci 
     
     
Çözülmez mantık      Başbakan Ecevit'in F tipi demecinde 
     - Kendi arkadaşlarını ölüme sürükleyen grupların baskılarına boyun eğmeyeceğiz, vecizesi üzerine okurumuz Rıza Neptün diyor ki 
     - Buradaki mantığı bir türlü çözemedim. Siz arabanızla yolda giderken birisi, öldürmek istediği başka birini arabanızın önüne ittirse, siz onun oyununu bozmak için fren yapar adamın hayatını mı kurtarırsınız, yoksa gaz verip adamı ezer misiniz 
     
Piyano tuşları      Show TV'nin "Kim 500 milyar lira ister" programında perşembe gecesi sorulan soru 
     - 7 oktavlık bir piyanoda kaç tuş vardır... 
     Doğru cevap diye verilen rakam "88"... 
     Berlin'den not gönderen piyano yapımcısı Kadir Albay ise 
     - Doğru cevap 85'dir diyor... 88 tuş, 7 1 4'lük piyanoda bulunur. 
     Programcılara nasihat Yanıtını kendinizin bilmediği sorular sormayınız... 
     
     Baykal'ın parolası 
     CHP lideri Deniz Baykal'ın parti içi politikası açıklığa kavuştu 
     "Ya sev ya terket" 
     
Anlayın onları...      "Devlet eylemciye boyun eğmez " 
     "Devlet pazarlık yapmaz " 
     İki büyük devlet adamı...Başbakan Bülent Ecevit ve Adalet Bakanı Hikmet Sami Türk' e ait bu laflar... 
     Her ikisi de kararlı, her ikisi de tavizsiz...Tam bir "devlet adamı" tavrı içinde ikisi de... 
     "Devlet boyun eğmez" miş. 
     Tabii ki eğmez Hatta istese de eğemez 
     Amerika'ya, IMF'ye, Dünya Bankası'na, TÜSİAD'a, vurgunculara, soygunculara, hortumculara eğe eğe, eylemcilere eğecek boyun mu kaldı 
     IMF, Dünya Bankası vs. sözkonusu olduğunda, "pazarlık" dahi yapamayan... Onların her isteklerine, "emredersiniz" diyen...Kayıtsız - koşulsuz boyun eğen bu zat -ı muhteremler, sadece sıra kendi vatandaşlarına gelince böyle babalanabiliyorlar... 
     Tipik ezilmiş, itilmiş - kakılmış ve ucuzundan kahramanlık yaparak görünüşü dengelemek isteyen aciz adam tavrı.... 
     Biz anlıyoruz. Lütfen siz de anlayın onları 
     
     Newyork 
     Newyork'taki bir hapishanede gardiyan olarak görev yapan Temel'den kısa not 
     - Geçen gün buraya bir Türk getirdiler, sabahtan akşama dek "Kurtar beni Baba" diye bağırıp duruyor... 
     
     





En büyük değişim 


Derviş'e omuz 


Paralar nerede 


Hüsamettin Özkan’ın kuryesi İsmail Cem 


Türkiye'nin hiç bitmeyen geçiş süreci... 


Uçaktaki Ankara 


Gül gibi 


Derviş'in şortu Bostancıoğlu'nun 


Hemen şimdi .. 


Şirket gibi yönetilse... 


Müşterini tanı 


İstanbul'da jurnal teşkil tı kurdular 


Memur, siyasetçi ve TRT... 


Sanayie dönüş 


Sabancı'dan dolarlı sözleşmelere son 


Belediye ne yapar 


Yabancı bankalar kriz ticareti’ yapıyor 


</TEXT>
</DOC>
