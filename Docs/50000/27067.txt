<DOC>
<DOCNO> 27067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/son/sonspo12.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü Cafer'i satmıyor 
</HEADLINE>
<TEXT>

     Başkentin başarılı temsilcisi Ankaragücü, golcü oyuncusu Cafer'i satmayacağını açıkladı. 
     Kulüp Başkanı Cemal Aydın, yaptığı yazılı açıklamada, ''Görüşmeler neticesinde Cafer Aydın'ı satmayacağımız kesinleşmiştir'' dedi. 
     Bu sezon çok başarılı olan takımlarının futbolcularına çeşitli kulüplerden teklif geldiğini anımsatan Aydın, şöyle devam etti 
     ''Ankaragücü olarak politikamız, kadromuzu bozmamak ve hocamızın uygun gördüğü takviyeleri yapmaktır. Ankaragücü futbolcuları da kulüplerinden ayrılmayı düşünmediklerini eksiksiz olarak boş mukaveleye imza atarak göstermişlerdir.'' 
     Futbolcularının bu iyi niyetli davranışlarını takdirle karşıladıklarını belirten Aydın, şöyle dedi 
     ''Bununlu birlikte futbolcularımızın menfaatleri doğrultusunda, kendilerine gelen teklifler karşısında diğer kulüplerle görüşme yapmalarına izin veriyoruz. Bu futbolculardan birisi olan Cafer Aydın'a da büyük kulüplerden teklif gelmiş ve kendisine görüşme izni verilmiştir. Burada amaç, boş mukaveleye imza atan futbolcularımızı köle gibi görmediğimiz gerçeğinin bilinmesidir. Bütün bu görüşmeler neticesinde, Cafer Aydın'ı satmayacağımız kesinleşmiştir. Ankaragücü olarak bu kararımızı spor kamuoyuyla paylaşıyoruz.'' 






</TEXT>
</DOC>
