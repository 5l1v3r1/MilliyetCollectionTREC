<DOC>
<DOCNO> 1788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/siyaset/siy01.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Topçu’dan zehir zemberek sözler 
</HEADLINE>
<TEXT>
DGM’ler talimat alıyor 
Üç bakanı "çetecilikle" suçlayan ANAP Sinop Milletvekili "Hukuk mücadelesi yapıyorum" dedi 
     HAKAN ŞANLITÜRK Ankara 

     ANAP Grubu’nda İçişleri Bakanı Sadettin Tantan, Adalet Bakanı Hikmet Sami Türk ve BDDK Başkanı Zekeriya Temizel’e "çete" suçlamasında bulunan ANAP Sinop Milletvekili Yaşar Topçu, tepkisinin bir birikimin sonucu olduğunu belirterek, "Ben hakkın, hukukun mücadelesini yapıyorum. DGM’ler talimat alıyor" dedi. 
     Topçu’nun Milliyet’e yaptığı açıklamalar şöyle 
     "Türkiye’de bir süredir halkın belli bir süredir alıştırıldığı yolsuzluk, rüşvet ve hortumlama olaylarına kurban aranıyor. Kurbanlar seçiliyor. Siyasete emek vermiş, dürüst kalmış biri olarak kim çalıp çırpıyorsa, kanunlar çerçevesinde üzerine gidilmesini istiyorum. Yapmak istediğim şu bu Meclis’te, terör örgütüyle mücadelede hukuk ölçülerinde davranılsın diye bağırıldı. Bu doğru. İşadamları sözkonusu olunca hukuku bir yana bırakın diyemezsiniz. Her gün değişik isimlerle operasyon yapılıyor. Hayvan ismi kalmadı. Bu hava demokraside çaresizlik duygusunu artırıyor, beyaz atlı prens beklentisi doğuruyor. 
     Bunlar yanlış yapıyor diye bir takım insanları arenaya atmışsınız. Bunlar iddiadan ibaret. Birileri kahramanlığa soyunmuş. 
     Öyle ki Temizel, Hazine’nin yerine geçmiş. Koltuğunun altına dosyayı alıyor. Ankara DGM Savcısı’na gidiyor. Savcı gerekli analizi yapmadan çete suçlamasıyla insanları tutuyor, içeri tıkıyor. 90 gün sonra da, Bankanın merkezi İstanbul’da olduğu için savcılığımızın yetkisizliğine’ diye karar veriyor. Temizel, savcılığa gittiğinde İstanbul DGM ve Şişli Cumhuriyet Savcılığı bu konu hakkında soruşturma yürütüyor. 
     
Koordinasyonu sağlıyorum’      Adalet Bakanı, İstanbul ve Ankara DGM savcılarını çağırıyor. Sonra, savcılar arasındaki koordinasyonu sağlıyorum’ diye açıklama yapıyor. Böyle yetkisi yok. Temizel ve Türk, mahkemeye müdahale ediyor. 
     ANAP’lı Tantan soruyor. Gözaltındaki birine malvarlığını açıkla’ deniyor. Anayasa’ya göre sorulamaz. Nevzat Ak sorgulanırken kendisine 4 - 5 kişinin resmini gösteriyorlar. Bunlarla ilgili ne biliyorsun Söylersen kurtulursun’ diyorlar. Gösterdikleri resimlerden biri benimki. 
     
Temizel kabul etmiyor’      Cavit Çağlar’ın Egebank’ta Hüseyin Bayraktar zamanından kalma borç - alacak ilişkisi var. Cavit Çağlar, bu borcu Murat Demirel zamanında ödediğini söylüyor. Belge gösteriyor, Temizel kabul etmiyor. Cavit Çağlar DGM’ye çağrılıyor. DGM savcısı ya 7.5 milyon doları ödersin ya da seni içeri atarım’ diyor. Millet, mahkemeye gitmeye korkuyor. 
     
TOPÇU KİMDİR      Baba konuşamadığı için konuşturuyor’ 
     AP kökenli politikacı, 1960 ihtilalini üniversitede, 1973 muhtırası ve 1980 ihtilalini partide yaşadı. AP döneminde partinin ve Süleyman Demirel’in avukatlığını yaptı. AP kapatıldığında partinin ve Demirel’in umum vekiliydi. 1987’de milletvekili seçilerek Meclis’e girdi. Dört dönemdir milletvekilliği yapıyor. 1982 Anayasası için hayır kampanyası başlattığı için takibata uğradı. 
     DYP’de siyaset yaptığı dönemde Ulaştırma Bakanı olunca Turgut Özal’ın havaalanları şeref salanlarındaki fotoğraflarını indirtmesiyle dikkat çekti. Tansu Çiller ile ters düşünce, sert eleştiriler yönelttiği ANAP’a geçti. Demirel’e yakınlığıyla bilinen Topçu’nun, ANAP Grubu’ndaki konuşması sırasında milletvekilleri, "Demirel konuşamadığı için Yaşar’ konuşturuyor" yorumu yaptı. 
     


 SİYASET 
















</TEXT>
</DOC>
