<DOC>
<DOCNO> 7509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/spor/aspo.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
EMRE’YE BÜYÜK BASKI 
</HEADLINE>
<TEXT>

Galatasaray yönetiminin, İnter’le yaptığı sözleşmeyi kamuoyundan saklamasını istediği ortaya çıktı 
     ERHAN TELLİ 

     İmzaya hakkı var 
     DEPORTİVO maçından sonra Florya’da buluştuğu İnterli yöneticilerle sözleşme yapan Emre’nin, Galatasaray’ın hışmına uğradığı ortaya çıktı. Genç yıldızın, haber vermeden İnter’e imza atmasına kızan yöneticilerin, bir futbolcunun transfer döneminden altı ay öncesine kadar başka kulüple ön sözleşme yapabilme hakkını unuttukları bildirildi. Yönetimin, bugünkü kongre nedeniyle, Emre’den sözleşmeyi sezon sonuna kadar gizli tutmasını istediği ifade edildi. 
     
     Yönetime söz verdi 
     ASBAŞKAN Ali Dürüst’ün, "Haberimiz yok" açıklamasının ardından, Emre’yi de önceki gün basın toplantısı yapmaya zorladığı belirtildi. Medyaya "Yorum yapmak istemiyorum. Transferimi konuşmayalım" diyen Emre’nin, ısrarla sorulan "İmza attın mı " sorusunu geçiştirdiği görüldü. Genç futbolcunun, aynı sorunun yeniden sorulması karşısında, yöneticilere verdiği sözü gerçekleştirmek için "Henüz atmadım" demek zorunda kaldığı bildirildi. 
     
     Rahatsız oldu 
     EMRE önceki gün düzenlenen basın toplantısının genelinde veda sinyalleri verirken, yönetimi şimdilik rahatlatan "İmza atmadım" açıklamasını yaparak, doğduğu ve büyüdüğü kulübe verdiği sözü tutmayı amaçladığı belirtildi. Ancak yakın çevresinden alınan bilgilere göre, Emre’nin bu durumdan oldukça rahatsız olduğu ifade edildi. Genç oyuncunun, arkadaşlarına İnter formasını giymek için sabırsızlandığını söylediği de belirtildi. 
     
Okan da imzalıyor      EMRE’yle anlaşmaya varan İnter, ikinci bombayı ay sonunda patlatacak ve Okan’a da imza attıracak. Galatasaray’ın hala görüşme masasına oturmadığı yıldız futbolcu ile daha önce konuşan ve prensipte anlaşma sağlayan İtalyan ekibi, önümüzdeki günlerde yapılacak son görüşmede transfer ile ilgili pürüzleri ortadan kaldıracak. 
     


 SPOR 





























</TEXT>
</DOC>
