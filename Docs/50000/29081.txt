<DOC>
<DOCNO> 29081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/yazar/uras.html </URL>
<DATE> 2001/06/27/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Geçene 2 milyon, geçmeyene 4 milyon 
</HEADLINE>
<TEXT>

     Boğaz köprülerinde otomobil geçiş ücretini 2 milyon liraya yükseltmek devlet babaya yeterli gelir sağlayamaz .. Çünkü boğaz köprülerinden Türkiye’deki otomobillerin kaçı geçer Yüz tanesinden ancak biri geçer... Önemli olan köprüden geçen otomobillerden değil, geçmeyenlerden para alabilmektir. Bunun da yolu Türkiye’nin neresinde olur ise olsun, boğaz köprüsünden geçmeyen her bir otomobilden, her bir gün için "Boğaziçi Köprüsünü Geçmeme Vergisi" almaktır. 
     Buraya kadar yazdıklarım şaka ama, işin şakaya gelir yanı kalmadı... Sayın halkım görecek... Vergiler gökten yağmur gibi gelecek... Başka çare yok. Bu faiz başka türlü ödenemez. 
     1 İç borç çığ gibi büyüdü. 1998 sonunda 11.6 katrilyon lira idi. 1999 sonunda 22.9, 2000 sonunda 32.5 katrilyon olmuştu. Mayıs sonunda 84.5 katrilyona çıktı. Yıl sonunda 115.0 katrilyon olacak. 
     2 Faiz yükü arttı. Hem borcun miktarı, hem faiz oranı arttı. Geçen yıl bütçeden 16.6 katrilyon lira faiz ödenmişti. Bu yıl 41.3 trilyon lira faiz ödemesi var. Faiz oranı arttıkça bu ödeme rakamı da büyüyor. 
     3 41.3 katrilyon liralık faiz faturası mevcut vergilerle karşılanamıyor. Mevcut vergilerden 2001 yılında gelebilecek para sadece 37.2 katrilyon lira. 
     4 Unutmayınız, Türkiye Cumhuriyeti Devleti sadece vergi ödemekle günü geçiremez. Memur maaşı ödeyecek, cari harcamaları var, askeri harcamaları var, yolları onaracak, büyük Türk büyüklerine her yıl gıcır gıcır Mercedes otomobiller satın alacak, lojman yaptıracak... Bunlar için de para lazım. 
     İlgilenenler için yazının altında küçük bir özet tablo veriyorum. Devlet babanın gelir gider trafiği ve açığı tabloda görülüyor. 
     Sayın halkım, pamuk eller cebe... Sadece ellerinizi ve ceplerinizi çalıştırmak yetmez. Kafayı da çalıştırınız. Hükümete yardımcı olunuzu... Yeni vergi türleri konusunda önerilerde bulununuz. Örneğin sabahları evlerinden sağ adım ile çıkanlar 1 milyon, sol adımla çıkanlar 5 milyon lira vergi ödesin... Ne bileyim ben... Radyoda "türkü" dinleyenlerden saat başı 1 milyon lira, "şarkı" dinleyenden 3 milyon lira vergi alınsın deyiniz. Sizin de IMF destekli Derviş programına ufak bir katkınız olsun. 
     
2001 yılında devlet babanın gelir gideri katrilyon lira GELİRLER 48.5 - Vergi 37.2 - Gelirden alınan 12.5 - Servetten alınan 0.4 - Mal ve hizmetten alınan 24.3 - Vergi dışı 6.8 - Özel gelirler ve fonlar 4.5 GİDERLER 78.5 - Faiz 41.4 - Personel 13.6 - Sosyal güvenlik 5.1 - Yatırım 3.7 - Cari harcamalar 5.3 - Diğer transferler 9.4 BÜTÇE AÇIĞI 30.0      Not Yuvarlatılmış rakamlardır. 
     
     







Derviş ve Özal 


Parti küçük.. 


Anayasa değişikliği 


Olacağı buydu 


Yolsuzluk yılanının başını ezmek için... 


Verilip de unutulan sözler 


Dövize faiz freni 


Onlarda yasak var, ama... 


Fazilet’in başını yakan sıkmabaş ve 
diğerleri... 


Oyun planı 


Kumar lobisi, yalanlar ve gerçekler 


Herkes kör, alem sersem 


1998'de ihale nasıl veriliyordu öğrenin 


Burası Almanya değil 


CHP FP'liler partilerini arıyor 


Geçene 2 milyon, geçmeyene 4 milyon 


</TEXT>
</DOC>
