<DOC>
<DOCNO> 48460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/dunya/dun03.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Şarbon şakasına müebbet hapis 
</HEADLINE>
<TEXT>

ABD’de halkın şarbon korkusuyla dalga geçen şakacıları kötü günler bekliyor. Yakalanan tüm şakacılar müebbet hapis istemiyle yargılanıyor 
     DIŞ HABERLER SERVİSİ 

     ABD halkının yaşam alışkanlıklarını değiştirmesine neden olan şarbon saldırıları şimdiye dek üç kişinin ölümüne, onlarca kişinin de hastalanmasına neden olurken, halkın paranoyak ruh halini eğlence malzemesi yapanları görülmemiş ağırlıkta hapis cezaları bekliyor. Dallas’ta ve New York’ta şarbon şakaları yapan üç kişi ömür boyu hapis cezası istemiyle yagılanacak. 
     
     Telefonla tehdit etti 
     Dallas’ta bir hukuk müşavirliği firmasına telefonla şarbon tehdidinde bulunan 26 yaşındaki Ronnie Lamar Williams’ın tutuklandığı ve kısa süre içinde ömür boyu hapis cezası istemiyle dava açılacağı açıklandı. Williams, adı açıklanmayan hukuk firmasına telefon açarak, içi şarbon bakterisiyle dolu bir paket göndereceğini söylemiş ancak bunu gerçekleştirmemişti. 
     
     Ladin posteri astı 
     New York’un Manhattan bölgesinde de çalıştıkları halı mağazasında yazarkasanın yanına Usame bin Ladin’in adamlarından birinin fotoğrafıyla birlikte "Burada şarbon var" yazılı bir k ğıt asan Bharat Dewangish ve Evelyn Taylor da ömür boyu hapis cezası istemiyle yargılanacak. Dewangish ve Taylor’ın, cumartesi günü yaptıkları "eşek şakası"nın ardından mağaza boşaltılmıştı. 
     



 DÜNYA 














</TEXT>
</DOC>
