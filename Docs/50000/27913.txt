<DOC>
<DOCNO> 27913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/son/sonspo12.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da Terim-Cuper-Lippi üçlüsü Zoff ve Capello'ya karşı... 
</HEADLINE>
<TEXT>

     İtalyan 1. Futbol Ligi'nde geçen son iki sezonda başkent Roma'daki takımların Lazio ve Roma şampiyonluk kazanmaları, kuzey takımlarını harekete geçirdi. 
     Sezonu oldukça iddialı hazırlanan Juventus, Milan ve İnter ilk olarak teknik direktörlerini değiştirdi. Milan Fatih Terim'i, Juventus Marcello Lippi'yi bugün anlaşma imzaladı , İnter'de Hector Cuper'i haftaya imza atıyor getirdi. Her zaman iddialı olan ve kazanmayı tek hedef olarak gösteren Terim, Milan'ın en büyük kozu olarak gösterilirken, kırmızı siyahlılar zengin kadrosuna bu yıl orta saha Rui Costa , defans Pierini, Vargas, Zago ve ileriye İnzaghi birer oyuncu transfer etmek istiyor. 
     Juventus ise kendisini Şampiyonlar Ligi'ne taşıyan ve ligi 2. sırada tamamlamalarını sağlayan teknik direktörleri Ancelotti'nin görevine son vererek, yerine 1994-99 yıllarında Juventus'a 3 lig şampiyonluğunu kazandıran Marcello Lippi'yi yeniden getirdi. 
     Juventus transferde de Parma'dan defans oyuncusu Thuram'ı rekor fiyata bonservis ücretinin 55 milyon dolar olduğu ileri sürülüyor aldı. 
     Hakan Şükür, Emre ve Okan'ın takımı İnter de, bu yıl Valencia'da büyük başarılar elde eden Arjantinli Hector Cuper'i teknik direktörlük koltuğuna oturtmaya hazırlanıyor. Gelecek hafta imza atacak olan Cuper'in 3 yıllık kontratta, sezon başına 3 milyon dolar alacağı söyleniyor. 
     Perugia'dan Materazzi'yi alarak defansı güçlendiren İnter'de, Kily Gonzalez Valencia , Sergio Conceçaio Parma , Cambell Arsenal , Baraja Valencia transfer listesinde bulunuyor. 
     1999-2000'de Lazio, 2000-2001'de Roma'nın şampiyonluğa ulaşan Roma kentinin takımları ise genel olarak kadrolarını korumaya özen gösteriyor. Güney takımları olarak gösterilen Lazio Dino Zoff'la, Roma'da Fabio Capello ile yollarına devam ediyor. 
     İtalyan ligi tarihinde, Juventus'un 25, Milan'ın 16, İnter'in 13, Roma'nın 3 ve Lazio'nun 2 şampiyonlukları bulunuyor. 
     

</TEXT>
</DOC>
