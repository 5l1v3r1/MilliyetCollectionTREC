<DOC>
<DOCNO> 46411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/ekonomi/eko05a.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası sıkıntıyı döviz borçlarına bağladı 
</HEADLINE>
<TEXT>

     EKONOMİ SERVİSİ 

     Merkez Bankası belli bir kur seviyesini hedefleyen müdahalelerde bulunmayacağını ve beklenmemesi gerektiğini belirterek bugünkü sıkıntının önemli bir kısmının geçmişteki döviz borçlanmalarından kaynaklandığını kaydetti. 
     Merkez Bankası’ndan dün yapılan açıklamada, piyasalara belli bir seviye için müdahale etmesi gerektiğini savunan görüşlerin, yıllardır uygulanan ve alışkanlık oluşturan eski kur rejiminin radikal bir şekilde terk edilmesinden kaynaklandığı belirtildi. 
     Merkez Bankası, bugünkü sıkıntıların önemli bir bölümü kişi ve kurumların geçmişte yoğun olarak döviz borçlanmalarından kaynaklandığını bildirdi. 
     Açıklamada, bir özel banka görevlisinin Türkiye döviz piyasalarında birtakım spekülatif işlemler gerçekleştirildiğine ilişkin iddialara da, kurdaki spekülatif hareketlere hiçbir şekilde izin verilmeyeceğini ve gerekirse piyasalara müdahale edeceğini uygulamanın başlangıcından itibaren kamuoyuna duyurduğunu hatırlatıldı. 
     Açıklamada, Merkez Bankası olarak kur politikasına yönelik kullandıkları ifadelerin, kullanılan şekilde algılanması, bu ifadelerde bunun ötesinde bir anlam aranmaması gerektiği belirtildi. 
     Açıklamada, dalgalı kurun daha önce uygulanan sabit kura dayalı programının çöküşü sonucu zorunluluk nedeniyle uygulandığı kaydedildi. 
     



 EKONOMİ 




















</TEXT>
</DOC>
