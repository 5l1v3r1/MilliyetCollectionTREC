<DOC>
<DOCNO> 46262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/siyaset/siy03.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Terör ve Suriye uzmanı 
</HEADLINE>
<TEXT>
Amerika’ya Şahintürk gitti 
ABD’nin talep ettiği irtibat subayları yola çıktı. Heyete 28. Piyade Tugay Komutanı Şahintürk başkanlık ediyor 
     UTKU ÇAKIRÖZER BARÇIN YİNANÇ Ankara 

     ABD’nin Afganistan operasyonunun merkez üssü olan Florida eyaletindeki Tampa’da görev yapmasını istediği irtibat subayları dün yola çıktılar. ABD’nin bir general ile uygun görülecek sayıda irtibat subayı görevlendirilmesi talebi üzerine Tampa’ya gitmek üzere hareket eden dört kişilik heyet, ABD ile Türkiye arasında anında koordinasyon işlevi görüp, iki taraf arasındaki iletişimin daha hızlı gerçekleşmesini sağlayacak. Heyete Ankara’da konuşlu 28. Piyade Tugay Komutanı Ümüt Şahintürk’ün başkanlık ettiği öğrenildi. 
     Askeri kaynaklardan alınan bilgilere göre Tuğgeneral Şahintürk, 1999 - 2001 yılları arasında PKK ile mücadelede önemli bir görev olan Genelkurmay İç Güvenlik Harek tı Daire Başkanlığı’nı yürüttü. Şahintürk, ağustos ayında yapılan Yüksek Askeri Ş ra YAŞ toplantılarında Kara Kuvvetleri Komutanlığı bünyesindeki 28. Barış Gücü Tugay Komutanlığı’na atandı. 
     Şahintürk’ün, Öcalan’ın Suriye’den çıkarılmasında etkili olduğu vurgulandı. Kaynaklar, başarılı bir askeri sicile sahip olan ve tuğgenerallikte son yılına giren Şahintürk’ün 2002 Ağustos ayında yapılacak YAŞ toplantısında tümgeneralliğe terfi ettirilmesinin güçlü bir olasılık olduğunu belirttiler. 
     Şahintürk’ün komutanı olduğu tugay bugüne kadar çeşitli uluslararası barış güçlerine asker gönderdi. Bosna ve Kosova’da görev yapan Türk birliklerinin büyük bölümü 28. Barış Gücü Tugayı’ndan sevk edildi. 
     
Talepler netleşti      ABD’nin Türkiye dahil, NATO’nun bazı üyeleri ile üye olmayan ülkelere yapılan talepler şöyle sıralandı Özel birlikler, SAT komandoları, kimyasal ve biyolojik silahlar konusunda uzman ekip. 
     Bu birliklerin ne amaçla kullanılacağına ilişkin Ankara’nın yönelttiği soruya, sınırlı da olsa Washington’dan yanıt geldiği öğrenildi. Yanıtta, operasyonel bir ayrıntı bulunmadığı, ancak kilit ifadenin "gerektiği takdirde kullanmak üzere" olduğu öğrenildi. Yetkililer, ABD’nin her talebinin karşılanması yükümlülüğü bulunmadığını belirttiler. 
     
Gönderme kararı 7 Ekim'de alındı      ÖNDER YILMAZ Ankara 

     Türkiye’nin tecrübelerini aktarması için ABD’ye bir general başkanlığında askeri heyet gönderilmesi, 7 Ekim’de yapılan "Güvenlik Zirvesi" toplantısı duyurusundan son anda çıkarıldı. 
     Alınan bilgiye göre, Türkiye’nin ABD’ye general gönderme kararı, Afganistan’ın vurulduğu 7 Ekim’deki Başbakan Bülent Ecevit başkanlığında yapılan Güvenlik Zirvesi’nde alındı. Toplantıda, Türkiye’nin deneyimlerinin aktarılması için bir general başkanlığındaki heyetin ABD’ye gönderilmesi kararlaştırıldı. Pentagon’a gidecek heyetin, sarp dağlarda teröristlere karşı nasıl operasyon yapılacağını bilen, biyolojik silahlara karşı deneyimlere sahip, hatta Güneydoğu’da görev almış askerlerden oluşturulması benimsendi. Bu konuda çalışmak için de, Genelkurmay Harek t Başkanı ve Başbakan Danışmanı Korgeneral Köksal Karabay görevlendirildi. 
     



 SİYASET 













</TEXT>
</DOC>
