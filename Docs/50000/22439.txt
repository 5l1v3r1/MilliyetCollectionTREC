<DOC>
<DOCNO> 22439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/son/sontur13.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tantan "Kişi ve kurumların hizmetindeki idarecileri lanetliyorum" 
</HEADLINE>
<TEXT>

     İçişleri Bakanı Sadettin Tantan, idarecilerin ''devletin bizatihi temsilcisi olarak halkın hizmetinde olmaları gerektiğini'' belirterek, ''İdareciler kişi ve kurumların hizmetinde asla olamazlar. Kişi ve kurumların hizmetinde olan idarecilerimizi lanetliyorum'' dedi. 
     İçişleri Bakanlığı Strateji Merkezi Başkanlığı ve Ankara Üniversitesi A.Ü. Siyasal Bilgiler Fakültesi SBF işbirliğiyle yürütülen ''Mülki İdare Araştırması Projesi'' ve ''Halkın Mülki İdareye Yönelik Tutum ve Beklentileri'' konulu araştırma sonuçlarını değerlendirmek üzere fakültenin Aziz Köklü Konferans Salonu'nda ''İyi Yönetim Arayışları Türkiye'de Mülki İdarenin Geleceği Araştırması Anket Sonuçlarını Değerlendirme Konferansı'' düzenlendi. Sadettin Tantan, konferansta yaptığı konuşmada, söz konusu araştırmada, hizmetin verimliliğini artıracak yönetim anlayışının nasıl olması gerektiği ve uygulamadaki eksiklerin neler olduğunun ele alındığını kaydetti. 
     Osmanlı Devleti'ndeki hizmet anlayışının, o zamanki idarenin işlevlerindeki kalite ve kalitesizliğin belgelere geçtiğini belirten Tantan, şöyle konuştu 
     'Çok yetenekli ve nitelikli hizmet veren idarecilerimizin isimleri halkın vicdanında saygıyla yad edilirken, bir kısım eksik hizmetler sunan idarecilerimiz de halkımızın vicdanında mahkum edilmektedir. Halk idareciyi devletin kendisi olarak görmektedir. İş hacminin yoğunluğu, zamanın yetersizliği idarecileri yorgun düşürmektedir. Fakat, kapınıza bir vatandaş gelip sıkıntısını size anlatamazsa, kendini yönetenlere küskün ayrılırsa onun önünü kim açacaktır Yetkilerin mahalline, yerele verilmesi şeklindeki söylemler sürüyor. Ama yetki aktarımında, yetki devredilmesinde gerek yasal düzenlemelere gerek uygulamaya bakıldığında bunun tamamen tersi görülüyor. 
     Vali ve kaymakamların bugünkü yasal mevzuat içerisinde yetkileri ne kadardır Bu yetkilerin ne kadarını kullanıp uygulamaya geçebilmekte Bu konuda ne tür sıkıntılar var Valilerin denetimi ile valilerin kendi sorumluluk alanındaki denetimleri iyi yapılabiliyor mu Bütün bunlar sorgulanmalıdır Eğer vali ve kaymakamların sorumluluk alanları içerisinde her türlü illegal oluşumlar oluyor ve dikkatlerinden kaçıyorsa, orada bir eksiklik var demektir. Hiçbir idarecimiz 'bundan benim haberim yok' diyemez.'' 
     Valilerin bölgelerindeki idarecilerle ayda bir toplanıp ilin meseleleri hakkında merkez ve parlamentoyla halk arasındaki bütünleşmeyi sağlayan bir çalışma yürütüp yürütmediklerini soran Tantan, bu konuların ele alınmasını istedi. 
     Tantan, konuşmasını şöyle sürdürdü 
     ''Eğer, size verilmiş yetkileri mahallinde tartışarak uygulamaya, yasal çerçeve içinde sokmaya çalışırsanız, bireysel menfaati bir tarafa itme gücünü de elinize geçirmiş olacaksınız. Bireysel hareket edip halkın menfaatini göz ardı ettiğiniz zaman bireysel menfaatler sizin şahsınızı yok ederken kamu yönetimini de yok etmektedir. Kendisine yetki ve sorumluluk verilmiş olan idarecilerimiz, devletin bizatihi temsilcisi olarak halkın hizmetinde olmak mecburiyetindedirler. Kişi ve kurumların hizmetinde asla olamazlar.Kişi ve kurumların hizmetinde olan idarecilerimizi huzurlarınızda lanetliyorum.'' 
     Tantan, bugün yapılan Bakanlar Kurulu Toplantısı'nda yerel yönetimlerle ilgili yasa tasarısının da görüşüleceğini söyledi. 
     Parlamentoda sürekli yasalar çıktığını kaydeden Tantan, idarecilere, ''Bu yasaların ne olduğu, halkın bu yasalardan ne anladığı, sizin elinizdeki şube müdürlerinin bu yasalardan ne anladığı konusunda bir çalışma başlattınız mı En büyük eksikliğimiz çıkmış olan yasal mevzuatı hiçbirimizin okumamasında yatmaktadır'' diye seslendi. 
     Tantan, daha sonra vali ve kaymakamlara şu tavsiyelerde bulundu 
     ''Hiçbir zaman katı kuralcı olmayın. Klasik anlayışı artık yıkmanız gerekiyor. Halkın ayağına inmek, halkın içinde dolaşıp sıkıntıları çözmek mecburiyetindesiniz. Eğer halkın inancında bir eksiklik varsa, inancını giderecek her tür bilimi ayağına getirmek mecburiyetindesiniz. Yıllardan beri devem eden bölücü yıkıcı terör örgütü bölgenize hakimse, bunun sonuçları nedir diye tabana inip bunu araştırmak mecburiyetindesiniz. Halkın inanç zenginliğini artıracak bilim gücünü halkın ayağına getirmezseniz, o gücü ibadethanelerdeki çok eksik bilgi almış olan kişilere bırakırsanız, hata yapmış olursunuz. Ülkenin düzlüğe çıkması, kamu düzeninin, güvenliğin sağlanması açısından üzerimize düşen büyük sorumluluklar var. Kuralların uygulanmasında taviz verirsek, adaletsiz yaklaşırsak halkın bize güveni olmaz.'' 
     Üniversitelere de büyük görevler düştüğünü ifade eden Tantan, ''Üniversiteler bir fikir yuvası olarak fikirlerini, ürettikleri ürünleri sadece üniversitelerin raflarında tozlanmaya terk edemezler. Bu ürettikleri ürünleri halka tabana yaymak mecburiyetindedirler. Bakanlık olarak üniversitelerin hizmetindeyiz. Her konuda kendilerine destek vermek istiyoruz'' diye konuştu. 







</TEXT>
</DOC>
