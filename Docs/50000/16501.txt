<DOC>
<DOCNO> 16501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/yasam/yas01.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hatalı U’ dönüşüne kulak çekme cezası 
</HEADLINE>
<TEXT>

İlyas Sağır, 2 yıl önce yasak yerde "U" dönüşü yaptı. Polis cezayı karakolda’ kesti. Yargılama izni geç verildiği için dava ancak geçen hafta açılabildi 
     ANKARA’DA, İlyas Sağır adlı vatandaş, 2 yıl önce "U" dönüşü yapılmaz tabelasından döndüğünde, en fazla ceza ödeyeceğini düşünüyordu. Ancak polisler cezasını karakola davet edip verdi Sonuçta Sağır’ın kulak zarı patladı. 1999’un aralık ayında Sakarya Caddesi’ndeki barlara giden Sağır, otomobiline bir arkadaşını da alıp İvedik Caddesi’ndeki evine doğru yola çıktı. 
     SAĞIR, evine giden yolu kaçırınca, ileriden "U" dönüşü yapmaya karar verdi. Burada "U" dönüşü yapılamaz tabelası vardı. Sağır’ı izleyen Karşıyaka Karakolu’na ait ekip arabası, kenara çekmesini istedi. Sağır ve arkadaşını araçtan indiren polis, trafik ekibi çağıracağı yerde cezayı kendisi kesmeye karar verdi ve Sağır’ı karakola davet etti. 
     KARAKOLDA 8 polis, Sağır ve arkadaşını döverek hastanelik etti. Serbest kalınca hastaneye giden Sağır’ın sol kulak zarının yırtıldığı tespit edildi. Sağır’ın şik yeti üzerine polisler hakkında soruşturma yürütebilmek için izin istendi. İznin verilmesi üzerine savcılık geçen hafta soruşturmayı bitirip davayı açtı. 
     


 YAŞAM 























</TEXT>
</DOC>
