<DOC>
<DOCNO> 41639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/dunya/dun02.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
FACİADAN KAÇIŞ... 
</HEADLINE>
<TEXT>
Kanatlarının altını gördüm’ 
New York’taki facianın şahitleri hatta figüranları arasında Türkler de vardı. Onlardan üçü, dehşet saatlerini tüm içyüzüyle anlattı... 
     SONGÜL HATISARU 

     Dünya Ticaret Merkezi’ne düzenlenen saldırı sırasında 36. Cadde’deki Manhattan Place’in 26. katında bulunan, ithalat ve ihracat işleriyle uğraşan Emine Engin Uygur, olayı camdan gördüğünü ve birçok insan gibi bir uçağın kazayla binaya çaptığını düşündüğünü söyledi. 20 dakika sonra ikinci uçağın pike yapıp girdiğini görünce saldırıyı algıladıklarını söyleyen Uygur, "Dehşet içinde kaldık" dedi. 
     
Şehri terk edemiyoruz’      New Jersey’deki evine ulaşamadığını ve h l sokakta olduğunu söyleyen Engin şöyle konuştu "Sokaklarda binlerce insan var ama derin bir sessizlik hakim. Televizyonda sürekli kan bağışı anonsları yapılıyor. Hastaneler önünde kan vermek isteyenlerin oluşturduğu kuyruklar var. Saldırı anında herkesten çığlıklar yükseldi. Bina alevler içinde yandıktan bir süre sonra çöktü. Manhattan’ın aşağı kısmı dumanlar içinde kaldı. Otobüslerin kalktığı yollar bile kapatıldı. Manhattan’daki pek çok insan New York’un dışında yaşıyor. İnsanlar işyerlerinden çıktı ama şehri terk edemiyor." 
     
Bize çarpacak...’      New York’un simgelerinden Dünya Ticaret Merkezi’nin ikiz kulelerine çarpan American Airlines uçağını en yakından görenlerden biri olan ve kulelere 4 sokak mesafedeki Roan Meyers adlı finans kuruluşunda çalışan İbrahim Kurtuluş, korkunç olayı şöyle anlattı "Şiddetli bir patlama oldu. Ben deprem oluyor sandım. Televizyonlar Dünya Ticaret Merkezi’ne uçak çarptığını bildirmeye başladı. Aradan 18 dakika kadar geçti. Hürriyet Heykeli’nden bize doğru bir yolcu uçağının gelmekte olduğunu gördüm. Uçak zaten çok alçaktaydı ve giderek alçalıyordu. Gözlerime inanamadım. Bize çarpacak’ diye bağırdığımı hatırlıyorum. Daha sonra üzerimizden geçen uçağın kanatlarını ve altını çok net şekilde gördüm ve American Airlines’ yazısını okudum. Uçak birkaç saniye içinde ikiz kulelerin güneydekine saplandı ve infilak etti." 
     



 DÜNYA 











</TEXT>
</DOC>
