<DOC>
<DOCNO> 26588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/yasam/yas12.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Cehalet mi cinayet mi 
</HEADLINE>
<TEXT>

Yeni doğan bebeği sağlıklı olsun’ diye küle gömdüler. Solunum yolları tıkanan bebek öldü 
     Adana’nın Kozan ilçesinde yeni doğan bir erkek bebek "Sağlıklı olsun" diye küle yatırılınca solunum yolları tıkanarak yaşamını yitirdi. İlçeye bağlı Turgutlu köyünde Yeter Yılmaz’ın beşinci çocuğu olarak dünyaya getirdiği erkek bebek, doğduğu gün "Sağlıklı olsun, yaşamı boyunca doktor yüzü görmesin" düşüncesiyle yakınlarınca ekmek pişirmek için kullanılan sac içinde küle yatırıldı. Külün etkisiyle solunum yolları tıkanan bebek, bir süre sonra fenalaşınca önce Kozan Devlet Hastanesi’ne, sonra da Adana Numune Hastanesi’ne götürüldü. Acil servise getirildiğinde durumu iyice kötüleşen bebeğin duran kalbi çalıştırılarak solunum yolları temizlendi. Solunum cihazına bağlanan minik bebek, tüm müdahaleye rağmen kurtarılamadı. 
     



 YAŞAM 


















</TEXT>
</DOC>
