<DOC>
<DOCNO> 47176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/soneko17.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
THY'den haftalık ücretsiz izin... 
</HEADLINE>
<TEXT>

     Türk Hava Yolları THY , havacılık sektöründe yaşanan krize önlem olarak birtakım kararları alma arifesinde bulunuyor. 
     THY yetkililerinden alınan bilgiye göre, 11 Eylül'de ABD'de meydana gelen terör olaylarından sonra rezervasyon iptalleri ve yolcu talebinin azalması nedeniyle büyük gelir kaybına uğrayan THY, içine düştüğü darboğazdan kurtulmak amacıyla hedeflerini yeniden gözden geçirecek. 
     Yetkililer, alınacak önlemler paketinin Türk Hava Yolları'nın bu hafta içinde yapılacak Yönetim Kurulu toplantısından sonra netlik kazanacağını belirtirken, THY'nin yüzde 20'lik bir küçülmeye gideceği ve bu amaçla emekliliği gelmiş yaklaşık 1000 personelin bir kısımının işten çıkarılacağı kaydedildi. 
     Ayrıca, THY çalışanlarına her ay bir hafta ücretsiz izin verilmesi de düşünülen önlemler arasında yer alıyor. 
     






</TEXT>
</DOC>
