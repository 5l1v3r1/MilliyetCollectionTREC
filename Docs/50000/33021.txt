<DOC>
<DOCNO> 33021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/yazar/theper.html </URL>
<DATE> 2001/07/20/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Satış noterde yapılır 
</HEADLINE>
<TEXT>

     Arabamı bundan iki sene önce birine sattım. Geçen gün bir mahkemeden yazı geldi arabam kaza yapmış zararı benden istiyorlar. Bu parayı benden niye istiyorlar Aradan iki seneye yakın zaman geçti buna rağmen bu parayı alabilirler mi 
     C. M. - İstanbul 
     
     Bizler satışı "al parayı, ver arabayı" şeklinde algılıyoruz. Zira tüm alışverişleri böyle yapıyoruz, ancak iş motorlu araca gelince bildiğimiz gibi değil. Bir arabanın satışının geçerli olması için noterden yapılması lazım. Satış noterden yapılınca gerek aracı alanın ve gerekse noterin bu satış işlemini trafik siciline bildirmesi gerekiyor. Ancak çok ama çok yaygın olarak yapılan hata Araç satışları noterden değil, ya doğrudan doğruya arabanın elden teslimi sureti ile yapılıyor veya bir galeriye vekaletname verilerek iş bitti kabul ediliyor. Alan kişi veya vekaletnameyi alan galerici vergi ödememek için notere gitmiyor. Bu durumda da araç hukuken eski malikin üzerinde görünüyor. 
     Geliyorum kaza olma ihtimaline 
     Bir kaza vukuunda hasardan hem kazayı yapan sürcü sorumlu hem de aracın maliki. Bunlar müteselsil sorumlu olduğu için zarara uğrayan her ikisini dava ediyor. Trafikte de hala araç eski malik adına görüldüğü için olayla hiç ilgisi bulunmuyor gibi görünüyorsa da sırf satışı noterden yapmadığı için eski malik davalı olarak görülüyor ve davanın sonunda aracı kullanan kusurlu bulunursa eski malik kabul ettiğimiz aslında hukuken halen malik görünen yani sizin durumunuzdaki kişi zarardan sorumlu oluyor. Siz satışı noterden yapmadığınız için hukuken halen maliksiniz ve belki de davanın sonunda tazminat ödemek zorunda kalacaksınız. Sorunuzun ikinci bölümü diğer yazımda. 
     
     







Yarı başkanlık sistemi 


Turist var da... 


Yeni tarz siyasetin doğum sancıları... 


El yakmak 


ÖSS sonuçları açıklanıyor ama... 


Dans pistinin yeri nerede 


İçte kriz, ya dışta 


Vadeli döviz piyasası... 


Küçülmezsek değişemeyeceğiz 


Aynı dükkanlara ayrı kararlar 


Cenova İnisiyatifi 


Böyle dalga olmaz 


Hayat 


Satış noterde yapılır 


Bayan Graham öldü 


</TEXT>
</DOC>
