<DOC>
<DOCNO> 3169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/siyaset/asiy.html </URL>
<DATE> 2001/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Keneler temizleniyor 
</HEADLINE>
<TEXT>

Başbakan Yardımcısı Devlet Bahçeli "Yolsuzluklar konusunda yapanın yanına k r kalır anlayışını sergilemiyoruz. Kim olursa olsun kararlılıkla üzerine gideceğiz" dedi 
     ENVER ÇAĞLAR İzmir 

     Başbakan Yardımcısı Devlet Bahçeli, yolsuzluğun ve kamu yağmacılığının dehşet boyuta ulaştığının ortaya çıktığını belirterek "Ekonomiye kene gibi yapışmış olan unsurlar temizlenmektedir" dedi. 
     "İzmir Genişletilmiş Bölge Teşkilatı Toplantısı"nın açılışına katılan Bahçeli, "Yolsuzluklar konusunda yapanın yanına k r kalır anlayışını sergilemiyoruz. Kim olursa olsun kararlılıkla üzerine gideceğiz" diye konuştu. Yalnızca batık bankaların ekonomiye yüklediği yükün milyarlarca doları bulduğunu belirten Bahçeli sözlerini şöyle sürdürdü 
     
Tablo dehşet verici      "Yolsuzluk, hayali ihracat, naylon fatura, kara para aklama gibi organize suçlarla ortaya çıkan tablo dehşet verici. Soyguncu ve vurguncuların üzerine kararlılıkla gitmeye devam edeceğiz. Operasyonlar ile üretim ve yatırım yapan gerçek işadamı ve sanayicimizin önü açılmakta, milletin ve reel ekonominin üzerine kene gibi yapışmış olan unsurlar temizlenmektedir. Soruşturma dosyaları örneğinde olduğu gibi, siyasi çekişme ve çatışmalara, ya da siyasi rant hesaplarına alet edilen bir yaklaşım tarzı, mücadelenin baştan kaybedilmesi anlamına gelecektir." 
     


 SİYASET 













</TEXT>
</DOC>
