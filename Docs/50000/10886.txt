<DOC>
<DOCNO> 10886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/son/sonspo15.html </URL>
<DATE> 2001/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
FENERBAHÇE 2 - ANTALYASPOR 1 İkinci yarı sonucu 
</HEADLINE>
<TEXT>

     Birinci Futbol Ligi'nde Fenerbahçe, Antalyaspor'u 2-1 yendi. 
     56. dakikada Revivo'nun soldan ortasında, Antalyaspor savunması Serhat'tan önce topu kornere atarak, tehlikeyi önledi. 
     58. dakikada Kamil'in soldan ortasında kaleci Rüştü, Atilla'dan önce topu tokatlayarak, tehlikeyi uzaklaştırdı. 
     62. dakikada Rapaiç'in yaklaşık 20 metreden sert şutunda, top kaleci Adnan'dan döndü. Dönen topa Serhat hamle yaptı. Adnan'ın müdahalesiyle Serhat yerde kalınca, Fenerbahçeli futbolcular, bu pozisyonda ''devam'' işareti veren hakem Musa Eryılmaz'a uzun süre penaltı itirazında bulundu. 
     63. dakikada Fenerbahçeli Serhat sarı kart gördü. 
     68. dakikada Lazetiç'in yaklaşık 30 metreden sert şutunda, kaleci Adnan topu son anda kornere attı. 
     71. dakikada Rapaiç'in ara pasında, kaleciyle karşı karşıya kalan Serhat'ın vuruşunda, top Adnan'ın ayaklarından döndü. Savunma tehlikeyi uzaklaştırdı. 
     72. dakikada Revivo'nun soldan kullandığı serbest atışta, Antalyaspor savunmasını aşan topu Serhat kafayla kaleye gönderdi. Kaleci Adnan, son anda direğin dibinden topu kornere atarak, tehlikeyi önledi. 
     73. dakikada Yusuf'un sağdan ceza alanı içine yaptığı ortada, altıpas üzerinde iyi yükselen Ogün, topu kafayla ağlara gönderdi 2-1 
     Aynı dakikada Fenerbahçe'de Serhat'ın yerine Andersson, Revivo'nun yerine de Baliç oyuna girdi. 
     Antalyaspor'da, 75. dakikada Mustafa Gürsel'in yerine Gerson, 80. dakikada Gaudino'nun yerine Mustafa Yalçınkaya, 85. dakikada da Atilla'nın yerine Andjelkoviç oyuna girdi. 
     90. dakikada Burhan'ın soldan ortasında, Şenol'dan önce Rüştü, 2 hamlede topu kontrol ederek, tehlikeyi önledi. 
     Karşılaşma da Fenerbahçe'nin 2-1 üstünlüğüyle sona erdi. 



</TEXT>
</DOC>
