<DOC>
<DOCNO> 25540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/yazar/theper.html </URL>
<DATE> 2001/06/07/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Utanç verici 
</HEADLINE>
<TEXT>

     Devlet kadrosu, devletin otoritesini de temsil eder. Örneğin illerde devleti en yüksek seviyede vali, ilçelerde kaymakam temsil eder. Bu temsille birlikte idari görevleri vardır. Yani vali ilin yöneticisi durumundadır. Doğal olarak da yetki ve sorumlulukları bulunmaktadır. Bundan bir süre önce valilik İstanbul'da ormanlara girişi ve yol kenarlarında piknik yapmayı yasakladı. Peki yasakladı da ne oldu 
     Siz son zamanlarda bir pazar günü hiç sahil yolundan geçtiniz mi Ben geçtim, gidin de görün yirmi birinci yüzyılda bir şehir nasıl olur ibretle seyredin. Her adımda bir mangal, buram buram tüten kebaplar etrafta et kokuları, kafayı çeken bir yığın insan. Peki daha bir ay önce valiliğin yasaklaması ne oldu Vali önce yasaklar ama sonra başa çıkamazsa veya hiç ilgilenmeyip göz yumarsa, devletin otoritesini sarsmış olur. 
     Bir süre önce Perşembepazarı'na panelvanların girişini yine valilik yasakladı. Ancak her nasılsa bu işi öyle bir sıkı tuttu ki, caddenin iki başına polis koydu, yasak saatlerde bu caddeye bir tek panelvan giremedi. Esnafın feryadı bir işe yaramadı, yasak uygulandı. Demek ki istenilince oluyor. İstenilince oluyor da peki ormana girmek, yol ortasında piknik yapmak yasaklanıyor ama kimse dinlemiyor, acaba önlemeyi mi istemiyorlar Yanıtı yok. Ancak bir gerçek var ki İstanbul asla çağa ve adına layık biçimde yönetilmiyor. İstanbul gözden çıkarılmış bir şehir. Hırsızlık diz boyu, kontrolsüzlük alabildiğine, düşünülebilir mi ki bu çağda bir belediyenin sınırları içindeki binaların 90'ı kaçak olsun Böyle şey olabilir mi Ama İstanbul'da oluyor. İstanbul bir "rant" şehri, İstanbul bir "soyguncular" şehri, "İstanbul "yasa dinlemezler" şehri, İstanbul gözden çıkarılmış şehir. Utanç verici ama ne yazık ki gerçek. 
     
     







İran'a dikkat 


Niyet beyanı 


İpler neden koptu 


Edeb intiharı engelledi 


Yolsuzlukla mücadelede inandırıcı olmak... 


Eşler ve çocuklar medyatik olunca 


Nurcanım'ın zaferi 


Anlaşma henüz yok... 


Arsa satışı 


Despot kurtarıcılığı 


İstifa 


Tütün Yasası son şeklini alırken... 


Utanç verici 


Bayburt 


Fotoğrafın kareleri tamamlanıyor 


</TEXT>
</DOC>
