<DOC>
<DOCNO> 5008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/son/sonspo05.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta kaptanlık krizinin yankıları sürüyor 
</HEADLINE>
<TEXT>

     Beşiktaş'ın İstanbulspor ile yaptığı Türkiye Kupası çeyrek final maçında, takım kaptanı Tayfur'un oyundan çıkmasıyla yaşanan kaptanlık krizinin yankıları sürüyor. 
     Beşiktaş'ın bugünkü idmanından sonra gazetecilerin konuyla ilgili sorularını yanıtlayan takımın birinci kaptanı Mehmet Özdilek, ''Ali Eren'in yaptığı hoş değil, ancak davranışı maçın atmosferinden kaynaklanmış olabilir'' dedi. 
     Tayfur'un sakatlanarak oyundan çıkmasının ardından, kaptanlık pazubandını Ali Eren'in aldığını, ancak bu futbolcunun, kenar yönetiminin uyarısıyla pazubandı Fevzi'ye vermek zorunda kaldığını hatırlatan Mehmet, ''O da sinirli bir şekilde pazubandı Fevzi'ye verdi. Yaptığı hoş değil. Maçtan sonra kendisiyle konuştuk. Ancak, maçın getirdiği gerginlikten dolayı da böyle bir hareket yapmış olabilir'' diye konuştu. Teknik heyetin uyarısıyla kaptanlık pazubandını takan Fevzi Tuncay ise takımda kaptanlık sorunu yaşanmadığı savunarak, ''Ali Eren başka bir şeye sinirlenmiş olabilir'' dedi. Fevzi, ''Beşiktaş ile niye bu kadar uğraşılıyor Bu sezon şampiyon olacağız'' diye gazetecilere sitem de etti. Ali Eren Beşerler ise konuyla ilgili gazetecilerin soruları yanıtsız bıraktı. 




</TEXT>
</DOC>
