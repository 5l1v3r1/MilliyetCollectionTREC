<DOC>
<DOCNO> 18318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/yasam/yas02.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakk ri turizm sezonunu açtı 
</HEADLINE>
<TEXT>

Terör olayları nedeniyle 15 yıldan bu yana turist yüzü görmeyen Hakkari’ye Amerikalı, Avustralyalı ve İsviçreli turistlerden oluşan 33 kişilik ilk kafile geldi 
     ALİ SEVMİŞ Hakkari DHA 

     Çoğu Amerikalı... 
     HAKKARİ... Yıllardır sadece terör haberlerini duyduk Güneydoğu’daki bu ilin. Terör yüzünden 15 yıldır turist yüzü görmeyen Hakkari, dün turistle yeniden tanıştı. Türk - Amerikan Vakfı Başkanı Nesrin Uranmavita’nın eşlik ettiği 33 kişilik ilk turist kafilesi geldi. Merkezi İzmir’de bulunan Türk - Amerikan Vakfı üyelerinin de aralarında bulunduğu Amerikalı, Avustralyalı ve İsveçli turistlerden oluşan kafile, tarihi ve turistik yerleri gezdi alışveriş yaptı. 
     
     Kütüphaneye bağış 
     VALİ Orhan Işın’ı makamında ziyaret eden turistler, TOBB İlköğretim Okulu Kütüphanesi’ne 2 milyar lira değerinde 450 kitap hediye etti. Sokakta oynayan çocuklarla da yakından ilgilenerek kalem dağıtan turistler, Işılay Saygın Kilim Atölyesi’ni gezerken tezgah başına oturup kilim dokumaya çalıştı. Başta Meydan Medresesi olmak üzere tarihi ve turistik yerleri ilgiyle gezen turistler, 4 milyar liralık kilim ve hediyelik eşya aldılar. 
     
Rusya’dan Türkiye’ye turizm ödülü      RUSYA turizm pazarının ve Rusya turizm endüstrisinin en iyilerini seçmek üzere düzenlenen Rus Seyahat Ödülleri Yarışması’nnın üçüncüsünde, Turizm Bakanlığı Moskova Tanıtma Müşavirliği "En başarılı ve en iyi ulusal turizm ofisi" ödülüne değer görüldü. Türkiye, Rusya’da yayınlanan TTG Gazetesi’nin 12 bin okurunun katıldığı anket sonucu ödüle hak kazandı. Ödülü Türkiye adına Moskova Tanıtma Müşaviri Sezai Çetiner aldı. 
     



 YAŞAM 
























</TEXT>
</DOC>
