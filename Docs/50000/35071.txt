<DOC>
<DOCNO> 35071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/son/sondun07.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Marylin Monroe'nun yayınlanmamış fotoğrafları açık artırmada... 
</HEADLINE>
<TEXT>

     Hollywood'un efsanevi sarışını Marylin Monroe'nun şimdiye kadar yayınlanmamış fotoğrafları açık artırmayla satışa çıkartılıyor. 
     Marylin Monroe ölmeden yaklaşık 1 ay kadar önce çekilen 10 adet fotoğraf, 16-17 Ağustos'ta, Leland adlı kuruluşun web sitesinde düzenlenecek açık artırmayla satılacak. Satıştan en az 50 bin dolar gelir bekleniyor. 
     Fotoğrafların, New York'un Long Island kesiminde yaşayan bir adamın evinde, yatak altından çıktığı bildirildi. Fotoğraflardan birinde Monroe ''üstsüz'' görülüyor. Fotoğrafları 1962 yılında ''Vogue'' dergisi için ünlü moda fotoğrafçısı Bert Stern'in çektiği belirtildi. Çekimlerin Beverly Hills'teki ''Hotel Bel-Air''de yapıldığı kaydedildi. Marylin Monroe, fotoğraflar çekildikten yaklaşık 1 ay kadar sonra aşırı dozda ilaç içerek, hayatına son vermişti. Fotoğrafları elinde bulunduran Alan Reid adlı kişinin, bunları 1982 yılında, Marylin Monroe'nun eski kocalarından beyzbol yıldızı Joe di Maggio'dan hediye olarak aldığı ortaya çıktı. Reid'in, Di Maggio'nun eski yardımcılarından olduğu belirtiliyor. 







</TEXT>
</DOC>
