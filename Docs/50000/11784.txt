<DOC>
<DOCNO> 11784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/spor/spo04.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İKİZLER GELİYOR 
</HEADLINE>
<TEXT>

Trabzonspor'da, Gürcü yıldızlar Şota ve Arçil'in transferi için geri sayıma geçildi 
     ERGUN ATA 

     Görüşmeler olumlu 
     TRABZONSPOR yönetiminin, eski Gürcü futbolcuları Şota ve Arçil'le yaptığı transfer görüşmeleri olumlu geçti. Başkan yardımcılarından Mehmet Öksüzoğlu, ikizlerin önümüzdeki sezon Bordo - Mavili formayı giymelerini beklediklerini söyledi. Öksüzoğlu, "Şota bana Trabzon'un ve Trabzonspor'un kendileri için ne kadar önemli olduğunu anlattı. Biz de her türlü güvenceyi verdik" dedi. 
     
     Kinkladze'de problem 
     ŞOTA'NIN duygusal bağları nedeniyle profesyonel düşünemeyeceğinin altını çizen Mehmet Öksüzoğlu, "İlk görüşme olumlu geçti. Çok umutluyum. Kinkladze'nin transferinde ise eşi ile ilgili problem nedeniyle sıkıntılar doğabilir" diye konuştu. Bu arada Başkan Özkan Sümer'in Lange'nin transferi için bugün Belçika'da Brugges takımının yöneticileriyle görüşmesi bekleniyor. 
     
     Terapi başladı 
     SADİ Tekelioğlu dün antrenmandan önce oyuncularına, "Beşiktaş maçı bizim için çıkış olabilir. Amacımıza ulaşırsak düzlüğe çıkarız" dedi. Osman'ın sakatlığı düzelirken, Nikolovski konusundaki karar ise maç saatinde netleşecek. 
     


 SPOR 






















</TEXT>
</DOC>
