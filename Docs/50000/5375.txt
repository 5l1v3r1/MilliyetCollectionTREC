<DOC>
<DOCNO> 5375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/dunya/dun04.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Molla da sıraya girdi 
</HEADLINE>
<TEXT>

     DIŞHaberler ServİSİ 

     Türkiye’yi "Ermeni soykırımı"yla suçlama kampanyasına İran parlamentosunun da katılmaya hazırlandığı bildirildi. 
     İran parlamentosundan Ermeni kökenli iki milletvekilinin 1915’te Türkiye’deki Ermenilere yönelik bir soykırım suçu işlendiğinin İran tarafından resmen tanınmasını öngören bir tasarı hazırladıkları belirtildi. 
     Ermenistan Dışişleri Bakanı Vardan Oskanyan dün resmi bir ziyaret için İran’ın başkenti Tahran’a giderken Fransız AFP ajansı bu ziyaretin İran parlamentosundaki söz konusu hazırlıkların yapıldığı bir döneme rast gelmesine özellikle dikkat çekti. AFP, İran Cumhurbaşkanı Muhammed Hatemi ve İran Dışişleri Bakanı Kemal Harazi ile görüşecek olan Ermeni Bakan’ın Tahran’da ne kadar kalacağının açıklanmadığını vurguladı. 
     
İlişkiler gerilecek      Fransız ajansı, Oskanyan’ın ziyareti ile yaptığı yorumda "Ankara’nın İsrail ile yakın ilişkilerinden rahatsız olan İran meclisi, zaman zaman bozulan Türkiye - İran ilişkilerini daha da gereceğe benziyor" ifadesini kullandı. AFP, İran’da 200 bin Ermeni’nin yaşadığını hatırlattı. 
     Bu arada, Ermenistan yetkilileri İran doğal gazını Ermenistan’a taşıyacak boru hattının inşasına bu sene başlanacağını bildirdiler. 138 milyon dolara malolacak 140 km’lik hat, Rus, İran ve Ermeni şirketleri tarafından inşa edilecek. 
     


 DÜNYA 














</TEXT>
</DOC>
