<DOC>
<DOCNO> 7563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/son/sondun06.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de 8 kadına tecavüz eden 17 yaşındaki gence müebbet hapis 
</HEADLINE>
<TEXT>

     İngiltere'de sekiz kadına tecavüz ettiği belirlenen 17 yaşındaki Adewale Odubawo, 7 kez müebbet hapse mahkum edildi. 
     Kadınlara tecavüz etmeye 14 yaşındayken başladığı belirtilen Odubawo'nun ilk kurbanının kendi öğretmeni olduğunu, Odubawo'nun daha sonra 7 kadına tecavüz ettiğini belirten savcılık tarafından istenen müebbet hapis cezaları, yargıç tarafından da uygun görüldü. 
     Yargıç Graham Boal, Doğu Londra'da yaşayan Adewale Odubawo'nun kadınlar için büyük tehlike oluşturduğu, bu yüzden hiçbir zaman serbest bırakılmayabileceğini bildirdi. 
     Bazı hırsızlık suçlarıyla da ilişkili görülen Adewale Odubawo'nun mahkumiyetinden sonra Londra Metropolitan polisi adına yorum yapan yetkililer, kararın doğru ve yerinde olduğunu belirttiler. 




</TEXT>
</DOC>
