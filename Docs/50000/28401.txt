<DOC>
<DOCNO> 28401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/yasam/yas02.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Zeugma’da fırsat kaçıyor 
</HEADLINE>
<TEXT>

Antik kent için yapılacak 100 milyon dolarlık bağış, bürokrasiye takıldı. Tarih Vakfı Genel Sekreteri, Cumhurbaşkanı ve Başbakan’dan yardım istedi 
     TARİH Vakfı Genel Sekreteri Orhan Silier, Zeugma antik kentindeki kazı çalışmaları için bağışlanan milyonlarca doların, bürokratik engellemeler nedeniyle kaybedilmek üzere olduğunu bildirdi. Konuyu, Cumhurbaşkanı Sezer ve Başbakan Ecevit’e de ilettiklerini söyleyen Silier, engellerin bir an önce ortadan kaldırılması için sorumluları çok acele göreve çağırdı. 
     BİRECİK Baraj inşaatının Zeugma’yı tahrip eder biçimde yürütülmesinin büyük kayıplara yol açtığını belirten Silier, endişelerini anlattı "Zeugma’da Packard Humanities International desteğiyle gecikmiş bir kurtarma operasyonu başladı. Şimdi ise kazıların sürdürülmesi için bu kuruluşun yapacağı 100 milyon dolarlık bağışın bürokrasi yüzünden geri çekileceği anlaşılıyor." 
     



 YAŞAM 




















</TEXT>
</DOC>
