<DOC>
<DOCNO> 5887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/yazar/cankat.html </URL>
<DATE> 2001/02/07/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Yeni bir günlük gazete, İmparator geliyor 
</HEADLINE>
<TEXT>

     Bomba gibi bir medya haberi. Neler öğreniyorum görüyor musunuz 
     Türkiye’nin müzik, medya, nakliyecilik, gıda, özellikle de fast-lahmacun sektörlerinde faaliyet gösteren önemli bir yatırım grubunun çıkaracağı günlük gazete, İmparator "yakında okurlarıyla buluşacak" Reklam cümlesidir . 
     Evet, Türk basını yeni bir günlük gazeteye kavuşuyor. 
     Başında magazin basınının kıdemlilerinden Aykut Işıklar olacak, yeni girişimin patronuyla anlaştılar. 
     Şaka sanmayın, İbrahim Tatlıses’in haftalık magazin gazetesi İmparator, uzun zamandır ortalarda pek görünmeyen ve kendini özleten gazeteci Aykut Işıklar’ın yönetiminde, yakında, günlük olarak çıkacak. 
     Rakiplerine de geçmiş olsun, böylece ben bile hepsini atlatmış oldum. 
     Haber bir yerlerde çıktı da görmedim mi yoksa 
     
RUMUZ TSK’DAN GÖZLÜKLÜ GAZETECİYE      Türk Silahlı Kuvvetleri mensupları bir web sitesi açtı. 
     Genelkurmay Başkanlığı "Resm sitemiz değil, bizimle ilgisi yok" dese de, siz bakmayın. Sitenin yazarları arasında korgeneraller bile var. Benim bildiğim askeriyede böyle işler, komutanın izni olmadan olmaz. 
     Aman dokunmasınlar, çünkü savaşla, silahla, zor kullanmayla özdeşleşen askerlerin insan zaaflarını paylaştıkları, duygusal tepkilerini yazdıkları, hoş bir site olmuş. 
     İşte bir örnek. Bir subay, oturmuş "Bayan Gözlük" diye hitap ettiği bir kadın gazeteciye, açık açık ve uzun uzun ilanı aşk ediyor "Yıllardır basında izlediğim bir yazara olan ilgimi sizlerle paylaşmak istiyorum. Köşesinde siyah gözlükleriyle, hep gülen yüzü beni etkiledi. o resimdeki hal gülmeyi biraz aşar ya neyse Hep tanışmak, bu duygularımı iletmek istemiştim... Size niye yalan söyleyeyim, uçuk fikirlerine vuruldum. Önemli bir feminist, dik başlı, aynı zamanda hümanist. Tatlı mı tatlı bir bayan. Ancak erkeklere pabucu ters giydirir... Duysun ve artık bek rlık partileri düzenlemeye gerek olmadığını anlasın... Zaman boşa geçiyor, yaş ilerliyor. Bu aşk artık vuslat istiyor. Onu mutlu etmek, uçuk ve natürel fikirlerini dinlemek, dizinde uyumak istiyorum". 
     şık subay, Gözlüklü Gazeteci’ye vaatlerde de bulunuyor. Çamaşır, bulaşık, yemek... Bunları Hatice Hanım halleder, biz kedimizle şöminenin karşısında... çay içeriz, diyor. Dik başlı kadınları sevdiğini, hele hele yarım saat süslenmelerine bayıldığını söylüyor. 
     Bir de ricası var yırtık blucinini annemin önünde giyme, köylü kadın, seni çulsuz zanneder, diyor. 
     Bakalım, önemli feminist, dik başlı, ama aynı zamanda hümanist gazeteci yazar bir cevap verecek mi 
     
Bir kıyafet önerisi daha      Dün, Meclis’in kıyafet tüzüğü bahsinde "milletvekilleri parti renklerini taşıyan üniformalar giysin" diye takıldım ya, Aksaraylı bir Milliyet okuru, Oğuzhan Bozkurt, bir faks göndermiş, "Bizim milletvekillerine en yakışan kıyafet, tekvando elbisesidir" diye öneriyor. 
     Katılmıyorum. Milletvekilleri tek tip kıyafetle sınırlanmamalı. Ben, Meclis’te çeşitlilikten yanayım. 
     Tekvando kıyafeti tamam, dövüşçüler giysin. El ense çeken güreşçiler ne olacak Silah atanlar, disk niyetine kül tablası fırlatanlar, ya boksörler 
     Herkes, yaptığı sporun üniformasını serbestçe giyebilmeli. 
     Tam liberal ve çok sesli demokrasi ancak böyle yerleşir 
     
     Not Bu arada, dün, Fazilet Partisi yerine Refah diye yazmışım. Kapatma davasında delil olarak kullanmazlar inşallah. 
     
GİTMEYE GELDİM, GİTMEMEYE DEĞİL      Fazilet Partisi’nin gelenekçileri, yenilikçileri ürkütmek için akla gelen her yola başvurdular. Devreye Yunus Emre’yi bile soktuklarını işittim. 
     Necmettin Erbakan’a "Hocam Hocam " derler ya, şimdi bu hitabı bir beyit haline getirmişler 
     O hocamdır ben kuluyum Dost bahçesi bülbülüyüm Ol hocamın bahçesinde Şad olup ötmeye geldim. 
     Yenilikçiler, Yunus’un o şiirinin nasıl başladığını bilmezler mi 
     Benim burda kararım yok Ben burdan gitmeye geldim. 
     
     





Türban yasağı 


Lahanasever... 


Baykal'ın çizgisi 


Yeni bir günlük gazete, İmparator geliyor 


Kudüs'ten Barış da zor, savaş da 


Bölücülüğün yeni adı 


Şalk'a yeni görev .. 


Osmanlı arşivleri ve Cumhurbaşkanı 


Yabancı dili bırak Türkçeye bak 


Diasporaya cevap var 


Wiltonpark'ta Ermeni tartışması 


Semra Sultan’dan memleket meseleleri... 


Kara parayla mücadele böyle olmaz 


Slogan denince CHP 


Mevlana gibi 


Yitik kentin İslam Abisi 


Ezberlemeden içselleşir mi 


Görüldüğü gibi değil 


Öfke baldan tatlıdır, Türkiye bu işte haklıdır 


IMF'nin enflasyonu 28.3 Ayşe Hanım Teyzeminki 52.0 


Açıklamalar ve ayrıntılar 


</TEXT>
</DOC>
