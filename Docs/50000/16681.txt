<DOC>
<DOCNO> 16681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/spor/spo01.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Nouma yine dert 
</HEADLINE>
<TEXT>

Cezası biten Fransız futbolcunun bu kez de sakat olduğu belirtildi. Golcü oyuncu Beşiktaş’ın Samsunspor ile yapacağı karşılaşmada yer almayacak 
     KARTAL YİĞİT 

     BEŞİKTAŞ’ta sürekli sorun olan Pascal Nouma’nın şimdi de sakatlığı sıkıntı yarattı. Cezası biten Fransız yıldızın Samsunspor karşılaşmasında oynamayacağı açıklandı. Kulüp Doktoru Ayhan Oktur, Nouma’nın kasıklarındaki ağrının devam ettiğini belirtti ve iki gün daha takımdan ayrı çalışacağını söyledi. 
     SİYAH - Beyazlı kulüp, gelecek sezon için de hazırlıklarına hız verdi. Daum, İstanbulspor’da kiralık oynayan Sertan’ın takımda tutulmasını istedi. Siirt Jetpalı Ceyhun’un da Menajer Sinan Engin’i arayarak, "Gelmek istiyorum. Bir an önce kulübümle anlaşın" dediği öğrenildi. Transferde takas teklif edilecek. 
     
Kartal umutlandı      BİLAL MEŞE 

     FENERBAHÇE’nin Ankaragücü’ne de yenilmesi ve aradaki puan farkının altıya inmesi, Beşiktaş’ı umutlandırdı. Kaptan Mehmet, "Şansımız doğdu. Bunu en iyi şekilde değerlendirmek istiyoruz. Fikstür avantajı bizden yana. Önümüzdeki altı karşılaşmayı da kazanırsak hedefe ulaşabiliriz" dedi. 
     TAYFUR ise "Düne kadar bizi hesaba katan yoktu. Şimdi tüm hesaplar alt üst oldu. Şansımız büyük" ifadelerini kullandı. İbrahim de, "Üç takım birbirleriyle karşı karşıya gelecek. Biz de aradan sıyrılıp, mutlu sona ulaşabiliriz. Ben şansımızın fazla olduğuna inanıyorum" diye konuştu. 
     
Halilagiç’in dönüşü      UZUN süredir sakat olan Halilagiç, nihayet döndü. Halilagiç’in dünkü krosa katılması teknik kadroyu sevindirdi. Daum’un katılmadığı krosta Münch de yer aldı. Beşiktaş, ikinci idmanı ise Fulya’da yaptı. 
     


 SPOR 

























</TEXT>
</DOC>
