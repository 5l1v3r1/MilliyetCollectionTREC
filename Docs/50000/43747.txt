<DOC>
<DOCNO> 43747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/25/guncel/agun.html </URL>
<DATE> 2001/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağabey Ladin’le ortakmış 
</HEADLINE>
<TEXT>

BAŞKAN BUSH 1978 yılında baş düşmanı Usame bin Ladin'in ağabeyi Selim bin Ladin ile ortak petrol şirketi kurmuş 
     DIŞ HABERLER SERVİSİ 

     İngiliz Daily Mail gazetesinin haberine göre, Usame bir Ladin'in ağabeyi Selim bin Ladin ile şimdiki ABD Başkanı George W. Bush, 1978 yılında birlikte "Arbusto Enerji ve Petrol Şirketi"ni kurdu. 
     Gazete, 55 kardeşin en büyüğü Selim bin Ladin'in, babasından miras kalan paranın büyük bölümüyle bir Suudi inşaat şirketiyle aralarında Arbusto'nun da bulunduğu birçok şirkete yatırım yaptığını yazdı. Daily Mail, 1983'te özel uçağının düşmesi sonucu ölen Selim bin Ladin'in 1978'de Bush'un yakın arkadaşı James Bath'ı, Houston kentinin temsilciliğine getirdiğini vurgulayarak Bath'ın da bir süre sonra Arbusto'ya 50 bin dolar yatırım yaptığını belirtti. 
     
     Usame'yi aileden dışladılar 
     Bush’un arkadaşı James Bath, aynı yıl Houston Golf Havaalanı’nı Selim bin Ladin için satın aldı. Suudi kraliyet ailesiyle yakın ilişkileri bulunan Bin Ladin ailesinin bireyleri son yıllarda Usame bin Ladin ile tüm ilişkilerini kesmişlerdi. 
     



 GÜNCEL 























</TEXT>
</DOC>
