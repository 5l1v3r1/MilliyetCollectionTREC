<DOC>
<DOCNO> 44826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/yasam/yas08.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fıkra gibi ölüm... 
</HEADLINE>
<TEXT>

8 metrelik demir iskeleyi 7 metrelik enerji nakil hattının altından geçirmeye çalışırken çarpılan işçilerden 1’i öldü, 2’si yaralandı 
     KONYA DHA 

     Konya Büsan Sanayi Sitesi’ndeki boya işçileri sekiz metre yükseklikteki demir iskeleyi yedi metre yüksekliğindeki enerji nakil hattının altından geçirmeye çalışırken akıma kapıldılar. İşçilerden biri öldü, ikisi yaralandı. 
     Konya Ankara karayolunun 15. kilometresindeki Büsan Sanayi Sitesi’nde dün Ümit Makine Sanayi Ticaret İthalat ve İhracat A.Ş. binasının dış boyasını yapan dört kişi, yolun karşısına geçirmeye çalıştıkları demir iskelenin enerji nakil hattındaki tellere değmesi sonucu akıma kapıldılar. Yusuf Çoban 36 ölürken, yaralanan Veysel Anakız 33 ile Abdülkadir Coşkun 41 SSK Bölge Hastanesi’nde tedaviye alındı. İskeleyi önden iple çeken işçilerden Bayram Ali Büyükçekmece 21 ise yara almadan kurtuldu. 
     Aynı yerde benzer olayın daha önce de yaşandığını belirten Büsan Organize Sitesi Başkanı Hasan Faydasıçok, facianın göz göre göre geldiğini vurgulayarak, "Alçaktan geçen nakil hattını yükseltmeyen Meram Elektrik Dağıtım A.Ş. olaydan sorumludur" dedi. 
     



 YAŞAM 













</TEXT>
</DOC>
