<DOC>
<DOCNO> 2049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/son/sonspo01.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Belek'te Anadolu zirvesi 
</HEADLINE>
<TEXT>

     Devre arası hazırlıklarını Antalya'da sürdüren Birinci Lig temsilcisi 5 Anadolu kulübünün teknik heyetleri, Sol Belvil Otel'de verilen davette biraraya geldi. 
     Sol Belvil Oteli'nin sahibi ve Belek Turizm Yatırımcıları Birliği Başkanı Mustafa Nazik'in onurlarına verdiği yemeğe katılan Ankaragücü Teknik Direktörü Ersun Yanal, Gençlerbirliği Teknik Direktörü Samet Aybaba, Denizlispor Teknik Direktörü Yılmaz Vural, Gaziantepspor Teknik Direktörü Sakıp Özberk ve Yimpaş Yozgatspor Teknik Direktörü Hüseyin Kalpar, Birinci Futbol Ligi'nde mücadele eden tüm kulüplere dostluk mesajı gönderdiler. 
     Ligin ikinci yarısının centilmence geçmesi dileğinde bulunan deneyimli teknik adamlar, yerli antrenörler arasındaki çekişme ve dargınlık söylentilerini de adeta yalanladılar. 




</TEXT>
</DOC>
