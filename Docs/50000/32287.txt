<DOC>
<DOCNO> 32287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/yazar/theper.html </URL>
<DATE> 2001/07/16/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Yargıtay’ın anlattığı şey farklı 1 
</HEADLINE>
<TEXT>

18 bloklu bir sitede oturuyorum. Bizim sitenin yönetim planına göre her blokun bir yöneticisi var. Bu yöneticiler bir araya gelerek site yönetimini oluşturuyorlar. Bizde de site yönetimi oluştu ama, site yönetimi bizim blokların kapıcı işlerinden tutun, bakım onarımına kadar her şeye karışıyor, tüm paraları topluyor. Bugünlerde bir dava görüldü ve site yönetiminin aktif husumet ehliyetinin kabul edildiği bir Yargıtay kararı geldi. Onlar bu paraları toplamak ve blok işlerine karışmak için bu kararı ileri sürüyorlar, bu karar bizim blokun işlerine karışmaları anlamına mı 
O. Ö. - Tekirdağ 

     Hayır olay sizin sorduğunuz gibi değil, karar yanlış yorumlanıyor. Önce size yasal durumu açıklayayım sonra Yargıtay kararını. 
     Kat Mülkiyeti Kanunu’nda blok yapılardan oluşan sitede bloklarla ilgili karar için blok kat malikleri kurulunun oluşacağından söz ediliyor. Bu çok makul bir hüküm. Zira düşünebiliyor musunuz sizin sitede 18 blok var. Birinci blokun kapıcısının işine son verilecek, 18. blokun kat malikine soracaksınız "Kapıcıyı çıkartayım mı" o da diyecek ki "Bana ne, ne yaparsan yap." 
     İyi ama iş bitmeyecek, siz de diyeceksiniz ki "O zaman benim kapıcımın kıdem tazminatının bir kısmını da sen öde." O da yanıt verecek "Senin kapıcından bana ne." 
     Çatı onarımı için aynı şey, bina içinin boyanması için aynı şey. Onun için bloklar kendi iç işlerini görmekte, kendi işleri için ayrı para toplamakta serbesttir. Bu paraları da kendi içlerinde halleder, toplar veya kullanır. Site yönetimi ise sitenin ortak mahallerine bakar. Nitekim yönetim planınızın 34. maddesinde site yönetim kuruluna site genelinin yönetimi görevi verilmiştir. 
     Şimdi geleceğim Yargıtay kararına, ancak Yargıtay kararında bahsedilen "husumet ehliyeti ne demek, para toplama yetkisini içeriyor mu önun açıklamasına, ancak biraz uzun süreceğinden açıklama yarın. 
     
     







İktisat düşüncesi 


Küreselleşme ve Türk ekonomisi 


Bu kafayla gitmez ama... 


Bu ara en çok sorulan soru 


Bulmacanın yeni parçaları 


"Tepeden tırnağa yolsuzluk" 


Ara rejim sendromu 


Yargıtay’ın anlattığı şey farklı 1 


Olimpiyat yutturmacası 


Gene ara rejim’e mi erdi aklımız 


Teknokrat hükümet 30 milyar dolar götürür 


</TEXT>
</DOC>
