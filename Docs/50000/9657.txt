<DOC>
<DOCNO> 9657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/spor/ygokb.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Nane Lollis kabuğu 
</HEADLINE>
<TEXT>

     BİLGİN GÖKBERK 

     Zepter İdea Slask Wroclaw... Üç noktayı masus koyduk. İsmini okuyunca daraldım. Wroclaw Slask İdea Zepter... Görüyorsunuz ters düz etsek de bir şey anlamıyoruz. Kısaca "Zepter" diyelim. Dört isimliler, dört takım gibiler. Her periyodu ayrı oynuyorlar. "Taş gibi takım" denir ya... Merak edersin "nedir" diye... İşte Zepler taş gibi takım. Fiziksel, iterek - kakarak, ıkınarak - sıkınarak, tabi ruh karartarak ve biraz değil çok sıkarak, hatta can sıkarak basketbol veya başka bir "bol" oynuyorlar. İki gün sonrasında bütün Avrupa’yı bekleyen salondan seyirciyi kaçırtan cinsinden tuhaf bir şey... Şimdi "basket buraya gidiyor falan filan" demeyin. İsterseniz de deyin. Ben sevmiyorum böyle basketbolu kardeşim. 
     İlk periyoda Ülker sanki maç on dakikaymış gibi girişti. Girişti diyorum, birinci saniyeden tam saha presle başlamaları hem Polonyalıları bitirdi. İkinci periyodda gördük ki, yaptıkları pres kendilerini de bitirmiş. Bundan daha erkeni olmazdı zaten. Otelden mi başlayacaklardı man to man’e... 
     İkinci devre uzaktan gelenler, trafik derdi çekenler, maç koptu diye üzülenler ve geç kalanlar içindi adeta. İlk periyodun on sayı farkı kapanmış maç yeniden başlamıştı. 
     Polonya coachu da "Over Coachölar kulübünün üyesi galiba... Ama "Over Coachöluktan "Over Doz" oldu. Lollis ve Handlongten sanki yapışık ikizler olarak doğmuşlar, sonra ameliyatla ayrılmışlar. Olaganüstü anlaşıyorlar. Aman ayrılmasınlar valla, yok olurlar. Göze hoş gelen Ülker’di. Barış Manço’yu anarak bitirelim. Nane Lollis kabuğu... Biraz Harun eli... İki kaşık Didin dili... Bir tutam Handlongten... Bir avuç Goljo... Seyircinin forma ve atkısı... Hatta dolu salonun katkısı. 
     


 SPOR 





































</TEXT>
</DOC>
