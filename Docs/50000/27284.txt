<DOC>
<DOCNO> 27284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/spor/spo02.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan el yaktı 
</HEADLINE>
<TEXT>

Fenerbahçe, ön sözleşme imzaladığı Gaziantepsporlu Hakan Bayraktar’ın 2 trilyon 750 milyar lira tutan bonservisini düşürmek için sıkı bir pazarlığa girişti 
     YUSUF KOBAL 

     SARI - Lacivertli kulüp, Gaziantep-spor’un başarılı orta saha oyuncusu Hakan Bayraktar’ın bonservis fiyatı karşısında adeta şoka uğradı. Hakan ile ön sözleşme imzalayan Fenerbahçe, bu futbolcu için 2 trilyon 750 milyar lira isteyen Kırmızı - Siyahlı kulüp ile sıkı bir pazarlığa girişti. Başkan Aziz Yıldırım ile Celal Doğan bir araya gelerek ortak bir noktada buluşmaya çalıştı. 
     CELAL Doğan’ın görüşme sırasında 2 trilyon 200 milyar liraya kadar indiği ve daha fazla fedakarlık yapamayacağını söylediği belirtildi. Aziz Yıldırım’ın ise 1.5 trilyondan açtığı pazarlıkta 1 trilyon 900 milyara kadar çıktığı öğrenildi. İki tarafın yarın bir kez daha masaya oturup Hakan Bayraktar’ın borservisi konusunda anlaşmaya varmak için zemin arayacakları ifade edildi. 
     BELÇİKA’da tatilini sürdüren Hakan ise, "Ben Fenerbahçe’ye söz verdim. Onlar da bana söz verdiler. Bu iş benim açımdan bitmiştir. Üç senelik anlaştım. İki kulübün anlaşmasını bekliyor, resmi imza için gün sayıyorum" dedi. Fenerbahçe, Teknik Direktör Mustafa Denizli’nin ısrarla istediği Hakan’ın transferini normal yollardan çözemezse bu kez hülle yolunu da deneyecek. 
     
Geremi harek tı      FENERBAHÇE, daha önce görüştüğü ve kesin söz aldığı Geremi ile masaya oturmaya hazırlanıyor. Real Madrid’e bu oyuncuyu satın almak için fiyat soran Sarı - Lacivertli yöneticilerin, gelecek vaadeden 22 yaşındaki Geremi için astronomik bir fiyat istenmesi halinde kiralama yöntemine gidebileceği de belirtildi. 
     
LAZETİC Türkiye bir cennet’      KUŞADASI’nda şampiyonluğun tadını çıkaran Yugoslav futbolcu, daha ilk yılında böyle bir sevinci yaşamanın mutluluğu içinde olduğunu söyledi. Lazetiç, "Kutlamalar h l devam ediyor. Böyle bir şey hayatımda görmedim. Bu nasıl bir sevgi anlayamadım" derken, sözleşmesini üç yıl daha uzatabileceğini kaydetti. 
     TÜRKİYE’nin bir cennet olduğunu ifade eden genç futbolcu, "Her köşesi muhteşem. Buradan ayrılmayı düşünmüyorum" diye konuştu. Mustafa Denizli’yi mükemmel bir komutan olarak gösteren Lazetiç, "Biz de onun cesur askerleriyiz. O emir verdi. Biz de Galatasaray’ı imha ettik" dedi. 
     
Fedak rlığı ben yaptım’      İÇ transferde yönetim ile arasında büyük fiyat uçurumları olan kaleci Rüştü, imza atarak camianın takdirini toplarken, "Yine fedak rlığı ben yaptım" dedi. Büyük acılar çektiğini kaydeden milli kaleci, "Ancak Fenerbahçe sevgisi her zaman üstün geldi" diye konuştu. 
     AZİZ Yıldırım ile daha büyük başarılara imza atacaklarını kaydeden Rüştü, "Şartlar elverirse bir 10 yıl daha oynarım" ifadelerini kullandı. Başarılı file bekçisi, iyi bir kadro kurduklarını bundan sondaki hedeflerinin Şampiyonlar Ligi olduğunu sözlerine ekledi. 
     
Johnson’la ipler koptu      SARI - Lacivertliler, yılda bir milyon dolar ve üç yıllık sözleşme isteyen Johnson’a bir yıl için 500 bin dolar önerince siyahi futbolcu ile ipler koptu. Ganalı oyuncu menajerine Avrupa’da kendisine kulüp bulması için talimat verirken, ilginç bir gerçek de ortaya çıktı. 
     YILBAŞINDAN bu yana birçok kulüpten transfer teklifi aldığı söylenen Johnson’a, İstanbulspor dışında hiçbir kulübün talip olmadığı öğrenildi. Ganalı oyuncu ile anlaşma zemini arayan Fenerbahçe Başkanı Aziz Yıldırım, bu futbolcuyu kendi şartları ile Fenerbahçe’de tutmak için devreye girecek. 
     
Ceyhun-Ümit’e sıkı koruma      FENERBAHÇE, pazartesi ve salı günü imza attıracağı yıldız futbolcular Ümit Özat ile Ceyhun’u korumaya aldı. Sarı - Lacivertli kulüp, olası bir müdahaleye karşı bu iki oyuncuyu gözetim altında tutarken, Ümit’in pazartesi günü bir yıllık, Ceyhun’un da salı günü iki yıllık sözleşme yapacağı belirtildi. 
     YÖNETİCİLER, kendileri ve kulüpleriyle kesin anlaşmaya varılan Ümit ve Ceyhun’u uyararak, imzaya kadar tatil yaptıkları gizli yerlerden ayrılmamaları konusunda telkinde bulundu. Ümit Özat’ın, satış listesine konulmaması Fenerbahçe’yi rahatlatırken, Ceyhun’a da temkinli olması öğütlendi. 
     
Kolej birincisi G.Saraylı      Hüseyin Yavuz 

     Fenerbahçe Koleji ilk mezunlarını dün verirken törene katılan Sarı - Lacivertli Kulübün Başkanı Aziz Yıldırım ve yöneticiler diploma dağıttı. Mezuniyet töreninde öğrenciler Yıldırım’a büyük ilgi gösterdi ve "Büyük başkan bizi bırakma" diye alkışlarla tempo tuttu. Törenin en ilginç yanı ise Fenerbahçe Kolejini birinci bitiren Murat Canege’nin Galatasaraylı olduğunu açıklamasıydı. Aziz Yıldırım’ın elinden plaketini alan Cangege, "Beni kimse Fenerbahçeli yapamaz" dedi. Bu arada yeni yönetimde ismi geçen Sadettin Saran da Aziz Yıldırım ile birlikte törene geldi. 
     



 SPOR 


























</TEXT>
</DOC>
