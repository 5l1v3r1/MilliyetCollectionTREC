<DOC>
<DOCNO> 20294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/yasam/yas01.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Katmerli canavar kurbanı 2 kez ezdi 
</HEADLINE>
<TEXT>

İki kişiye çarpan otomobil sürücüsü, olay yerinden hızla uzaklaşmak isterken plakasını düşürdü. Plakayı almak için yaralılardan birini yeniden ezdi ve kaçtı 
     TURAÇ TOP - TAYLAN YILDIRIM DHA 

     İzmir'in Hatay semtinde 2 kişiye otomobiliyle çarpan trafik canavarı, benzerine az rastlanır bir vicdansızlıkla can aldı. Kaza, önceki gece saat 01.30 sıralarında İnönü Caddesi’ndeki Askeri Hastane önünde yaşandı. Kimliği belirsiz sürücü yönetimindeki otomobil, yolun karşısına geçmeye çalışan Mustafa Arkın 37 ile Haydar Yalçın Cavıldak'a 48 çarptı. 
     
     Vatandaşlar bağırdı ama.. 
     Kanlar içinde yola düşen Arkın ve Cavıldak'a yardım etmeyi bile düşünmeyen sürücü, olay yerinden hızla uzaklaşmak istedi. 
     Ancak plakasının düştüğünü görüp geri manevra yaptı ve yerdeki Arkın'ı ikinci kez ezdi. Vatandaşların çığlıklar atarak kendisini uyardığını görünce paniğe kapılan sürücü, plakasını alıp olay yerinden hızla kaçtı. Yoldan geçen hemşire Nurseli Özer'in derhal yardımına koştuğu Mustafa Arkın hastaneye kaldırılırken, Haydar Yalçın Cavıldak da hastanede öldü. 
     
     Telefonla durum sordu 
     Kazadan sonra Hatay Karakolu'nu sık sık telefonla arayarak ismini açıklamadan yaralıları soran kişinin vicdansız otomobil sürücüsü olduğunu düşünen polis, trafik canavarını yakalamak için araştırma başlattı. Bu arada kaza yapan otomobil de, Narlıdere'de Halk Bankası Şubesi önünde bulundu. Otomobilin Haluk Oktay 29 adına kayıtlı olduğu açıklandı. 
     
     Teslim oldu 
     Kazadan sonra kaçan sürücü Metin Oktay 35 polise teslim oldu. Oktay, "Alkollü olduğum için kaçtım" dedi. 
     Gece eve gelmediği öğrenilen Haluk Oktay polisçe aranırken, dün saat 17.00 sıralarında Hatay Karakolu’na ağabeyi Metin Oktay’la birlikte geldi. Yediemin Deposu ve Spot Mağaza işleten Metin Oktay, polise verdiği ifadede kazayı kardeşi Haluk’a ait otomobille kendisinin yaptığını belirtti ve "Alkollüydüm, o yüzden kaçtım" dedi. 
     



 YAŞAM 























</TEXT>
</DOC>
