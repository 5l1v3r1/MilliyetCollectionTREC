<DOC>
<DOCNO> 23465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/magazin/amag.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadirizm'e ağır darbe 
</HEADLINE>
<TEXT>

İnanır'ın 'Cezasını çeker' dediği Aldinç sert çıktı Başı belaya girer .. 
     BİRSEN ALTUNTAŞ 

     USTA oyuncu Kadir İnanır, taciz iddiasıyla mahkemelik olduğu Buket Saygı'ya destek verenlerle de savaşıyor. İnanır'ın hedefindeki son isim, hakkında yazan Ayşegül Aldinç oldu. İnanır, Tempo'ya, Aldinç'i 'Katırcılar' filminin çekimlerinde Bingöl Dağları'nda donmaktan kurtardığına pişman olduğunu söyledi. "Yıllarca yazdığım şiirleri bestelemek için yalvardı. Haketmediğim yaklaşımda bulunmanın cezası ağırdır" sözleri de, seksi şarkıcıyı küplere bindirdi. 
     
     'Şiir mi yazıyormuş ' 
     İNANIR'IN kendisini donmaktan kurtarmadığını söyleyen Aldinç, sözlerini şöyle tamamladı "'Cezası ağır olacak' sözünü tehdit olarak algılarsam ben de onun başını belaya sokarım, beni kızdırmasın. Ayrıca onun şiir yazdığından haberim bile yok. Kim kiminle yatarsa yatsın, kim kimi taciz ederse etsin, beni ilgilendirmez. Ben bir köşe yazıyorum ve bir kadının başına gelenleri görmezden gelemezdim. Kadir'in kişiliğine saldırıda bulunmadım.." 
     
     Motivasyon mu acaba 
     DENİZ ALTUNTAŞ 

     KADİR İnanır, 'Derman Bey' dizisinde oynattığı manken Aysu Baceoğlu'nu doğum gününde de yalnız bırakmadı. İnanır'ın 23'üncü doğum günü kutlamasına gelmesine çok sevinen Baceoğlu, "Kendimi daha 18 yaşına girmiş gibi hissediyorum. Keşke pastaya da kalsaydı. Ama olsun.. Kadir Bey’in gelmesi bile yeter" dedi. Bu arada kutlamaya katılan İnanır ile Nebahat Çehre'nin yakınlığı dikkat çekiciydi. 
     



 MAGAZİN 












</TEXT>
</DOC>
