<DOC>
<DOCNO> 21010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/son/soneko01.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine bu hafta 3 ay vadeli bono ihalesi düzenleyecek 
</HEADLINE>
<TEXT>

     Hazine bu hafta, 3 ay 91 gün vadeli bono ihalesi düzenleyecek. 
     Hazine'nin 15 Mayıs Salı günü düzenleyeceği 3 ay vadeli bono ihalesinin ihraç tarihi 16 Mayıs Çarşamba olarak belirlendi. Tek fiyat ihale sisteminin uygulanacağı bono ihalesinde minumum net 754 trilyon lira tutarında borçlanma öngörüldü. Bono ihalesinde geri ödeme 15 Ağustos 2001 tarihinde yapılacak. 
     Tek fiyat ihale sisteminde yatırımcılar katıldıkları fiyat faiz ne olursa olsun ihalede senet almaya hak kazandıkları takdirde, bu senetleri Hazine'ce ihalede kabul edilen en düşük fiyat en yüksek faiz üzerinden alacak. Bu arada, Hazine 16 Mayıs tarihinde 801.8 trilyon lirası anapara, 843 trilyon lirası da faiz olmak üzere toplam 1 katrilyon 644.9 trilyon lira iç borç geri ödemesinde bulunacak. 
     Mayıs ayının en büyük iç borç geri ödemesini Hazine, 23 Mayıs tarihinde yapacak. Bu tarihte Hazine, 2 katrilyon 320.1 trilyon lirası anapara, 1 katrilyon 62.1 trilyon lirası da faiz olmak üzere toplam 3 katrilyon 382.2 trilyon lira tutarında iç borç geri ödemesinde bulunacak. Mayıs ayında Hazine, 3 katrilyon 122 trilyon lirası anapara, 1 katrilyon 905.1 trilyon lirası da faiz olmak üzere toplam 5 katrilyon 27.1 lira tutarında iç borç geri ödemesi yerine getirecek. Hazine, en son 8 Mayıs'da düzenlediği 10 ay 302 gün vadeli bono ihalesinde 697.7 trilyon lira tutarında kağıt satmıştı. İhalede brüt yıllık faiz yüzde 84.60, brüt bileşik faiz de yüzde 89.91 olmuştu. 







</TEXT>
</DOC>
