<DOC>
<DOCNO> 7546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/yazar/civaoglu.html </URL>
<DATE> 2001/02/17/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Olağandışı olağan 
</HEADLINE>
<TEXT>

     ABD uçaklarının Irak'ı vurmaları, belki de "Beyaz Saray'da Teksas'ın kovboy kültürü" damgası. 
     Elini beline götüreni, silahını çekip vurur. 
     Baba Bush da Teksas'lıydı. 
     O da Irak'ı vurmuştu. 
     Ama... Saddam'a karşı tüm dünyayı, hatta İslam ülkeleriyle İsrail'i dahi biraraya getirerek cephe dantelası ördükten sonra... 
     Çünkü... Başkan olmadan önce CIA Başkanlığı'nı ve ABD'nin Birleşmiş Milletler nezdinde Büyükelçiliği'ni yapmıştı. 
     Böylesine rafine bir kariyer sürecinden geçmeyen oğul Bush, Teksas maço genlerini doğrudan ortaya koydu. 
     Zaten... Bu tavrını daha başkan seçilmeden de açıklamıştı. 
     Clinton'ın Irak politikasını çok yumuşak buluyordu. 
     Saddam'ın işini bitirme niyetini saklamıyordu. 
     
Operasyonun anatomisi      Washington'dan açıklamaların özü şu 
     "Güney Irak'ta uçuşa yasak bölgeyi denetleyen ABD uçakları, yerden taciz ateşleriyle rahatsız edilmekteydi. 
     Ancak... Asıl rahatsızlık veren, Amerikan istihbarat örgütlerinin aldığı raporlardı. 
     Irak, üstün teknolojiye dayalı, yeni radar ve kontrol sistemlerinin koordine ettiği füzelerle, artık ABD devriye uçuşlarına tehdit haline gelmişti. 
     Bu istasyonların 4'ü, uçuşa yasak bölgenin kuzeyinde Bağdat ve çevresindeydi. 
     Hatta Bağdat'ın kuzeyinde bile önemli bir koordinasyon merkezi bulunmaktaydı. 
     Hepsi vuruldu." 
     Ancak Amerikan Dışişleri Bakan Yardımcısı'nın Batılı Büyükelçiler'e verdiği özel bir bilgi, daha dikkat çekici 
     "Saddam, kitle imha silahlarının denetlenme sürecini durdurmuş bulunuyor. 
     Denetçileri sınır dışı etti. 
     Biyolojik silahların, öldürücü gaz üretiminin hatta nükleer silah yapımının ileri aşamalarına geldiği şüpheleri yoğun." 
     Yani... İzlenimler şu ki, eğer denetleme çalışmaları yeniden başlatılmazsa, Saddam, daha ciddi ve ağır darbeler alacak. 
     Gene Büyükelçiliklere iletilen mesaj "bu harekat için onayın ABD Başkanı Bush tarafından, Perşembe günü Meksika'ya uçmadan önce verilmiş olduğuydu." 
     Yani... Gerek Bush'un Meksika'da, gerek Pentagon'un Washington'daki açıklamalarında gösterilmek istendiği gibi "düşük profilli sıradan bir askeri tepki operasyonu" değil, aslında çok amaçlı bir "devlet tavrı" sözkonusu. 
     
Türkiye ve yöre      Bu harekat başladığında, dikkatler Türkiye'deydi. 
     Acaba... Kuzey Irak'ı vurmak için İncirlik kullanılmak istenecek miydi 
     Hangar kapaklarının açık, uçakların hazır oldukları görüldü. 
     Ama... Şimdilik böyle bir harekat beklenmemekte. 
     Ancak, yöredeki ülkelere ve Türkiye'ye bazı mesajlar olduğunu algılamak gerek. 
     Şöyle ki 
     1. Yöredeki Arap ülkelerine "İsrail'le barış sürecinde olumsuz tavır takınmamaları", Clinton gibi diplomasiyle değil farklı yöntemlerle yaklaşabileceği gösteriliyor. 
     2. "Miloseviç'ten sonra sıra Saddam'da" izlenimi veriliyor. 
     3. Daha dün Irak'tan 12 kişilik Parlamento heyeti dönen, işadamlarıyla doğrudan Bağdat çıkartmaları yapan ve Bağdat'a Büyükelçi atayan Türkiye'ye de "fren yapması gerektiği, en azından IMF'nin Beyaz Saray'a birkaç blok mesafede olduğu" hatırlatılıyor olabilir. 
     Buna karşılık... Her sesin bir yankısı, her rüzgarın fırtınaya çağrıları vardır. 
     Uluslararası kamuoyu ve diplomasinin duyarlı dokuları, süper güce de herşeyin çok kolay olmadığını gösterebilir. 
     Gene de... Çocukların sütü, insanların sağlığı için serbest bırakılan parasal kaynakları, hala silahlanmaya, ölüm teknolojisine aktarmakta ısrarlı olan Saddam kabusunu, keşke Irak insanı başından uzaklaştırabilse... 
     
     





HADEP nereye 


Başbuğ'un serveti 


Lekeli koltuk... 


'IMF'nin körlüğünü telafi edeceğiz' 


TGRT’de bir Özal mı 


Barışın ilmiği kimin elinde .. 


Olağandışı olağan 


Organizasyon özürlülere 


Yılmaz "Sivil yönetim güçsüz" 


Beyin katliamı 


HADEP'te devrim 


Hedef sadece askeri değil 


EGS'de ortak satışları... 


Bakan olmanın dayanılmazlığı 


5'li mektup 


Yitik savaşların yaralıları 


Köprü geçişi bedava olsa trafik rahatlar 


Hayrattır - ihtiyacın varsa çekinme al... 


</TEXT>
</DOC>
