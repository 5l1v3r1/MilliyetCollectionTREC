<DOC>
<DOCNO> 5373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/dunya/dun02.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Senatörlük Hillary’ye yaramadı 
</HEADLINE>
<TEXT>

Eski first lady’yi görenler pasaklı ve bakımsız hali karşısında şaşırıyorlar 
     DIŞHaberler ServİSİ 

     ABD’nin eski "First Ladyösi, yeni senatör Hillary Clinton’ın genel görünümünde göze çarpan şaşırtıcı değişim ABD siyaset kulislerinde ve medyada geniş yankı uyandırdı. Beyaz Saray’da yaşadığı yıllarda kendine özen göstererek son derece bakımlı bir kadın profili çizen Hillay Clinton’ın senatör olduktan sonra dış görünüşünü ihmal etmesi herkesi şaşırtıyor. 
     Hillary artık gerek Kongre’deki çalışmalarına, gerekse de gazeteciler karşısına, kılıksız denilebilecek ölçülerde özensiz, dağınık ve bakımsız bir görünümle çıkıyor. Saçını, başının tepesinden iki yana ayırıp, düz bir şekilde taramakla yetiniyor, alnının üzerine bir kakül bırakıyor. Hiç makyaj yapmadığı için gözaltı şişlikleri hemen göze çarpıyor, ruj ve oje kullanmıyor. Üstelik kıyafeti da baştan savma. O’nun bu halini gören senatörler hasta olduğunu düşünerek Hillary’e "İyi misiniz bayan Clinton" diye sormadan edemiyor. Hillary ise "Bir şey kanıtlamak zorunda değilim, halk için çalışmak amacıyla Kongre’ye seçildim" yanıtını verdi. 
     
Yoksa yeni bir modanın öncüsü mü      ABD başkenti Washington’da güç sahibi kadınların gösterişli kıyafetlerden uzak durması öteden beri yerleşmiş bir gelenek. Ancak Hillary’nin Beyaz Saray’daki yıllarında bu geleneğe kulak tıkaması ve her zaman abartısız bir şıklık ve zerafet sergilemesi kimseyi rahatsız etmemişti. Şimdi ise bunun tam tersi davranışlar içine giren Hillary Clinton’ın yeni bir "trend"in öncülüğünü yaptığı bile konuşuluyor. İşte Hillary’deki değişimi gözler önüne seren arşiv fotoğraflarından bazıları Soldan sağa, yukarıdan aşağıya 1994’te Boston’da otobüs turunda, 1993 Beyaz Saray’da, 1993 Tokyo’da ve 2001 başında senatör olarak Kongre binasında. 
     
     


 DÜNYA 














</TEXT>
</DOC>
