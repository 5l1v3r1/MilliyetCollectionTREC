<DOC>
<DOCNO> 3015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/son/sontur32.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris Büyükelçisi Sönmez Türkiye'ye döndü 
</HEADLINE>
<TEXT>

     Sözde Ermeni Soykırımı Tasarısı'nın Fransa Ulusal Meclisi'nde kabul edilmesinden sonra Ankara'ya çağırılan Büyükelçi Sönmez Köksal, Türkiye'ye döndü. 
     Sönmez, Atatürk Havalimanı'nda yaptığı açıklamada, Fransa Senatosu'nun, Kasım ayında Ermeni tasarısıyla ilgili bir kanun teklifini kabul ettiğini hatırlattı. Bu teklifin dün de Meclis'te kabul edildiğini belirten Köksal, ''Gelişmeler karşısında, hükümetimizin ve Dışişleri Bakanlığı'nın daveti üzerine istişarelerde bulunmak için geldim'' dedi. 
     Köksal, Ankara'daki temaslarının ardından gerekli açıklamaların, gerekli makamlar tarafından yapılabileceğini bildirdi. Bir gazetecinin, ''Görüşmeler sadece danışma nitelikli mi olacak'' şeklindeki sorusu üzerine Köksal, ''İstişare yapmadan hiçbir açıklamada bulunmak durumunda değilim. Bunu anlayışla karşılayacağınızı umuyorum'' diye konuştu. 




</TEXT>
</DOC>
