<DOC>
<DOCNO> 20490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/yazar/cemal.html </URL>
<DATE> 2001/05/10/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Avrupa gündemden düştü, kriz de newline düşebilir 
</HEADLINE>
<TEXT>

     Avrupa Birliği gündemden düştü mü Bugün Türkiye'nin öncelikli gündeminde hala Avrupa diye bir konu var mı 
     Olduğunu sanmıyorum. 
     Koalisyon ortakları, öyle anlaşılıyor ki, gün geçtikçe daha çok kendi dertlerine düşüyorlar. Kendi yakın gelecekleriyle ilgili konulara gitgide daha fazla ağırlık verdikleri, yer yer kendi içlerine kapandıkları görülüyor. 
     Bu gidişle değil Avrupa Birliği, ekonomik kriz bile gündeminden düşebilir hükümetin... 
     Dün Avrupa Günü'ydü. 
     TÜSİAD'la AB Ankara temsilciliğinin birlikte düzenledikleri törenin kulisinde bir işadamı sordu 
     "Hükümet sonbaharı çıkarabilir mi " 
     Biri yakındı 
     "Ne yazık Avrupa Birliği gündemden düştü. Oysa 2000 yılına girerken öyle miydi .." 
     Tören başlıyor. 
     Sahnedeki büyük ekranda Başbakan Ecevit. Avrupa Günü için verdiği mesajda diyor ki 
     "AB'ye üyelik açısından demokrasiyle ilgili eksiklerimiz var. Aynı durum ekonomi için de geçerli..." 
     Ecevit'i düşünüyorum. 
     Kırk yıldır siyaset sahnemizin baş oyuncularından biri. 
     Dördüncü kez Başbakan. 
     İlki 1974'te, ikincisi 1978'de, üçüncüsü 1998'de, 1999'dan beri de sonuncusu. Ama Sayın Ecevit, çeyrek yüzyılda dördüncü kez başbakanlık koltuğunda oturan bir Başbakan, hala Türkiye'nin siyasal ve ekonomik yapısındaki temel eksiklerinden yakınabiliyor. 
     Helsinki Zirvesi'ni anımsıyorum. 
     1999 Aralık ayı. 
     Türkiye'nin AB adaylığının resmen tescil edilmesinden sonra Başbakan Ecevit'in yaptığı açıklamaları Helsinki'de büyük bir umutla izlemiş, yorumlamıştım. 
     Sayın Ecevit o zaman da Türkiye'nin AB'ye sanılandan çok daha çabuk gireceğini, hatta 2001 yılı sonundan önce tam üyelik görüşmelerine oturulacağını söylemiş, büyük bir iyimserlik dalgası kabartmıştı. 
     Sonra ne oldu 
     2000 yılında dişe dokunur bir şey yapmadı Ecevit hükümeti. 
     Ya 2001'in ilk yarısında 
     Ulusal Program mı 
     Bu program, vaatlerden oluşan bir bütün. Üstelik bazı bölümleri de yetersiz. Gerek hükümetin kendi içinden, gerek asker - sivil ilişkilerinden kaynaklanan anlaşmazlıkların damgasını vurduğu yetersizlikler söz konusu... 
     Ama vaatlerle ilgili olarak bu yılın ilk yarısında yapılmış olan herhangi bir şey yok. Özellikle demokratikleşme ve hukuk devleti açısından verilen bazı sözler eksik olduğu gibi, atılan somut adımlar da, yasalar ya da yasal düzenlemeler de henüz başlamış değil. 
     Ekonomik program uygulaması iki defa duvara toslamamış olsaydı, teselli bulabilirdik. 
     Hiç olmazsa derdik ki, ekonomik modernleşme konusunda atılan adımlarla, enflasyon canavarını yenecek yapısal değişimlerle Türkiye'nin önü açılmaya başladı. Hiç olmazsa derdik ki, ekonomideki iyileşmenin yaratacağı özgüvenle, demokratikleşme ve hukuk devleti alanında da reformcu atılımlara sıra geliyor. 
     Hiçbirini diyemedik. 
     Olmadı ne yazık ki. 
     Kasım ve Şubat krizleriyle ekonomide de önümüz kapandı. Hala patinaj yapıyoruz. Zemin kaybediliyor. 
     
Kemal Derviş kompleksi...      Bu arada, sanki bir Kemal Derviş kompleksi Ankara'da koalisyon hükümetinin içini, uyumunu kemirmeye başladı. Ya da Derviş'in önünü kesmek kafaların içini vıdıklıyor. 
     Bu bakımdan özellikle ANAP ve MHP kanatlarındaki rahatsızlığın varlığı basına yansıyan bazı haberlerde kendini belli ediyor. 
     Demin belirttiğim gibi 
     Yalnız AB değil, bu gidişle ekonomik kriz bile koalisyon ortaklarının gündeminden düşebilir. 
     Bu memlekete, kendisinden sürekli fedakarlık istenen bu memleketin insanına yazık 
     Bakalım bizim ülkemiz siyasetini nasıl temizleyecek, nasıl yenileyecek 
     
     







Çağ ve İslam 


Hiciv sporu... 


Öksüz - Derviş anlaşmazlığı 


Allah razı olsun 


Avrupa gündemden düştü, kriz de 
düşebilir 


Oyun içinde oyun 


Çivisi mi çıktı 


Gürüz'ün son numarası 


"Avrupa Günü" düşünceleri... 


"Siyaset - ticaret " çemberi... 


Türkiye ve enerji gerçeği 


Çiller "Ben yargı kararıyla aklandım" 


Delege avı 


Anayasa'da iki madde var 2 


Bankalar Kanunu yaşayanlar’ değil batanlar’ için 


</TEXT>
</DOC>
