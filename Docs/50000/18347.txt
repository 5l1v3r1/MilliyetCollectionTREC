<DOC>
<DOCNO> 18347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/son/sondun01.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolombiya'da gerillalar köye saldırdı 9 ölü 
</HEADLINE>
<TEXT>

     Kolombiya'daki en büyük Marksist terör örgütü olan Kolombiya Devrimci Silahlı Kuvvetleri'ne FARC mensup gerillaların, kırsal bir bölgeye düzenledikleri baskında 9 sivili öldürdükleri bildirildi. 
     Polis sözcüsü Jorge Pinto, Panama sınırındaki San Pedro de Uruba adlı bölge yakınlarındaki kırsal bölgeye baskın düzenleyen gerillaların, aşırı sağcı milis güçleriyle işbirliği yaptıkları gerekçesiyle 9 sivili öldürdüklerini belirtti. 
     Baskının yapıldığı bölgenin, silah ve uyuşturucu kaçakçılığının yapıldığı önemli geçiş noktalarından biri olduğu kaydedildi. 
     Marksist gerillalarla 37 yıldan beri savaşan Kolombiya'da çıkan çatışmalarda, son 10 yıl içinde çoğu sivil yaklaşık 40 bin kişinin hayatını kaybettiği, 2 milyon kadarının da evlerini terk etmek zorunda kaldığı belirtiliyor. 
     Kolombiya'daki en eski ve en büyük Marksist silahlı grup olan FARC'a mensup gerillaların, ülkedeki 190 kişinin öldürülmesinden sorumlu olduğu kaydediliyor. 






</TEXT>
</DOC>
