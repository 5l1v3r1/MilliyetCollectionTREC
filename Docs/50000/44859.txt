<DOC>
<DOCNO> 44859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/son/sondun16.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell "11 Eylül'den önce saldırı işaretleri vardı" 
</HEADLINE>
<TEXT>

     ABD Dışişleri Bakanı Colin Powell, 11 Eylül'deki saldırılardan önce birçok işaret olduğunu, ancak istihbarat birimlerinin saldırıyı durdurabilecek yeterli bilgiye ulaşamadıklarını açıkladı. 
     Powell, The New York Times gazetesine verdiği demeçte, bir şeyler olacağına dair birçok işaret olduğunu, Dışişleri Bakanlığı ile istihbarat birimlerinin üst düzey alarma geçtiğini, ancak hedefin ne olduğu konusunda bilgi edinemediklerini söyledi. 
     Colin Powell, Afganistan'daki Taliban yönetimi konusunda da Taliban rejiminin bir maliyet ödeyeceğini söyledi. 
     Haberde, Haziran ve Temmuz başında Amerikan istihbarat yetkililerinin, Suudi terörist Usame Bin Ladin ve örgütü El Kaide'nin Amerikan çıkarlarına saldırmayı planladığı uyarısında bulunduğu belirtildi. 
     Gazetenin haberinde,bu nedenle 4 Temmuz'da alarma geçildiği, ancak herhangi bir şey olmayınca acil tehdit durumunun geçtiğinin sanıldığı aktarıldı. 
     






</TEXT>
</DOC>
