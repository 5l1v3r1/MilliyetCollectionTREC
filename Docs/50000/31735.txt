<DOC>
<DOCNO> 31735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/son/sontur21.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Banka Şefi, 150 milyarla sır oldu... 
</HEADLINE>
<TEXT>

     İzmir'in Narlıdere ilçesinde, Akbank Şubesi'nde şef olarak görev yapan Ünal Temel, bankaya ait 150 milyar lirayla kayboldu. 
     Alınan bilgiye göre, 3 gün önce Akbank İzmir Merkez Şubesi'ne gelerek, şef olarak görev yaptığı Narlıdere Şubesi'ne götürmek üzere 150 milyar lira alan Ünal Temel'den daha sonra haber alınamadı. Temel'e ulaşılamaması üzerine, Narlıdere Şube yetkilileri, durumu Bölge Müdürlüğü'ne bildirdi. 
     Hakkında savcılığa da suç duyurusunda bulunulan Temel'in, eşine telefonla ''Acil işim çıktı, Ankara'daki babama gidiyorum'' dediği ve bir daha aramadığı belirtildi. 
     Banka müfettişlerinin konuyla ilgili şube hesaplarında inceleme yaptığı ve olayla ilgili soruşturmanın sürdüğü kaydedildi. 






</TEXT>
</DOC>
