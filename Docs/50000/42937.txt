<DOC>
<DOCNO> 42937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/spor/spo01.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
KURTULUŞ ZİRVESİ 
</HEADLINE>
<TEXT>

Beşiktaş’ta, Menajer Sinan Engin ile futbolcular bir araya geldi, kötü gidişin çaresi arandı. Engin eleştirdi, oyuncular ise sıkıntılarını dile getirdi 
     BİLAL MEŞE 

     SİYAH - Beyazlı kulübün menajeri Sinan Engin ile futbolcular önceki gün Fulya’da "kurtuluş zirvesi" yaptılar. Engin önce oyuncuları tatlı - sert eleştirdi, ardından sorunları dinledi. Sinan Engin, "Herkes aklını başını toplasın. Bu takımın kapasitesi asla bu değil. Daha iyi olmak zorundasınız. Kaldı ki, bu gücümüz fazlasıyla var" dedi 
     
     Futbolcular dedi ki 
     "HER an yedek kalma korkusuyla yaşıyoruz. Bu da bizim için büyük dezavantaj. Psikolojik olarak etkileniyoruz. Hocamız sürekli yabancılara şans veriyor. Parasal sorunları, hep ikinci plana ittik. Hiç gündeme getirmedik. Ancak bu da bizi etkileyen başka bir faktör." 
     
     Sinan Engin dedi ki 
     "SAHADA hoca mı oynuyor Golleri o mu atacak Öncelikle işinizi doğru dürüst yapın, gerçek kapasitenizi ortaya koyun. Para istemek için önce bir şeyleri sahaya yansıtmanız gerekir. Siz kazanın, gerisini bize bırakın. Sıkıntıları el - ele vererek atlatacağız." 
     
     Ve sonuç 
     FUTBOLCULAR, başarı için söz verirlerken, "Bize güvenin. Kötü günleri bu ekip aşacaktır. Ankaragücü galibiyetiyle ayağa kalkacağız" dediler. Bu arada Daum’un, 15 kişilik kemik kadro oluşturacağı, sakatlık olmaması halinde bu isimlerle yola devam edeceği kaydedildi. 
     
Ali Eren affedilmiyor      BEŞİKTAŞ’TA sürekli sorun çıkaran, açıklamalarıyla yönetim ile teknik kadronun tepkisi çeken Ali Eren’e affın söz konusu olmadığı kaydedildi. PAF’la idmana çıkan tecrübeli oyuncuyu, Alman hocanın disiplinsizliği yüzünden istemediği vurgulandı. 
     YÖNETİCİLER, "Hiç kimse Beşiktaş takımından büyük değildir" dediler ve şöyle konuştular "Kişiler gelip geçicidir. Müesseseler insanların gidişiyle batmaz. Kulübü ve takımı eleştir, ondan sonra af bekle. Böyle bir şey söz konusu bile olamaz." 
     
Kongre rüzg rı      BEŞİKTAŞ asbaşkanlarından Ahmet Hamoğlu’nun, "Başkan, gerekirse olağanüstü kongreyi de denemeli" açıklaması, kongre tartışması açtı. Başkan Serdar Bilgili’nin, "Koltuk sevdalısı değiliz" sözleri, olası bir olağanüstü kongrenin habercisi olarak nitelendirildi. Tüzüğün 27.maddesinin 2.bendi ise şöyle "Seçim Genel Kurul toplantısından bir yıldan sonra bu durumun ortaya çıkması halinde yeni bir ay içinde olağanüstü seçime gidilir. Bu halde seçilecek başkan ve yönetim kurulunun görev süreleri bir yıl uzatılarak Olağan Seçimi Genel Kurulu bir yıl ertelenir. Bu durumda kulüp organlarının görev süreleri de Seçim Genel Kurulu’na kadar uzar." 
     
Yedekler ayaklandı      BEŞİKTAŞ’TA sezon başından beri sahaya yedek çıkan futbolcular, isyan bayrağını çekti. Fulya’da önceki gün yapılan "hesaplaşma" toplantısında, Yasin, Bayram, Ahmet Yıldırım, Erman, Stavrum ve Khlestov, Alman hocanın kapısını çaldılar, özel olarak görüştüler. Yedekler, "Bize de şans vermenizi istiyoruz. Yedek kalmaktan bıktık. Takım kötü oynuyor, ancak biz yedeklikten kurtulamıyoruz" dediler. 
     



 SPOR 


























</TEXT>
</DOC>
