<DOC>
<DOCNO> 27832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/yasam/yas01.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle acı olmaz olsun 
</HEADLINE>
<TEXT>
Cenazeye borç parayla geldim’ 
Üç gündür aç olduğu için yemek yemeye giderken geçirdiği kazada ölen küçük İlknur’un babası, kızının cenazesine de arkadaşlarının topladığı parayla geldi... 
     ALİ TOLUN Bursa DHA 

     Bursa’da karınlarını doyurmak için teyzesinin yanına giderken minibüsün çarpması sonucu annesinin gözleri önünde ölen 3 yaşındaki İlknur Doğan’ın babası Şahverdi Doğan 27 , "Zonguldak’ta çalıştığım işyerinden günlerdir para almadım. Aileme ekmek parası yollayamadım. Kızımın cenazesine de arkadaşlarımın topladığı parayla gelebildim" dedi. 
     Eşi ve kızının Bursa’da ağabeyi Haydar Doğan’a ait elektrik ve suyu bulunmayan gecekonduda oturduğunu kaydeden baba, şöyle konuştu 
     "Bursa’da iş bulamadım. Eve ekmek getiremiyordum. İki ay önce Zonguldak’ta inşaatlarda sıva ustası olarak çalışmaya başladım. Bu kez paramı alamadım. Son 20 günde eşime para gönderemedim. Kızımın öldüğünü duyduğum gün gelmek istedim, ancak bilet parası bulamadığım için gelemedim. Arkadaşlarım aralarında topladıkları parayla beni cenazeye gönderdiler. Eşime ilaç alacak para bulamıyorum." 
     



 YAŞAM 




















</TEXT>
</DOC>
