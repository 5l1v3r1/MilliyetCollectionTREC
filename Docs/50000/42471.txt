<DOC>
<DOCNO> 42471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/son/soneko09.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail ulusal telefon şirketi Bezeq'e özelleştirme yolunu açtı 
</HEADLINE>
<TEXT>

     İsrail Hükümeti bugün, ulusal telefon şirketi Bezeq'teki yüzde 51'lik devlet hissesi bulunması zorunluluğunu kaldırarak, bu şirketin özelleştirilmesinin önündeki en büyük engeli kaldırdı. 
     İsrail İletişim Bakanlığı'ndan yapılan açıklamada, Bezeq'in satılmasına güvenlik kaygıları nedeniyle çekince koyan Savunma Bakanlığı ile anlaşmaya varıldığı da kaydedildi. İsrail İletişim Bakanı Reuven Rivlin, özelleştirilmesinin yolu açılan Bezeq'in hemen satışa çıkartılmasını isterken, İsrail KİT'lerinin özelleştirilmesinden sorumlu olan Yaron Jacobs ise şu anda ciddi bir alıcı teklifinin olmaması nedeniyle hemen satışa çıkartılmasına karşı çıkıyor. Jacob, Ortadoğu'daki çatışmaların devam etmesi ve küresel telekomünikasyon piyasasındaki krizin sürmesi nedeniyle, Bezeq'in hemen satılmasının yanlış olacağını iddia ediyor. 







</TEXT>
</DOC>
