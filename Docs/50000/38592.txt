<DOC>
<DOCNO> 38592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/son/sondun03.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en uzun saçlı adamı öldü 
</HEADLINE>
<TEXT>

     Tayland'da, 5.79 metre uzunluğundaki saçlarıyla Guinnes Rekorlar kitabına giren Hu Sengla öldü. 
     Yerel Thai Rath gazetesinin haberine göre, felç geçiren Hu, bir süredir rahatsızdı. Son olarak 18 yaşında saçlarını kestiren Hu, o zaman hastalandığını ve bir daha saçlarını kesmemeye karar verdiğini söylemişti. Bazı kaynaklar Hu'nun 77, bazı kaynaklarsa 87 yaşında olduğunu belirtiyor. Hu'dan önce, dünyanın en uzun saçlı insanı unvanına 5 metre uzunluğundaki saçlarıyla Hu'nun kardeşi Yi sahip olmuştu. Saç yıkamayı yasaklayan Hmong kabilesinin üyesi olan Hu'nun geleneksel yıllık saç yıkama döneminde turist akınına uğrayan Mon Nga köyünün gelirinin, Hu'nun ölümüyle azalacağı tahmin ediliyor. 







</TEXT>
</DOC>
