<DOC>
<DOCNO> 33306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/yasam/yas02.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışarıdan masaj’ içeriden fuhuş’... 
</HEADLINE>
<TEXT>

Güzellik ve masaj salonu adı altında çalışan villa, fuhuş yuvası çıktı... 
     DİNÇER ŞEREF İstanbul 

     Levent'te, güzellik ve masaj salonu adı altında faaliyet gösteren bir villaya yapılan baskında, dokuz kadın fuhuş yaptıkları için gözaltına alındı. 
     Bir ihbarı değerlendiren Gayrettepe Asayiş Şube Müdürlüğü ekipleri, müşteri kılığında Villa Class Güzellik ve Masaj Salonu'na gitti. Dedektifler, iki kadınla, birlikte olmak için 25 milyon lira karşılığı anlaştı. Aynı anda lüks villaya baskın yapan ekipler de, müşteri bekleyen diğer yedi kadınla birlikte bu iki kadını da gözaltına aldı. 
     
     İtiraf ettiler 
     İşyerinin işletmecisi Kamile Atikkol, Handan Alakuş, Serap Elibal, Nilgün Dündar, Perihan Doğan, Şeyda Hayri, Songül Gözenoğlu, Tülay Çakıcı ve Nilgün Kaymakçı adlı kadınlar, fuhuş yaptıklarını itiraf etti. Gözaltına alınan kadınlar, "Masaj için gelen müşterilerimizden isteyen olursa birlikte oluyorduk. Günde 3 - 4 erkekle birlikte olduğumuz oluyordu" dediler. Kadınlar sağlık kontrolünden geçirilmek üzere Zührevi ve Deri Hastalıkları Hastanesi'ne gönderildi. 
     



 YAŞAM 
















</TEXT>
</DOC>
