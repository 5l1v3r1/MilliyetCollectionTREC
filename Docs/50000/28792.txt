<DOC>
<DOCNO> 28792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/ekonomi/eko01.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ek vergiler geliyor 
</HEADLINE>
<TEXT>

Telefondan 1.5 milyon, uçak biletinden 1 milyon, Motorlu Taşıtlar Vergisi’nden 12 milyon, Kurumlar Vergisi beyannamesinden 12 milyon, KDV beyannamesinden 2.5 milyon lira ek vergi alınacak 
     ELÇİN ERGÜN Ankara 

     Liderler Zirvesi’nden, ek gelir sağlayıcı "vergi paketi" çıktı. Ulaşımdan, haberleşmeye, bankacılık sektörüne kadar ek vergileri içeren yasa tasarısının imzalarının tamamlandığı öğrenildi. 
     Buna göre, her tür telefonda 1.5 milyon lira, uçak biletlerinde de iç hatlarda 1 milyon lira ek vergi gelecek. Bu işlemlerden halen eşit miktarda Eğitime Katkı Payı ve Özel İşlem Vergisi alınıyor. Ek vergiyle bu miktarlar artırılacak. 
     
     Gümrük işlemi 
     Vergi paketi gümrük işlemlerinden 12 milyon, Kurumlar Vergisi beyannamelerinden 12 milyon lira, KDV beyannamelerinden ise 2.5 milyon lira alınmasını öngörüyor. Kurumlar Vergisi çerçevesinde her ayın 20’sinde stopaj beyannameleri veriliyor. Bu beyannamelerden yapılan Eğitime Katkı Payı ve Özel İşlem Vergisi’nin 12 milyon lira artırılması söz konusu. Benzer şekilde KDV beyannameleri de her ayın 25’inde ödeniyor. 
     
     Kira kontratına da ek vergi 
     Yasa ile motorlu taşıtlardan 12’şer milyon lira, vadeli mevduat ve repo hesaplarından da 1’er milyon lira ek vergi alınması hükme bağlanıyor. 
     Ayrıca uçak ve helikopter kiralamada kira bedelinin yüzde 20’si kadar ek vergi alınması öngörülüyor. Kira kontratları üzerinden de nüfusu 50 bini aşan ilçelerde kiralayandan 20 milyon lira vergi alınması düşünülüyor. 
     



 EKONOMİ 


























</TEXT>
</DOC>
