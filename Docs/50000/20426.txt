<DOC>
<DOCNO> 20426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/guncel/agun.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
"Papazların Diyanet’e bağlanması saçmalık" 
</HEADLINE>
<TEXT>

"Restore edilecek kiliselerin papazları Diyanet İşleri’ne bağlansın" diyen Erkan Mumcu, hem Patrikhane’den hem de İslami çevrelerden çok büyük tepki gördü... 
     ÖMER ERBİL İstanbul 

     Turizm Bakanı Erkan Mumcu’nun ilginç önerisine ne ilahiyatçılar ne de Patrikhane sıcak baktı. Mumcu’ya tek destek MHP İstanbul Milletvekili Mehmet Gül’den geldi. Fener Rum Patrikhanesi, yaptığı açıklamada Mumcu’nun talihsiz bir beyanat verdiğini vurgulayarak Lozan Antlaşması’nın Türkiye’deki azınlıkların ibadet şeklini gösterdiğini kaydetti. 
     
Vatikan da imam atar’      Ermeni Agos gazetesi sahibi Hrant Dink de, Türkiye’de Hıristiyan cemaatlerin temsilcilikleri ya da patrikliklerinin olduğunu, yeni açılacak kiliselere bu kurumlardan din adamı tayin edilebileceğini söyledi. Türk Ortodoks Patriği Selçuk Erenerol da bunun saçma bir görüş olduğunu ileri sürdü. Diyanet İşleri Eski Başkanı Tayyar Altıkulaç da Avrupa’daki camilere Diyanet’in imam atadığını, papazlar Diyanet’e bağlanırsa Vatikan’ın da imam atayabileceğini söyledi. 
     
Beyaz Bu bir fantezi      Prof.Dr. Zekeriya Beyaz, olayı bir fantezi olarak değerlendirerek, "Yetki karmaşasına, iç çatışmalara neden olur. Hangi papazı Diyanet’e bağlayacaksınız. Katoliklerle Ortodoksları, Ermenilerle Rumları bir araya getiremezsiniz. Diyanet Aleviliği bile çözmüş değilken bir de Hıristiyanlara el atarsa ortalık karışır." 
     
Gül Bence olur      MHP’li Mehmet Gül, açılacak kiliselerin kontrol altında tutulması gerektiğini belirterek, "Hükümranlık hakları açısından bakıldığında Sayın Mumcu haklı" dedi. 
     



 GÜNCEL 



















</TEXT>
</DOC>
