<DOC>
<DOCNO> 13728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/spor/spo01.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, İnönü’de prova yaptı 
</HEADLINE>
<TEXT>

     SİYAH - Beyazlı takım, Galatasaray karşılaşmasının hazırlıklarını İnönü Stadı’nda yaptığı antrenmanla sürdürdü. Teknik Direktör Daum, medyayı almadığı idmanda taktik çalışması yaptırdı. Alman hocanın zaman zaman futbolcularını dikkatli olmaları için uyardığı belirtildi. Grip olan Ayhan’ın da iyileştiği ve antrenmana katıldığı bildirildi. 
     SOL diz iç yan bağlarından sakat olan Erman, Teknik Direktör Daum’la görüşerek, Galatasaray maçında oynamak istediğini söyledi. Ancak Alman hocanın ağrıları tam olarak geçmeyen genç futbolcuyu risk olur gerekçesiyle oynatmayacağı belirtildi. Siyah - Beyazlı takımda Erman’ın yanı sıra Fazlı’nın da forma giyemeyeceği ifade edildi. 
     
Kartal’dan şok teklif      BEŞİKTAŞ, içinde bulunduğu maddi krizden bir türlü kurtalamazken, Siyah - Beyazlılar, maçların naklen yayınını yapan kuruluşa şok bir teklif ilettiler. Yöneticiler, "2001 yılı alacaklarımızın tamamını peşin verin, 1.5 milyon doları 1.5 trilyon lira silin" dediler. 
     ŞAŞIRTICI teklife yayıncı kuruluşun da olumlu yanıt verdiği ifade edildi. Taraftarların görüşmeleri sürdürdükleri belirtildi. Siyah - Beyazlı yönetim kurulunun gelecek olan parayla ilk etapta borç ödemelerini yapacağı ve futbolculara olan alacakları dağıtacağı öğrenildi. 
     
Baba Daum      Ekonomik kriz nedeniyle geçen ay maaşlarının yarısını alan Fulya personeliyle sağlık heyetini toplayan Daum, ücretlerini ve Fulya’da kaç yıldır görev yaptıklarını sordu. Daum, "Durumunuzu biliyorum. Maddi sıkıntınız olursa bana gelin" dedi. 
     
Nouma ifade verdi      ATATÜRK Havalimanı’nda kendisini görüntülemeye çalışan basın mensuplarına hakaret edip saldıran Nouma dün Bakırköy Cumhuriyet Savcılığı’nda ifade verdi. Fransız futbolcu, gazetecilere kesinlikle hakaret etmediğini öne sürerek, "Kimseyi tehdit etmedim. Ben iyi bir insanım. Bazı basın mensupları benimle çok uğraşıyor. Bir insan bu kadar rahatsız edilmez" dedi. 
     


 SPOR 

























</TEXT>
</DOC>
