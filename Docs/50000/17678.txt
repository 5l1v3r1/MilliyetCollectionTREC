<DOC>
<DOCNO> 17678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/son/sonspo12.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Fenerbahçe'ye hazırlanıyor 
</HEADLINE>
<TEXT>

     Trabzonspor, hafta sonunda kendi sahasında lig lideri Fenerbahçe ile yapacağı maçın hazırlıklarını sürdürdü. 
     Teknik Direktör Sadi Tekelioğlu yönetiminde, Mehmet Ali Yılmaz Tesisleri'nde yapılan ve yaklaşık 1,5 saat süren çalışmaya milli futbolcular Oktay, Sergen ve Gökdeniz ile sakatlığı bulunan Milosevski katılmadı. Dizinden sakatlığı bulunan Makedon kalecinin Fenerbahçe maçına yetiştirilmeye çalışılacağı bildirildi. Teknik 8direktör Tekelioğlu, futbolculara ısınma hareketlerinin ardından yarım alanda iki takım halinde pas çalışması ve daha sonra da çift kale maç yaptırdı. Çalışmada futbolcuların oldukça neşeli ve istekli oldukları gözlendi. Trabzonspor, yarın yapacağı çift antrenmanla Fenerbahçe maçının hazırlıklarını sürdürecek. Öte yandan, Trabzonspor tarafından doğayı güzelleştirmek ve kulübü güçlendirmek amacıyla oluşturulan ''Trabzonspor Hatıra Ormanı''nın birinci kısmı 29 Nisan Pazar günü açılacak. 




</TEXT>
</DOC>
