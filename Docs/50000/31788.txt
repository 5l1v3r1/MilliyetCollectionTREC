<DOC>
<DOCNO> 31788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/siyaset/asiy.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyasiler pek hoşlanmıyor ama vatandaş öyle demiyor 
</HEADLINE>
<TEXT>
Kemal Derviş halkı kazandı 
Milliyet muhabirleri İstanbul caddelerinde halkın nabzını tuttu "Derviş'i beğeniyor musunuz " 700 kadının 496'sı "Evet" dedi 
     NESLİHAN CUYAR, EMİNE TÜRKER, M.AKİF ERDEM İstanbul 

     Türkiye'de siyasette yeni arayışlar ve oluşumlar gündemde. Yeni parti çalışmaları devam ederken, yeni lider tipi de tartışılmaya başladı. Ayak bastığı andan itibaren Türkiye'de, fakir - zengin, yaşlı - genç, taraflı - tarafsız tüm kesimlerin adeta nefeslerini tutarak izlediği Ekonomiden Sorumlu Devlet Bakanı Kemal Derviş'i kadınlara sorduk. 
     Etiler, Üsküdar, Taksim, Bakırköy, Beyazıt, Nişantaşı, Fatih, Levent, Eminönü, Aksaray, Harbiye, Ataköy'de yüz yüze görüşerek, kadınlara, "Derviş'i beğeniyor musunuz - neden " sorusunu yönelttik. 19 - 75 yaş arasındaki, değişik mesleklerden 700 kadından 496'sı Derviş'i beğendiğini söyledi. 
     
     "Demokrat ve açık görüşlü" 
     Derviş'i beğendiğini söyleyen kadınların 91'i inanılır, 85'i demokrat ve açık görüşlü, 78'i başarılı, 62'si güvenilir bulduğunu söyledi. Kadınlardan 56'sı Derviş'i umutlu, 42'si yakışıklı, 39'u farklı olarak tanımlarken, 13'ü şeffaf, 5'i radikal, 5'i samimi, 2'si alçak gönüllü nitelendirmesinde bulundu. 
     Kadınlardan 8'i izlediği politikayı beğendiğini, 6'sı Türk halkının başka şansının bulunmadığını, 4'ü Türkiye'de kesinlikle ihtiyaç olduğunu ifade etti. 
     
     Tatlı ve yakışıklı’ 
     Yaş durumuna göre değerlendirildiğinde, ankete katılan 14 - 25 yaş grubundaki 143 kadından 105'i Derviş'i beğeniyor, 38'i ise beğenmiyor. Bu guruptan beğenenler Kemal Derviş'i farklı, başarılı, çok tatlı ve yakışıklı buluyorlar. Beğenmeyenler ise güven vermediğine ve mevcut politikacılar gibi olduğuna inandıklarını söylüyorlar. 
     26 - 35 yaş grubundan 186 kadının 138'i beğendiğini, 48'i ise beğenmediğini söyledi. Beğendiğini söyleyenler objektif, dürüst, umut verici bulduklarını, beğenmeyenler yalan söylediğini, yönlendirildiğini, ABD'nin adamı olduğunu öne sürüyorlar. 
     36 - 46 yaş grubundaki 72 kadından 57'si beğendiğini, 15'i ise beğenmediğini ifade etti. Beğenenler, "mükemmel" tanımlamasını yaparken, beğenmeyenlerin dayandığı nokta "yapılan zamlar" oluyor. 
     47 - 72 yaş grubundaki 32 kadından 19'u demokrat, çağdaş, Avrupai, Atatürk kafasına sahip buldukları için beğendiklerini belirtti. "Değişen bir şey yok" diyen 13 kadın da beğenmediklerini söylediler. 
     
Kadınlar Kemal Derviş için neler diyor      Gülümser Ağrıdağ 
     46 - Ev hanımı Beğeniyorum. Çok modern, bilgili. Türk halkına yaklaşmayı biliyor. 
     
     Necmiye Afatoğlu 
     38 - Ev hanımı Beğeniyorum. Dürüstlüğüne güveniyorum. Gerçekleri olduğu gibi söylüyor. Diğer politikacılardan farklı. 
     
     Özlem Tilkici 
     22 - Reklamcı Beğenmiyorum çünkü Türkiye gerçeğinden çok fazla haberdar değil. Beğeniyorum çünkü diğerlerinden farklı, istikrarlı. 
     
     Özlem Aksoy 
     19 - İ.Ü Matematik 1 Beğenmiyorum. Türkiye'ye yabancı. Gelecek için mantıklı olmadığını düşünüyorum. 
     
     Güneş Özdemir 
     22 - Konservatuar 3 Beğeniyorum. 'Benim görevim sadece bu' deyip, sorunlardan sıyrılmıyor. Her şeyle ilgileniyor. Hem dinliyor hem çözüm arıyor. 
     
     Nazmiye Salar 
     63 - Ev hanımı Beğeniyorum. Ortalığın sıkıntısını giderdi. Bu kafayla başbakan olmasını bile istiyorum. 
     
     Dilek Baybars 
     20 - İ.Ü Sosyal Bilimler 2 Beğenmiyorum. Bir kurtarıcı olduğuna inanmıyorum. Çok abartıldı. Türkiye'de Derviş gibi çok insan var. 
     
     Emel Çapari 
     20 - İ.Ü Sosyal Bilimler 2 Beğeniyorum. Şimdiye kadar gördüğüm siyasetçiler içinde en farklısı olduğunu düşünüyorum. 
     
     Hamide Aktören 
     45 - Ev hanımı Derviş'in çalışmalarını beğeniyorum. Devletin yapamadığını o yaptı. Sorunların üzerine eğildi. 
     
     Kübra Bozoklu 
     14 - İlköğretim Okulu 8 Beğenmiyorum. Bilgi yarışmasına katıldım, onunla ilgili soru çıktı bilemedim. Bana kaybettirdi, Türkiye'ye de kaybettirebilir. 
     
     Kübra Çobanoğlu 
     16 - İlköğretim Okulu 8 Beğenmiyorum. Samimi gelmiyor, itici geliyor. Yapay. 
     
     Aysel Altıntaş 
     50 - Emekli öğretmen Beğeniyorum çünkü her istediğini kabul ettiriyor. Kararlı. Ulusal Program’ı uygulamakta kararlı. 
     
     Özlem Karlı 
     31 - Avukat Bir işi yapmak için geldi ve işi bitince gidecek. Yurtdışından empoze edildi. Çok yetenekli değil. Türkiye'de bu işi yapacak çok insan var. 
     
     Güler Akalın 
     63 - Ev hanımı Kemal Derviş'in ekonomiyi düzeltip düzeltmeyeceği konusunda şu anda bir fikrim yok. Görünüşte iyi bir bey. 
     
     Mukadder Coşkun 
     59 - Ev hanım Derviş'i her hususta beğeniyorum. Sorunları çözdü ve çözmeye de eğilimli bir insan. Bu yüzden onu daha çok beğeniyorum. 
     
Metropoller 'Derviş' dedi      Milliyet'in internet anketinden de Derviş'e destek çıktı... 
     HABER MERKEZİ 

     Milliyet'in internet üzerinde yaptığı ankette Kemal Derviş'i destekleyenlerin oranı yüzde 66'yı buldu. Milliyet İnternet Servisi'nin anketine Türkiye geneli ve yurtdışından 4 bin 286 kişi katıldı. Katılımcıların 2 bin 822'si yüzde 66 Derviş'i beğendiğini, 1464'ü ise yüzde 34 desteklemediğini bildirdi. Destekleyenlerin yüzde 34'ü "bütün özelliklerinden", yüzde 11'i "güven vermesinden", yüzde 10'u "bilgisinden", yüzde 9'u "kararlılığından", yüzde 1'i "sempatikliğinden" etkilendiğini vurguladı. 
     Derviş'i desteklemeyenlerin yüzde 21'i "hiçbir özelliğini" beğenmediğini belirtirken, yüzde 7'si "Türkiye'nin çıkarlarına hizmet etmediğini", yüzde 5'i "Türkiye'yi tanımadığını", yüzde 1'i de "güven vermediğini" düşündüğünü kaydetti. 
     
     Kadın desteği yüksek 
     Ankete katılan 3 bin 199 erkeğin yüzde 64'ü Derviş'i desteklediğini bildirdi. 
     Anketi yanıtlayan 1087 kadın içinde Derviş'e destek ise yüzde 71'e ulaştı. Kemal Derviş'e verilen destek bölgelere göre de değişti. Büyükşehirlerde yüksek desteğin Anadolu'ya gittikçe düşmesi dikkat çekti. 
     
İllere göre Derviş'e verilen destek İL YÜZDE İSTANBUL Destekliyorum 79 Desteklemiyorum 21 ANKARA Destekliyorum 74 Desteklemiyorum 26 İZMİR Destekliyorum 79 Desteklemiyorum 21 GAZİANTEP Destekliyorum 71 Desteklemiyorum 29      
     



 SİYASET 




















</TEXT>
</DOC>
