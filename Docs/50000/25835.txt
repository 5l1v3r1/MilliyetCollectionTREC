<DOC>
<DOCNO> 25835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/son/sontur35.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Nergis Holding Yönetim Kurulu Başkanı Şükrü Şankaya serbest 
</HEADLINE>
<TEXT>

     Bursa Emniyet Müdürlüğü'nce düzenlenen ''Son Kredi'' operasyonu kapsamında tutuklanan Nergis Holding Yönetim Kurulu Başkanı Şükrü Şankaya ile holdingin 2 üst düzey yöneticisi, Bursa Kapalı Cezaevi'nden tahliye oldu. 
     Sanık avukatlarının, operasyon sonrası nöbetçi mahkeme tarafından tuttuklanan sanıkların serbest bırakılmaları talebiyle 9. Asliye Ceza Mahkemesi'ne yaptığı itirazın ardından, Nergis Holding Yönetim Kurulu Başkanı Şükrü Şankaya ile holding üst düzey yöneticilerinden Macit Safi ve İsmail Hakkı Helvacı'nın serbest bırakılmalarına karar verilmişti. Mahkeme kararının cezaevine ulaşmasının ardından, Şükrü Şankaya, Macit Safi ve İsmail Hakkı Helvacı, Bursa Kapalı Cezaevi'nden tahliye edildi. ''Son Kredi'' operasyonu kapsamında, şu anda Nergis Holding İhracat Koordinatörü Nusret Yılmaz tutuklu bulunuyor. 







</TEXT>
</DOC>
