<DOC>
<DOCNO> 30900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/son/sontur15.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan "Bizim programımızı IMF belirleyemez" 
</HEADLINE>
<TEXT>

     Eski İstanbul Büyükşehir Belediye Başkanı Recep Tayyip Erdoğan, Ülkede yönetim krizi olduğunu ve bunun aşılması durumunda krizin de aşılacağını öne sürerek, ''Bizim hedefimiz 2 bin 500 dolar olan milli geliri 10-15 bin dolara çıkarmaktır. Tabii ki, gerekli olan adil gelir dağılımını da yakalamak gerekir. Programımız belli. Bizimkini IMF belirleyemez, kendi ipimizi kendimiz çekeriz'' dedi. 
     Erdoğan, ''Rotamız belli 2 kişiyi yönetmekle 20 milyonu ya da ülkeyi yönetmek aynı şeydir'' diye konuştu. 
     Bursa'nın Gemlik İlçesi Belediye Başkanı Mehmet Turgut'un davetlisi olarak ilçeye gelen Erdoğan, Bursa Bağımsız Milletvekili Altan Karapaşaoğlu, MHP'den ayrılan Kayseri Bağımsız Milletvekili Sadık Yakut, Adıyaman Bağımsız Milletvekili Mahfuz Güler ile motorla körfez turuna çıktı. 
     Kahvaltılı körfez turunda bir ara geminin dümenine geçen Recep Tayyip Erdoğan, gazetecilerin sorularını yanıtladı. 
     Erdoğan, bir gazetecinin sorusu üzerine, ''Şu anda Gemlik Körfezi'ni geziyoruz. Türkiye'yi gezmeye başladığımızda konuşacağız. Rotamız belli 2 kişiyi yönetmekle 20 milyonu ya da ülkeyi yönetmek aynı şeydir'' dedi. 
     Tayyip Erdoğan, motor gezisinden sonra, iskelede kendisini karşılayan ANAP Bursa Milletvekili Ertuğrul Yalçınbayır ile iskeledeki çay bahçesinde uzun süre sohbet etti. 






</TEXT>
</DOC>
