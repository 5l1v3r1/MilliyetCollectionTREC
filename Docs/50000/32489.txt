<DOC>
<DOCNO> 32489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/son/sondun04.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İntihar saldırısının ardından İsrail alarmda... 
</HEADLINE>
<TEXT>

     İsrail'in kuzeyindeki Binyamina kasabasında dün düzenlenen intihar saldırısından sonra İsrail güvenlik güçleri yüksek düzeyde alarma geçti. 
     Tüm ülkede silahlı askerler ve polis, olası saldırılara karşı otobüs durakları ve alışveriş merkezleri önünde konuşlandı. İsrail polis şefi Şolomo Ahronişki, Filistinli militanların bombalı saldırı hedefleri arasında bulunduğu istihbaratının alınması üzerine, toplu taşım araçlarınnı geçtiği kavşaklardaki polis devriyeleri sayısının artırıldığını söyledi. 
     Ahronşki, İsrail radyosuna yaptığı açıklamada, ''Maalesef saldırı uyarıları azalmıyor, artıyor'' dedi. Bu arada, İsrail'in bir tren istasyonu yakınında meydana gelen ve 3 kişinin öldüğü saldırıya gece yarısı, Filistin güvenlik hedeflerini bombalayarak misisillemede bulunmasına karşın, İsrailli yetkililer bu misillemenin ''sadece bir başlangıç'' olabileceğini belirttiler. İsrail Savunma Bakan Yardımcısı Dalia Rabin-Pelossof, hükümetin politikasının ''her saldırıya hemen karşılık vermek'' olduğunu belirterek, dün geceki misileme saldırısının son olmadığı imasında bulundu. Öte yandan, İsrail radyosu, güvenlik görevlilerinin saldırıda parmağı olduğundan şüphelenilen 5 kişiyi sorguladığını duyurdu. 







</TEXT>
</DOC>
