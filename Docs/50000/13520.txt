<DOC>
<DOCNO> 13520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/dunya/dun02.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Putin fatura kesti 
</HEADLINE>
<TEXT>

     MOSKOVA Milliyet 

     Rusya Devlet Başkanı Vladimir Putin, hükümette beklenmedik değişiklikler yaparak savunma bakanlığına ilk kez bir sivili atadı. 
     Moskova’da deprem etkisi yaratan değişiklerle Savunma Bakanı Mareşal İgor Sergeyev Putin’n danışmanlığına atanırken, yerine Güvenlik Konseyi Sekreteri Sergey İvanov getirildi. İvanov, eski bir KGB generali olsa da, Sovyetler Birliği döneminden bu yana savunma bakanlığını üstlenen ilk sivil. İvanov’un yardımcılığına da bir kadın getirildi. 
     İçişleri Bakanı Vladimir Ruşaylo ise, giderek ağırlık ve önem kazanan Güvenlik Konseyi’nin sekreterliğine atandı. Hükümette bazı bakanlar da değiştirildi. 
     Putin, atamalarla ilgili bilgi verirken, askeri reform hazırlığının uzun süredir devam ettiğini, yapılan değişikliklerin toplumun sivilleşmesi olarak değerlendirilmesi gerektiğini söyledi. Putin, değişikliklerin Çeçenistan’daki durumla da ilgili olduğunu ve bundan böyle Güvenlik Konseyi’nin Kafkasya’daki gelişmelerle daha yakından ilgileneceğini açıkladı. 
     


 DÜNYA 












</TEXT>
</DOC>
