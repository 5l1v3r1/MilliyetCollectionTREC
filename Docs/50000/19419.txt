<DOC>
<DOCNO> 19419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/dunya/dun01.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzayda dadı’ kavgası 
</HEADLINE>
<TEXT>

     CENK BAŞLAMIŞ Moskova 

     Dennis Tito’nun Uluslararası Uzay İstasyonu’na UUİ yaptığı "turistik gezi" Rus ve ABD’li yetkilileri arasında bu kez de "dadılık" tartışması başlattı. 
     NASA yetkilileri, Tito’nun UUİ’deki varlığının, istasyondaki bilimsel deneyleri engellediğini, bu nedenle Rus tarafından tazminat istenebileceğini söyledi. Yetkililer, ABD’li astronotların, Tito’nun milyarlarca dolarlık cihazlara verecebileceği zararı önlemek için durmadan peşinde dolaşarak kendisine adeta "dadılık" yaptığını bildirdi. 
     
Ruslar reddetti      Rus yetkililer ise, bu suçlamayı kabul etmedi ve Tito’nun varlığının istasyonun günlük çalışmasını engellemediğini savundu. Rusya Uzay Ajansı yetkilisi Viktor Blagov, UUİ’deki bilimsel deneylerin sürdüğünü belirtirken, NASA’nın Rusya’dan tazminat istemesi için neden bulunmadığını söyledi. NASA, uzaya gitmek için Rusya’ya 20 milyon dolar ödeyen Tito’ya başından beri karşı çıkıyordu. Tito ve iki Rus kozmonot yarın istasyondan ayrılacak. 
     



 DÜNYA 











</TEXT>
</DOC>
