<DOC>
<DOCNO> 21449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/ekonomi/eko07.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Akbank k rlılıkta Türkiye birincisi 
</HEADLINE>
<TEXT>

     Akbank Genel Müdürü Zafer Kurtul, 120 trilyon lira net k r açıklayan Akbank’ın, Türkiye’nin en büyük özel bankası olduğunu kaydetti. 
     Kurtul, Nisan 2000’de başlatılan yeniden yapılandırma çalışmaları ışığında tespit ettikleri atılımcı hedeflerinin, Türk bankacılık sektöründe 10 yıl içinde pazar payı ve aktif büyüklükte lider banka olmak olduğunu bildirdi. 
     
     Toplam aktifte lider 
     Uzun vadeli hedeflerine adım adım yaklaştıklarını ve tüm bankacılık ürünlerindeki pazar paylarını artırdıklarını ifade eden Zafer Kurtul, özel bankalar arasındaki kredi pazar paylarının yüzde 14’ten, yüzde 19’a ulaştığını vurguladı. Kurtul, şunları kaydetti 
     "31 Mart 2001 itibariyle 9.5 katrilyon liralık toplam aktif büyüklüğüyle Türkiye’de özel bankalar arasında en büyük banka olduk. Her zaman olduğu gibi yine bu dönemde de Türkiye’deki bütün bankalar arasında 173 trilyon lira brüt k r ile liderliğimizi koruduk.’’ 
     "Bu büyümeyi gerçekleştirirken, müşterilerilerimize, personelimize, risk yönetimimize, likiditemize ve güçlü özkaynak yapımıza güveniyoruz’’ diyen Kurtul, 21. yüzyılın rekabet ortamında Akbank’ı sürekli lider kılacak stratejik hedefleri yaratan vizyonlarının belirlendiğini ve bunu hızla hayata geçirdiklerini vurguladı. 
     
     



 EKONOMİ 






















</TEXT>
</DOC>
