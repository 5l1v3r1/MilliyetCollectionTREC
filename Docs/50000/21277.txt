<DOC>
<DOCNO> 21277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/siyaset/siy01.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair'den mektup var 
</HEADLINE>
<TEXT>
Sevgili Ecevit...’ 
İngiltere Başbakanı, Ecevit’e yazdığı ve samimi ifadeler’ kullandığı mektubunda reform çalışmalarından övgüyle söz etti, "Birleşik Krallık’ın desteği tamdır" dedi 
     ANKARA Milliyet 

     Başbakan Bülent Ecevit’in G - 7 ülkelerine ekonomik programa destek için yazdığı mektuba bir yanıt da İngiltere Başbakanı Tony Blair’den geldi. ABD ve İsveç başkanlarından gelen mektupların aksine Blair, Ecevit’e iki mektup gönderdi. Blair, Swissotel’deki rehine krizinin başarıyla sonuçlandırıldığını anlatan mektubuna, "Dear Ecevit" Sevgili Ecevit diye başlarken, iki mektubunun imza bölümüne de sadece "Tony" yazmayı tercih etti. 
     İngiltere Başbakanı Blair, mektubunda Türk ekonomisini istikrara kavuşturmaya çalışılan bu dönemin "Türkiye için çok güç olduğunu" belirterek, "Desteğimizden emin olmanızı isterim" dedi. 
     
Derviş’i zikretti      Diğer başkanlar mektuplarında sadece "hazırlanan ekonomik programa destek verildiğini" vurgularken Blair, ilk defa Devlet Bakanı Kemal Derviş’in adına yer verdi. Blair, mektubunda şunları kaydetti "Bu krizi alt etmenin en iyi yolunun yapısal reformlara ivme kazandırılmasından geçtiği konusunda sizinle ayrı görüşteyim. Sayın Derviş’in bugüne kadar açıklamış olduğu siyasal önlemlerini ve IMF’nin geçen hafta bunlara gösterdiği olumlu tepkiyi memnuniyetle karşıladım. Birleşik Krallık, sizi, reform çabalarınızda tamamıyla desteklemektedir. AB başkanlığının Malmö’deki AB Maliye Bakanları adına kararlaştırdığı üzere bu çabalar güçlü siyasal taahhütle desteklendiği takdirde istisnai bir dış yardımı, dolayısıyla IMF ile Dünya Bankası’ndan ek finansman için desteğimizi hak etmektedir. Uluslararası toplumun kararlı desteğiyle yakında Türkiye’yi tam ekonomik gücünü kullanacak yola emin biçimde çıkaracağınızı ümit ediyorum." 
     
Çeçenistan mektubu      Blair, ikinci mektubunda ise İstanbul Swissotel’de 23 Nisan’da Çeçen eylemcilerin gerçekleştirdiği rehine krizine değindi. Blair, "Etkin yönetiminiz nedeniyle olayı yaşayan İngiliz vatandaşları ve aileleri adına size ve yetkililerinize minnettarım" ifadesini kullandı. 
     



 SİYASET 
















</TEXT>
</DOC>
