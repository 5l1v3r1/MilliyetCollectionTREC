<DOC>
<DOCNO> 17459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/siyaset/asiy.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit’i üzen hata 
</HEADLINE>
<TEXT>
İmza doğru içerik yanlış 
Başbakan tarihi mek n isimlerini değiştiren TDK genelgesini uygun bulmadı. Genelge düzeltildi. Ancak düzeltilmemiş hali kurumlara gönderildi 
     ANKARA Milliyet 

     Dünya kamuoyuna malolmuş tarihi mekanların isimlerinin Türkçeleştirilmesini öngören "Türk dili kullanımına" ilişkin genelgenin, Başbakan Bülent Ecevit'in uygun bulmayarak geri gönderdiği bir metin olduğu ortaya çıktı. 
     Ecevit, dün yazılı bir açıklamayla yanlışlığı duyururken, genelgenin dağıtıldıkları birimlerden toplatılması talimatını verdi. 
     
TDK'nın işgüzarlığı      Türk Dil Kurumu Başkanlığı, Ecevit'e bir genelge taslağı göndererek, tarihi yerlerin isimlerinin değiştirilmesini istedi. Ecevit, bu öneriyi uygun bulmayarak, "özgün yeri bulunan sözcük, terim ve adların da değiştirilmesinin istendiği anlamı çıkabilir" dedi ve düzeltilmesi istemiyle genelgeyi TDK'ya geri gönderdi. TDK da gerekli değişiklikleri yaparak, genelgeyi Ecevit'e yeni haliyle sundu. Ecevit, yeni gelen düzeltilmiş metne imza attı. 
     Başbakanlık Personel ve Prensipler Genel Müdürlüğü Ecevit tarafından imzalanan genelgeyi dağıttı. Ancak dağıtılacak metinde yanlışlık yaptı ve TDK'nın Başbakan'a gönderdiği ilk metni "genelge eki" olarak açıkladı. 
     
İlk sayfa unutuldu...      Başbakan Ecevit TDK'ya genelge taslağı ile birlikte bir düzeltme notu gönderdiğini belirtti "TDK'ca genelgenin ilk sayfasında yer alan ikinci ve üçüncü paragraflarında bu yönde düzeltmeler yapılmıştır. Genelge düzeltilmiş şekliyle tarafıma sunularak imzalanmıştır. Yapılan incelemede kurumlara dağıtımda bir maddi hata sonucu genelgenin ilk sayfasının değişiklikten önceki şeklinin işleme alındığı ve ekindeki kılavuzun da değiştirilmeden dağıtıldığı anlaşılmıştır. Bu yanlışlıktan büyük üzüntü duydum ve gerekli düzenlemelerin yapılması talimatını verdim." 
     


 SİYASET 










</TEXT>
</DOC>
