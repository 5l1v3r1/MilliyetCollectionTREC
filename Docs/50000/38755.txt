<DOC>
<DOCNO> 38755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/yazar/ozkan.html </URL>
<DATE> 2001/08/24/ </DATE>
<TIME>  </TIME>
<AUTHOR> Tuncay Özkan  </AUTHOR>
<HEADLINE>
Bu kasetler hiç bitmez... 
</HEADLINE>
<TEXT>

     Kanal D’de bir konuşma bandı yayınladık. Amacımız kamuoyundan gizlenmeye çalışan, kendisine yöneltilen hiçbir soruya yanıt vermeyen AK Parti lideri Tayyip Erdoğan’ın siyaset ve dünya görüşünü halkımıza yansıtmaktı. Çünkü Türkiye’yi yönetmeye talip olduğunu söyleyen herkesin şeffaf davranması gerektiğine inanıyoruz. 
     Bu kaset yayınlandıktan sonra, insanların kafasında Tayyip Erdoğan’a ilişkin daha belirgin fikirler oluştu. Yani basın adına önemli bir görevi yerine getirdik... 
     
     Konuyu saptırmayalım 
     Ancak bazı çevreler tartışmayı kasetin içeriğinden Recep Tayyip Erdoğan’ın sözlerinden saptırıp başka bir noktaya çekmeye çalışıyorlar. "Cambaza bak taktiği" ama bu tutmaz. Tutmadı da Nazlı Ilıcak ve diğerleri takiyelerine iftirayı da ekleyerek yalanlarına kifayetsiz muhterisliklerini de katarak olayı saptıracaklarını sanıyorlarsa boşa kürek çekiyorlar. Nazlı Ilıcak’ın iddiasına göre bu kasetteki sözler daha önce yayımlanmış. Bu da yalan... 
     
     Ev ev dağıtıldı 
     Recep Tayyip Erdoğan aynı içerikli konuşmaları o kadar çok yapmış ki, bundan sonra çıkacak her kasette aynı sözleri tekrar tekrar dinleyeceğiz. Ve bazıları da hukuki açıdan zaman aşımı süresini doldurmamış olacak. 
     Çünkü imam hatip lisesinde vaizlik eğitimi de alan Erdoğan, hatip olarak bütün Türkiye’yi karış karış dolaşmış bu inançlarını ve düşüncelerini sergilediği propaganda kasetlerinden yüzlerce doldurmuş. Tıpkı Şevki Yılmaz, Cemalettin Kaplan ve diğerleri gibi. Bunlar yüzlerce adet çoğaltılmış. Türkiye ve Almanya’da propaganda amaçlı olarak ev ev dağıtılmış. 
     
     Sözleri yalan mı 
     Hadi farzedin ki bu kaseti ikinci kez yayımlıyoruz. Ne değişecek Erdoğan, bu sözleri söylememiş mi olacak Bu yaygaraları yapanların amacı değişim nedametlerini dile getirmek değil. Hukuki sorunlardan kaçmak. Efendim kaset 94 değil 1992 yılına aitmiş, eee farzedin ki öyle olsun. 
     Değişen ne Akılları sıra bunu söyleyerek ceza zamanaşımı süresini dolduruyorlar. Oysa kimsenin derdi Tayyip Erdoğan hakkında soruşturma ya da dava açılması değil. Ben şahsen bu tür soruşturmalara karşıyım. Sorun Tayyip Erdoğan’ın düşüncelerinden dile getirdiklerinde... 
     
     Aynalar düşman kesildi 
     Elbette Erdoğan istediği gibi düşünüp istediği gibi konuşabilir. Buna itiraz edilebilir mi Ama elmayken ben armudum diye kendinizi tanıtmaya kalkarsanız o zaman siyasete daha başlarken yoksunuz demektir. Sorun buradan kaynaklanıyor. Yalanı, iftirayı çarpıtmayı kendine politik kılıf olarak edinenlerin maskesi düşürülünce aynalar birden düşman kesiliyor. Bizim yaptığımız bunların yüzüne ayna tutmaktır. Gördüklerinden bu kadar ürktülerse bu onların sorunu... 
     
     Ilıcak’ın maskesi düştü 
     Nazlı Ilıcak ve diğer tek sesli, tek renkli panayır cazgırların maskeleri daha önce düştüğü için yazdıklarının bir anlamı zaten yok. Ama tarihin not defterinde döneklerin, liboşların, yalakların, salakların, yağdanlıkların ayrı bir yeri vardır. Zemzeme işeyen adam gibi unutulmasınlar diye yaptıklarıyla hep hatırlanırlar. Ve tarih hep ileriye doğru gittiği için çocuklarının, torunlarının boynunda birer yafta olarak bunları taşırlar. 
     Her on yılda bir edindikleri yeni sahipleri ve ücretlerine göre fikir değiştirenler, her yeni belediye başkanıyla geliştirdikleri ticari ilişkiler sayesinde siyasi düşüncelerini yeniden düzenleyenler, ahlak dersi vermeye kalkarsa, "bak bunu da yutturdum" diye düşünürlerse sadece kendilerini kandırırlar. Komik oluyorlar, komik... 
     
     Ülsever’e ne oluyor 
     Bir de Cüneyt Ülsever merak etmiş soruyor, "Bu kasette montaj var mı, yok mu açıklanmalıdır" diye... Ben de kendisi hakkında açılmış davaların sonuçlarını merak ediyorum. Bu kasete montaj diyenin alnını karışlarım. Bunu Recep Tayyip Erdoğan söyleyemiyor. Ülsever ve diğerlerine ne oluyor acaba Kişi herkesi kendi gibi bilirmiş. Biz onların bildiklerinden değiliz. 
     
     







Cumhuriyet'in paryaları 


On iki ton altına rağmen fakirler 


Eksi savunma 


Krizin bitme süreci 


Kıbrıs'ta sil baştan... 


Bu kasetler hiç bitmez... 


Mazhar Osmanlıklar ... 


Erdoğan'ın Fischer örneği 


Deprem bölgesi müteahhidi MHP'li değilse yandı 


Gut morning çildır...’ 


İki mektup 


Borcun ana parası da, faizi de piyasaya çıkmıyor 


</TEXT>
</DOC>
