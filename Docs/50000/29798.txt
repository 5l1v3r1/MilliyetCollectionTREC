<DOC>
<DOCNO> 29798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/son/sonspo01.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe genel kurulunda oy verme işlemi başladı 
</HEADLINE>
<TEXT>

     Fenerbahçe Kulübü'nün olağanüstü genel kurul toplantısının ikinci günü başladı. 
     Acıbadem İSTEK Vakfı Kongre Salonu'nda gerçekleştirilen genel kurulun ikinci ve son gününde, üyeler kulüp başkanı ve yönetim kurulu üyelikleri için ayrı ayrı oy veriyor. Saat 10.00'da başlayan oy verme işlemi saat 16.00'da sona erecek ve oyların sayımına başlanacak. 
     Kongreye tek başkan adayı olarak giren Aziz Yıldırım'ın yönetim kurulu asil ve yedek üyeliklerinde şu isimler yer alıyor 
     Asil üyeler Uğur Dündar, Vedat Olcay, Atilla Kıyat, Hamdi Akın, Nihat Özdemir, Osman Yalçın, Murat Özaydınlı, Mahmut Uslu, Zeynep Sabancı, Ali Raif Dinçkök, Nihat Özbağı, Mithat Yenigün, Sadettin Saran, Alaeddin Yıldırım. 
     Yedek üyeler Mehmet Karasu, Burak Karabacak, İlhan Ekşioğlu, Işık Eyigüngör, Rahmi Eyüboğlu, Ozan Ayan, Ünal Uzun. 
     Aziz Yıldırım, eski yönetimden 8 üyeyi yeni dönem içinde listeye alırken, 6 ismi ise değiştirdi. Eski yönetimden Uğur Dündar, Atilla Kıyat, Vedat Olcay, Osman Yalçın, Nihat Özdemir, Hamdi Akın, Murat Özaydınlı ve Mahmut Uslu'yu yeni yönetim kurulu listesine de alan Aziz Yıldırım, Şadan Kalkavan, Selim Soydan, Tahir Perek, Mehmet Vodina, Dursun Ekşioğlu ve Ertuğrul Hataylı'ya ise yeni yönetim kurulu listesinde yer vermedi. Yıldırım'ın Yönetim kurulu listesinde yeni isimler ise, Zeynep Sabancı, Ali Raif Dinçkök, Nihat Özbağı, Mithat Yenigün, Sadettin Saran ve kardeşi Alaeddin Yıldırım oldu. 







</TEXT>
</DOC>
