<DOC>
<DOCNO> 44340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/yazar/bila.html </URL>
<DATE> 2001/09/30/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
'HUKUKTA İNTİKAM YOKTUR' DİYEN DEMİREL UYARDI 
</HEADLINE>
<TEXT>
Büyük yangına dikkat 
9. Cumhurbaşkanı Süleyman Demirel, Orgeneral Hurşit Tolon'un sözlerine dikkat çekti Saldırının dışardan yapıldığı ispatlanmazsa savaş açan taraf terörist olur. ABD ve Avrupa'nın Türkiye'deki siparişlerini iptal ettiğini söyleyen Demirel 'En tehlikeli gelişme budur. İş devletlerden kaynaklanmıyor. Bu dünyayı çok kötüye götürür' dedi 
     DOKUZUNCU Cumhurbaşkanı Süleyman Demirel, Washington'a, Ege Ordu Komutanı Org. Hurşit Tolon'un sözlerine dikkat çekerek bir uyarıda bulunuyor. "Tolon Paşa'nın ikazları çok önemli, buna dikkat edilmeli" diyerek, ABD'nin işinin kolay olmadığı mesajını veriyor. 
     Demirel'in, "çok önemli ikazlar" dediği Tolon Paşa'nın sözleri neydi 
     "NATO'nun 5. maddesinin işlemesi için saldırının dışarıdan yapılmasının ispatlanması gerekir. Olaya savaş derseniz Cenevre Sözleşmesi devreye girer, bu durumda terörist savaşan taraf olur. Ladin'i yok etmek terörü yok etmez. Terörün askeri, sosyal, ekonomik ve kültürel boyutları vardır. Yangını söndüreyim derken daha büyük yangınları körüklememek gerekir." 
     Demirel, yangının büyümesi riski üzerinde duruyor. 
     
RUS GENERAL      Ve Demirel'den bir başka generale atıf 
     Afganistan'da görev yapmış Rus General Liyakovski'nin, "Hava harek tı yetmez, füzeler helak olur, sadece toz toprak kaldırır, Afganistan'ın Çoğrafi yapısı, dağların içindeki tünellerde etkili olmak çok zordur" biçimindeki sözleri... 
     Demirel, ABD'nin Rus General'in sözlerine de kulak vermesini istiyor. 
     
ASIL TEHLİKE EKONOMİDE      Hıristiyan ve İslam dünyası arasında girilen gerginlik sürecinde Demirel, "en tehlikeli gelişme" diye nitelediği bir olayın altını çiziyor 
     "Daha şimdiden ABD ve Avrupa, Türkiye'den yapmış olduğu siparişleri iptal etmeye başladı. İşte asıl tehlike budur. Sanayicilerle konuştum, iptaller artmış. Bu, dünyayı çok kötüye götürür. Buna dikkat. Bu devletlerden doğan bir iş değil. Devletler böyle yapmaz. Hükümetler de yapmaz." 
     
"BERLUSCONİ'Yİ KINIYORUM"      Demirel, bu gelişmelerin yaratılan yanlış havadan kaynaklandığını vurguluyor ve Berlusconi örneğini veriyor. İtalyan Başbakanı ve olayı "Hıristiyan - Müslüman", "batılı - doğulu" çatışması gibi gösterenlerin bu tür gelişmelerden sorumlu olduklarını belirtiyor ve devam ediyor 
     "Bush bir gaf yaptı Haçlı seferi sözü ama düzeltti. Düzeltmek için her şeyi yaptı. Ama Berlusconi'ye ne demeli Berlusconi'yi kınıyorum. Kendisinden 2000 yıl önce yaşamış Romalı'lardan bile daha geride duruyor. Oysa Roma pozitif hukukun, suçun şahsiliği ilkesinin doğduğu yerdir. İnsanlar arasında dil, din, ırk, cinsiyete göre ayırım yapılamayacağı, İnsan Hakları Evrensel Beyannamesi'nin girişinde yazılıdır." 
     
ABD'NİN SORUMLULUĞU      Demirel, dünya ekonomisinin Berlusconi mantığıyla olumsuz etkilenmesinin dünya için çok kötü sonuçlar doğuracağını vurgulayarak, bu tür yaklaşımların önlenmesi gerektiğini belirtiyor. 
     Demirel, müdahaleye hazırlanan ABD'nin iki önemli sorumluluk taşıdığını vurguluyor ve soruyor 
     1 - ABD, dünya kamuoyunu incitmeden kendi halkını nasıl tatmin edecek 
     2 - ABD, kendi halkını incitmeden dünya kamuoyunu nasıl tatmin edecek 
     Demirel'e göre ABD'nin başarması gereken bu... Amerikan halkını ve dünya kamuoyunu incitmeden hareket etmek... 
     "İntikamda sınır yoktur" diye devam ediyor Demirel "Hukukta intikam da yoktur. Ama ceza vardır. ABD bu ölçüye dikkat etmeli. ABD yaralı. Olayı itibar ve prestij olayı olarak görüyor. Haklıdır. Halkına söz verdi. Kan yerde kalmayacak, dedi. Şimdi bunu halkına göstermesi lazım. Lazım ama bunu yaparken hukuku ve dünya vicdanını da unutmamalı." 
     
İSLAMI SUÇLAMAK BİLGİSİZLİK      Demirel, saldırının İslamla özdeşleştirilmesi ve bu yönde suçlamalar yapılmasını "ciddiye alınmayacak" bir yaklaşım olarak görüyor. Bilgisizlikten kaynaklandığını söylüyor ve ekliyor 
     "İslamın bu anlamda savunmaya ihtiyacı yoktur. İslama yapılan atıfların hiçbir haklılığı yoktur. Bu beyanları ciddiye almıyorum." 
     
     







Törkiş bayram 


Büyük yangına dikkat 


Şiddet fikrini zihnime kim mi soktu .. 


Dünyanın sesi 


Çocuklarının poposunu temizleyemeyen ülke 


Avni Akyol'u özledik 


Sevdim seni bir kere... 


Kıssadan hisse gibi... 


Nerede Anayasa coşkusu 


Telekomda küçülme zamanı 


Cici Beyler’ felaketi 


1,5 milyarlık İslam'da tek laik Cumhuriyet 


Türkiye'de krizi yöneten var mı 


Mark - euro değişimi için özel tahvil çıkarılıyor 


Kral çıplak Giydirin o zaman 


</TEXT>
</DOC>
