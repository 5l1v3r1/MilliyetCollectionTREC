<DOC>
<DOCNO> 5366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/son/sontur13.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermenistan'dan komik ve kışkırtıcı iddia 
</HEADLINE>
<TEXT>

     Ermenistan Havayolları Şirketi Müdürü Stanislav Mkrtumyan, Türkiye'nin, dün Erivan-Atina seferini yapan Ermeni uçağına sebep göstermeksizin hava sahasını kapattığını öne sürdü. Ancak Türk yetkililer, bu iddiayı ''gülünç'' olarak niteledi. 
     Mkrtumyan, iki ülke arasında ilk kez böyle bir olayın meydana geldiğini belirterek, ''Türk tarafından hiçbir açıklama yapılmadı'' dedi. Stanislav Mkrtumyan, ''Türkiye dün izin vermediği bu uçuşa, bugün akşam saatleri için izin sözü verdi, uçak, Erivan'dan havalanmak için,havaalanında söz konusu izni bekliyor'' diye konuştu. 
     Ermenistan Dışişleri Bakanlığı da Ankara'dan konuyla ilgili herhangi bir bilginin kendilerine ulaşmadığını açıkladı. 
     Ermenistan'ın ''Türkiye'nin hava sahasını Ermeni uçağına kapattığını'' ileri sürmesi, Ankara'da ''gülünç bir iddia'' olarak nitelendirildi. 




</TEXT>
</DOC>
