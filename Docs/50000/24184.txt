<DOC>
<DOCNO> 24184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/guncel/gun08.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Dairede hayvan beslenir mi 
</HEADLINE>
<TEXT>

ÇAPRAZ ATEŞ 
     PERVİN METİN 

     Ankara 10. Sulh Mahkemesi’nin, kira sözleşmesine aykırı olarak evinde köpek besleyen bir ailenin tahliyesine karar vermesi, eski bir tartışmayı yeniden canlandırdı. Hayvanseverler karara karşı çıkarken, kararı doğru bulanlar da vardı. 
     
     Birgül Rona Hayvanları Koruma Der. Bşk. 
Sevgi yasaklanamaz      İngiltere’de 7.5 milyonun üzerinde kedi, 7 milyon 200 bin civarında da köpek besleniyor. Batıda apartmanlarda hayvan beslemek çok yaygın. Bizim beslememizin ne gibi bir sakıncası olabilir ki Kimsenin kedi - köpeklere karşı duyulan sevgiyi yasaklamaya hakkı yok. Komşulara gerekli saygıyı göstererek, rahatsız etmeden beslemek gerekiyor. Çoğu kişi, hayvan beslemeye nedensiz karşı çıkıyor. Bunun altında sevgisizlik ve anlayışsızlık yatıyor. 
     
     Zeynep Karaoğuz Köpek Çiftliği Sahibi 
Yanlışlık kaldırılmalı      Kedi - köpek sahipleri duyarlı olduklarında hiçbir sorun yaşanmayacağına eminim. Üstelik hayvanlara eğitim veren çok yer var. Kedi - köpek beslemek insanları stresten uzak tutuyor, dostluk duygularını artırıyor. Kat Mülkiyeti Yönetmeliği’ne göre, "evlerde kedi, köpek ve tavuk beslenemez" maddesi var. Tapumuzu alırken ya da kontrat imzalarken bunu da kabul etmiş oluyoruz. Bu yanlışlık hemen kaldırılmalı. 
     
     Abdurrahman Dilipak Yazar 
Korkanları düşünmek l zım      Dairede kedi - köpek beslemeyi onaylamıyorum ve mantık dışı buluyorum. Rahatsızlık duyanları, korkanları da düşünmek gerekiyor. Üstelik sağlık açısından da hiç uygun değil. Köpeğin tüyündeki bir maddenin kist yaptığını biliyorum. Hayvanları doğasından ayırıp daireye hapsetmek zulüm, işkencedir. Apartmanda kedi - köpek besleyenler, hayvanlarının bakımına para harcayacağına, müstakil bir ev alıp orada beslesinler. Hayvanları oyuncak gibi görülmesine de karşıyım. Bu hayvan haklarına da aykırı. 
     
     Dr. Paşa Göktaş Haydarpaşa Numune Hastanesi 
Hayvanlara işkence      Hayvanların kılları alerjik hastalıklara neden olabilir. Bazı hastalıklar ise sadece hayvan yoluyla bulaşır. Bunun dışında işin sosyal yönü de var. Apartmanda hayvan sesinden rahatsız olanlar, korkanlar bulunabilir. Onlar üzerinde psikolojik etki yapabilir. Özellikle apartmanlarda köpek beslemek çok zordur. Çünkü doğal ortamlarından koparılıyorlar. Onlar için psikolojik işkence oluyor. 
     



 GÜNCEL 


McGraw okutacak 















</TEXT>
</DOC>
