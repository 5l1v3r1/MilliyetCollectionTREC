<DOC>
<DOCNO> 5529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/magazin/amag.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Beli silahlı, ideal Türk genci ’ 
</HEADLINE>
<TEXT>

Zengin olmak için müteahhit olmayı şeçti, belinden silahı eksik etmedi, şarkı sözleri de çok mutaassıp değildi... Ancak Sinan Özen zoru başardı, İdeal Türk Genci’ unvanını kaptı 
     BULUŞMALAR AHMET TULGAR 

     karadeniz’in parlak, arabeskin beyaz yüzü Sinan Özen, bir süre önce Emniyet Genel Müdürlüğü ve Aileden Sorumlu Devlet Bakanlığı’nın 2 yıl süren bir çalışması sonucunda İdeal Türk Genci’ seçildi. Sinan Özen’le sohbetimizde "İdeal Türk Genci"nin profilini çizmeye çalıştık... 
Müzik dışında müteahhitlikle de uğraşıyorsunuz... 
     Bu sene de onunla uğraşıyoruz. Deprem dolayısıyla İstanbul’da yeni başlayacağız. Rize’de yapıyoruz. Süper lüks daireler. Bizde, prensipte, her şeyin en güzeli, en kalitelisi olacak. 
     
Bu sefer müzik çalışmalarınızı etkilemiyor mu bu uğraşınız 
     Hepsini beraber götürmeye çalışıyoruz. Ne yapalım Türkiye’de bugün sadece müzikle bir şeyleri çok fazla gelecek açısından... Sanatçıların Türkiye’de gelecek açısından kaygıları var. Dolayısıyla ticaret bizim için bir gereklilik aynı zamanda. 
     
     Beni motive ettiler’ 
Sizin vitrinde olmanızın evlerin satışına katkısı oluyor mu 
     Şöyle ki, güvenilirlik anlamında, iyi lanse etme anlamında oluyor. 
     
Neden bir şarkıcının yaptığı evler daha güvenilir olsun ki Neyse, sahne devam ediyor mu 
     Yaklaşık 12 yıldır Tarabya devam ediyor periyodik aralıklarla. Bu da böyle işte, ikisi, üçü bir arada... 
     
Siz ne zaman ideal Türk genci seçildiniz 
     Geçen yılın sonunda. Mücadele ederek çizdiğim bir yol var sanatta. Acaba bu çok mu göz ardı ediliyor diye düşünürken, tam o anda bu ödülü almak benim için "Evet, Sinan, yolunda doğru gidiyorsun" diye bir moral oldu. Bir anlamda da beni motive etti. 
     
     Esrar yerine ıhlamur 
İdeal Türk genci olarak özel hayatını kısıtlayan bir şarkıcı mısınız 
     Birisi birisini beğenebilir ama önüme gelen herkesle beraber olamam. Kızlar bana hayran oldukları için bana çok temiz duygularla gelmişlerdir. Bunu istismar edemem. 
     
Cinsellik pis bir duygu mudur 
     Hayır, istismar meselesi şu anda benim bahsettiğim. Cinsellik çok güzeldir. 
     
Ama kızlardan kaçıyorsunuz diye , yarın bir gün sizin için "O ideal Türk genci değil, hanım evladı" derlerse... Bu bir şarkıcı için kötü puan. 
     Eğer siz kendinizi cinselliğinizle ispat etmeye kalkarsanız, buna ömrünüz yetmez. Ben tercihlerim konusunda kendimden eminim. 
     
İçki içer misiniz 
     Alkol bağımlılığı ayrı bir şeydir, dostlar arasında, sohbette içmek ayrı bir şeydir. Çok binde bir içiyorum. Ama sigara asla... 
     
Esrar 
     Asla. Ihlamur içerim. Spor yaparım. Vücut Geliştirme Federasyonu Yönetim Kurulu üyesiyim. 
     
Yeni albümünüzün açılış şarkısında "Yatıya gel yatıya, annen duyarsa çıkarız çatıya" diyorsunuz. Türk gençlerine örnek teşkil ediyorsunuz. "Aileleriniz sizi sınırlarsa sınırlasın, siz işin bir yolunu bulun" diyorsunuz yani. 
     İnsanlar tabii ki cinselliklerinin tadını yozlaştırmadan çıkarmalı. 80 yaşında bir insanın da kendine göre bir cinselliği oluyor. 
     
Sizi bu Güneydoğulu şarkıcıların karşısında Beyaz Türk arabeskçi olarak biraz pompalıyorlar sanki. Pürüpak, etliye sütlüye karışmayan, politik münasebetsizlikler yapmayan genç arabeskçi. 
     Türk, Türk’tür bence, siyahı beyazı olamaz, olmamalıdır da. 
     
Şimdi biz sizden öğrendiklerimizle ideal Türk gencinin profilini bir kez daha çıkaralım. Belli günlerde içki içilebilir. Spor mutlaka yapılmalı. Cinsel hayat gizli olacak, gerekirse çatıya kaçılacak. Silah taşınmalı ama ruhsatlı. Parayı bulma cihetine gidilmeli. Tamam mı 
     Bunlar özel tercihlerdir. Herkesin kendi inisiyatifindedir. 
     
     Maşallah, çok iyi nişancıyımdır’ 
"İçkisiz, sigarasız, sportmen bir müteahhitin hayatla zoru ne ki, bu hüzünlü şarkıları yapıyor" demezler mi 
     Ama bunun yanında gizemli bir adamım ben. 
     
Silahla aranız nasıl 
     - Bir Karadenizli olarak bizde silah semboldür. Benim de ruhsatlı silahım var. Ama bu silah zevk anlamında. 
     
İyi nişancı mısınızdır 
     Maaşallah. 
     
Sizi resmi gecelerde sahnede görüyoruz. Peki, sivil toplum örgütlerinin gecelerine de gidip şarkı söyler misiniz 
     İllegal anlamında mı söylüyorsunuz Bu ülkenin birlik, beraberliğine zarar vermeyen herşeyde ben olurum. İnsanlar tabii ki toplumdaki adaletsizliklere karşı mücadele edecek. Bunu da bu devletin büyükleri yapacak. 
     
Devlet büyükleri yapmazsa 
     O zaman halk oylamaya gitiğinde kendine layık devlet büyüğü seçecek. Bunun ötesi olamaz. 
     


 MAGAZİN 












</TEXT>
</DOC>
