<DOC>
<DOCNO> 44967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/ekonomi/eko15.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>

     Koç Grubu, Etibank için teklif verdi 
     Koç Grubu, Fon bünyesindeki Etibank için Bankacılık Düzenleme ve Denetleme Kurumu’na BDDK teklif verdiğini açıkladı. Koç Holding’den borsaya gönderilen açıklamada, "Konu BDDK ile görüşülmektedir" denildi. Fon, Koç Holding’in Etibank için teklif verme süresini 1 Ekim’e kadar uzatmıştı. 
     
     Hisse senedi geliri vergiden muaf olsun’ 
     Türkiye Sermaye Piyasası Aracı Kuruluşları Birliği Başkanı Yusuf Ziya Toprak, hisse senedi alım - satım kazançlarının vergiden muaf olması ve yabancılara güven verecek bir mevzuat oluşturulması gerektiğini söyledi. Birliğin tanıtılması amacıyla düzenlenen toplantıda konuşan Toprak, temettü gelirlerinin de vergiden muaf olması gerekliliğini vurguladı. 
     
     Aycell’in ajansı Yorum oldu 
     Türk Telekom’un GSM operatörü Aycell’in reklam ajansı olarak Yorum’u seçtiği açıklandı. Öte yandan Aycell’in baz istasyonlarını yaygınlaştırmak amacıyla açılan uluslararası ihaleye yedi teklif geldi. Siemens - Simko, Nokia, Netaş - Palmet, Alcatel, Ericsson ve Motorola’nın katıldığı ihaleye ayrıca, bir Çin firmasının da teklif verdiği öğrenildi. 
     
     
     



 EKONOMİ 























</TEXT>
</DOC>
