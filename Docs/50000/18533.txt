<DOC>
<DOCNO> 18533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/son/soneko03.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
G-7 ülkeleri global durgunluğu önlemenin çarelerini arıyor 
</HEADLINE>
<TEXT>

     Dünyanın en zengin ülkelerinden oluşan Yediler Grubu'nun G-7 maliye bakanları ve merkez bankaları başkanları, global ekonominin durgunluğa girmesini önlemenin yollarını araştırıyor. 
     Toplantıya evsahipliği eden ABD Hazine Bakanı Paul O'Neill ve ABD Merkez Bankası FED Başkanı Alan Greenspan ile meslekdaşları, TSİ bu akşam başlayacak görüşmelerde dikenli konuları ele alacaklar. 
     G-7 toplantısında en fazla endişe duyulan konuların başında, dünyanın ikinci büyük ekonomisi Japonya'nın 10 yıldır süren yavaş büyümeden hala çıkamayışı geliyor. Japonya'nın yeni başbakanı Junichiro Koizumi'nin, sorunlu bankacılık sisteminin temizlenmesi, düzetilmesinde çok süratli gitmesi halinde, dünyanın geri kalanında büyüme hızı yavaşlarken, durgunluğa sürükleme tehlikesi bulunuyor. 
     Arjantin ve Türkiye'de süregelen mali sorunlar da, mali istikrarsızlığın kalkınmakta olan ülkelere yayılacağı endişelerini yeniden gündeme getirdi. Türkiye için 10 milyar dolarlık yeni kurtarma paketinin hafta sonunda tamamlanması beklenirken ve Arjantinli yetkililer de, ekonomik güçlükler konusunda IMF yetkilileriyle görüşecekler. 







</TEXT>
</DOC>
