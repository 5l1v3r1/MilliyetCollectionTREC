<DOC>
<DOCNO> 38669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/astro/index.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tutkular hakim 
</HEADLINE>
<TEXT>

Ay bugün Akrep burcundaki yolculuğuna devam ediyor. Duygusal yoğunluğun fazla olduğu, sezgilerin ön plana geçebileceği, ayrıca yakın ilişkilerimizde tutkunun hakim olabileceği bir gündeyiz. Akşam saatlerine doğru kendisini daha fazla gösterecek olan Venüs - Pluto ilişkisi, beraberliklere derinlik, kıskançlık ve sert tepkiler getirebilir. Özellikle Koç’lar bu yüzden kaynamakta olan bir volkan gibi olabilirler. İlişkilerinde daha sabırlı olabilmeliler. Boğa’lar da öyle. O kadar çok şey kontrolları dışında gelişiyor ki bu yüzden biraz huzursuz da olabilirler. İkizler için hafta sonu yaklaşırken işle ilgili detaylar, düzen gerektiren konular acil bir ilgi gerektirmekte. Yengeç’ler çok daha rahatlar. Aşk onlara göz kırparken, hayattan daha fazla zevk almayı biliyorlar. Aslan’lara bugün pek yaklaşmamalı. Sakladıkları öfkeyi sizle paylaşmak isteyebilirler. Ev ortamında gerginlikle karşılaşabilirler. Başak’ların gündemi fazlasıyla yüklü. Kısa yolculuklar ve iletişim ön planda. Terazi’ler ise düne benzer biçimde parasal konularda aşırıya kaçmamalılar. Bugün Akşam saatlerinde 21.25 Ay - Merkür’ün rahat açısı sözle duyguyu, akılla kalbi çok daha rahat yan yana getirebileceğimizi göstermekte. Bu saatlerde iletişim, hareket ve eğitimle ilgili konular olumlu biçimde vurgulanıyor. Akrep’ler bugün Ay’ın etkisi ile ön plandalar. Anneleri ya da aileleriyle daha fazla ilgilenmeleri gerekebilir. Yay’lar için kendilerine dönme ve sessiz plan yapma zamanı. Oğlak’ların verimli bir günde olduklarını görüyoruz. Kafalarında planladıkları pek çok şeyi somut hale getirebilirler. Kova’lar için aynı şeyleri söylemek zor. İnatçı Kova’lar gereksiz yere huysuzluk çıkararak duygusal çatışmalara girebilirler. Balık’ların yaratıcı konularda başarılı olabileceklerini ve kendilerine güven duyduklarını görüyoruz. Güneş ve Ay tüm burçlar için gün boyunca araştırma, inceleme, çözümleme konularında başarı veriyor. 

            Faks 287 74 37 
      







</TEXT>
</DOC>
