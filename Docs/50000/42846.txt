<DOC>
<DOCNO> 42846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/son/sonspo06.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda takımlarına karşı sadece 3 galibiyetimiz var 
</HEADLINE>
<TEXT>

     Galatasaray'ın yarın PSV Eindhoven takımıyla yapacağı Avrupa Şampiyonlar Ligi D Grubu maçıyla birlikte Türk ve Hollanda takımları 19. kez karşı karşıya gelecek. 
     Türk takımları, Hollandalı rakipleri karşısında bugüne dek fazla başarı gösteremedi. 2 ülke takımları arasında yapılan 18 maçın 14'ünü Hollanda ekipleri, 3'ünü ise Türk takımları kazanırken, 1 maç da berabere sonuçlandı. 
     Hollandalılar'ın attığı 46 gole, Türk ekipleri yalnızca 14 gol atarak karşılık verebildi. 
     
     Galibiyetler 
     Türk takımlarının, Hollandalı rakipleri karşısındaki 3 galibiyetini Eskişehirspor, Fenerbahçe ve Galatasaray elde etti. 
     Eskişehirspor, 1970-71 sezonunda UEFA Kupası'nda Hollanda'nın FC Twente takımını 3-2, Avrupa Şampiyon Kulüpler Kupası'nda da Fenerbahçe 1978-79 sezonunda PSV Eindhoven'ı 2-1, 1987-88 sezonunda ise Galatasaray, yine aynı takımı 2-0 yendi. 
     
     9 kez eşleştik, hep elendik 
     Türk takımları, 9 kez eşleştikleri Hollanda ekipleri karşısında tur yüzü göremedi. 
     Hollanda ekipleri 9 eşleşmede de Türk takımlarına üstünlük kurup, kupa dışında bıraktılar. 
     
     Maçlar 
     Türk ve Hollanda takımlarının bugüne dek Avrupa kupalarında yaptıkları maçlar ve alınan sonuçlar şöyle 
     
Avrupa Şampiyon Kulüpler Kupası 1964-65 Fenerbahçe - DWS Amsterdam 1-3, 0-1 1966-67 Beşiktaş - AFC Ajax 0-2, 1-2 1968-69 Fenerbahçe - AFC Ajax 0-2, 0-2 1978-79 Fenerbahçe - PSV Eindhoven 2-1, 1-6 1987-88 Galatasaray - PSV Eindhoven 0-3, 2-0 1991-92 Beşiktaş - PSV Eindhoven 1-1, 1-2      
     
Avrupa Kupa Galipleri Kupası 1986-87 Bursaspor - AFC Ajax 0-2, 0-5 1993-94 Beşiktaş - AFC Ajax 1-2, 0-4      
     
UEFA Kupası 1970-71 Eskişehirspor - FC Twente 3-2, 1-6      







</TEXT>
</DOC>
