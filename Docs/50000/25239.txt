<DOC>
<DOCNO> 25239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/son/sontur23.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Lise öğrencisi, "okul bahçesinde bira içme" diyen müdürü vurdu 
</HEADLINE>
<TEXT>

     Denizli'de bir lise öğrencisi, okul bahçesinde bira içmemesi için uyarıda bulunan müdür yardımcısını, av tüfeğiyle vurarak ağır yaraladı. 
     Alınan bilgiye göre, Uzunpınar Lisesi Müdür Yardımcısı Asım Özgür 33 , dün bir arkadaşı ile okul bahçesinde bira içen son sınıf öğrencisi M.Y.'ye 17 sözlü olarak uyarıda bulundu. 
     Babasına ait av tüfeğiyle bugün okula gelen M.Y, Müdür Yardımcısı Özgür'e, öğrencilerin gözü önünde nişan alarak ateş etti. 
     Ağır yaralanan Müdür Yardımcısı Özgür, Denizli Devlet Hastanesi'ne kaldırıldı. Yoğun Bakım Ünitesi'nde tedavi altına alınan Özgür'ün hayati tehlikeyi atlatamadığı bildirildi. 
     Olaydan sonra gözaltına alınan M.Y. ilk ifadesinde, müdür yardımcısının kendisini dövdüğünü iddia etti. 







</TEXT>
</DOC>
