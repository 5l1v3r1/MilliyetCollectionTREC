<DOC>
<DOCNO> 44075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/yasam/yas03.html </URL>
<DATE> 2001/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Asabımız fena halde bozuldu 
</HEADLINE>
<TEXT>

Ekonomik kriz, savaş derken sinirleri iyice bozulan vatandaşlar, en basit durumları bile bahane edip her fırsatta birbirlerine giriyorlar. İşte üç örnek... 
1- Öğretmenler vuruştu öğrenciler gülüştüKredi kartı borcu yüzünden okulda tartışan iki öğretmen, öğrencilerin Vur vur, inlesin’ tezahüratları arasında tekme tokat dövüştü 
     İBRAHİM OKUMAMIŞ Antalya DHA 

     Antalya Anadolu Otelcilik ve Turizm Meslek Lisesi'nde görevli Almanca öğretmenleri Adnan Özkılıç ile Mustafa Toyran, kredi kartı anlaşmazlığı nedeniyle öğrencilerin önünde yumruk yumruğa dövüştü. 
     Mustafa Toyran, kredi kartı borcunu ödemeyince, parayı kefili olan İngilizce öğretmeni Semih Dilek ödemek zorunda kaldı. Dilek de parayı tahsil edebilmek için Toyran hakkında haciz işlemi başlattı. 
     
     Koridorda karşılaştılar 
     Bu duruma öfkelenen Toyran, okulda karşısına çıkan ve Semih Dilek'i kışkırttığını iddia ettiği Adnan Özkılıç'la koridorda tartışmaya başladı. Tartışma kısa sürede tekme tokatlı bir kavgaya dönüşürken sınıflardan çıkan öğrenciler de iki gruba ayrılıp kavgacı öğretmenleri 'desteklemeye' başladı. 
     
     Vur vur, inlesin 
     Öğrencilerin 'Vur vur inlesin', 'En büyük hoca bizim hoca' tezahüratları arasında dövüşen öğretmenler, diğer öğretmenler tarafından güçlükle ayrıldı. Tedavilerinin ardından 'iş göremez' raporu alan ve birbirlerinden şik yetçi olan Toyran ve Özkılıç, çıkarıldıkları nöbetçi mahkemece tutuksuz yargılanmak üzere serbest bırakıldı. 
     Milli Eğitim Müdürlüğü ise, öğrencilerinin önünde kavga eden öğretmenleri hemen başka okullara gönderirken, haklarında da soruşturma başlattı. 
     
2- Doktor adayına hemşire dayağı      EYÜP KELEBEK Eskişehir DHA 

     Almanya'daki Essen Üniversitesi Tıp Fakültesi 5. sınıf öğrencisi olan Ayşe Ürencik 24 , her yıl olduğu gibi yakınlarının yanına Eskişehir'e geldi. Her yıl illerdeki hastanelerde gönüllü staj yapan Ürencik, bu yıl da Eskişehir SSK Hastanesi anestezi bölümünde staja başladı. 
     Ancak Ürencik, ameliyata gireceği sırada başhemşire yardımcısı Fikriye Avcı'nın kendisini dövdüğünü iddia ediyor ve olayı şöyle anlatıyor 
     "Giysilerimi değiştirmek için hemşire odasına girdim. Arkamdan ameliyathane kıyafetli bir kadın girdi. 'Elbiselerimi pencere kenarına bırakabilir miyim ' deyince küfredip, 'Git başımdan. Sinir etme beni' dedi. Asabi biri olduğunu anladım ve dışarıya çıkıp ayrılmasını bekledim. Ama arkamdan geldi ve omuz vurup ayağıma bastı. Neden böyle davrandığını sorunca da yeniden küfredip üzerime saldırdı, boynumu ve kollarımı tırnakladı. Ben de nöbetçi doktor ve hastane polisine durumu anlattım." 
     Ürencik, Cumhuriyet Savcılığı’na şik yette bulunacağını belirtirken, hakkında şikayet olan Fikriye Avcı'nın başhekimliğe verdiği savunmada, Ürencik'i tanımadığını belirterek, "Aramızda küçük bir tartışma çıktı" demekle yetindi 
     
3- Evlat dayağı çatıya çıkardı      YÜKSEL EKER Adana DHA 

     Adana'nın Döşeme Mahallesi'nde oturanlar önceki gün komşuları üç çocuk annesi Nezihe Kurt'u 57 evinin çatısında görünce şaşırdılar. Nezihe Kurt onlara sesleniyordu "Herkes beni duysun Artık dayanamıyorum, intihar edeceğim." 
     Olay yerine gelen polis, Kurt'u ikna etmeye çalıştıysa da inmeyeceğini söyleyen talihsiz kadın bir yandan kardeşi Adem Öztuncay'ın çağrılmasını istiyor bir yandan da şöyle bağırıyordu "Kardeşim olacak adam, beni çocuklarıma dövdürüyor. Oğluma silah veriyor, kötü işler yaptırıyor. Kardeşim de, çocuklarım da beni saymıyor, eziyet ediyor. Kocam 17 yıl önce öldü, evlenmeme de izin vermediler. Artık insan gibi yaşamak istiyorum." 
     Polislerin yarım saat süren ikna girişiminden sonra 'eylemine' son veren Nezihe Kurt, hastanede tedavi altına alındı. 
     



 YAŞAM 



















</TEXT>
</DOC>
