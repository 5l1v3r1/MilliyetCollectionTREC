<DOC>
<DOCNO> 33771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/son/sondun02.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalılar eşini Başkan Bush'dan daha çok sevdi... 
</HEADLINE>
<TEXT>

     ABD'de yapılan bir kamuoyu yoklamasında, Başkan George Bush'un eşi Laura Bush'un kocasından daha çok sevildiğini ortaya çıkardı. 
     Halk Basın Araştırma Merkezi tarafından yapılan araştırmaya katılanların büyük bölümü, Laura Bush'un bir Amerikan başkanının eşi konumuna uygun olduğunu düşünüyor. 
     Binden fazla kişinin katılımıyla 2-12 Temmuz'da yapılan araştırmaya göre, Laura Bush'a olumlu bakanların oranı yüzde 64, George Bush'a olumlu bakanların oranı ise yüzde 61. 
     Araştırmaya katılanların yüzde 58'i, Laura Bush'un bir Amerikan başkanının eşi konumuna uygun olduğunu düşünürken, katılımcıların yüzde 52'si Bush'un başkanlık görevine uygun olduğu görüşünde. Buna rağmen Laura Bush'un araştırmaya katılan siyahlardan düşük puan aldığı dikkat çekiyor. Siyahların yüzde 37'si bayan Bush'tan memnun olduğunu ifade ederken, yüzde 39'u memnun olmadığını ortaya koydu. 
     







</TEXT>
</DOC>
