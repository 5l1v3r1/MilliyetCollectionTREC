<DOC>
<DOCNO> 23723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/son/sonspo18.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Tugay'dan, Avrupa'ya giden Okan, Emre ve Fatih'e öğüt... 
</HEADLINE>
<TEXT>

     İskoçya'nın Glasgow Rangers takımından, İngiltere'nin Blackburn Rovers takımına transfer olan milli futbolcu Tugay Kerimoğlu, gelecek sezon yurtdışında forma giyecek olan Galatasaraylı eski takım arkadaşlarından dikkatli olmalarını istedi. 
     Tugay, gelecek sezon İtalya'da futbol yaşamlarını sürdürecek olan Okan ve Emre Belözoğlu ile İspanya'da futbol oynayacak olan Fatih'in, 'Avrupa'daki futbolun eğlence olmadığının' bilincine varmaları gerektiğini söyledi. 
     Avrupa'daki futbol anlayışının çok farklı olduğunu kaydeden Tugay, ''Ben de Avrupa'ya giden bir futbolcu olarak, bu arkadaşlara öncü olduysam, ne mutlu bana'' dedi. 
     Aston Villa'da forma giyen milli futbolcu Alpay Özalan da, İtalya'nın İnter takımına giden Okan ve Emre'nin başarılı olmalarını istediğini ifade ederek, ''Her iki futbolcu için de hayırlısı neyse o olsun'' şeklinde konuştu. 






</TEXT>
</DOC>
