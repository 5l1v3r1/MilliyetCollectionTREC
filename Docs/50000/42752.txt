<DOC>
<DOCNO> 42752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/yasam/yas00.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekleyen kalp sinyal’ verir 
</HEADLINE>
<TEXT>

Yürürken veya koşarken göğsünüz sıkışıyor ve dinlenince baskı hissi geçiyorsa, kalbiniz için vakit geçirmeden bir doktora görünün.. 
     Kalbinizle Dost Kalın 
Leyla Ataman Dilek 

     Göğüs kafesinin ön kısmında duyulan baskı, sıkışma hissi, özellikle bu ağrının bir efor veya hareket sırasında gelip, dinlenince tamamen geçmesi, uzmanlara göre büyük bir olasılıkla kalp hastalığının habercisi. 
     Memorial Hastanesi’nin kalp konusundaki deneyimli Kardiyoloğu Dr. Deniz Şener, bu ağrıların bazen sol omuz, sol kolun iç kısmı, boyun ya da alt çene ve sırttaki kürek kemiklerinin arasına da yayılabildiğine dikkat çekiyor. Şener'e göre, yürüme ve koşma sırasında rahat nefes alamama bazı akciğer hastalıklarının da habercisi olabileceği için, mutlaka bir kalp uzmanına ileri tetkikler yaptırılamalı.. 
     
     Kriz neden olur 
     Damarların iç yüzeyini kaplayan çok bir ince zar, normalde kanın akışkanlığını sağlayan ve damar içi pıhtı oluşmasını engelleyen maddeler salgılıyor. Zamanla, atardamarlarda yağ birikimi oluşuyor. Şener, kalpte krize yol açan bundan sonraki süreci de, şöyle açıklıyor 
     'Bu birikim için 10 - 20 yıl gibi uzun bir süre gerekli. Erken dönemde daralma, kan akımına önemli engel teşkil etmez ve şikayete neden olmaz. Bu dönemde teşhis koymak bazen imkansızdır. Darlık yüzde 70 - 80'i geçtiğinde hastada göğüs ağrısı ve nefes darlığı gibi yakınmalar ortaya çıkar. Önceden kolesterol birikimi nedeniyle daralmış olan kalp damarı, büyük bir hızla damarı pıhtı ile tam olarak tıkayabilir. Kan gitmeyeceği için kalp kası canlılığını yitirir. Bu durum ise enfarktüs, yani kalp krizidir. 
     
Güçsüz kalbe pompa desteğiTedavi ya da by - pass'a rağmen kalbiniz hala güçsüzse, bunun çaresi de var EECP adı verilen, bilgisayarla çalışan bir çeşit pompa sistemi.. 
     Yaşınızın ilerlemiş olması nedeniyle tıkalı damarlarınız için by - pass veya balon olamıyorsunuz. Veya yetersiz akciğer veya böbrek kapasitesi nedeniyle açık kalp ameliyatını kaldıramayacak durumdasınız. Ya da daha önceden bypass ameliyatı oldunuz ve damarlarınız ikinci kez takındı. 
     İşte bu durumda kalbin yükünü hafifletmek için hastaneye giderek EECP denilen özel bir cihaza bağlanıyorsunuz. 
     Pompa sistemi ile çalışan cihaz, bacak, kollar ve kalçaya sarılan hava torbalarıyla kalple uyumlu bir şekilde çalışmaya başlıyor. Böylece kan bacaklardan kalbe daha hızlı ve daha çok pompalanıyor. 
     
     Kılcal damar artıyor 
     Bu halde kalp damarlarına gelen kanın itici gücü sayesinde daralmış kan damarının beslediği bölgede bol miktarda kılcal damar oluşumu teşvik ediliyor. Cihaz, dolaşıma yardımcı olarak kalbin yükünü azaltıyor. 
     Yaklaşık 30 seanslık tedavi sonunda kişideki göğüs ağrılarında azalma veya tamamen kaybolma, efor kapasitesinde önemli bir artış sağlanıyor. 
     
İktidarsızlığın ilacı da pompa’      Pompa tedavisi, kalbin yanısıra karın bölgesi ve cinsel organlara giden kan miktarını da artırdığından, iktidarsızlıktan yakınan erkek hastalarda, eğer bu durum damar tıkanıklığından kaynaklanıyorsa, cinsel gücün yerine gelmesini de sağlıyor. Bu tedavi, halen ABD'de 200'den fazla merkezde uygulanıyor. 
     
Tanı yöntemleri iyi tanınmalı      Kalbinizdeki rahatsızlık nedeniyle doktora gittiniz. Size çeşitli tetkikleri yaptıracağınızı söyledi. Ancak ne anlama geldiklerini bilmiyorsunuz. Kalple ilgili tetkikler şöyle sıralanıyor. 

</TEXT>
</DOC>
