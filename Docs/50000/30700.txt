<DOC>
<DOCNO> 30700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/son/soneko29.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Emlak Bankası resmen tarih oldu... 
</HEADLINE>
<TEXT>

     Emlak Bankası'nın Ziraat Bankası'yla birleşme işlemlerinin ön aşamasının bugün itibariyle başlatıldığı bildirildi. 
     Birleşme işlemlerine ilişkin Genel Müdür Vekili Coşkun Özek ve Genel Müdür Yardımcısı Duray Şimşek imzalarıyla şubelere gönderilen genel mektupta, bugün itibariyle birleşme işlemlerinin ön aşamasının başlatılması nedeniyle şubelerin bu tarih itibariyle bilanço çıkarması gerektiği vurgulandı. 
     Hazırlıkların yapılarak, sağlıklı bir birleşme oluşturmanın gerektirdiği tüm iş ve işlemlerin ivedilikle sonuçlandırılmasının öneminin açık olduğu vurgulanan yazıda, yapılacak işlemlerle ilgili olarak Ziraat Bankası'nca yayınlanan bugün tarihli yazı uyarınca işlem yapılacağı belirtildi. Yazıda, şube müdürleri ve varsa banka müfettişlerinin sözkonusu işlemlerin yürütülmesinde Ziraat Bankası elemanlarından oluşturulan ekibin doğal üyesi olacakları, işlemlerin gerçekleştirilmesinde gereken özeni gösterecekleri hususu da kaydedildi. Yazıda, ''Bu işlemler paralelinde, şubelerimiz T.C. Ziraat Bankası A.Ş....Emlak Şubesi olarak faaliyetlerini mevcut sistemde sürdüreceklerdir'' denildi. 







</TEXT>
</DOC>
