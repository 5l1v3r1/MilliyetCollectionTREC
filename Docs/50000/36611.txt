<DOC>
<DOCNO> 36611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/son/sonspo17.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 2 - Samsunspor 0 ilk yarı sonucu 
</HEADLINE>
<TEXT>

     Fenerbahçe, Birinci Süper Futbol Ligi'ndeki ilk maçında, Samsunspor karşısında ilk yarıyı 2-0 önde tamamladı. 
     6. dakikada Ertuğrul'un yaklaşık 30 metreden kullandığı serbest vuruşta, yerden sol köşeye giden topa kaleci Rüştü, son anda dokunarak meşin yuvarlağı kornere attı. Aynı dakikada Müslüm'ün sağdan kullandığı korner atışında, penaltı noktası üzerindeki Kenan'ın kafa vuruşunu, Rüştü parmaklarının ucuyla dokunarak topu kornere çeldi. 
     8. dakikada Rapaiç'in sağdan ortasında altı pas içinde Johnson'dan önce Ercan topu kafayla kornere atarak tehlikeyi önledi. 
     13. dakikada Revivo'nun pasıyla sağdan çalımlarla ceza sahasına giren Yusuf, topu Serhat'a çıkardı. Bu futbolcu erken hareket edince top Revivo'nun önünde kaldı. Revivo'nun sert şutunda meşin yuvarlak defansa çarparak kornere çıktı. 
     Aynı dakika içinde Revivo'nun soldan kullandığı korner atışında kale alanının köşesinde Serhat'ın kafa vuruşunda, kaleci Buker son anda dokunarak topu kornere attı. 
     24. dakikada Revivo'nun uzun pasıyla soldan hareketlenen Rapaiç, aut çizgisinden yaptığı güzel ortaya, arka direkteki Serhat'ın kafa vuruşunda, top az farkla auta çıktı. 
     30. dakikada Celil'in soldan ortasında ön direkte Mehmet Yılmaz'ın vuruşunda top yandan auta çıktı. 
     38. dakikada Rapaiç'in yaklaşık 25 metreden sert şutunda, top kaleci Buker'den döndü. Serhat, önünde kalan topu boş kale yerine Buker'in üstüne atınca, takımını bir golden etti. 
     41. dakikada Lazetiç'in pasıyla soldan ceza alanı içine giren Revivo, güzel bir vuruşla kaleci Buker'in solundan meşin yuvarlağı ağlara göndererek, takımını 1-0 öne geçirdi. 
     45. dakikada Serhat, sol kanatta Kenan'ı geçtikten sonra ceza alanı içinde topa sert vurdu. Meşin yuvarlak kaleci Buker'den döndü. Dönen topu iyi takip eden Serhat'ın bu kez kafa şutunda kaleci Buker, topu yeniden çeldi. İlk golün sahibi Revivo, altı pas içinde önüne düşen topu ağlara göndererek, ilk yarının skorunu belirledi 2-0. 
     
     Stat Fenerbahçe Şükrü Saracoğlu 
     Hakemler Erol Ersoy xx, Münir Takpak xx, Baki Tuncay Akkın xx 
     Fenerbahçe Rüştü xx, Johnson xx, Ümit xx, Zoran Mirkoviç xx, Lazetiç xx, Yusuf xx, Ogün xx, Rapaiç xxx, Abdullah xx, Revivo xxx, Serhat xxxx 
     Samsunspor Buker xx, Kenan x, Ercan xx, Serkan Karababa xx, Vural x, Müslüm x, Mehmet Nas xx, Serkan Dökme xx, Celil xx, Mehmet Yılmaz xx, Ertuğrul xx 
     Gol Dk. 41 ve 45 Revivo 
     Sarı Kart Dk. 39 Ümit Fenerbahçe 
     







</TEXT>
</DOC>
