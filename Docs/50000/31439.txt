<DOC>
<DOCNO> 31439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/spor/aspo.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Digitürk’ün belirlediği dolar kuru kulüpleri karşı karşıya getirdi 
</HEADLINE>
<TEXT>
RESTLEŞME 
F.Bahçe, G.Saray ve İstanbulspor’un havuzdan ayrılma tehdidine, Gaziantep Başkanı Celal Doğan, "Bizde bu takımlarla yapacağımız maçlara dokuz kişi çıkar, hükmen yenik sayılırız" yanıtını verdi 
     MEHMET ALİ SABUNCU 

     Federasyon uyardı 
     KULÜPLER Birliği toplantısında Digitürk’ün kulüplere önerdiği 750 bin liralık dolar kuru tartışmalara neden oldu. Fenerbahçe, Galatasaray ve İstanbulspor bu rakamı kabul edemeyeceklerini belirterek, havuzdan çıkmak istediklerini belirttiler. Bunun üzerine bir federasyon yöneticisi "29. maddeye uymak zorundasınız. Havuzu delmeniz mümkün değil" diye konuştu. 
     
     Hakkımızı ararız 
     KARŞILIKLI restleşmenin uzaması üzerine İstanbulspor yöneticisi Adnan Sezgin, "O zaman biz de kanuni haklarımızı ararız" dedi. Sezgin’in lafları üzerine Gaziantespor Başkanı Celal Doğan, "Sen bir kulübü temsil ediyorsun. Diğerleri böyle yapmaz. Biz de İstanbul’da bu kulüplerle yapacağımız maçlara 9 kişilik esame listesi verir, hükmen yenik sayılırız" yanıtını verdi. 
     
     Dava açılıyor 
     FENERBAHÇE, Galatasaray ve İstanbulspor’un kur fiyatını yeniden ayarlamak için "uyarlama" davası açacakları öğrenildi. Futbol Federasyon Asbaşkanı Ata Aksu ise "15 kulüp hiçbir itirazda bulunmadan durumu kabul etti. Artık bu işin geri dönüşü yok" açıklamasını yaparken, dolar kuru 750 bin liradan kabul edilerek Digitürk ile 2005 yılına kadar yeni sözleşme imzalandı. 
     



 SPOR 
























</TEXT>
</DOC>
