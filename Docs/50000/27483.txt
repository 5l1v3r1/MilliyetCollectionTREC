<DOC>
<DOCNO> 27483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/son/soneko07.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalar takasla hareketlendi... 
</HEADLINE>
<TEXT>

     Para piyasalarının merakla beklediği takas ihalesinin sonuçlanmasının ardından, borsa yükselişle açıldı. 
     Açılışın ardından 12 bin seviyesini aşan endeks, daha sonra kar realizasyonlarıyla gevşedi. 
     Dolar fiyatı da, paritedeki değişikliğe paralel hafif yükselirken,bono faizleri 1 puan düştü. 
     Haftaya hızlı başlayan Borsa'da, açılışta 12 bin seviyesini aşan Endeks, ilk dakikalar içinde 12,247 puan seviyesini gördü. Ancak, yükselişin devamı gelmedi, kar realizasyonları etkili oldu. İlk yarım saat geçilirken Endeks, 12 bin puan seviyelerinde yatay seyre girdi. Endeks, ilk yarının sonuna doğru Cuma günkü kapanış değeri 11.839 puan seviyelerinde bulunuyor. 
     Döviz cephesinde ise serbest döviz piyasasında 1 milyon 198 bin seviyelerinde açılış yapan doların fiyatı, 2 bin lira artışla 1 milyon 200 bin seviyesine çıktı. Mark'da ise haftaya başlangıç değeri olan 533 bin lira fiyatında değişiklik olmadı. 
     İMKB Tahvil ve Bono Piyasası'nda ise bono faizlerinde yaklaşık 1'er puanlık düşüşler gözlendi. Bu piyasada, 6 Mart 2002 vadeli, bugün valörlü bononun basit getirisi yüzde bileşik getirisi yüzde 75.75 seviyesine indi. 
     
     

</TEXT>
</DOC>
