<DOC>
<DOCNO> 48537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/yazar/cemal.html </URL>
<DATE> 2001/10/24/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
11 Eylül sonrasının Tayyip Erdoğan'ı... 
</HEADLINE>
<TEXT>

     Koalisyon ortakları geçen ağustos ayından beri ekonomiyle ilgili olarak ilk kez mi bir araya geldiler Bu sayede Devlet Bahçeli, Kemal Derviş'in bulunduğu bir toplantıya ilk defa mı katılmış oldu 
     İhale Yasası niye gecikiyor 
     MHP'de, hatta DSP'de Devlet İhale Yasası'nın çıkarıldıktan sonra uygulamasının seçim sonrasına atılmasına dair bazı eğilimler mi su yüzüne vurmuş durumda 
     Şu günlerde Kemal Derviş'i çelmelemek amacıyla koalisyonun kuytuluklarında bazı ince ayak oyunlarını tezgahlanmak isteniyor 
     Bilemiyorum. 
     Sır değil ama bilinen bir şey var 
     Tayyip Erdoğan ilgi topluyor 
     Geçen hafta sonu Kahramanmaraş'taydı Ak Parti Genel Başkanı. Kalabalık çok iyiydi. Daha önce gittiği Bursa - İnegöl'de de öyle oldu. Sivas ve Kayseri gezilerinde de hareketli topluluklar tarafından karşılandı. 
     Zemin müsait 
     İşsizlik kol geziyor. Geçim derdi gitgide ağırlaşıyor. İnsanların Ankara'ya, hükümete öfkeli ve tepkili oldukları siyasal bir ortamda Recep Tayyip Erdoğan'ın ilgi toplaması şaşırtıcı değil. 
     Tayyip Erdoğan ne kadar yeni 
     Soyunduğu koltuğu doldurabilir mi 
     Çapı ne kadar, kumaşı nasıl 
     Bunlar bir yana, milletvekili olabilecek mi 
     Tayyip'li sorular çok. 
     Gündem yarattığı söylenemez. Türkiye en büyük ekonomik krizini yaşıyor bunca zamandır. Ama bugüne kadar Tayyip Erdoğan'ın bu konuda kulak verilecek, derli toplu bir çıkış yaptığı söylenemez. 
     Bunun gibi dünya 11 Eylül sürecinde. Yani bir başka dünya Tayyip Erdoğan'ın bu bakımdan da ses getirecek veyahut 'yeni'liğini gösterecek açıklamalarına tanık olmadık. 
     Yeni bir yana eski ya da klasik tavırlar almakla yetindiği söylenebilir. Özellikle 11 Eylül'ün hemen sonrasında Erbakan Hoca'nın Saadet Partisi gibi Tayyip Erdoğan da Taliban sözcüğünü ağzına almadı. 
     Belki bu konuda partisinin içindeki farklı görüşler rol oynamıştır. AK Parti kendi köklerini yenilikçi olarak nitelese de, yine kendi içinde gelenekçi bir çekirdek var. 
     Bu çekirdek, Refah'la Fazilet'in, daha doğrusu Erbakan Hoca'nın tabanı olan Milli Görüş'ten kopmak istemiyor. Merkeze doğru açılmaktan çekiniyor. İşte parti içindeki bu kanat, öyle anlaşılıyor ki, Tayyip Erdoğan'ı başlangıçta frenledi. 
     Ancak, Tayyip Erdoğan daha sonraki günlerde, belki Abdullah Gül'ün ve danışmanı Ömer Çelik'in Taliban'ı eleştiren çıkışlarının da yardımıyla, Taliban'ın Afgan halkına zulmettiğine ilişkin açıklamalar yaptı. 
     Ancak, '11 Eylül fırsatı'nı Tayyip Erdoğan'ın kullanabildiğini söylemek güç. İslam ve demokrasi, İslam ve terör, liberalizm, İslam ve Batı'yla Amerika gibi konularda çok şey anlatabilirdi. 
     Gerçekten yeni ise yeniliğini ortaya koyabilirdi. Siyasetin merkezine aday ise bunun yollarını döşeyebilirdi. 'Muhafazakar demokratlığı'nın ne anlama geldiğini açıklayabilirdi. 
     Olmadı. 
     Hiç birini yapamadı. 
     Ya çap sorunu... 
     Ya kaçak güreşmek 
     Ya da AK Parti'de de hala eski zihniyetin hakimiyeti... 
     Hangisi 
     
     







Demirel neden böyle yapıyor, anlamıyorum 


Durumun özeti 


Türkiye'de Afgan zirvesi 


11 Eylül sonrasının Tayyip Erdoğan'ı... 


Çıtayı yükseltmek 


Batman Petrol Üniversitesi 


Londra Washington yaklaşımıyla İstanbul çözümü 1 


Gelibolu Kabil parantezinde savaş 


Hem Doğu, hem Batı 


Erdoğan parasal kaynaklarını açıklamalı 


Piyasayı görmek, piyasaya bakmak... 


İGDAŞ vatandaşın parasını geri ver 


"Tamamen duygusal" bir vak'a 


Öğrencisine güvenmeyen üniversite KTÜ 


Savaş yazısı Vicdan aklama istasyonu 


"Yaklaşım" devlet kesesinden hovardalık oldu 


</TEXT>
</DOC>
