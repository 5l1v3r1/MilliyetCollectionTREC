<DOC>
<DOCNO> 32116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/siyaset/siy11.html </URL>
<DATE> 2001/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeniden fötr şapka’ 
</HEADLINE>
<TEXT>

Demirel Bana taş atanın kolu yorulur 
     YILDIZ YAZICIOĞLU Ankara 

     Siyasete dönüş işaretleri veren 9. Cumhurbaşkanı Süleyman Demirel, şahıslara yönelik tartışmalara girmek istemediğini belirterek, "Ben partiler üstüyüm. Bana taş atanın kolu yorulur" dedi. Demirel siyasette yeni oluşuma soyunanlara da, "Şeyhin kerameti kendinden menkul olmaz" öğüdünü verdi. Ankara Gökçeyurt köyünde adına oluşturulan hatıra ormanını ziyaret eden Demirel, gazetecilerin, elindeki "fötr şapkasının" siyasete geri döneceğine işaret edip etmediği sorularına "Şapkam başımda, güneşe karşı korunuyorum" yanıtı verdi. Demirel, "Siyaset herkese açıktır. Buyrun çıkın. Millete siyaset yolu ile hizmet istiyorsanız, bunu en çok ben teşvik ederim" dedi. Halkın arzularına göre yeni partiler kurulacağını kaydeden Demirel, şöyle devam etti "Siyaset ehliyet, liyakat ve dirayet ister. Hizmeti yapabilme becerisi ister. Ben liyakatlıyım’ demekle olmaz. Şeyhin kerameti kendinden menkul olmaz. Müritlerin kerametli olduğunu söylemesi lazım." 



 SİYASET 
















</TEXT>
</DOC>
