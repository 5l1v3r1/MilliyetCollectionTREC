<DOC>
<DOCNO> 37314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/ekonomi/eko01.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
AYŞE TEYZE’YE DOLAR TAHVİLİ 
</HEADLINE>
<TEXT>

Hazine, halka arz yoluyla, bir yıl vadeli, üç ayda bir yüzde 2.75 faiz ödemeli dolara endeksli tahvilin yanı sıra, 58 gün vadeli bono satacak 
     ANKARA Milliyet 

     Programın uygulamaya girmesinden bu yana hedeflenenin aksine yüksek faizleri düşüremeyen Hazine, halka arz yapmayı kararlaştırdı. Hazine, hem dolar bazında tahvil hem de 58 günlük bono ihraç edecek. 
     Hazine Müsteşarlığı’ndan yapılan açıklamaya göre, halka arz 20, 21 ve 22 Ağustos tarihlerinde gerçekleştirilecek. Söz konusu halka arzla, iki ayrı devlet iç borçlanma senedi satılacak. Bu senetlerden ilki dolara endeksli bir yıl vadeli devlet tahvili olacak. Söz konusu tahvil üç ayda bir kuponlu ve yüzde 2.75 faiz ödemeli. Tahvilin valör tarihi 20 Ağustos 2001, itfa tarihi ise 19 Ağustos 2002, senetlerin kupon dönemi 91 gün olarak belirlenirken yıllık basit faizi yüzde 11 ve bileşik faizi de yüzde 11.46’ya denk geliyor. 
     
     Türk Lirası ödenebilir 
     Senetlerin kupon ödeme tarihleri ise 19 Kasım 2001, 18 Şubat 2002, 20 Mayıs 2002 ve 19 Ağustos 2002 olacak. Tahvillerden satın alan yatırımcılar, satın aldıkları miktar kadar doları ya da 14-18 Ağustos tarihlerinde Resmi Gazete’de yayımlanan Merkez Bankası dolar satış kurlarının aritmetik ortalamasından hesaplanan kur üzerinden, TL olarak yatırabilecekler. Kur, 17 Ağustos akşamı ilan edilecek. 
     20 Ağustos’ta ihraç edilecek senedin fiyatı 90 bin 090, 21 Ağustos’takinin 90 bin 244 ve 22 Ağustos’kinin de 90 bin 399 lira olacak. Senetler 50 milyon lira ve katlarına satılacak. 
     Dövize endeksli tahvillere ilişkin faiz ve anapara ödemeleri TL olarak yapılacak. Döviz kuru, ödemeden bir iş günü önceki tarihte sabitlenecek. Hazine’nin doğrudan halka satacağı ikinci borçlanma senedi 58 gün vadeli bono olacak. Senedin vade başlangıcı 20 Ağustos 2001 ve itfası 17 Ekim 2001 olarak belirlendi. Senetlerin dönem faizi yüzde 11, yıllık basit faizi yüzde 69 ve yıllık bileşik faizi de yüzde 92.5 olarak belirlendi. 
     
5 SORU 5 CEVAP      Hazine halka dövize endeksli k ğıt satacak 
     1- Hazine’nin düzenleyeceği halka arz işlemi nedir 
     Hazine’nin piyasaya sürdüğü kağıtları açıkladığı fiyattan bankalar aracılığıyla halka satmasıdır. 
     
     2- Doğrudan halka satılacak Hazine k ğıtlarının fiyatı ne olacak 
     Senetler 1.000 ABD Doları ve katları şeklinde sayılacak ve satış fiyatı 20 Ağustos 2001 tarihli senetler için 1.000 dolar, 21 Ağustos tarihi için 1.001 dolar ve 22 Ağustos 2001 tarihi için de 1.002 dolar olacak. 
     
     3- Dövize endeksli Hazine k ğıdı yatırımcı açısından cazip mi 
     Dövizdeki artışı cazip gören yatırımcılar açısından dövize endeksli Hazine senedi almak cazip olabilir. 
     
     4- Bireysel yatırımcı TL cinsi senetten ne oranda getiri sağlayacak 
     Dolardaki ani hareketlerden zarar görmek istemeyen yatırımcı için TL k ğıtlar da cazip görünüyor. Piyasada şu an bileşik faizi yüzde 90 olan bu vadede k ğıtlara Hazine 5 puan fazla yüzde 95 faiz verecek. 
     
     5- Halka arzda hangi bankalar satış yapacak 
     Halka arza aracılık yapacak bankaları Hazine, 17 Ağustos günü açıklayacak. 
     



 EKONOMİ 

















</TEXT>
</DOC>
