<DOC>
<DOCNO> 36064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/son/soneko12.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalara KKDF kolaylığı... 
</HEADLINE>
<TEXT>

     Bankaların kredi maliyetlerini düşürmeye yönelik, Kaynak Kullanımı Destekleme Fonu KKDF kesinti oranları bazı kredilerde düşürüldü. 
     Merkez Bankası'nın bugünkü Resmi Gazete'de yayınlanan konuya ilişkin tebliği uyarınca, KKDF kesintisi, diğer krediler ile bankalar ve finansman şirketleri dışında Türkiye'de yerleşik kişilerin yurt dışından sağladıkları kredilerde ve kabul kredili, vadeli akreditif ve mal mukabili ödeme şekillerine göre yapılan ithalatta yüzde 3'e indirildi. 
     Bankalar ve finans şirketlerince kullandırılan tüketici kredilerinde gerçek kişilere ticari amaçla kullanılmamak kaydıyla kullandırılan krediler yüzde 10 olan kesinti oranında ise değişiklik yapılmadı. Tebliğe göre, bugünden önce fon kesintisi yatırılmış, ancak gümrük yükümlülüğü başlamamış kabul kredili, vadeli akreditif ve mal mukabili ödeme şekillerine göre yapılan ithalat işlemlerinin fon kesintisi, yeni oranlar esas alınarak hesaplanacak. Değişiklik öncesi KKDF kesintileri, diğer kredilerde yüzde 5, bankalar ve finansman şirketleri dışında Türkiye'de yerleşik kişilerin yurt dışından sağladıkları kredilerde ile kabul kredili, vadeli akreditif ve mal mukabili ödeme şekillerine göre yapılan ithalatta da yüzde 6 olarak uygulanıyordu. 







</TEXT>
</DOC>
