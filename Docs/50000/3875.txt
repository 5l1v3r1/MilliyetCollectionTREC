<DOC>
<DOCNO> 3875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/son/sondun01.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Romanya'da büyük ikramiye kazanan bileti sahibinin elinden alıp kaçtılar 
</HEADLINE>
<TEXT>

     Romanya'da sayısal lotodan büyük ikramiye olan 1 milyon doları yaklaşık 680 milyar TL kazandığını açıklayan bir Rumen, biletinin gasp edildiği gerekçesiyle polise başvurdu. 
     Stelian Ogica adlı talihli, dün sayısal loto merkezine giderek parasını almaya hazırlanırken, evinde kimliği belirsiz iki kişi tarafından saldırıya uğradığını söyledi. Ogica'ya göre, biri kadın olan saldırganlar, büyük ikramiye isabet eden biletin de aralarında bulunduğu 60 bileti cebinden aldılar. 
     Polisin, sayısal loto merkezini konuyla ilgili uyardığı belirtildi. Çekilişin yapıldığı Pazar gününden itibaren çok sayıda aile bireyini ve arkadaşını ikramiyeyi kazandığından haberdar ettiği kaydedilen Ogica, 60 loto bileti almış ve 80 dolar harcamıştı. Büyük ikramiyeyi kazanmak için 49 sayı arasından 6'sının bilinmesi gerekiyor. 
     Ogica'nın ''gasp edilen ikramiyesinin'' Romanya'da kazanılan en büyük ikramiye olduğu belirtiliyor. 




</TEXT>
</DOC>
