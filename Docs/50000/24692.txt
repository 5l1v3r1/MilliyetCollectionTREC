<DOC>
<DOCNO> 24692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/son/sonspo06.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basını "Fenerbahçe Perugia'nın kalecisini istiyor" 
</HEADLINE>
<TEXT>

     İtalya'da yayınlanan Tutto Sport Gazetesi, bugün verdiği haberde, Fenerbahçe'nin, Perugia takımının kalecisi Andrea Mazzantini'yi istediğini ileri sürdü. 
     Gazetede yer alan haberde, gelecek sezon Perugia ile sözleşmesi sona erecek olan Mazzantini'nin, Türk kulübü tarafından transfer edilmek istendiği kaydedildi. Mazzantini'nin ayrıca, Piacenza, Sampdoria Cenova ve Ancona kulüplerinin de transfer listesinde bulunduğu belirtildi. 
     Aynı gazetede yer alan diğer bir haberde ise FC Inter takımının, AC Parma'da oynayan Sercio Conceicao'yu transfer etmek istediği ve bu futbolcuya karşılık Gresko ve Hakan Şükür'ü takasa vermeye hazır olduğu da savunuldu. 26 yaşındaki Portekizli futbolcunun, kulüp başkanı Massimo Moratti tarafından istendiği, Hakan Şükür'ün ise yeni teknik direktör olarak gösterilen Hector Cuper'in kadrosunda yer almadığına da yer verildi. 
     La Repubblica gazetesine demeç veren FC Inter Teknik Direktörü Marco Tardelli ise, ''Sezon sonunda ayrılıyorum, derbi maçı benim sonum oldu'' dedi. 
     Tardelli ayrıca, Emre, Dalmat, Materazzi'nin FC Inter'e gelmesini çok olumlu buluduğunu dile getirdi. FC Inter takımına gelecek sezon için Valencia CF takımının teknik direktörü Hector Cuper'in geterilmesine kesin gözüyle bakılırken, basında yer alan haberlerde Cuper'in, FC Inter ile 2 yıllık sözleşme imzalayacağı belirtildi. Cuper'in FC Inter'e, Fatih Terim'in ise AC Milan'a gelmesi durumunda, İtalya Birinci Futbol Ligi'nde Seria A 2 yabancı teknik adam görev almış olacak. 







</TEXT>
</DOC>
