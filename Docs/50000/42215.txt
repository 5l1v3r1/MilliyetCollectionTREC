<DOC>
<DOCNO> 42215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/dunya/dun04.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Müdür anlatıyor 
</HEADLINE>
<TEXT>
"Yarım saat geç olsaydı..." 
     Dünya Ticaret Merkezi’nin 110’uncu katında bulunan Türk sirketi Show Time Pictures’ın Müdürü Harun Ekici, kazadan şans eseri kurtulanlardan... 3 yıldır bu şirkette çalışan Ekici, olay günü izinli olduğunu belirterek saldırı gününü şöyle anlattı 
     "Orada olmadığım için çok şanslıydım. Genellikle saat 09.00’da diğer arkadaşlarla birlikte 110’uncu kata çıkardık. Çalıştığımız yer ise 9.30’da açılıyordu. Eğer uçak 10.00 civarı binaya çarpmış olsaydı kayıp daha fazla da olabilirdi. Çünkü binanın o katında muhtemelen turistler de olacaktı. 
     
     Kelimelerle anlatılmaz’ 
     Diğer bir kazazede Afşin Aydın, dehşeti yasayanlardan biri. Dünya Ticaret Merkezi’nde Show Time isimli şirkette çalışan Aydın, o günü’ şöyle anlattı "Her zamankinden daha erken Dünya Ticaret Merkezi’ne vardım. İçeri girdikten sonra asansörü beklerken müthiş bir gürültü koptu. Kendimizi dışarı zor attık. Birkaç cadde ileriye gidip olayı izlemeye başladım. Gerçekten korkunçtu. Yanarak ölmek istemeyen bir sürü kişi kendini binadan aşağıya atıyordu. Kelimelerle anlatılmaz." 
     
     



 DÜNYA 












</TEXT>
</DOC>
