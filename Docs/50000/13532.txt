<DOC>
<DOCNO> 13532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/ekonomi/eko08a.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Akbank Sağlıklı rekabet bekliyoruz 
</HEADLINE>
<TEXT>

     Akbank Genel Müdürü Zafer Kurtul, önümüzdeki dönemde daha sağlıklı bir rekabet beklediklerini söyledi. 
     Bankanın dün yapılan genel kurul toplantısından sonra konuşan Kurtul, ekonomi ile ilgili sıkıntıların bankacılık sektörünü de etkilediğini bildirdi. 
     Nisanın ilk haftalarından sonra IMF ve ekonomik program ile ilgili çok önemli birtakım gelişmeler olacağını belirten Kurtul, "Belli bir kredi paketi temin edilmesi çok önemli. Burada da tahmin ediyorum belli gelişmeler var. En azından bu krediyi almak için ne yapmamız gerektiğini biliyoruz" dedi. 
     Kurtul, bankacılıkta da çok önemli gelişmeler olduğuna işaret ederek, "Devlet bankalarının daha rasyonel çalışması için bir çalışma prensibi oluşturuluyor. Bu bizim için çok önemli. Fon’daki bankalarla ilgili birtakım kararların süratle alınacağını düşünüyoruz. Biz önümüzdeki dönemde daha sağlıklı bir rekabet bekliyoruz" dedi. 
     Genel Kurulu’nu dün yapan Akbank, sermayesini yüzde 60 bedelsiz artırarak, 500 trilyondan 800 trilyon liraya yükseltileceğini bildirdi. Kurulda, yasal yükümlülüklerin yerine getirilmesinden sonra hissedarlara yüzde 51 bedelsiz hisse verilmesi ve yüzde 5 nakit temettü ödenmesi kararlaştırıldı. 
     
     Sermaye artırıyor 
     Artırılan 300 trilyonluk sermayenin 255 trilyonu k rdan bedelsiz hisse dağıtımı yoluyla, 45 trilyonu ise, yeniden değerleme fonu ile iştirak ve gayrimenkul satış kazançlarından karşılanacak. 2000’de vergi öncesi k rı 513 trilyon olan banka, 344 trilyon net k r açıkladı. 
     


 EKONOMİ 

























</TEXT>
</DOC>
