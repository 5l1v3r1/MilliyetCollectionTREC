<DOC>
<DOCNO> 10361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/son/sonspo10.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevabı günahıyla Scala dönemi 
</HEADLINE>
<TEXT>

     Beşiktaş'ta teknik direktör Nevio Scala dönemi bugün resmen sona ererken, siyah-beyazlı takım İtalyan teknik adam döneminde Avrupa Şampiyonlar Ligi'ne tarihinde 2. kez katılma başarısı gösterdi. 
     Beşiktaş, ön eleme turlarındaki başarılı performansını ise grup maçlarında gösteremezken, gruptaki karşılaşmalarında tarihi yenilgiler aldı. 
     Avrupa Şampiyonlar Ligi'nde tarihi yenilgiler alan Beşiktaş, deplasmanda yaptığı maçlarda İngiliz AFC Leeds United'a 6-0, İspanyol FC Barcelona'ya 5-0, İtalyan AC Milan'a da 4- 1 yenildi. Beşiktaş, gruptaki tek galibiyetini de BJK İnönü Stadı'nda FC Barcelona'yı 3-0 yenerek elde etti. 
     Beşiktaş, Nevio Scala döneminde Türkiye Kupası'nda yarı finalde elendi. 
     İtalyan teknik adam yönetiminde ligde 23 karşılaşma yapan Beşiktaş, bu karşılaşmalar sonunda 54 puanla lider olan Fenerbahçe'nin 8 puan gerisine düştü. Beşiktaş, 23 lig maçında 14 galibiyet, 4 yenilgi ve 5 beraberlikle topladığı 46 puanla averajla Gaziantepspor'un ardından 4. sırada yer aldı. 
     Birinci Futbol Ligi'nde 2000-2001 sezonunun 20. haftasında deplasmanda Çaykur Rizespor'a 5-1 yenilen Beşiktaş, Birinci Lig tarihindeki en ağır 2. yenilgisini Scala yönetiminde aldı. Beşiktaş, 43. sezonunu geçiren Birinci Lig tarihinde şimdiye dek en farklı skorlu yenilgisini 1980-81 sezonunda deplasmanda Bursaspor'a 5-0 yenilerek almıştı. 
     Beşiktaş, Scala döneminde yaptığı 4 derbi maçında 2 galibiyet, 2 yenilgi aldı. 
     Beşiktaş'ın Nevio Scala yönetiminde bu sezon aldığı başarısız sonuçlar ise şöyle 
149   Tarihinin en kötü savunmasına sahip olup, ligde 23 maçta kalesinde 36 gol gördü. 
149   Avrupa Şampiyonlar Ligi'nde AFC Leeds United karşısında aldığı 6-0'lık yenilgiyle, tarihinin en ağır Avrupa kupası yenilgisine imza attı. 
149   Aynı sezonda İspanya'da FC Barcelona'ya 5-0 yenildi. 
149   AC Milan'a 2-0 mağlup olarak, Avrupa kupalarında BJK İnönü Stadı'nda 7 maç sonra yenilgiyle tanıştı. 
149   Avrupa Şampiyonlar Ligi'nde ilk katıldığı sezona göre çok daha kötü bir grafik çizerek, hem daha az puan topladı, hem de daha çok gol yedi. 
149   Ligde 3 sezon sonra, 4 maç üst üste galibiyete hasret kaldı. 15, 16, 17 ve 18. haftalar 
149   Ligde tarihinde ilk kez Gaziantepspor'a İstanbul'da yenildi. 
149   Ligde tarihinde ilk kez Gençlerbirliği'ne BJK İnönü Stadı'nda boyun eğdi. 
149   Scala'nın, büyük umutlarla transfer ettiği Khlestov, bugüne dek ligde sadece 7 maçta forma giyebildi. 
149   43 yıllık lig tarihinin en ağır ikinci yenilgisini 5-1'lik skorla Çaykur Rizespor karşısında aldı. 
149   Ligde yapılan 23 maçın 20'sinde kalesini rakip forvete kapayamayıp, 17 maç üst üste kalesinde gol gördü. 




</TEXT>
</DOC>
