<DOC>
<DOCNO> 40962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/son/soneko07.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Migros'tan ev bütçesine katkı... 
</HEADLINE>
<TEXT>

     Migros, bugünden geçerli yeni bir kampanya ile daralan ev bütçesine katkı sağlayacak. 
     Migros'dan yapılan açıklamaya göre, hergün en çok tüketilen birkaç temel ürün, 9-12 saatleri arasında reyon etikeninin yarısına satılacak. 
     Migros'larda reyonda afişlerle ve anonsla duyurulacak o günün özel ürünleri, söz konusu 3 saat içinde stoklar elverdiğince yüzde 50 indirimli olarak tüketicilere sunulacak. Ürünler, Saat 12.00'de tekrar normal reyon fiyatına dönecek. Kampanya, 7 coğrafi bölgedeki 36 ilde 144 Migros mağazasında aynı anda uygulamaya girip, aynı anda uygulamadan kalkacak. Reyon fiyatının yarısı kampanyası, en çok tüketilen sebze meyve çeşitlerinden bakliyata, çok talep gören markalarda temel yemek malzemelerinden yağa, deterjana, sütlü ürünlere kadar temel ürünleri kapsayacak. Her gün seçilen ürünleri takip edenler, dönüşümlü kampanyada en çok alışveriş ettiği ürünleri yarı fiyatına alma fırsatı yakalayacaklar. Migros'un açıklamasında, kampanyanın tatil dönüşü ve okulların başladığı eylül ayında ev bütçesinin yükünü hafifleterek önemli bir destek sağlayacağı, tüketicilere güne moralle başlama fırsatı vererek bütçelere bir soluk aldırılmasını amaçladığı vurgulandı. 







</TEXT>
</DOC>
