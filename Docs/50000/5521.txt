<DOC>
<DOCNO> 5521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/guncel/gun05.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tantan’ın yeni hedefi MASAK 
</HEADLINE>
<TEXT>

     TOLGA ŞARDAN ANKARA 

     Geride bıraktığımız yıl içinde çok sayıda yolsuzluk operasyonuna imza atan İçişleri Bakanı Sadettin Tantan, Kara Para Yasası’nda değişiklik yapılmasını öngören tasarı hazırlattı. Tasarıda yer alan en önemli değişiklikler, yolsuzluk operasyonlarında hazırlanan dosyalar üzerinde kara para araştırması yapan Maliye Bakanlığı’na bağlı Mali Suçları Araştırma Kurulu’nun MASAK oluşum, görev ve yetkilerinin yeniden düzenlenmesi oldu. Tasarının yasalaşması halinde MASAK, "Kara Para Aklamasıyla Mücadele Kurulu" adı altında İçişleri Bakanlığı’na bağlanacak. 
     
     Suç kapsamı genişleyecek 
     Bakanlık APK uzmanlarının son rötuşunu yaptığı tasarı çalışmasında yasanın suç kapsamı genişletilecek. Buna göre, kara para aklama suçu işleyenler 4 yıldan 8 yıla kadar ağır hapis, aklanan paranın bir katı artanı ceza ile cezalandırlacak. Mevcut suçların yanı sıra 4422 Sayılı Organize Suç Yasası kapsamına giren suçlardan elde edilen gelirler de Kara Para Yasası çerçevesinde değerlendirilecek. Tasarının yasalaşması halinde kurulun başkanı Maliye Bakanlığı’ndan, yardımcısı Emniyet Genel Müdürlüğü’nden atanacak. 
     


 GÜNCEL 





















</TEXT>
</DOC>
