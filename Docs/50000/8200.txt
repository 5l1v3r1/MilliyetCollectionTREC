<DOC>
<DOCNO> 8200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/son/soneko24.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli Başbakanlık'a gelip ekonomi zirvesine katıldı 
</HEADLINE>
<TEXT>

     Türkmenistan ziyaretini tamamlayan Devlet Bakanı ve Başbakan Yardımcısı Devlet Bahçeli, piyasadaki gelişmelerin değerlendirildiği ekonomi toplantısının devam ettiği sıralarda Başbakanlık binasına geldi. 
     Başbakanlık Merkezi bina'ya gelişinde, MHP'li bakanların da Bahçeli'ye eşlik ettikleri gözlendi. Gelenler arasında Sağlık Bakanı Osman Durmuş, Devlet Bakanı Faruk Bal, denizcilikten sorumlu Devlet Bakanı Ramazan Mirzaoğlu ile Bayındırlık ve İskan Bakanı Koray Aydın da başbakanlık binasına geldiler. 
     Bahçeli, Başbakan Ecevit başkanlığında yapılan ekonomi toplantısına katılıp katılmayacağı yolundaki soruları ise yanıtsız bıraktı. 




</TEXT>
</DOC>
