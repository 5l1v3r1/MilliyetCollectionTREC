<DOC>
<DOCNO> 4292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/siyaset/siy05.html </URL>
<DATE> 2001/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Olay milletvekili hoşgörü istiyor 
</HEADLINE>
<TEXT>

MHP’den atılan Ali Güngör, Bahçeli’ye zehir zemberek suçlamalarda bulundu 
     SALİHA ÇOLAK Ankara 

     MHP’den ihraç edilen ve itiraz süreci tamamlanmadan "bağımsız" ilan edilen İçel Milletvekili Ali Güngör, Alparslan Türkeş’li yılları ve MHP geleneğini anımsatarak, Bahçeli’yi eleştirdi. 
     İhraç kararına itirazını, Disiplin Kurulu’nun yanı sıra doğrudan gönderdiği Bahçeli’yi, milletvekillerine birer yazı göndererek de eleştiren Güngör, Milliyet’e şu açıklamaları yaptı 
     Hukuk işlemedi İhraç kararımla ilgili itiraz süreci daha tamamlanmadan Meclis Başkanlığı’na yazımı göndermişler. Rahmetli Türkeş her zaman kurullarla birlikte çalışırdı. 
     Tek adam olmaz Partiler de tek adamla yönetilecek kurumlar değildir. Türkeş’in örnek alınmasını istiyorum. Partide tek adam anlayışı Ecevitler’in modeli olabilir. 
     
Ben de hoşgörü istiyorum      Güngör, Bahçeli’ye ve Disiplin Kurulu’na gönderdiği itiraz yazısında da şu görüşlere yer verdi 
     "Ali Güngör’ün Allah’tan başka kimseden korkmayacağını, hesabının da, kitabının da, fiilinin de aynı olacağını en iyi bilmesi gereken Sayın Bahçeli’dir. Sayın Genel Başkan, Diyarbakır’da kucaklaşıp öpüştüğü HADEPliler’e, Pişmanlık Yasası’yla affedilmelerine katkıda bulunduğu PKKlılar’a, en sert tepkilerle eleştirip daha sonra af kapsamına alınan Erbakan’a, partimizi hemen hemen katillikle suçlayan Rahşan Ecevit’e gösterdiği hoşgörü ve toleransı, demokratik hakkını kullanarak TBMM kürsüsünden konuşan milletvekiline göstermemiş, ihracını istemiştir. 
     Her şey bir yana, ülkücü kültür ve terbiye içinde 30 yıllık arkadaşlık ve ülküdaşlığın gerektirdiği, vefa’ diye kutsal bir anlayış ve kavram vardır. Sadece bu sebep bile, şahsıma reva görülen eziyet ve zulüm, Sayın Bahçeli’yi tarih önünde mahkum etmeye yetecektir." 
     Güngör milletvekillerine de, "Afrika kabilelerinde bile uygulanan demokrasinin partide uygulanmadığı" şikayetinde bulundu. 
     


 SİYASET 












</TEXT>
</DOC>
