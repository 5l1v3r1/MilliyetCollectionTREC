<DOC>
<DOCNO> 8771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/ekonomi/eko01.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Açığı olan banka yok 
</HEADLINE>
<TEXT>

Cuma günü itibarıyla yükümlülüklerini yerine getiremeyen banka olmadığını belirten Temizel, kasıtlı senaryo üretenlerin ülkeye zarar verdiğini belirtti 
     ANKARA Milliyet 

     Bankacılık Düzenleme ve Denetleme Kurulu BDDK - Üst Kurul Başkanı Zekerriya Temizel, mali kriz nedeniyle yükümlülüğünü yerine getiremeyen banka olmadığını söyledi. 
     Kendisini ziyaret eden işsiz gazetecilerle görüşen Temizel, mali kesimle ilgili soruları yanıtladı. Hafta içinde bazı bankaların, alacaklarını alamadıkları için bazı yükümlülüklerini yerine getiremediğini belirten Temizel, "Dün cuma itibarıyla yükümlülüklerine yerine getiremeyen, açığı olan hiçbir banka yok. Özellikle yurtdışı yükümlülüklerinin hepsi yerine getirildi. Bankacılık sistemi şu anda da tıkır tıkır işliyor" dedi. 
     
Fırtına kopmayacak’      Ortalık dalgalanıyor diye kesinlikle senaryolar yaratmamak gerektiğini de vurgulayarak, dedikoduların ülkeye zarar verdiği uyarısında bulunan Temizel, bunların kasıtlı yapıldığından da kuşkusunun olmadığını belirterek, "Eğer birisi gerçekten bu konuda konuşuyorsa, mutlaka bir amacı vardır" diye konuştu. Kasıtlı senaryo üretenlere gerekenin yapılacağını belirten Temizel, şöyle devam etti "Her şey açıkta olacak... Rüzg r da olacak, fırtına da olacak, sonunda sağlam, bir taş atıldığında fırtına kopmayacak ekonomi sağlanacak. Türkiye soğukkanlılığını kesinlikle korumak zorunda." 
     
Etibank süreci hızlandı      Temizel, Etibank’la ilgili bilgi verirken banka yönetimiyle, grup arasında görüşmeler ve depo kararı alma çalışması sürdüğünü söyledi. Sürecin satış noktasına geldiğini belirten Temizel, şöyle dedi 
     "Ne olacağı, önümüzdeki bir iki hafta içinde bu grubun ödeme kapasitesini ortaya koyup koymayacağına bağlı. Grubun ödemeyle ilgili planının kabul edilmesiyle beraber somut nitelik kazanır." 
     
Yer yarılsa bile yasayı uygularım’      BDDK’nın çalışmalarını anlatırken, kesinlikle bir baskı görmediğini yineleyen Temizel, şöyle konuştu "Sizi temin ederim elimizde eğer bir yasa var ise ki var, bu yasayı uyguladığımız zaman karşımıza çıkan insanlar bu yasanın uygulanmasını yer de yarılsa gök de delinse engelleyemez. Bizi engelleyen tek baskı var. O da zaman faktörü. Bu kurumun elinde 81’e ulaşan finans kurumlarını denetleyecek sayıda insanımız yok. Bunu beş ay içinde yetiştirmemiz de beklenemez. Dolayısıyla, elinizde çok sınırlı sayıdaki insanla bu uygulamaların üstüne gidiyorsunuz ve üstelik hukuk uyguluyorsunuz. Çok dikkatli karar vermek durumundasınız. Bu uygulamaların karşısında insan unsuru var.’’ 
     


 EKONOMİ 















</TEXT>
</DOC>
