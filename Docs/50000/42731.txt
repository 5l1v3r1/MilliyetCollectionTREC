<DOC>
<DOCNO> 42731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/spor/aspo.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli meydan okudu 
</HEADLINE>
<TEXT>

Fenerbahçe Teknik Direktörü, Barcelona’yı yenecek güçte olduklarını iddia etti. Ünlü hoca, Kadıköy’deki seriye devam edeceklerini belirterek, "Onların, 1,5 yıldır İstanbul’dan nasıl döndükleri zaten ortada" dedi 
     YUSUF KOBAL 

     İspanyollar gelmedi 
     MUSTAFA Denizli Barcelona’yı yenecek gücü sahip olduklarını belirterek, "Kazanma şansımız her zaman yüzde 51’dir" dedi. İspanyol gazetecilerin gelmediği toplantıda önceki maçlarının bu karşılaşmaya kıyas olamayacağını bildiren Denizli, özetle şunları söyledi "Önemli olan iç ve dış saha puanları ile gruptan çıkmak. Barajın ne olduğunu biliyoruz." 
     
     Seri devam edecek’ 
     "RAKİBİMİZ tecrübe olarak bizden önde, ama İstanbul’da oynamanın zorluğunu biliyorlar. Avantajlı ayrılmak istiyoruz. Bu güce sahibiz. Dikkatli olmalıyız. Kadıköy’deki seriyi devam ettirmek istiyoruz. Futbolda bir önceki maçla kıyas olmaz. Temposu yüksek, çekişmeli bir maç olacak. Önemli olan kimin oynayacağı değil, karşılaşmanın nasıl kazanıldığıdır." 
     
     9 puan yeter’ 
     "GRUPTA puan kazanmak önemli. 18 puanın yarısından bir fazlası bizi üst tura taşır. Bir maç oynanmadan hangi oyuncunun önemli olduğunu bilemezsiniz. Seyircimiz bu maça gelecek. Bize yavaş yavaş ısınıyorlar. 1,5 yıldır Barcelona menajeri gibi konuşanlarla karşılaşıyoruz. Hepsi aynı iddia ile geliyor, nasıl döndükleri ortada. Fazla söze gerek yok." 
     
Efsane gibi başlaFenerbahçe, Şampiyonlar Ligi’ndeki ilk sınavını bugün evinde Barcelona’ya karşı verecek 
     21.45’te başlayacak 
     SARI - Lacivertli takım, B.Leverkusen maçının ertelenmesi nedeniyle, Şampiyonlar Ligi’ne bugünkü Barcelona sınavıyla "merhaba" diyecek. Kadıköy Şükrü Saracoğlu Stadı’ndaki karşılaşma 21.45’te başlayacak. F Grubu’ndaki diğer mücadelede ise Lyon, B.Leverkusen’i konuk edecek. İspanyol Barcelona bugüne kadar Türkiye’de oynadığı maçlardan galibiyet çıkaramadı. Trabzonspor, Beşiktaş ve G.Saray’a yenilen Barça, bir kez de Cim - Bom ile berabere kalmıştı. 
     
Barça’da 6 eksikİspanyol ekibi galibiyetten emin 
     MURAT AĞCA 

     FENERBAHÇE’NİN Şampiyonlar Ligi’ndeki rakibi Barcelona, dün İstanbul’a geldi. Sakat olan Rivaldo’nun yanı sıra, Overmars, Dani, Reiziger, Gerard ve Abelardo’dan yoksun bir kadroyla havalimanına inen Katalan ekibi, ardından Conrad Otel’e yerleşti. Dün akşam maçın oynanacağı Şükrü Saracoğlu Stadı’nda bir çalışma yapan İspanyol takımı, akşam da Fenerbahçe’nin kasetlerini izledi. 
     BARCELONA Teknik Direktörü Rexach, bu maçı kazanarak Türkiye’de yaşadıkları şanssızlıklara son vereceklerini söyledi. Rexach, "Fenerbahçe sahasında 24 maçtır kazanıyor. Biz burada oynadığımız dört maçtan üçünü kaybettik. İstanbul’da kazanmak zor. Ama bu kez kazanan olacağız. Revivo’yu iyi tanıyorum. Umarım bize bir sürpriz yapmaz." ifadelerini kullandı. 
     



 SPOR 


























</TEXT>
</DOC>
