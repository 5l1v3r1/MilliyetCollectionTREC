<DOC>
<DOCNO> 21764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/son/soneko16.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Akbank kurumlar vergisinde birinci 
</HEADLINE>
<TEXT>

     İstanbul’da, 2000 yılı vergilendirme dönemi kurumlar vergisinde Akbank, tahakkuk eden 131 trilyon 57 milyar 164 milyon lira ile birinci oldu. 
     İstanbul Defterdarı Kadir Boy, bugün düzenlediği basın toplantısında İstanbul’un kurumlar vergisi rekortmenlerini açıkladı. Boy’un verdiği bilgiye göre, tahakkuk eden vergide İş Bankası 61 trilyon 502 milyar 863 milyon lira ile ikinci, Arçelik 25 trilyon 550 milyar 933 milyon lira üçüncü geldi. 
     Akbank ve İş Bankası geçen yıl da aynı sırayı alırken, Arçelik geçen yıl 25. sırada bulunuyordu. İlk 10’u oluşturan diğer kuruluşlarla tahakkuk eden vergileri ise şöyle 
     "Doğuş Otomotiv Servis ve Ticaret A.Ş. 21 trilyon 9 milyar 335 milyon lira, Yapı ve Kredi Bankası 19 trilyon 731 milyar 521 milyon lira, Citibank 17 trilyon 765 milyar 48 milyon lira, Ericsson Telekomünikasyon A.Ş. 17 trilyon 207 milyar 913 milyon lira, Philip MorrisSA 14 trilyon 864 milyar 74 milyon lira, Netaş 12 trilyon 938 milyar 725 milyon lira ve isminin açıklanmasını istemeyen bir kuruluş 12 trilyon 696 milyar 638 milyon lira." 
     







</TEXT>
</DOC>
