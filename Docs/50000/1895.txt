<DOC>
<DOCNO> 1895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/son/sonspo02.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta kondisyon ağırlıklı çalışma 
</HEADLINE>
<TEXT>

     Beşiktaş, devre arası hazırlıklarının ikinci bölümünü Antalya'da sürdürüyor. 
     Belek Adora Golf Resort Oteli'nin sahasında yapılan günün ilk antrenmanında teknik direktör Nevio Scala, futbolcularına kondisyon yüklemeyi sürdürdü. 
     Yaklaşık 1.5 saat süren idmanın ilk bölümünde, siyah-beyazlı futbolcular 15 dakika pas çalışması yaptılar. Antrenmanın ikinci bölümünde futbolcularına istasyon çalışması yaptıran İtalyan teknik direktör, bu bölümde istediği tempoyla futbolcularını yine zorladı. Karhan'ın hırslı ve tempolu çalışması dikkati çekti. 
     Öte yandan, dün sabah yapılan antrenmanda sağ arka adalesinden sakatlanan Münch de çalışmayı izlerken, bu futbolcunun sakatlık bölgesinde ödem oluştuğu bildirildi. Takımın diğer sakat oyuncuları Yasin ve Ayhan ise takımdan ayrı olarak yaklaşık bir saat süren tempolu düz koşu yaptılar. Beşiktaş, yarın Belek'deki ilk hazırlık maçını Tokatspor ile yapacak. 




</TEXT>
</DOC>
