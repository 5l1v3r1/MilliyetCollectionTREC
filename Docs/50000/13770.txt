<DOC>
<DOCNO> 13770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/yazar/sazak.html </URL>
<DATE> 2001/03/30/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Çeyrek akıl 
</HEADLINE>
<TEXT>

     Kemal Derviş, ABD'den dolar yerine "çeyrek akıl"la döndü. 
     IMF ve Dünya Bankası yetkilileri, ekonomik programın başarısı için 10 - 12 milyar dolar destek bekleyen Derviş'e "önce programı görelim" diyerek, reform yasalarının bir an önce Meclis'ten geçirilmesi mesajını verdiler. Dikkat çekici olan, Washington'daki temaslarda ekonomik içerikli 15 yasa dışında "siyasi reform" beklentisinin de Derviş kanalıyla Ankara'ya iletilmek istenmesidir. 
     Gerçi Başbakan, cumartesi gecesinden sonra ileri saat uygulamasından kaynaklanmış olabilir Derviş'ten haber alamadığını söylüyor ama Amerikan yönetiminin mesajları medya kanalıyla en açık biçimde kamuoyuna yansıyor. Yasemin Çongar'ın Brent Scowcroft'la yaptığı söyleşi yeterince uyarıcıydı "Yolsuzluklar, siyasetteki ahlaki çöküntü ve şeffaflığın olmayışı nedeniyle Bush yönetimi mali yardım konusunda tereddüt göstermektedir." 
     Hazin değil mi Türkiye'deki "yolsuzluk ekonomisi"ni besleyen kanallar kapatılmadan, ABD yönetimi yardıma yanaşmıyor. 
     Başka bir anlatımla, "borçlanmak istiyorsanız, bunları iç etmeyeceğinizden, çalıp çırpmayacağınızdan emin olmak istiyoruz" diyor yabancılar. Son derece ağır bir mesaj ama şu yönüyle de isabetli Hiç olmazsa Türkiye gelecek kuşaklar adına borçlanıp, ülkenin geleceğini bir avuç insanın açgözlülüğü uğruna ipotek etme anlayışından vazgeçmek zorunda kalacak. 
     Çin atasözündeki gibi... 
     Balık istiyorsanız, tutmayı öğrenin 
     Derviş'e dolar yerine verilen "çeyrek akıl" budur 
     Ancak bu akıl ekonomiyi bugünkü krizden kurtarmaya yeter mi Elbette yetmeyecektir. Kemal Derviş'e köstek sürdükçe, son fırsat da kaçacağa benziyor. Başbakan'ın, "15 günde yetişmez" diyerek Derviş'ten esirgediği desteğe Fazilet Partisi'nden koşulsuz yardım sözü gelmesi ilginç değil mi 
     Muhalefet bile, koalisyondaki "kerhen" desteği görüp Derviş'ten yana tutum aldı. FP'li Bülent Arınç bu sorumluluğu, Türkiye bir "ara rejim"le sürüklenmesi diye gösterdiklerini açıkladı. 
     DSP Grubu'nda ise Rıdvan Budak, hükümeti, ekonomik krizin siyasi bedelini ödemeye çağırdı. Budak, koalisyon içinde değişim önerince Ecevit'i kızdırdı. Oysa, hükümetin bu şekilde devamındaki güçlüğü, DSP'den önce ANAP Grubu tartışmaya başladı. Mesut Yılmaz, "çekilelim" isteklerini güçlükle bastırdı. 
     Derviş'in 15 Nisan olarak verdiği tarih, siyasi açıdan sonun başlangıcı olabilir mi 
     Başkent kulislerinde dün "beyaz enerji"yle ilgili fezleke beklentisi konuşuluyordu. Yine mi düğmeye basıldı 
     
     





Toplum ve laiklik 


Hazine avukatı 


Servet vergisi yok 


Cahillik mazeret mi 


CIA'dan biri ve Derviş'li senaryolar... 


Makas değiştirmek 


Kolej fırtınası 2 


Demirel'den Ortadoğu çağrısı 


Fatura yok, laf çok 


Suikast bilmecesi çözülüyor mu 


Herkes iyiyse... 


Çeyrek akıl 


Sabancı'da pişer, Akbank'a da düşer 


Merkez, doları karaborsaya düşürüyor 


Ülke yanıyor, bunlar Küba’ya gidiyor 


</TEXT>
</DOC>
