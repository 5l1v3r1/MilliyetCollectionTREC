<DOC>
<DOCNO> 7115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/guncel/gun03.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın filozofu oldu 
</HEADLINE>
<TEXT>

Amacının toplumda ezilen kadını yüceltmek olduğunu söyleyen Apo, "Kadına Televole kültürüyle değil, felsefi açıdan yaklaşıyorum " dedi 
     BELMA AKÇURA İstanbul 

     Kürt kadınlarının pis koktuğunu, üstelik soğuk ve biçimsiz olduğunu söyleyen Abdullah Öcalan, şimdi de kadınları felsefi yönden incelemeye aldı. Öcalan, PKK’nın yurtdışındaki yayın organı Serxwebun adlı gazeteye gönderdiği yazısında "Kadına Televole kültürüyle yaklaşmıyorum. Felsefi ele alıyorum" dedi. 
     
     "Amacım kadını yüceltmek" 
     Öcalan, yazısının devamında, "Kadın sorunu üzerine tezler düşünüyorum. Bu çerçevede neolitik toplumdan günümüze kapsamlı bir çalışmam var. Kürt kadınını küçük ve hor görmekten ziyade, başta analar olmak üzere tüm talihsiz kadınları yüceltmeyi esas aldım" dedi. Kadın tarihinin dört ciltlik mitoloji kitabının içerisinde olduğunu belirten Öcalan, sözlerine şöyle devam etti 
     
     "Zeki olmayan okumasın" 
     "Kadın mitolojide gömülmüştür. Daha sonrasında zaten siyasette yeri yoktur. Şimdi Sümerlerin Kurnaz Tanrısı Enki’ kitabını okuyorum. Kitabı bilinci yüksek olmayanlara ve ders çıkaramayacaklara fazla tavsiye etmiyorum. Anlamazlarsa bunalıma girebilirler. Çocukluğumdan beri aradığımı neolitik çağda buldum diyebilirim. Hem kadın hem de halklar neolitik çağda çakılı kalmıştır. Yazarsam eğer, bu temelde bir şeyler yazarım." 
     
     "Beni yakından izleyin" 
     Öcalan yazısını şu sözlerle noktaladı "Kimden bahsetsem basın beni onunla özdeşleştiriyor. Napolyon dedim, Apo kendini Napolyon zannediyor’ dediler. Bu tarihi kişiliklerin hepsinin ortak bir ruhu var. Ben bu ortak ruhu yakaladım. Bende yaşanan ruhsal değişimin ve bilinç derinliğinin çok yakından takip edilmesi gerekir." 
     
15 Şubat’a dikkat PKK’lılar eylem hazırlığı yapıyor      Öcalan’ın yakalanmasının 2. yıldönümünde PKK, bir dizi eylem planladı. Yetkililerin "tahrik eylemi" diye yorumladığı gösteriler Avrupa ve Ermenistan’da gerçekleştirilecek. Öte yandan PKK sözcüleri, Medya TV aracılığıyla, Güneydoğu’daki Kürt kökenli vatandaşlara 15 Şubat’ta eylem çağrısında bulundu. 
     


 GÜNCEL 






















</TEXT>
</DOC>
