<DOC>
<DOCNO> 14197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/spor/ytstan.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısmet kapalı olunca 
</HEADLINE>
<TEXT>

     MEHMET TAN 

     Desek ki, kader ve yine desek ki, bir uğursuzluk, basiretsizlik var... Hatta ve hatta "Futbolun adaleti yok" biçimindeki kesin ve keskin hüküm, bu maçın sonucunu izaha yetmez. Bizce, "Nasibi olmayan hacıyı deve üzerinde yılan sokarmış" demek, işin en kolayı. 
     Zira Trabzonspor, 23. dakikadaki Oktay'ın golünden sonra karşılaşmayı 67 dakika önde götürdü. Özellikle ilk yarıda, ev sahibi takım derin top uygulaması ve ikiye bir top alış verişiyle golün dışında dört net pozisyon buldu. Üstelik kaliteyi de yakaladı. Orta alandaki pres, top kullanımı, adam eksiltme, oyunda genişlik ve hücumda derinlikle keyif verdi Trabzonspor... Bordo - Mavili ekip, ikinci yarının kimi bölümlerinde sıkıntılı anlar yaşasa bile oyunun kontrolünü hep elinde tuttu. 
     Vazgeçtik geri kalanlarından son iki dakika içinde önce Zafer kaçırdı, ardından Sergen'in sağ ayağına geldi. Kader ağlarını örmeyiversin bir kere, olmayınca olmuyor işte... Uzatma dakikalarında bir uzun top ve Yozgat'ın beraberlik golü. 
     Arayış ya da yeterli değil... Futbolcu kullanımından, oyun kurgusuna kadar, Trabzonspor'da gözle görülen bir dizi değişiklikler ve de güzellikler kaynadı... 18 ay sonra forma bulan Cem'in muhteşem oyunu güme gitti. Hepsinden önemlisi Trabzonspor'un çok ihtiyacı olduğu galibiyet uçtu. 
     


 SPOR 




























</TEXT>
</DOC>
