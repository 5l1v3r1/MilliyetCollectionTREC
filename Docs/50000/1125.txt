<DOC>
<DOCNO> 1125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/magazin/amag.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Çıplaklık erotik değil ki soyunayım’ 
</HEADLINE>
<TEXT>

"En büyük hayalim çırıl çıplak fotoğraf çektirmek" diyen Reyhan Karaca’nın dileğini yerine getirmek istedik. Sonuçta gidebileceği yere kadar gittik’... 
     BULAŞMALAR AHMET TULGAR 

     Reyhan Karaca bir süre önce katıldığı bir panelde en çok istediği şeylerden birinin "çıplak fotoğraf çektirmek" olduğunu ama buna Türkiye’de cesaret edemeyeceğini söylemiş. Biz de bunun üzerine kendisinden bu tür sözler beklenmeyen genç şarkımıza Ercan Arslan’ın kamerası önünde gidebileceği yere kadar gitmesini teklif ettik. Elbette ki Reyhan’la röportaj yapmamızın tek amacı bu değildi. Kendisi yeni albümüyle de gündemde... 
     
     Aşkın’ı kıskanırdım’ 
Siz de daha çocuk denilecek yaşta sahneye fırlayanlardansınız, değil mi 
     Sekiz yaşında evden kaçıp İstanbul Radyosu Çocuk Korosu’na kayıt yaptırdım. Evden izin vermiyorlardı, hastalıklı bir çocuktum, sürekli ateşleniyordum. 
     
O kadar da küçük yaşlarınızı kastetmemiştim. 
     13 yaşında İTÜ Konservatuvar sınavlarına girdim. İlk sınavı kazandım. İkinci sınavda kapıda diziliyoruz. Ben, benim yanımda Aşkın Nur Yengi, onun yanında Ufuk Yıldırım. Aynı sınıfa düştük, ondan sonra zaten curcuna başladı. 
     
Aşkın’ı kıskanır mıydınız o hemen Sezen Aksu’nun arkasında vokale başladı diye 
     Tabii, ama çok da özenilecek bir hayat değildi. 
     
     Sahnede uyku’ 
Konservatuvarda üç yıl eğitmenlik yaptığınızı söylemiştiniz. Bugünkü Türk Popu’nu nasıl buluyorsunuz 
     Gittikçe daha kötüleşiyor, ben bile ne tür müzik yaptığımı bilmiyorum. Bir şeyin peşinde gidiyoruz hep beraber. Ama peşinde gittiğimiz şeyin en başındaki insan parsayı topluyor. Kim Sezen Aksu. Sezen Aksu bizim yaptığımız müziğin en iyisini yapıyor. Ne bu Tam pop değil, tam alaturka da değil, ikisinin ortasında bir şey. Ama Sezen benim için ana kraliçedir. 
     
Sezen Aksu’dan beste aldınız mı 
     Aldık, ama biraz geç gönderdi Sezen, o arada CD’ler basılmıştı. "Para istemiyorum, senin olsun" dedi. Fakat aynı şarkının değişik bir versiyonunu Levent Yüksel’de gördüm. Ama Sezen Aksu bir derya, ondan bana çok şarkı çıkar. 
     
     Erkeklerin bacak kılları 
Tabularla oynar mısınız Mesela erkeğin göğüsü değilken, niye kadının ki mahrem 
     Düşünürüm tabii. Mesela erkekler niye bacaklarının kıllarını almıyor da kadınlar alıyor Çok sinir bozucu geliyor bana. Türkiye’de iri göğüslü kadınlar ya kambur olurlar ya da çok sıkı sütyen takarlar. 
     
Siz sakladınız mı göğüslerinizi 
     - Hayır, ben de çok fazla bir şey yok. "Ah, benim niye bu şekilde değil" derdim. 
     
Şimdi niye çekiniyorsunuz 
     - Çıplaklık bence erotik değil. Vücudu saran bir body ile daha erotik olabilir. 
     
     Burak Kut yüzünden sahne bıraktım’ 
Sahnede mi keyiflisinizdir, stüdyoda mı 
     Sahneye çıkmama az bir süre kala uykum gelir, esnemeye başlarım. 
     
Peki, hiç sahnede söylerken bırakıp gitmeyi düşündünüz mü 
     Sahneyi bırakıp gittiğim oldu. 1993 yılında Burak Kut arkadaşımla aynı sahneye çıkacağız. Burak o zaman daha çocuktu. Ben şarkı söylüyorum, Burak hemen benim tonumdan şarkıya giriyor. Cıyak cıyak bağırıyor, öyle böyle bağırmak değil, benim sesimi bastırmak için.. Birinci gün sesim çıkmadı, ikinci gün sesim çıkmadı, üçüncü gün "Burak, bir daha yaparsan, sahneyi bırakıp gidiyorum" dedim. Baktı bana, güldü. Mikrofonu dank diye yere bıraktım. İçeri girdim, ondan sonrasını hatırlamıyorum, zannediyorum kulisi indirmişim cam pencere aşağıya. Burak geldi, kafasına bir şey attım. "Reyhan Abla, özür dilerim, ne olur beni affet, ben bir hata yaptım" dedi ağlamaklı bir sesle. 
     
     Musti mi, Kayahan mı 
Mustafa Sandal’la devam mı 
     Evet, müzikal çalışmalarımız sürüyor. Ne zaman bir beste yapsa beni arar, beni dinletir. Şimdi Nilüfer bir albüm yapıyor. Hem Kayahan’dan beste aldı hem de Musti’den istedi. Musti yapmış besteyi, karar veriyor, çünkü bu bestesini albümün ilk yüzünün ilk parçası olarak görmek istiyor. Kararsızlık içinde. Bana fikrimi sordu, "Nilüfer bir idoldür, senin şarkını okuması önemli" dedim. 
     


 MAGAZİN 














</TEXT>
</DOC>
