<DOC>
<DOCNO> 19769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/06/guncel/gun01.html </URL>
<DATE> 2001/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bürokrasi turizmi gölgeliyor 
</HEADLINE>
<TEXT>
Turist kilise istiyor 
Restorasyon projeleri için güçlük çıkartılıyor. Hıristiyan yabancı turistler ibadet etmek için kilise bulamıyor 
     BARÇIN YİNANÇ Ankara 

     Ekonomik krizin ardından umudunu turizm gelirlerine bağlayan Türkiye, turistlerin "ibadet yeri bulma" sorunlarına zamanında çözüm bulamamanın sıkıntısını yaşıyor. 
     Türkiye’ye uzun bir tatil için gelen, çoğunluğunu Hıristiyanların oluşturduğu turistler ibadetlerini de yerine getirmek istiyorlar. Ancak özellikle Akdeniz ve Ege için geçerli olan sorun, kiliselerin restorasyonuna izin verilmemesi ya da belli bir alanın tahsis edilmemesi nedeniyle bir türlü giderilemedi. Batılı büyükelçiliklerin konuyla ilgili olarak Dışişleri Bakanlığı’na yaptığı girişimler de sonuçsuz kaldı. 
     
Emekliler için çok önemli      Yasal bir engel olmamasına karşın gerek bürokratik zihniyetin konuya soğuk bakması gerekse bürokrasi çarklarının ağır işlemesi özellikle "emekliler turizmini" sekteye uğratabilir. Avrupa’da birçok emekli, hem daha sıcak hem de daha ucuz olduğu için, yılın uzunca bir bölümünü güney ülkelerinde geçirmeyi tercih ediyor. Kuzey Avrupalı emeklilerin çoğunun yılın yarısını İspanya ve İtalya gibi ülkelerde geçirdiklerine dikkat çekilirken, bu grubun "yaşları" gereği ibadet etmeye daha fazla önem verdiği vurgulandı. 
     



 GÜNCEL 



















</TEXT>
</DOC>
