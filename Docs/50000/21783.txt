<DOC>
<DOCNO> 21783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/son/sonspo04.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor'a Galatasaray karşılaşması için prim yağıyor 
</HEADLINE>
<TEXT>

     Gaziantep Sanayi Odası GSO , organize sanayi bölgesi OSB ve SANKO Holding'ten sonra, Gaziantep Ticaret Odası da GTO Galatasaray karşılaşması galibiyeti halinde Gaziantepspor'a 5 milyar lira prim vereceğini açıkladı. 
     GTO Başkanı Mehmet Aslan, yaptığı açıklamada, Gaziantepspor'un başarısının Gaziantep'in başarısı anlamına geldiğini belirterek, ''Bu kentte yaşayan herkesi, gücü oranında Gaziantepspor'a destek vermeye, katkıda bulunmaya çağırıyorum'' dedi. 
     Gaziantep'in tanıtımında önemli misyon üstlenen ve Avrupa Şampiyonlar Ligi'ne katılmak için mücadele veren Gaziantepspor'un her yönüyle ülkenin en önemli ve adından övgüyle bahsedilen kulüplerinden birisi haline geldiğini kaydeden Aslan, şöyle devam etti 
     ''Gaziantep'in sanayi ve ticaret alanında gösterdiği başarıyı Gaziantepspor spor alanındaki başarıları ile perçinliyor. Gaziantep'te yaşayan herkes, güçleri oranında Gaziantepspor'a destek vermeli. Gaziantepspor'un başarısı, Gaziantep'in başarısı demektir. GTO olarak bu düşünceden hareketle Galatasaray galibiyetine 5 milyar lira prim vermeyi kararlaştırdık.'' 
     Aslan, geçen sezon UEFA Kupası'nda mücadele eden Gaziantepspor'un, bu kez Avrupa Şampiyonlar Ligi'ne katılması halinde Gaziantep'in yanı sıra Türkiye'nin adını daha geniş bir kesime ve etkili olarak duyuracağını sözlerine ekledi. 







</TEXT>
</DOC>
