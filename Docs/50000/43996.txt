<DOC>
<DOCNO> 43996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/27/yazar/tamer.html </URL>
<DATE> 2001/09/27/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Dolarda patronlar 'uzun', şirketler 'kısa' 
</HEADLINE>
<TEXT>

     Türk ekonomisinde bu yıl, tarihin en büyük küçülmesi bekleniyor. Reel sektör için can çekişiyor demek bile iyimserliği ifade ediyor olabilir. Şubattan bu yana yüzde 125'i bulan devalüasyon artı işlerin bıçak gibi kesilmesi, şirket sermayelerini büyük ölçüde eritti. Ama patronların servetleri yerli yerinde duruyor. 
     Koçbank'ın davetlisi olarak Türkiye'ye gelen dünyaca ünlü iktisatçı Robert Solow'un Rahmi Koç Müzesi'ndeki konferansında konuştuğum bankacılar da aynı görüşte. "Daha hiçbir patron, servetinin bir kısmını yurtdışından getirip işine yatırmış değil" diyorlar. 
     Hatta ABD'ye terörist saldırının bu bağlamda Türkiye için hayırlı olabileceğini düşünenler bile var "Kısa dönemde bizim için çok kötü oldu. Ama bütün dünya batmasa işimiz daha zordu. Belki artık bıçak kemiğe öylesine dayanır ki, patronlar da can havliyle birşeyler yaparlar " Bu görüşün savunucularına göre Intesa'nın Garanti ile evliliğinin suya düşmesi bile iyiye işaret. Hiç değilse 2 Türk bankasının birleşip, güçlü bir banka oluşturması yolunu açabilir. 
     Evet hepimiz biliyoruz ki patronlar özellikle dolarda fevkalade "long", ama aynı patronların şirketleri "short" Şirketin 100 milyon dolar borcu varken, patronun yurtdışındaki bankalarda 100 milyon doları yatıyor. 
     Ne var ki hükümete güvenin bu denli erozyona uğradığı bir ortamda, patronları "Neden servetinizi Türkiye'ye getirip işinize koymuyorsunuz " diye suçlayabilir "Neden Türkiye'de yatırım yapmak yerine Ukrayna ya da Romanya'da yatırım yapıyorsunuz " diye hesap sorabilir miyiz 
     Hükümetimiz öylesine Allahlık ki, patronlar kazara şirketlerini güçlendirmek üzere servetlerinin bir bölümünü yurtdışından getirmeye kalksalar, Varlık Vergisi'nin 60. yılı münasebetiyle servetlerden vergi almaya falan bile kalkar 
     
Yastık altındaki marklar      Son birkaç gündür çarşıda - pazarda en sık karşılaştığım soru şu "Elimizdeki markları ne yapalım " 
     Kapıcısından işportacısına ve şoförüne kimse yastık altındaki marklarından vazgeçmek ya da onları gün ışığına çıkartmak istemiyor. Ama öte yandan da biliyor ki yıl sonuna kadar mutlaka birşeyler yapması gerek. 
     Tabii aynı soru Fransız Frangı ve Avrupa Para Birliği'ni kabul etmiş diğer AB ülkeleri paraları için de geçerli. Ama bizim ülkemizde bu soru Alman Mark'ında somutlaşıyor. 
     Tabii söz konusu olan 3 - 5 bin marklık küçük birikimler. Zaten parası çok olan, ne yapacağını bana sorar mı 
     Yastık altındaki markların yıl sonuna kadar ya banka sisteminden ya da döviz büfelerinden mutlaka geçmesi gerekiyor. Bugüne kadar banka sistemine güvenmeyen vatandaş, hele bu ortamda güvenir mi Muhtemelen çoğunluk, markını döviz büfesinden dolara çevirip yine yastık altına koyacak. Doları mark kadar rahat içine sindiremeyen ise TL'ye çevirip altın alacak. 
     Bankalar cazip önerilerle küçük tasarrufçunun yastık altındaki marklarına talip olacaklar mı bakalım Nasıl olsa ellerinde kalmaz. Hafta başındaki dövizli bono ihalesinin bir benzeri yakında yine yapılır ve bankalar, küçük tasarrufçudan yüzde 6 - 7 brüt faizle topladıkları markları, yüzde 10 net faizli dolar bonolarına dönüştürürler 
     Euro'ya geçiş sayesinde küçük tasarrufçunun yastık altında tuttuğu markların boyutlarını da aşağı - yukarı öğrenmiş olacağız. Çünkü sadece banka sisteminden değil, döviz büfesinden geçenlerin de kaydı tutulmak zorunda. 
     Tasarruf sahibinin bankalardaki markları, eğer kendisinin daha önce herhangi bir talebi olmazsa, yıl sonunda o günkü kur üzerinden otomatikman Euro'ya çevrilecek. Bu geçiş çapraz kurlar üzerinden yapılacağı için tasarruf sahibi zarar etmeyecek. 
     Döviz bürolarında ise marklar önce TL'ye çevrilip daha sonra dolar ya da başka para birimine geçildiği için küçük tasarruf sahibi bir miktar zarar edecek. Ancak elindeki markı yıl sonuna kadar bozdurmayanlardan ise, bankalar da döviz büroları da komisyon alacak. Serbestçe belirlenecek olan bu komisyon tutarı, dolar başına 4 - 5 bin liradan az olmayacak. 
     
     







Pakistan'da İslam 


Çok tehlikeli... 


Deklarasyon 


Takke düştü kel göründü 


Hayber Silah, uyuşturucu, fuhuş ve açlık 


Sağduyu vitesi 


Yaz bitti 


AB'nin tavrı değişir mi 


Bir resmin kalmış bende 


Karapara 2 


Terör ile yeni savaş mı 


Demokrasiye "inanmıyorum " 


Siyasal kulelere bildiri atağı 


Dolarda patronlar 'uzun', şirketler 'kısa' 


Mesut Yılmaz ekonomi ile daha fazla ilgilenmek zorunda 


Esnaf böyle konuşur’ 


</TEXT>
</DOC>
