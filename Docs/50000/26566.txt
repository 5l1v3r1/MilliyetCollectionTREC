<DOC>
<DOCNO> 26566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/spor/spo01.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum’dan süper liste 
</HEADLINE>
<TEXT>

Beşiktaş’ın Alman hocası, Bierhoff ile Bode’ye resmi teklif yaptı, beklemeye geçti. Ayrıca Roberto Baggio, Lygan, N’Gotty ve Pletikosa’yı gündemine aldı 
     KARTAL YİĞİT 

     BEŞİKTAŞ’TA Almanya’da bulunan Daum transfer çalışmalarını sürdürüyor. Daum’un Alman Milli Takımı’nın ünlü oyuncuları Bierhoff ile Bode’ye teklif yaptığı, parasal konularda anlaşıldığı taktirde transferlerinin gerçekleşeceği belirtildi. Bu arada Alman hocanın listesinde Fransız Lille’de oynayan Pascal Lygan, İtalyan Roberto Baggio, Marsilyalı Bruno N’Gotty ile Hırvat Milli Takım kalecisi Stipe Pletikosa’nın olduğu öğrenildi. 
     BEŞİKTAŞ’la ipleri koparan ve Galatasaray’la prensipte anlaşan Ayhan, Siyah - Beyazlı kulüpte kendisine haksızlık yapıldığını söyledi. Bugün Sarı - Kırmızılılar’la pazarlık masasına oturacak olan Ayhan, "Sezon boyunca iyi oynadığıma inanıyorum. Buna karşın sürekli eleştirildim. Galatasaray ile yarın bugün masaya oturacağım. Galatasaray benim için yeni bir hedef, yeni bir heyecan olacak. Kendimi kanıtlayacağım. Ayhan’ı herkes görecek" dedi. 
     
Fazlı rest çekti      BEŞİKTAŞ’ın gözden çıkardığı futbolcusu, 330 bin dolarlık alacağının ödenmediği gerekçesiyle yönetimi Futbol Federasyonu’na şikayet etme kararı aldı. Yöneticilerden olumsuz yanıt alan Fazlı’nın avukatlarıyla görüştüğü ve hukuki işlemleri başlattığı belirtildi. 
     FAZLI’nın Futbol Federasyonu’ndan bonservisinin bedelsiz olarak verilmesini talep edeceği ifade edildi. Antalyaspor’dan büyük ümitlerle alınan, ancak Siyah - Beyazlı kulüpte bekleneni veremeyen Fazlı’nın Göztepe ile de görüşmelerini sürdürdüğü bildirildi. 
     
Kartal’da üç imza      BEŞİKTAŞ dün iç transferde Bayram, Tunç ve İlhan ile yeniden anlaştı. Yönetici Yıldırım Demirören ve Menajer Sinan Ergin ile Akaretler’de bir araya gelen Bayram 350 milyar lira ve Paris’te bir daire karşılığı iki senelik sözleşme imzaladı. İlhan ve Tunç ise 150’şer milyar liraya üç yıllık anlaşma yaptı. 
     
İlginç taktikSiyah-Beyazlı yönetim, Fatih, Mehmet Polat ve Ramazan’ı istemesine rağmen G.Antep’le farklı isimler için pazarlık yaptı 
     BEŞİKTAŞ’ta önceki gün Gaziantep’e yapılan yönetim çıkarmasında asıl istenilen futbolcuların Fatih, Mehmet Polat ve Ramazan olduğu, ancak yönetimin bonservis fiyatlarının artacağı düşüncesiyle bu oyuncuları istemedikleri ortaya çıktı. Yöneticiler Erhan Albayrak ve Hakan Bayraktar için teklif yaptılar, ancak ısrarcı olmadılar. 
     BAŞKAN Serdar Bilgili’nin Fatih, Ramazan ve Mehmet Polat için 15 Haziran’da açıklanacak bonservis fiyatlarını beklediği öğrenildi. Ayrıca bonservisinin düşük olması halinde Hasan Yiğit için de girişim başlatacağı bildirildi. Ancak bunu açıkca belirtmeyen yöneticiler bonservis bedelinin yükselmesini engellemeyi hedeflediler. 
     
Pazarlama işbirliği      BEŞİKTAŞ, Avrupa’nın en büyük yayın kuruluşlarından Canal ’nın spor ajansı Sport ile 5 yıllık pazarlama anlaşması yaptı. Beşiktaş’ın tüm yayın haklarıyla, logo ve isminin lisans haklarının pazarlanmasını kapsadığı, anlaşmanın Türkiye ayağındaki çalışmalarını da Sport ’nın bölge temsilcisi TVS’nin yürüteceği bildirildi. Sport ’nın bir bölümü hibe, bir bölümü de avans olmak üzere Beşiktaş’a önemli bir kaynak aktardığı kaydedildi. 
     



 SPOR 

























</TEXT>
</DOC>
