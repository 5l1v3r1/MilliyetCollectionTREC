<DOC>
<DOCNO> 31242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/siyaset/siy01.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoca 55, Tayyip 41 
</HEADLINE>
<TEXT>

Milli Görüş'ten iki parti çıkmasına az kaldı. Gelenekçiler 55 milletvekilinden kurucu olma imzası alırken, yenilikçilerin 41 vekilde kaldığı öğrenildi... 
     ABDULLAH KARAKUŞ Ankara 

     Milli Görüş'te iki parti çıkmasına az bir süre kala taraflar arasında milletvekili avı hızlandı. Necmettin Erbakan'a yakın gelenekçi milletvekilleri 55 kişiyi bulurken, Recep Tayyip Erdoğan'a yakın yenilikçiler de, üç transferle beraber 41'e ulaştı. Recai Kutan, Kurucular Kurulu'nda bulunan milletvekilleriyle buluşurken, Erdoğan da temaslarda bulunmak üzere Ankara'ya geldi. 
     İyice parçalanan Milli Görüş'te Erbakan'la Erdoğan arasında milletvekili kapma yarışı arttı. Erbakan, milletvekillerini tek tek arayarak kopmayı engellemeye çalışırken, gelenekçiler, şu ana kadar 55 bağımsız milletvekilinden kurucu olma imzası aldı. 35 eski milletvekili de gelenekçilerin kurucu listesine imza attı. Kutan, dün kuruldaki milletvekilleriyle, PÜİS Otel'deki öğle yemeğinde buluşarak, son gelişmeleri ele aldı. 
     
     Katılım bekleniyor 
     38'i FP'den, üçü de transferle 41 milletvekilini bulan yenilikçiler de, yeni isimlerin peşine düştü. Yenilikçilerin Meral Akşener, Hüseyin Çelik ve Sadık Yakut'un ardından, birkaç gün içinde ANAP'tan Ertuğrul Yalçınbayır'ı da bünyesine katacağı öğrenildi. Recep Tayyip Erdoğan ve Abdullah Gül de, yeni transferler için görüşmelerini artırırken, FP'den her iki gruba da yanaşmayan milletvekilleriyle temaslar da artırıldı. 
     
Erbakan’dan tuvalette kulis      TUNA ÇAM 

     Bursa’da damadı Mehmet Altınöz’ün yeğeni Mustafa Korhan Altınöz’ün, sünnet düğününe katılan Erbakan, FP’nin eski il yöneticileriyle yaptığı konuşmanın gazetecilerce izlenmesi üzerine sıkılınca, kulise tuvalette devam etti. Erbakan, partililere "Sabırlı olun. Sabır yolunu bulur" uyarısında bulundu. Erbakan, Kültürpark Altın Ceylan Tesisleri’ndeki düğüne eşi Nermin, büyük kızı Zeynep ve damadı Faruk Baykoç ile geldi. Damadı Altınöz tarafından karşılanan Erbakan ailesi salonda bekleyen kızları Elif’le de hasret giderdi. 
     
İşte Erbakancılar...      Recai Kutan, Oğuzhan Asiltürk, Yasin Hatipoğlu, Zeki Çelik, Lütfü Esengün, Lütfü Doğan, Teoman Rıza Güneri, Temel Karamollaoğlu, Bahri Zengin, Mehmet Bekaroğlu, Şeref Malkoç, Süleyman Arif Emre, Turhan Alçelik, Cevat Ayhan, Yakup Budak, Ali Gören, Oya Akgönenç, Rıza Ulucak, Zeki Okutan, Alaattin Sever Aydın, Suat Pamukçu, Hüsamettin Korkutata, İsmail Alptekin, Faruk Çelik, Ahmet Sünnetçioğlu, Sacit Günbey, Ömer Vehbi Hatipoğlu, Latif Öztek, Cemil Tunç, Fahrettin Kukaracı, Aslan Polat, Metin Kalkan, Hüseyin Kansu, Ali Oğuz, Osman Yumakoğulları, Avni Doğan, Mustafa Kamalak, Ali Sezal, Mehmet Batuk, Veysel Candan, Remzi Çetin, Lütfü Yalman, Ahmet Derin, Yaşar Canbay, Fehim Adak, Şükrü Ünal, Nezir Aydın, Ahmet Demircan, Musa Demirci, Yahya Akman, Niyazi Yanmaz, Fethullah Erbaş, Mustafa Geçer, Mukadder Başeğmez, Eyüp Fatsa. 
     
İşte Erdoğancılar...      Abdullah Gül, Bülent Arınç, Salih Kapusuz, Abdülkadir Aksu, Mustafa Baş, Dengir Mir Mehmet Fırat, İsmail Kahraman, Mehmet Özyol, Sait Açba, Ramazan Toprak, Akif Gülle, Cemil Çiçek, Eyyüp Sanay, İsmail Özyol, Mahfuz Güler, Zeki Ergezen, Altan Karapaşaoğlu, Osman Aslan, Tevhit Karakaya, Nurettin Aktaş, İrfan Gündüz, Ali Coşkun, Mehmet Ali Şahin, Zeki Ünal, Kemal Albayrak, Vecdi Gönül, Osman Pepe, Hüseyin Arı, Sabahattin Yıldız, Mehmet Elkatmış, Abdüllatif Şener, Nurettin Aydın, Zülfikar İzol, Veli Seyda, Ergun Dağcıoğlu, Mehmet Çiçek, İlyas Aslan, Maliki Ejder Arvas, Meral Akşener, Sadık Yakut, Hüseyin Çelik. 
     
Ortadaki 7’li      Mahmut Göksu, Hüseyin Karagöz, Azmi Ateş, Nevzat Yalçıntaş, Özkan Öksüz, Musa Uzunkaya, Mahmut Göksu. 
     
Arınç da yenilikçilere katıldı Hoca değişmez      30 milletvekilinin katıldığı törenle yenilikçi olan Arınç, Hoca’yı suçladı "Değişelim" dedim, "Kutan" dediler 
     ANKARA Milliyet 

     Milli Görüş’te birleştirici ve uzlaştırıcı aday olarak adı geçen Manisa Milletvekili Bülent Arınç, camiadaki bölünmeden Necmettin Erbakan’ı sorumlu tutarak yenilikçilere katıldı. 
     Arınç, Erbakan’a değişim için gittiğini belirterek, "Tabanın yüzde 90’ının evet dediğine hayır dendi. Kutan’la yola devam kararı aldılar. Sadece tabelayı değiştiriyorlar, ki bu da aile partisi demektir" dedi. 
     Yenilikçiler, dün Arınç’ın katılım töreninde gövde gösterisi yaptı. Meral Akşener, Hüseyin Çelik ve Sadık Yakut’la beraber yaklaşık 30 milletvekilinin katıldığı törende, gelenekçilere yakın Vecdi Gönül ve Dengir Mir Mehmet Fırat’ın bulunması da dikkat çekti. Abdullah Gül’le basın toplantısı yapan Arınç, "Milletvekillerinin yüzde 80’i, 300 belediye başkanı ve tabanımızın büyük bölümü benim üzerimde anlaştı. Karar vermesi gerekenler ise Hayır’ dedi" diye konuştu. 
     
     Arınç Değişim lazım 
     Arınç şunları söyledi "FP yönetimi, isim ve amblemi değiştirerek Kutan’la yola devam kararı aldı. Bu siyaset ve etik açısından doğru değil. Bunu başta Sayın Necmettin Erbakan olmak üzere, karar verecek birkaç kişiye de söyledim. Değişim lazım’ dedim, Hayır, Kutan’ dediler. FP’yi kapattıranlarla tekrar yola devam edilecek. Ben yapılması gereken her şeyi yaptım. Şu anda FP’nin tabanında, evden ölü çıkma üzüntüsü yaşanıyor. Ben aile partisi yerine cesur, kadro partisi ve dürüst olanlarla beraber olmak istedim. Bir nefer olarak bu oluşuma katılıyorum." 
     
Yenilikçilerde 3. lider adayı      ANKARA Milliyet 

     Arınç’ın yenilikçilere katılımı, oluşumdaki "potansiyel liderlerin" sayısını bir daha arttırdı. Recep Tayyip Erdoğan’ın siyasi yasağının devam etmesi durumunda, yeni oluşumun liderliğine getirileceği belirtilen Gül, Erbakan’dan veto yiyen "muhtemel rakibi" Arınç’ın kendilerine katılımını memnunlukla karşıladı. 
     



 SİYASET 








</TEXT>
</DOC>
