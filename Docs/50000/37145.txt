<DOC>
<DOCNO> 37145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/dunya/dun01.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem barış hem savaş 
</HEADLINE>
<TEXT>

     DIŞ HABERLER SERVİSİ 

     Makedonya’da hükümet güçleri ile Arnavut militanlar arasında 6 aydır devam eden çatışmaları resmen sona erdiren anlaşmanın daha mürekkebi kurumadan silahlar yine konuştu. Makedon haber ajansı MIA, anlaşmanın imzalanmasından kısa bir süre sonra Şar Dağı civarından silah sesleri geldiğini bildirdi. MIA, Sibkoviça köyü civarında Arnavut militanların saldırdığını, ancak Makedon güçlerin bu saldırılara cevap vermediğini bildirdi. 
     Kosova gazeteleri, Makedon askerlerinin ise Kosova sınırına yakın Luboten köyünde, aralarında 6 yaşında bir çocuğun da bulunduğu 10 kişiyi katlettiklerini ve 100 kadar erkeği polis karakolunda gözetim altına aldıklarını öne sürdü. 
     Arnavut militanları silahsızlandırmak için 150 Türk askerinin de yer alacağı bir NATO birliğinin Makedonya’ya konuşlandırılmasının yolunu açan anlaşma, Arnavutların eğitim, dil, iş ve diğer alanlardaki haklarını genişletiyor, savaş suçu işlemeyen ve silah bırakan militanların affedilmesini öngörüyor. 
     



 DÜNYA 











</TEXT>
</DOC>
