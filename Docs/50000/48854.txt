<DOC>
<DOCNO> 48854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/ekonomi/eko09.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş Güçlü bir politik istikrar yok 
</HEADLINE>
<TEXT>

     Devlet Bakanı Kemal Derviş, Avrupalı yatırımcılara Türkiye’de ekonomik istikrar yaratılıyor’ mesajı verirken, güçlü bir politik istikrar olmadığını söyledi. 
     Avrupa Yatırım Bankası’nın İtalya’nın Sorrento kasabasındaki toplantılarına katılan Derviş, "Profesyonel Merkez Bankası, Enerji, Rekabet Kurulu oluşturuyoruz. Bunlar tabii ki siyasi destekle olacak. Ama hükümet değişti veya bakan istifa etti diye kurumlar değişmeyecek. Geçmişte olanlardan dolayı her gün Siyasi istikrar var mı ’ diye soruluyor. Artık bu olmayacak" dedi. 
     Derviş, "Türkiye’de özel sektör iyi işliyor. Gençler dinamik büyümeye büyük cevap verecek. Devlet kurumları garanti veriyor. Demokrasi işliyor. Ama çok güçlü bir politik istikrarımız yok" ifadesini kullandı. 
     
     Ziraat’ten mucize beklemeyin 
     Kamu bankalarının yeniden görev zararları oluşturmaması gerektiğini söyleyen Derviş, sorular üzerine "Kamu bankalarında çok büyük bir iyileşme oldu. Ziraat Bankası, çiftçilere yardımı kendi kaynağıyla, bütçeye başvurmadan yapıyor. Banka, çiftçiye daha çok yardım edebilecek. Ama mucize beklemeyelim" dedi. 
     



 EKONOMİ 






















</TEXT>
</DOC>
