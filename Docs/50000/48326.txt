<DOC>
<DOCNO> 48326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/spor/spo07.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Basından seçmeler 
</HEADLINE>
<TEXT>

     İstanbulspor’un lider olacağını düşündüm... Ve üzülerek gördüm hepsi de şımarmış. Ayaklarında sanki pranga vardı. Bir havalanmışlar ki, şaşırdım kaldım. 
İlhan Söyler - Hürriyet 

     Fenerbahçeli oyuncular maç kazanırken kendilerini de, hakemi de, seyirciyi de strese sokuyorlar. Çünkü futbol filan oynamıyorlar. Takımın mücadele edecek hali yok... 
Can Bartu - Sabah 

     Mustafa Denizli tertipte yaptığı operasyonlarda tamamen haklıdır bizce... İkinci yarıda oynanan hızlı temponun gelişmesi takımdaki ağır bataryaların oyun dışında kalışından kaynaklanıyordu muhakkak... 
Erdoğan Şenay - Milliyet 

     Daum sakın ola ki tek puanı büyük başarı olarak değerlendirmeye kalkışmasın. Onun favorisi Galatasaray istediğini kopardı. Beşiktaş ise 9 puan geride sefilleri oynamaya devam ediyor. 
Sanlı Sarıalioğlu - Sabah 

     Bir laf vardır. Baba para buldum, oğlum hani para Kaybettim... Dünkü maç için bunları söylüyorum. Çok iyi oynayan bir Beşiktaş seyrettim, yediği gole kadar. 
Vedat Okyar - Hürriyet 

     Teknik Direktör Lucescu’yu çoğu kez kutladık. Galatasaray’a büyük maçlar kazandırdı. Ama bazen öyle bir uykuya dalıyor ki, uyandırmak için iğne batırmak lazım. 
Coşkun Özarı - Fanatik 

     Mondragon sadece çok iyi bir kaleci değil... Aynı zamanda maçı bırakıp teknik direktörle oyun taktiğini tartışabilecek kadar futbol bilgisine ve sorumluluğa sahip... 
Ahmet Çakır - Radikal 

     Daum oyuna giren Sergen’in boş bırakılmasını, marke edilmemesini, iyi yorumlayıp gereken tedbiri almamakla belki de koltuğunu kaybettirecek bir hataya imza attı. 
Turgay Renklikurt - Akşam 

     İlk devre Galatasaray’ın sağı yabancılara, solu yerlilere emanetti. Hoş keşke onları da ortaya çekip kenarları Allah’a emanet etselerdi, daha kötü olamazdı. 
Bilgin Gökberk - Milliyet 




 SPOR 

























</TEXT>
</DOC>
