<DOC>
<DOCNO> 3093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/yazar/guclu.html </URL>
<DATE> 2001/01/20/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Fransız mantığı 
</HEADLINE>
<TEXT>

     Bu koşullarda Fransa'ya dost bir ülke demek ne kadar doğru Ama nedense hala kıvırtanlar var. Sanki ilişkilerin bozulmasından sadece biz zararlı çıkacakmışız gibi. Kendimizi kandırmanın bir alemi yok. Fransa ve benzeri ülkelerin tarihe de, geleceğe de bakış açıları sakat. Aksini düşünmek ahmaklık olur ve biz bunu sıkça yapıyoruz... 
     Tarihi tarihçilere bırakmak gerekir diyen Fransızların kendisiydi. Anlaşılan o ki tarihçilerin aldığı kararlar pek hoşlarına gitmedi. Aslına bakılırsa bu olayda Fransızlara kızma yerine, kendi açımızdan tarihi dersler çıkarmamız daha doğru olur. Onların mantığı bu. Çıkarları neyi gerektiriyorsa onu söylüyor, onu yapıyorlar. ABD'de de öyle davranmadı mı Şu an için ulusal çıkarlarımıza zarar verir diye tasarıyı reddetmedi mi Madem ki Batı mantığı bu, eleştirme yerine onlar gibi hareket edelim. Yani yüzlerine gülelim, sonra da bildiğimizi okuyalım... 
     Sayıları fazla olmasa da Ermeni ve Yahudiler, dünya kamuoyunu ve politikacıları istediği gibi yönlendirebiliyor. Politikacı dünyanın her yerinde aynı. Oy uğruna her şeyi yapıyor. Peki bizim de dünyanın dört bir yanında, özellikle de Avrupa'da fazlasıyla vatandaşımız yok mu Ermeni'nin oyu oy da, bizimkiler patlıcan mı Onlar istediği kararı aldırabiliyor da, biz neden etkili olamıyoruz Yurtdışındaki vatandaşlarımızın gücünü, neden böylesi kritik anlarda arkamızda göremiyoruz Farklı gerekçeler aramaya, kabahati başkalarına atmaya hiç gerek yok. Devlet olarak onlara ne kadar sahip çıkıyoruz ki, şimdi duyarsızlıklarını eleştiriyoruz... 
     Yurt içinde durum farklı mı Mangalda kül bırakmayan politikacılara, veryansın eden televizyonlara bakın Bugüne kadar televoleciliğin dışında bu konuda ne yaptılar Fransız Meclisi güle oynaya karar alırken, TBMM'de milletvekilleri hala birbirini yemekle meşguldü. Yazık çok yazık. 
     Atılacak her adımda dikkatli olmamız gerekiyor. Bize değil onlara zarar verecek kararlar alınmalı. İşte bu noktada Türk gibi duygusal değil, Fransız gibi tilki olalım. Her musibetten bir hayır çıkarmış, bu çirkin olaydaki bizim kazancımız da bu olsun... 
     Başta Galatasaray Eğitim Kurumları, Fransız kolejleri ve Ermeni okullarında okuyanlardan hala çıt yok. Seslerini, şimdi değil de ne zaman yükseltecekler Aynı kazığı biz atmış olsaydık, ikna heyetleri çoktan kurulmuştu .. 
     
Söz Çankaya'da      YÖK'te garip işler oluyor. Dün genel kurul vardı. Yürütme Kurulu'ndaki 4 üyelik için seçim yapıldı. Ama aday olan çıkmadı. Sadece eski üye Erdoğan Paşa yeniden aday oldu ve seçildi. Üniversitelerarası kontenjandan seçilen iki üyelik için ise süre doldu. Eğer söylendiği gibi veto yedilerse, yerlerine Cumhurbaşkanı tarafından atama yapılacak. Bu da YÖK'teki dengeleri iyice değiştirecek. Sezer, muhtemel başkanı bu kez atayabilir .. 
     
     





Türban vs... 


Büyütmeyelim 


"Bor"un pazarı .. 


Ulusal Program ve Kürtçe 


TÜSİAD silkiniyor 


Fransız Meclisi'nin kararı aptallık abidesi ama... 


Sesini aramak 


Savaşı kaybetmeyin 


Y'nin kuyruğunda yarışma sefaleti 


Fransız mantığı 


Pierre Loti'nin Fransa'sı hep aynı 


Bir dizi soru... 


"Gözünüz aydın, af çıktı af" 


19. yüzyıldan kalan film 


Neden Fransa 


Şöyleyiz ama böyleyiz 


ANAP'ta hiç kimse yolsuzluk yapmaz 


"Mama" olmazsa Ankara'ya giden de olmuyor 


</TEXT>
</DOC>
