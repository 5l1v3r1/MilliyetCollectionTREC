<DOC>
<DOCNO> 4721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/guncel/gun08.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yenilenme mucizesi 
</HEADLINE>
<TEXT>

SAĞLIKLI YAŞAM İÇİN HİÇBİR ZAMAN GEÇ DEĞİL 
     DIŞ HABERLER SERVİSİ 

     Hayatınızın akışını tersine çevirip kendinizi daha zinde ve mutlu hissetmeye hazır mısınız O halde doğru beslenip sigarayı bırakın, kilonuzu kontrol altına alın, form tutup daha az içki tüketin ama en önemlisi sorunları kafanıza takmayın. Time dergisinin son sayısında, insan bünyesinin kendi kendini onarma ve yenileme sürecinin sanıldığından çok daha başarılı olduğu ve bazı hususlara dikkat edilirse mucizevi sonuçlar elde edilebileceği ifade ediliyor. 
     
Güç kazanın      Ağırlık kaldırma yaşlılığın olumsuzluklarını önlüyor. Gözetim altında çalışmak, 80’li yaşlarda bile işe yarıyor. 
     
Doğru beslenin      Bütün yağlarda kalori oranı yüksek olsa da, özellikle balıkta bulunan "omega - 3" gibi yağların sağlığa iyi geldiği belirtiliyor. Sebze, meyve, az yağlı süt ve bol lifli buğday ürünlerinin kan basıncını düşürdüğü belirtiliyor. 
     
Sigarayı bırakın      Sigara tiryakiliği, sağlığın belki de en büyük tehditlerden birini oluşturuyor. Sigarayı bıraktıktan bir hafta sonra, ani ölüm riski düşmeye başlıyor beş yıl sonra da bu risk hiç sigara içmeyenlerle neredeyse aynı düzeye iniyor. 
     
Hiç takmayın      Kızgınlıklarını kontrol altına alabilen kalp hastalarında, kalp kaslarının oksijene sıkıştığı sancılı rahatsızlıklara daha az rastlanıyor. Yoganın ve meditasyonun bazı hastalarda astım nöbetlerini dahi engellediği belirtiliyor. 
     
Kiloya dikkat      Olmanız gerekenden 15 ya da üstü kiloya sahipseniz kalp, şeker hastalıkları ile safra kesesi bozuklukları görülmesi ihtimali artıyor. Bünyeyi sarsmamak için haftada bir kilo kadar verilmesi tavsiye ediliyor. 
     


 GÜNCEL 




















</TEXT>
</DOC>
