<DOC>
<DOCNO> 32076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/ekonomi/eko05.html </URL>
<DATE> 2001/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa kriz mağduru 
</HEADLINE>
<TEXT>

İMKB, 0.6 sent seviyelerinde destek bulmaya çalışıyor 
     Songül HATISARU 

     Belirsizliğin arttığı ortamlarda teknik ve temel analizde, değerlendirme yapmak için yetersiz kalıyor. Bundan önce yaşanan düşüşler ve dipleri araştırarak kıyaslama yöntemiyle bir sonuca varmaya çalıştık. Endeksin ilk zirvesi 1990'nın Ağustos ayında yaşandı. Bu tarihte borsada işlem gören şirket sayısı 110. Şirketlerin ortalama F K'sı 29.86. Temettü verimi ise 2.05. İMKB'nin piyasa değeri de 25.4 milyar dolar. Zirveden geri dönüş kasım ayında başladı. Piyasalar yaşanan düşüşü toparlayamadan, Körfez Krizi patlak verdi. 92'nin Kasım ayına dek yaklaşık iki yıl süren bir düşüş yaşandı. Düşüşün sonuna gelindiğinde İMKB Endeksi 0.4 cent seviyesini gördü. Borsanın piyasa değeri ise 9,4 milyar dolara geriledi. 
     
     93 mutlu etti 
     Şirketlerin F K'sı 10.48'e düşerken, temettü verimliliği 6,31 seviyesine yükseldi. Körfez'de suların durulmasıyla toparlanan piyasada yabancı alımları ve yatırım fonlarının kuruluşuyla yeni bir çıkış ivmesi kazandı. 93 yılı herkesin mutlu olduğu bütün yıl yaşanan çıkışın sarhoşluğuyla geçti. 
     24 Ocak 1994'e dek süren çıkışta şirketlerin F K oranları 19.96'ya yükselirken, temettü verimliliği 4.19 seviyesine geriledi. 1993 Aralığında 37.8 milyar dolara ulaşan piyasa değerleri, ünlü 24 Ocak kararlarının ardından 31.4 milyar dolara geriledi. Endeksde ocaktaki 1.86 zirvesinden mayıs ayında 0.4 cent seviyesini gördü. 0.4 ile 2 cent arasında gidip gelmelerin arkasından biraz daha istikrarlı bir çıkış trendi yakaladı. 
     
     Asya Krizi satışları artırdı 
     Özellikle mali kesim hisselerinin önderliğiyle bu çıkış Kasım 1997'ye ve 1,99 cente dek devam etti. Kasım 1997'de dünya piyasalarında başlayan ve 1998'de bir dünya krizine dönüşecek olan Asya ülkelerindeki olumsuz gelişmelerle yabancılar satışa geçti. 97 Kasım zirvesinde İMKB'nin piyasa değeri 54.5 milyar dolardı. F K oranı 20.34, temettü verimliliği ise 1.87 seviyelerinde. 
     98 Temmuz'una dek sıkıntılı bir tutunma çabası gösteren endeks, dünya krizinin patlamasıyla düşüşe geçti. İki ayda 1.56 seviyelerinden başlayan düşüş 0.66 seviyelerinde son buldu. 0.66'nın test edildiği ekim ayında borsadaki şirket sayısı 277, bunların piyasa değerleri toplamı ise 31 milyar dolar. Şirketlerin ortalama F K'sı 7.33'e gerilerken, temettü verimliliği 4.07'ye ulaşıyor. Şirketlerin k r potansiyelinin devam etmesi ve dünya krizinin etkilerinin dağılmaya başlamasıyla borsa yıl sonuna doğru toparlandı. Hızla düşen faizler eklenince borsa tek alternatif olarak kaldı. 
     Yaklaşık bir yıl süren ve 2 cent direncinin geçilerek 3.78'e ilk kez ulaşılan bir çıkış izlendi. Mali kesimde ortaya çıkan sıkıntılar, bankalara el konulmasıyla ateşlenen piyasalarda aradan geçen yaklaşık 18 aya rağmen kan kaybı durdurulamıyor. Gelinen noktada moraller tükendi. Bunun borsaya yansıması ise bir buçuk yılı bulan düşüş süreciyle bir kez daha 0.62 cent seviyesinin test edilmesi oldu. 
     



 EKONOMİ 


















</TEXT>
</DOC>
