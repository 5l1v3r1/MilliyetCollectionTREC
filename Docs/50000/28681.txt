<DOC>
<DOCNO> 28681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/yazar/cankat.html </URL>
<DATE> 2001/06/25/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
İnönü de oynardı tenisini 
</HEADLINE>
<TEXT>

     Efendim, memleketin çözüm bekleyen bu kadar sorunu varken, Kemal Derviş nasıl içi rahat ediyormuş da tenis oynuyormuş Çamur atıp altını oyacaklar ya... 
     Kimse, İsmet Paşa işini hakkını vererek yapmazdı, diyemez herhalde. Paşa’nın taa 1910’lardan itibaren muntazaman tuttuğu meşhur cep ajandalarının 3 temmuz 1922 tarihli sayfasında bakın ne yazıyor 
     "3 temmuz 1922 Pazartesi Akşam tenis Mösyö Laporte bana raket ve top göndermiş". 
     Mösyö Laporte’un Türk ordusuna silah ve uçak sağlanmasında aracılık eden bir Fransız olduğu sanılıyor. 
     Yapı Kredi Yayınları’nın kitap olarak piyasaya çıkaracağı not defterlerinin 7 temmuz 1922 tarihli sayfasına da, Paşa, el yazısıyla "Akşam Tayyare mektebinde tenis", 9 temmuzda yine "tenis" diye yazmış. 
     Aynı defterdeki notlardan, o günlerde Büyük Taarruz’un son hazırlıklarının yapıldığı da anlaşılıyor "Akşam Başkumandan’ın muvasalatı" 23 tem. , "Başkumandan Konya’ya gitti" 24 tem. , "...Konya’dan avdet etti" 27 tem. Paşa bu arada sporu da ihmal etmiyor "Akşam tenis" 21 tem. , "Akşam muvaffakiyetle tenis iki parti" 24 tem. , hatta "Hep beraber üç adım atlama" 15 tem. . 
     28 temmuz sayfası çok ilginç "Öğleden sonra IV. Futbolcuları ile Kumandanlık oynadılar. Hiç gol olmadı. Berabere kaldı. Gece münakaşat. Şevki Paşa, Nureddin Paşa, Fahreddin Paşa, Kemaleddin Bey. Sonra Fevzi Paşa, Mustafa Kemal Paşa ile beraber 2.30’a kadar oturduk". 
     Paşa, 4 ağustosta Tevfik Bey’le tenis oynadığını not etmiş. Ve üç hafta sonra da, Türkiye’nin kaderini değiştirecek Büyük Taarruz’a geçilmiş. Yani Paşa, Kurtuluş Savaşı’nın en kritik günlerinde bile sporu ihmal etmemiş. 
     Sadece zamanını iyi kullanamayanların "hiç vakti yoktur". 
     Derviş’i yıpratmak için başka bahane bulun 
     
Gözlüklü Martı      Ceviz Kabuğu programına telefonla katılanlardan biri "21. yüzyılda Türkiye nasılsa yıldız bir ülke olacak" diyordu. Galile’yi çevirdiği için yıldızları iyi tanıyan Gözlüklü Martı soruyor "Kim istemez yıldız olmayı. Ama adama sorarlar "Gökyüzündeki milyarlarca yıldızdan kaç tanesini sen keşfettin, adını sen verdin ki, 21. yüzyılın yıldızı olacağım, diyorsun. Bilim tarihinde böyle bir tane yıldız var. Algol, yani Hayalet. onu da Araplar keşfetmiş. 
     Okullarda astronomi dersini kaldırarak yıldız ülke olmayı hayal bile etmeyin " 
     
O da bir şey mi      E-postayla gelen metin şöyle "31 yaşında işini kaybetti 32 yaşında büyük bir davayı kaybetti 34 yaşında işini batırdı 35 yaşında aşkını kaybeti 36 yaşında sinir krizi geçirdi 38 yaşında eyalet seçimini kaybeti 43, 46 ve 48 yaşlarında Kongre seçimini kaybetti 55 ve 58 yaşında Senato seçimini kaybetti 60 yaşında ABD Cumhurbaşkanı seçildi. Onun adı Abraham Lincoln. Asla yılmadı. Asla yılmayın. Kaybedenler, vazgeçenlerdir". 
     O da bir şey mi 
     "37 yaşında kurduğu fabrikayı batırdı 43 yaşında görevinden polis zoruyla kovuldu 45 yaşında kurduğu ilk parti kapatıldı 54 yaşında kurduğu ikinci parti kapatıldı 56 yaşında birinci siyaset yasağını yedi 66 yaşında Bosna’ya yardım paraları iç edildi 71 yaşında hük metten kaçmak zorunda kaldı 72 yaşında kurduğu üçüncü parti kapatıldı, ikinci kez yasaklandı 75 yaşında kurduğu dördüncü parti yasaklandı. Onun adı Necmettin Erbakan. Asla yılmadı. Beşinci partiyi kurmaya hazırlanıyor. Üstelik hiç çalışmadan trilyonluk yalı bile aldı. Kaybedenler, kovulunca gidenlerdir". 
     
BİLİYORSAN SÖYLE      Telefonu evin k hyası açtı 
     Efendim 
     Jefferson, Hanımefendi’ye şehir dışında olduğumu, bu akşam eve gelmeyeceğimi söyleyin lütfen. 
     Baş üstüne efendim Kim aradı diyelim 
     
     







Militan demokrasi 


İnönü de oynardı tenisini 


ABD'nin iran çaresizliği 


Yanlış yorumlar halkı yanıltıyor 


İstanbul 5. Vergi Mahkemesi 


Kim takar Aşık Paşa'yı 


Boşluk 


İş işten geçti 


Yeni "milli irade" Borsa 


Global resesyon tehdidi... 


Bankaları kapatan Akışık değil hükümet 


</TEXT>
</DOC>
