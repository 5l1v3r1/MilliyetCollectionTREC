<DOC>
<DOCNO> 31910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/son/sontur03.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağ-Kur prim borçlarına taksit olanağı... 
</HEADLINE>
<TEXT>

     Bağ-Kur'a prim borcu bulunan sigortalılar, talep etmeleri halinde bu borçlarını 18 ay eşit taksitler halinde kuruma ödeyebilecekler. 
     Taksitlendirme olanağından yararlanmak isteyen Bağ-Kur sigortalıları, 31 Temmuz'a kadar birikmiş olan prim borçları için, 1-31 Ağustos tarihleri arasında kurum Genel Müdürlüğü ile il ve bölge müdürlüklerine başvurabilecekler. 
     6183 sayılı ''Amme Alacaklarının Tahsili Usulü Hakkındaki Yasa'' Uyarınca taksitlendirme talebinde bulunan Bağ-Kur sigortalılarının borçlarına yıllık yüzde 72 yerine, yüzde 3 oranında tecil faizi uygulanacak. 
     Prim borçlarını taksitlendirme talebinde bulunan sigortalılar, borçlarına karşılık kuruma teminat gösterecekler. Taksit ödemelerini aksatanların borçlarına ise her ay yüzde 10 oranında gecikme zammı uygulanacak. Taksitlendirme uygulanması için kuruma başvuruda bulunmayanların prim borçlarına ise daha önceden olduğu gibi aylık yüzde 10 oranında gecikme zammı uygulanacak. 
     Bağ-Kur Genel Müdürlüğü taksitlendirme işleminin sigortalılara duyurulması için yurt genelinde dağıtılmak üzere el ilanı ve afişler hazırladı. Yetkililer, prim borçlarını taksitlendirmek isteyen sigortalıların izdiham yaşanmaması için Ağustos ayı başlarında kuruma başvurmalarını istediler. 
     







</TEXT>
</DOC>
