<DOC>
<DOCNO> 41464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/son/sontur18.html </URL>
<DATE> 2001/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Olay yerinden izlenimler... 
</HEADLINE>
<TEXT>

     Patlama Gümüşsuyu'nda bir leasing kuruluşunun önündeki polis toplanma noktasında meydana geldi. 
149   Saat 17 45'teki patlamanın sesi Elmadağ'dan bile duyuldu. Taksim ve çevresi bir anda kaçışan, bağırıp çığlık atan insanlarla can pazarına dönüştü. 
149   Bombalı intihar eylemini gerçekleştirdiği sanılan militana ait parçalar Taksim Gezi Parkı'na kadar saçıldı. Polis militana ait et parçalarının üzerini örttü. 
149   Bombalı intihar eylemini yasadışı sol bir örgüt üstlendi. Örgüt eylemi ölüm oruçlarını desteklemek için gerçeklediğini ilan etti. 
149   Günün en kalabalık saatinde patlayan bomba polisler kadar sivil vatandaşları da hedef aldı. Yerde kanlar içinde yatan çok sayıda genç yoldan çevrilen taksiler tarafından hastanelere taşındı. 
149   Olayın duyulmasından sonra Taksim ve çevresinde hemen her bölümden polis adeta akın etti. Bomba uzmanları ikinci bir bomba ihtimaline karşı yaklaşık 200 metrelik bir güvenlik kordonu oluşturdu. 
149   Trafiğin kesilmesi nedeniyle İstanbul'un Avrupa yakasında trafik felç oldu. Tıkanıklık dalga dalga kentin tüm ana cadde ve yollarına kadar yayıldı. 
149   Patlama haberinin duyulmasından sonra o çevrede çalışan yakınlarının yaralanmasından endişe edenler Taksim İlkyardım ve Alman Hastanelerine akın etti. 






</TEXT>
</DOC>
