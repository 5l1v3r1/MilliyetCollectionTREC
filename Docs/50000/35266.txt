<DOC>
<DOCNO> 35266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/son/sondun16.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Malezya'da "Black Metal" müziği haram ilan edildi 
</HEADLINE>
<TEXT>

     Malezya'da din adamları, heavy metal müziğinin bir türü olan ''black metal''in ''haram'' ilan edilmesi kararı aldılar. 
     Bernama haber ajansının bildirdiğine göre, güneybatıdaki Negri Sembilan eyaleti, din liderlerin kararına uygun olarak söz konusu müziği yasaklayacağını açıkladı. 
     Eyalet Birinci Bakanı Muhammed İsa Abdülsamed Muhammed, ''Kararı fetva olarak resmi gazetede yayınlayacağız'' dedi. 
     Malezya yetkilileri, bu ay başında, heavy metal müziğe dayanan bir tarikat olduğunu tespit ettiklerini, bu tarikatın kuzey eyaletlerinde gençler arasında ''toplumsal olmayan davranış biçimlerini teşvik ettiğini'' belirtmişlerdi. 
     Yetkililer, bu hafta başında, ülkede konser vermek isteyen tüm yabancı grupların önce, bir konser videosunu incelenmek üzere yetkililere sunmaları gerektiğini açıklamışlardı. 
     En tanınmış grubu ''Venom'' olan ''black metal'' müziği, satanizm felsefesine dayanıyor. 
     
     







</TEXT>
</DOC>
