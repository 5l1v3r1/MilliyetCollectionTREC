<DOC>
<DOCNO> 14433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/son/sonspo07.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Pascal Nouma antremana çıkmadı 
</HEADLINE>
<TEXT>

     Beşiktaş'ın sorunlu futbolcusu Pascal Nouma, bugünkü çalışmaya karın adalesindeki ağrılar nedeniyle katılmadı. 
     Fransız futbolcu tesislerde tedavi olurken, sakatlıkları süren Münch, Shorunmu, Fazlı ve Salih ile genç milli takım kampına çağrılan Tunç da idmanda yer almadı. 
     Beşiktaş, Erzurumspor ile yapacağı lig maçının hazırlıklarını bugün kros çalışmasıyla sürdürdü. Siyah-beyazlılar, Belgrad ormanlarında antrenör Ronald Koch yönetiminde kros çalışması yaptı. Manchester United ile Bayern Münih arasında oynanacak Avrupa Şampiyonlar Ligi maçını Alman RTL kanalına yorumlamak için bu sabah İngiltere'ye giden Teknik Direktör Chiristoph Daum'un yer almadığı idmanda, Koch önce futbolculara kültür fizik hareketleri yaptırdı. Siyah-beyazlı takımın futbolcuları daha sonra eğimli arazide depar çalışması gerçekleştirdi. 
     Bu arada kaleciler Fevzi ve Ekrem, antrenör İmmel eşliğinde Fulya Tesisleri'nde çalıştı. Siyah-beyazlılar, bu akşam Fulya Tesisleri'nde yapacakları antrenmanla Erzurumspor maçı hazırlıklarını sürdürecek. 




</TEXT>
</DOC>
