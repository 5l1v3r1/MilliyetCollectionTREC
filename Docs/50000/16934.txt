<DOC>
<DOCNO> 16934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/son/sontur28.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Jandarma istihbarat'ta görevli 2 asker gözaltında 
</HEADLINE>
<TEXT>

     Büyükçekmece'de bir müteahhidi, ailesinden fidye istemek için kaçırdıkları ve 6 gün rehin tuttukları öne sürülen Jandarma İstihbarat'tan bir astsubay ile bir uzman çavuş, meslektaşlarınca gözlem altına alındı. 
     Jandarma yetkililerinden alınan bilgiye göre, Astsubay Mecit Özkan ve Uzman Çavuş Mehmet Şaban Aksoy, müteahhitlik yapan Nurettin Özcanan'ı kaçırarak, ailesinden yüklü miktarda fidye istediler. 
     Ailenin olayı bildirmesi üzerine harekete geçen jandarma ekipleri, Özcanan'ın, Beylikdüzü'ndeki bir çiftliğin ahırında 6 gündür rehin tutulduğunu tespit etti. Bunun üzerine söz konusu çiftliğe operasyon düzenleyen jandarma timleri, müteahhit Özcanan'ı kurtarırken, Astsubay Özkan ve Uzman Çavuş Aksoy'u da gözlem altına aldı. Yakalanan 2 kişinin, başka adam kaçırma ve fidye isteme olaylarına da karıştıklarının belirlendiğini kaydeden jandarma yetkilileri, olayla ilgili soruşturmanın sürdürüldüğünü bildirdiler. 




</TEXT>
</DOC>
