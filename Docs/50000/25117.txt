<DOC>
<DOCNO> 25117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/yazar/cankat.html </URL>
<DATE> 2001/06/05/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Basın kortta bekleyedursun 
</HEADLINE>
<TEXT>

     Devlet Bakanı Kemal Derviş’in Adana - Gaziantep gezileri çok tartışıldı. Kimi siyasete erken soyunduğunu söyledi, kimi alkışladı. 
     Hürriyet’in başarılı gazetecisi Faruk Bildirici, geçenlerde kitaplarını imzalamak üzere Gaziantep’e gitti. Ve Derviş’in gezisinin gözden kaçan bir detayını yakaladı. 
     "Derviş’in gelişinde Tenis Kulübü lokalinde bir yemekli toplantı yapıldı. Gazetecilere 50 kişilik yer ayrıldı. Ama gazeteciler, lokale şöyle bir girip, hemen dışarı koştular. Derviş tenis kortuna çıkar, kaçırmayalım, diye kapıda beklemeye koyuldular. Ama bu arada, Derviş yemek salonuna girdi. Davetlilerin tek tek elini sıktı, programını anlattı onların görüşlerini dinledi. Anlaşılan gazeteciler esas haberi atladılar". 
     Derviş, sağ gösterip, sol vurdu desenize. 
     
Ne Monako’ymuş, ama...      Monako Prensi Rainier’nin doğum günü, Türkiye’de de kutlandı. Monako Başbakanı Patrick Leclerq törene İstanbul’da katıldı Radikal, Leclerq’in "Monako’dan Türkiye’ye her yıl 6 milyon turist geliyor" dediğini yazdı. 33 bin nüfuslu bir ülke için biraz abartmış . 
     Küçük Prenslik, İstanbul’un yüksek sosyetesini Çırağan Sarayı’nda bir araya getirmeyi başardı. Baksanıza Sevgi Gönül, Rahmi Koç, Mustafa Koç, Caroline Koç, Çiğdem Simavi, Belma Simavi, Üzeyir Garih, Jak ve Tüli Kamhi, Hüsamettin Kavi, Nuri Çolakoğlu... Davetlilerin öneminin ve servetinin, Monako’-nun büyüklüğüyle ters orantılı oluşunun dışında, bu resepsiyonda iki şey dikkatimi çekti 
     Türkiye’nin Monako Fahr Konsolosu Tuna Köprülü’nün zarafeti Bir ara ikimizi karıştırmışlardı, ne kadar övünmüştüm ... ve kırmızı transparan bluzu. 
     Bir de, biraz Sevgi Gönül’e, biraz Çiğdem Simavi’ye eşlik eden Caroline Koç’un dikkati ve sevimliliği. 
     
Fenerli kediler      Kahramanı Bülent Ecevit ve DSP olanını duymuştum, ama böylesi daha güzel. E-postalarda gezen fıkradan bahsediyorum. 
     Hıncal Uluç, kucağında bir karton kutuyla oturan çocuğun yanına sokulmuş 
     Ne var o kutuda, öyle sıkı sıkı tutuyorsun 
     Yeni doğmuş kedi yavruları, demiş çocuk. 
     Hangi takımı tutuyorlar bakalım 
     Galatasaray’ı... deyince çocuk, bayılmış tabii ki Uluç. 
     Eve döner dönmez, telefona saralıp Doğan Koloğlu’nu aramış 
     Yarın sabah yürüyüşe benimle gel bak sana ne göstereceğim... 
     Ertesi sabah, ilk iş olarak Koloğlu’nu kedilere götürmüş. 
     Bu abiye de söyle bakalım, demiş Uluç küçük çocuğa kedilerin hangi takımı tutuyor 
     Fenerbahçe’yi 
     Olur mu yahu, daha dün Gassaraylıydılar. 
     Eee, artık gözleri açıldı. 
     Sevsinler Feneri 
     
İşin artık rezili çıktı      MHP’nin kadrolaşma iddiaları biraz abartılı. Alın, Ulaştırma Bakanı Enis Öksüz. Ne yapmış yani 
     Bir kardeşi Devlet Demiryolları’na Sağlık Dairesi Başkan Yardımcısı oldu. Bir diğer kardeşi, öğretmen olduğu halde, İstanbul Posta İşletmesi’nde Sağlık Müdürü olarak atandı. Üçüncü kardeşi Sivil Havacılık’a yerleştirildi. 
     Kardeşler bitti. 29 yaşındaki kimya mühendisi kızı, Türk Standartları Enstitüsü’ne memur olarak atandı. Beş ay geçmedi, daha asaletini almadan Daire Başkanı yapıldı. Kız evli olduğuna göre, damat işsiz gezecek değil ya... İyi bir maaşla Ulaştırma Bakanlığı’na danışman tayin edildi. 
     Ne yani Bu insanlar Öksüz’ün ailesindendir diye ekmek yemeyecekler mi 
     
     







Hukukta sıkışma 


Peşkeşin sonu 


Mirzaoğlu'nun başvurusu 


Basın kortta bekleyedursun 


Kıbrıs, Türkiye'nin Avrupa yolunu kesmesin 


Dikkat, Rusya tetikte .. 


Aman dikkat 


Akıllı mı, aptal mı 


Ticari anlaşma taslağı 


İnterneti kim hallediyor 


Yatağan faciası 


Tütün Yasası, hangi anlaşmaya tersmiş 


Çocuk bahçesi yapılamaz 


Karadeniz tütünü 


</TEXT>
</DOC>
