<DOC>
<DOCNO> 18275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/guncel/gun08.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Topkapı nereye 
</HEADLINE>
<TEXT>

ÇAPRAZ ATEŞ 
     PERVİN METİN 

     Topkapı Sarayı'na ait paha biçilmez eserlerden bazılarının, Japonya'da sergilenecek olması tartışmaya yol açtı. Yurtdışına çıkarılan eserlerimiz zarar mı görüyor Yoksa, ülkemizin tanıtımına katkıda mı bulunuyor İşte görüşler... 
     
     Prof. Dr. Semavi Eyice Sanat Tarihi uzmanı 
Gönlüm razı değil      1960 - 1970 yılları arasında, Paris'e tarihi eser göndermiştik ama yıpranmış bir şekilde geri geldi ve yurtdışına eser göndermemiz yasaklandı. Ancak, 12 Eylül'den sonra, Kenan Evren bu yasağı kaldırdı. Şimdilerde eserlerimiz, gezgin dervişler gibi dolaştırıldığından, Türkiye'ye getirilemez oldu. Bunu doğru bulmuyorum. Ayrıca ışık, iklim değişiklikleri eseri yıpratır. 
     
     Prof. Dr. Zeynep Ahunbay İTÜ Mimarlık 
Harap dönüyor      Eserler ülke dışına çıkarıldığında çok yıpranıyor ve harap bir şekilde yurda dönüyor. Özelliklerini kaybedince, onarmak da mümkün değil. Götürülürken kaza olabilir, sarsıntıdan yıpranabilir. Hassas eserleri götürmek ise çok daha riskli. Eserlerin çıkmasına karar verenlerin, en azından korunma koşullarını öğrenmeleri gerek. Yoksa, "Şu eser gönderilsin" demek kolay. 
     
     Çelik Gülersoy TURİNG Başkanı 
Başkası göndermez      Eserlerin güvenliği garantide değil. Geçmişte hiç olay olmasaydı, belki kabullenirdik. Ancak Viyana'ya giden "Ana Tanrıça" heykeli kayboldu ve hiçbir açıklama yapılmadı. Tazmini de mümkün değil. Çok kıymetli taşları olan objeler gönderiliyor. Taşların değiştirilme riskleri olduğu düşünülmüyor. Bizim dışımızda hangi ülke, padişahının tahtını yurtdışına gönderir. Marifet eserlerin reklamını yapıp tursitleri buraya getirmektir. 
     
     Mustafa Özenç Ray Sigorta Nakliyat Servis Müdürü 
Tehlike burada da var      Türkiye'nin iyi bir reklam yapabilmesi için, eserlerimizin yurtdışına çıkarılmasında hiçbir sakınca görmüyorum. Eserlerimizin farklı ülkelerde sergilenmesi gurur verici. Götürülüp getirilirken iyi korunursa problem olacağını sanmıyorum. Eserleri, hem gönderirken, hem de geri aldığımızda çok dikkatli inceliyoruz. Buna rağmen, bazı riskleri de göze almak şart. Üstelik bu eserlerin Türkiye'de iyi korunduğunu kim söyleyebilir Ülkemizde de eserlerin başına kazalar geliyor. Karşılaşılabilecek tehlikeler burada da geçerli. 
     
     Serap Topsakal Başak Sigorta Nakliyat Departmanı Şefi 
Türkiye'nin reklamı      Anıtlar ve Müzeler Genel Müdürlüğü'nden bize talepler geliyor. Değerli parçaların yurtdışına çıkması bizim açımızdan da sakıncalı. Hırsızlık olayları çok fazla. Ama, gerekli tedbirler alınırsa, neden çıkarılmasın Ülkemizi tanıtmak, temsil etmek adına, iyi bir reklam olduğunu düşünüyorum. Yabancı ülkelerden eserler getiriyorsak, biz neden göndermeyelim 
     



 GÜNCEL 

















</TEXT>
</DOC>
