<DOC>
<DOCNO> 35695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/son/sondun07.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Metropolitan Müzesi, Mısır'dan çalınan tableti iade etti 
</HEADLINE>
<TEXT>

     New York Metropolitan Müzesi, Mısır'da piramitlerin yakınındaki bir tapınaktan 60 yıl önce çalınan, 3300 yıllık kireçtaşından yapılmış bir hiyeroglif tableti iade etti. 
     Bu tarihi eserin dün Mısır'a getirilişine bizzat eşlik eden Kahire'nin New York Konsolosu Mahmud Allam, ''Bu Mısır için büyük bir başarı'' diye konuştu. 
     New York Müzesi, yüzyıllardır yağmalanan antika eserleri geri almak amacıyla mücadele veren Mısır'a iade etmek için, hiyeroglif tableti özel bir koleksiyoncudan satın almıştı. 
     Mısırlı uzmanların açıklamalarına göre, geri alınan 49 santimetre boyunda ve 31 santimetre enindeki hiyeroglifte, Firavun I. Seti'nin eşi bebeğini emzirirken, ''Seti I'' ve ''süt'' resimli yazılarıyla birlikte resmediliyor. 
     19'uncu sülale dönemi firavunu olan Seti, Mısır'ı M.Ö 1318 yılından 1304'e kadar yönetti. 
     Mısır geçen ay da 9 yıl önce İngiltere'ye kaçırılan eski çağlardaki bir Mısır kraliçesinin büstünü geri almıştı. 
     
     







</TEXT>
</DOC>
