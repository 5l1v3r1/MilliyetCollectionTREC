<DOC>
<DOCNO> 11812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/son/sondun02.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Haiti açıklarında kaçak taşıyan iki gemi battı, 30 ölü 60 kayıp... 
</HEADLINE>
<TEXT>

     Haiti ve Saint Martin adası açıklarında, iki geminin batması sonucu ilk belirlemelere göre 30 kişinin öldüğü, 60 kişidense halen bir haber alınamadığı bildirildi. 
     Bölgedeki ülkelerin yetkilileri tarafından yapılan açıklamalarda, batan gemilerdeki yolcularının çoğunun Dominik Cumhuriyeti'nden zengin ülkelere kaçak yollarla girmeye çalışanlar olduğu belirtildi. 
     Haiti'nin başkenti Port-Au-Prince'ten açıklamada bulunan yetkililer, Dominik Cumhuriyeti'nde oldukları belirlenen 15'ten fazla kişinin öldüğü, kayıp oldukları belirlenen 40'tan fazla kişinin de ölmüş olmalarında endişe edildiği kaydedildi. Yetkililer, Puerto Rico'ya gittiği sırada batan gemideki yolculardan 15'inin cesedine ulaşıldığını ifade ettiler. 
     Kazadan sağ kurtulmayı başaran iki yolcudan 19 yaşındaki Carlos Pinales'in gemide toplam 60 yolcu olduğunu belirtttiği kaydedildi. Geminin, Haiti'nin 3 kilometre güneyindeki Ile-a-Vache adası açıklarında battığı ifade edildi. Karayipler bölgesinin doğusunda batan ikinci gemidede 15 kişinin öldüğünün belirlendiği ABD Sahil Muhafaza yetkilileri tarafından belirtildi. Esparanza adlı geminin, önceki gün Saint Martin adası açıklarında battığı ve gemiden sağ kurtulmayı başaranı iki kazazedenin gemide 40 yolcu bulunduğunu söyledikleri ifade edildi. 




</TEXT>
</DOC>
