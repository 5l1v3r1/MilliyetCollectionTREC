<DOC>
<DOCNO> 14939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/son/sondun03.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü ressam Frida Kahlo'nun hayatını Salma Hayek oynayacak 
</HEADLINE>
<TEXT>

     Meksikalı ünlü ressam Frida Kahlo'nun yaşamını anlatacak Hollywood yapımında, Kahlo'yu aktris Salma Hayek canlandıracak. 
     Söz konusu rolü oynamaya, 1992'den beri pop yıldızı Madonna ile son dönemde sinema yapımlarında da rol alan Jennifer Lopez aday olmuşlardı. 
     Kendisi de Meksika kökenli olan Hayek, düzenlediği basın toplantısında, Miramax yapımı ''Frida Kahlo'' adlı filmin çekimlerinin bu hafta Mexico City'de başlayacağını duyurdu. Filmde, 1954 yılında 47 yaşındayken ölen Kahlo'nun iki kez evlendiği eşi Diego Rivera'yı ise aktör Alfred Molina canlandıracak. Küçük yaşta geçirdiği trafik kazasında, omurgasına saplanan demir çubuk yüzünden yaşamı boyunca acılar içinde kıvranan Kahlo, hem ressam, hem de siyasi eylemci yönleriyle sivrilmişti. Kahlo, halen bütün dünyada iyi tanınan tek Güney Amerikalı kadın ressam olarak biliniyor. Kahlo'nun arkadaş çevresinde komünist lider Leon Troçki de bulunuyordu. 




</TEXT>
</DOC>
