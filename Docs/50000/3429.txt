<DOC>
<DOCNO> 3429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/ekonomi/eko01.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD'ın yeni başkanı fabrikasını tatile soktu 
</HEADLINE>
<TEXT>

2001’e yüksek stokla giren, TÜSİAD Başkanı Tuncay Özilhan'ın Yönetim Kurulu Üyesi olduğu Anadolu Isuzu, 2 Şubat'a kadar üretime ara verdi 
     EKONOMİ SERVİSİ 

     Türk Sanayicileri ve İşadamları Derneği TÜSİAD Yönetim Kurulu Başkanı Tuncay Özilhan'ın Yönetim Kurulu Üyesi olduğu Anadolu Isuzu Otomotiv Sanayi ve Ticaret AŞ, 2 Şubat'a kadar üretimine ara vererek, işçilerini izine çıkarttı. Söz konusu kararın stokların eritilememesi üzerine alındığı bildirildi. 
     Anadolu Isuzu'dan İMKB’ye gönderilen açıklamada, geçen ay normal satış planına uygun olarak üretilen mamul stokların 2000 yılındaki ekonomik kriz nedeniyle eritelememesi sonucu şirketin ocak ayı üretim programının revize edilme gereğinin ortaya çıktığı vurgulandı. 
     Açıklamada, ''Mevcut mamul stokların yeterliliği göz önünde bulundurularak, 22 Ocak - 2 Şubat tarihinde üretime ara verilecek" denildi. Hafif ticari araç üretimi yapan Anadolu Isuzu'da üretime ara verildiği dönemde, yaklaşık 470 mavi yakalı personel ücretlerinin yüzde 50, sosyal haklarının yüzde 100'ünü alarak izine çıkartıldı. 
     


 EKONOMİ 

















</TEXT>
</DOC>
