<DOC>
<DOCNO> 48088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/dunya/adun.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
CIA’dan Ladin’in kellesini istedi 
</HEADLINE>
<TEXT>

ABD Başkanı George Bush, Usame bin Ladin ve örgütü El Kaide'yi ortadan kaldırması için CIA'ya tam yetki verdi 
     DIŞ HABERLER SERVİSİ 

     ABD'de yayımlanan Washington Post gazetesinde, kimliği açıklanmayan üst düzey hükümet yetkililerine dayanarak verilen haberde, Başkan Bush'un, CIA'ya tam yetki kararını geçen ay imzaladığı ileri sürüldü. Haberde, Ladin'in haberleşme ve güvenlik altyapısını ortaya çıkartacak gizli operasyonlar için CIA'ya 1 milyar dolar da ek yardım verildiği ifade edildi. 
     
     En kapsamlı görev 
     CIA'ya verilen emirde, teşkilatla birlikte komando birimlerinin ve ordunun yüksek koordinasyon içinde çalışması gerektiği bildiriliyor. Washington Post, Gerald Ford'dan bu yana tüm ABD başkanlarının, CIA ve diğer teşkilatların siyasi suikastlara dahil olmasını yasaklayan kararlar imzalamalarına rağmen, bazı CIA ve Beyaz Saray avukatları arasında, bu yasağın "savaş zamanında" geçerli olmadığı konusunda mutabakat olduğunu kaydetti. 
     Bush'un imzaladığı emir, kurulduğu 1947'den bu yana teşkilata verilmiş en önemli ve kapsamlı görev olma özelliği taşıyor. 
     



 DÜNYA 











</TEXT>
</DOC>
