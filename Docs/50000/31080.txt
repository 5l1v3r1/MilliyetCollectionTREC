<DOC>
<DOCNO> 31080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/siyaset/siy09.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Neredeyse kullanma diyorlar 
</HEADLINE>
<TEXT>
TSK’nın helikopter alımına, ABD şartı 
     UTKU ÇAKIRÖZER Ankara 

     ABD Savunma Bakanlığı, Türkiye’nin istediği taarruz helikopterlerini "kullanımında ağır sınırlama" getiren "Yabancı Askeri Satış" FMS sistemiyle vereceğini Ankara’ya bildirdi. Helikopterleri, lisans haklarını alarak Türkiye’de üretmek isteyen ve kullanım sınırlamasını kabul etmeyen Genelkurmay Başkanlığı’nın ABD’den alım kararını yeniden değerlendirmesi bekleniyor. 
     Amerikan Savunma Güvenlik İşbirliği Ajansı Direktörü’nün, Savunma Sanayi Müsteşarı’na gönderdiği 15 Haziran tarihli mektupta, "Hükümetin politikası King Kobra helikopterlerinin Türkiye’ye sadece FMS kanalıyla verilmesine izin veriyor" dedi. 
     Ayrıca, Türkiye’nin helikopterlerin beyni sayılan misyon bilgisayarını kendi başına üretme kararının da kabul edilemeyeceği bildirildi. 
     FMS şartının kabul edilmesi durumunda Türkiye’nin yerli üretim, yurtdışına satış ve sınırsız kullanım hakkı gibi talepleri gerçekleşmeyeceği gibi, helikopterlerin kullanımında Amerikan hükümetinin koyduğu sınırlamalara uymak zorunda kalınacak. Bu nedenle TSK’nın mektuptaki FMS şartını kabul etmesinin güç olduğu vurgulanıyor. 
     



 SİYASET 













</TEXT>
</DOC>
