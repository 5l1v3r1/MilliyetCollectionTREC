<DOC>
<DOCNO> 28524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/spor/spo03.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan düğmeye bastı 
</HEADLINE>
<TEXT>

Sarı - Kırmızılı yöneticiler, Bulgaristan’ın Beroe takımını kullanarak Ümit Karan, Ender ve İlhan’ı hülle yoluyla transfer etmek için harekete geçti 
     HALİL ÖZER 

     GALATASARAY, kulüpleri ile bir türlü anlaşmaya varamadığı Gençlerbirliğili Ümit Karan, Bursasporlu Ender ve Samnusporlu İlhan’ı transfer etmek için FIFA’lık olmayı göze aldı. Sarı - Kırmızılılar, Bulgaristan’ın Beroe takımı aracılığı ile üç oyuncuyu renklerine bağlayacak. Bu kulüp üç oyuncuyu FIFA’nın belirlediği kurallara göre bedelsiz almak üzere resmen harekete geçti. 
     HÜLLE konusunda kararlı olan yöneticiler bu tranfserlerde açık kapı da bıraktılar ve "Kimseyle FIFA’lık olmak istemiyoruz. Gelsinler anlaşalım. Hatta bir miktar para bile ödeyebiliriz. Eğer kabul etmezlerse herşeyi göze alacağız. Bu ülke FIFA’ya üye ise onun kuralları işler" dediler. Galatasaray üç oyuncu ile de daha önceden sözleşme imzalamıştı. 
     
Şimdi de Marsilya      BAŞKAN Faruk Süren, Jardel için çıktığı Avrupa turunda bu kez de Marsilya ile el sıkıştı. Süren, Fransız kulübü yöneticileriyle yaptığı görüşmede Brezilyalı golcü için yapılan Leroy, Bakayoko, N’Gotty ve artı 10 milyon dolarlık teklife sıcak baktı. Ancak üç futbolcunun transfer paralarına karşılık teminat mektubu istediği öğrenildi. Hagi’nin pazartesi günü Romanya Milli Takımı ile anlaşacağı belirtildi. 
     
İnter şoku      GALATASARAY futbolcuların alacaklarının büyük bir bölümünü Hakan Şükür’ün bonservisinden gelen parayla ödemeyi düşünüyordu. Ancak İnter Kulübü geçtiğimiz hafta Galatasaray’a gönderdiği 1 milyon marklık ödeme ile Sarı - Kırmızılıları şoke ettiler. Bu parayla sadece bir iki futbolcunun parasını ödeyebilecek olan Galatasaray, İnter ile temasa geçerek gönderilecek para miktarının yükseltilmesini istedi. 
     
Önce futbolcular’      TEKNİK Direktör Lucescu, Galatasaray’dan alacaklarının önemli olmadığını söyledi ve "Öncelikle oyuncularımın sorunları giderilsin. Para yok diye işi bırakmam" dedi. Rumen hoca, kulübün içinde bulunduğu mali krize rakiplerinin güldüğünü vurguladı, "Benim için bu sene çok şey yazıldı. Fatih Terim olsaydı bu yazılanlar çıkmazdı. Çünkü ona yüklenecek cesaret kimsede yok" diye konuştu. 
     



 SPOR 
























</TEXT>
</DOC>
