<DOC>
<DOCNO> 16968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/guncel/gun11.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İki jandarma adam kaçırdı 
</HEADLINE>
<TEXT>

Bir işadamını kaçırıp 200 bin mark fidye isteyen iki jandarma tutuklandı 
     GÜNTAN MAVİGÖZLÜ İstanbul 

     Büyükçekmece’de Nurettin Özcanan adlı işadamını fidye amacıyla kaçırdıkları öne sürülen Jandarma İstihbarat’tan bir astsubayla bir uzman çavuş tutuklandı. 
     Astsubay Mecit Özkan ve uzman çavuş Mehmet Şaban Aksoy, Özcanan 40 ile kardeşi Sabahattin Özcanan’ın otomobilini önceki gün Beylikdüzü’nde durdurarak arama yaptı. Nurettin Özcanan’a Jandarma İstihbarat kimliği gösteren kişiler, "Aranıyorsun" diyerek kendi otomobillerine bindirdiler. Olaydan bir saat sonra kardeşini arayan Özcanan, kaçırıldığını ve 100 bin mark fidye istendiğini bildirdi. Özcanan ailesi de Beylikdüzü Jandarma Karakolu’na ihbarda bulundu. 
     
     Suçüstü yakalandılar 
     Pazarlıklar sonucu fidyecilerle beş bin marka anlaşıldı. Sabahattin Özcanan ile Beylikdüzü’nde buluşarak seri numaraları belirlenmiş beş bin markı alan sanıklar suçüstü yakalandı. Sorgulanan zanlılar çıkarıldıkları Büyükçekmece Adliyesi’nce tutuklanarak Metris Cezaevi’ne gönderildi. 
     


 GÜNCEL 




















</TEXT>
</DOC>
