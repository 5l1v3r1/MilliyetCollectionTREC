<DOC>
<DOCNO> 27795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/guncel/gun04.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
BİR REZALET DE MİLAS’TA YAŞANDI 
</HEADLINE>
<TEXT>
Albay, sokak ortasında öldü 
Sağlık ocağı 16.30'da kapanıyordu. Ambulans şoförü balığa gitmişti, doktor 2.5 km’yi yarım saatte geldi, ama Albay Mehmet Yılmaz için artık çok geç kalınmıştı 
     YAŞAR ANTER Muğla DHA 

     Milas'ın Ören beldesinde bisikletiyle gezerken fenalaşan Hava Albay Mehmet Yılmaz, ambulans şoförünün bulunamaması, görevli doktorun da olay yerine yarım saat sonra ulaşması nedeniyle kurtarılamadı. Hava Albay Yılmaz 53 , tatilini geçirdiği sitenin havuzunda yüzdükten sonra bisikletle gezintiye çıktı. Üç kilometre gittikten sonra birden fenalaşıp yanındaki arkadaşına yorulduğunu söyleyen Yılmaz, bir duvarın üzerine yatırıldı. 
     
     Vatandaşlar şoförü bulamadı 
     Sağlık ocağı personelini mesai 16.30’da bittiği için lojmanlarda bulan vatandaşlar, doktor ve ambulans istedi. Balığa çıktığı belirtilen ambulans şoförü İsmail Keskin bulunamazken, sağlık ocağı Hekimi Dr. Mehmet İlhan da 2.5 kilometre uzaktaki evinden olay yerine yarım saatte ulaştı. Öldüğü belirlenen Yılmaz'ın cenezesi Ören Belediyesi minibüsüyle sağlık ocağına götürüldü. 
     



 GÜNCEL 























</TEXT>
</DOC>
