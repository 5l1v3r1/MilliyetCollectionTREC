<DOC>
<DOCNO> 22552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/yazar/okur.html </URL>
<DATE> 2001/05/22/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Gümüşsuyu baronları 
</HEADLINE>
<TEXT>

     Rotayı çizen İçişleri Bakanı Sadettin Tantan. Türkiye Genç İş Adamları Derneği konuk olarak çağırmış, "yolsuzluk ekonomisi" tartışılıyor. 
     Tantan, işadamlarına diyor ki "Gümüşsuyu Caddesi’nde paranın kimlerde olduğunu bilmezseniz eğer, paranın yönü ile ilgili bilgi edinme şansınız da yok demektir..." 
     Tantan böyle konuşunca yorumlar yapıldı. Kimine göre kısa menzilli siyasi çıkış, kimine göre kumarhaneler meselesi, kimine göre yeni bir operasyonun farklı sunumu... 
     Biz, Gümüşsuyu Caddesi’ni iki bölümde inceliyoruz. 1970 ile 1995 arası... Kaçakçılık - uyuşturucu - silah ticareti - sigara - döviz zincirinde para aklama merkezlerinden birisi olan Marsilya. Ve Paul Valery, Behçet Cantürk ve gerisi. Tek başına Marsilya ne anlam ifade eder ki Marsilya, Amsterdam, Frankfurt, Zürih ve Sofya... Bir de kaçakçılık işi. Mıgırdıç Şellefyan. Arkasından hayali sunta ticareti. Sahnede Yahya Demirel... Akıl hocası Şellefyan... O yılların döviz baronu "Şaso." Kısacası Sevil Şaso... 
     1980 sonrasına dönelim. Bankerlik krizi... Banker Kastelli’nin Mentaş’ı burada bitti... Borsanın en büyük aracı kurumlarından Çarşı Menkul Değerler, 1994’teki krizde caddeye veda etti. Aynı dönemde kurulan Taksim Menkul Değerler h l bu caddede. Sahibi Eli Eskenazi. Fransa’da yaşar. Paranın ruhunu tanır derler. 
     Bu caddeyle iş dünyasına 1980’li yıllarda merhaba diyen bir işadamı da Mehmet Okumuş. Şirket evlilikleriyle dönemin en hızlı işadamıydı. Tekstil, borsacılık, tahvil, şirket çöpçatanlığı derken, bu iş olmadı, caddeye veda etti. Saray Halıları... Sahibi Necati Kurmel. O da bu caddenin müdavimi. Mengerler, burada doğdu, büyüdü. Sonra da küçüldü de küçüldü. İşte Park Holding’in sahibi Turgay Ciner, işte Ahmet Hamoğlu. Onlar bu caddede iş hayatına gönül verenler... 
     Para deyince sadece bu caddeye takılmak bizi yanlışa götürür. Elmadağ daha önemli değil mi Şimdi Levent - Maslak hattı. Altı ay önceydi. Üst düzey bir emniyet yetkilisi, önemli biri Fransa’ya dikkatimizi çekmişti. Öyle ya 1980 sonrası kara para, kayıtdışı para trafiği kavşak değiştirdi. Finans dünyasının enstrümanları para baronlarına birer birer avantaj sundu. Şimdi soruyoruz Monte Carlo’da şatosu olan Türkler kimler Kimler, Nice’e kumar oynamaya gitti 
     Edmond Safra önemli bir para baronuydu. Babası David Safra döviz işinin piriydi. 
     Örneğin, Muhammed Şekerci. Lübnanlı işadamı... Oğlu dün Türkiye’de altın konferansındaydı. Ali Balkaner’in ortağı Rober Susar’ın kardeşleri Fransa’da. 
     Artık bunları yazmak yerine bugünkü para kavşağında ilişkiler ağını daha açık anlatmak doğru değil mi Çünkü çoğu holding Gümüşsuyu Caddesi’nden bugüne geldi. Elmaları ve armutları karıştırmamak gerekiyor... 
     
     







Tartışmak.... 


Halki ve Halk 


FP kapatılırsa buradayız, HAZIRIZ 


Bakanlık kuğuları kesmeye kalktı 


Siyasette yenilenme dalgası ve Derviş... 


Şeffaflık 


Eşiniz sizi ele verir 


Derviş gençlere özür borçlu 


AB ile yeni sürtüşmeler 


Gümüşsuyu baronları 


RTÜK yasısı neden değişmeli 


CHP'de değişim 


Keşke anlaşabilseniz 


Fiyat artışı, enflasyon, pahalılık, fakirleşme farklı şeyler 


</TEXT>
</DOC>
