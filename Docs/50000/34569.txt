<DOC>
<DOCNO> 34569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/son/soneko12.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, geçen Cuma günkü kapanışa göre 119.59 puan artışla 1. seansı 9,884.69 puandan tamamladı. 
     Hisse senetleri ortalama yüzde 1.22 oranında değer kazandı. 
     Borsa'da, haftanın ilk seansı 9,900.66 puan seviyesinde alımlarla açıldı. IMF 1. Başkan Yardımcısı Stanley Fischer'in olumlu açıklamalarından etkilenen piyasa 10,013 puana kadar çıkışını sürdürdü. Ancak bu seviyeden gerçekleşen kar satışlarıyla ilk bir saat 9,900.50 puanla geçildi. 
     İkinci yarıda piyasa daha dengeli bir seyir izlerken yaklaşık 100 puanlık bir bantta hareket eden Ulusal-100 Endeks, seansı 9,884.69 puandan tamamladı. 
     Kapanışta mali endeks 208.43 puan artışla 13,853.89 puana, sınai endeksi 63.47 puan artışla 8,276.83 puana, hizmetler endeksi de 60.75 puan artışla 5,348.46 puana çıktı. 
     Önceki kapanışa göre mali grup hisseler ortalama yüzde 1.53, sınai grubu hisseler yüzde 0.77, hizmetler grubu hisseler de ortalama yüzde 1.15 değer kazandı. 
     1. seansta işlem gören toplam 277 hisse senedinden 157'si değer kazandı. 33 hisse senedi değer yitirirken, 87 hissenin fiyatında ise değişiklik olmadı. 
     Seansta, 106 trilyon 620 milyar 075 milyon liralık işlem hacmi oluştu. 
     1. seansta, Yapı Kredi Bankası, Garanti Bankası, Akbank, Koç Holding ve Sabancı Holding en yoğun işlem gören hisseler oldular. 






</TEXT>
</DOC>
