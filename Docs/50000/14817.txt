<DOC>
<DOCNO> 14817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/son/sontur18.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdal İnönü'den "siyasete dön" çağrılarına yanıt "Dön-me-ye-ce-ğim" 
</HEADLINE>
<TEXT>

     Prof. Dr. Erdal İnönü, yeni bir siyasi oluşum içinde olmayacağını tekrarlayarak, ''Ben bundan sonra düşünmek ve yazmak istiyorum'' dedi. 
     Abant İzzet Baysal Üniversitesi AİBÜ Bilim Topluluğu'nun düzenlediği konferansa katılmak için Bolu'ya gelen İnönü, Vali Ali Türker, AİBÜ Rektörü Prof. Dr. Nihat Bilgen, Emniyet Müdürü Uğur Gür ve AİBÜ Bilim Topluluğu Başkanı Mehmet Bulut tarafından karşılandı. 
     İnönü, politikaya yeniden dönme olasılığı bulunup bulunmadığının sorulması üzerine, ''Vatandaşların talebi beni onurlandırıyor. Ama ben bundan sonra düşünmek ve yazmak istiyorum'' dedi. 
     Üniversite'de Fen Edebiyat Fakültesi'ndeki labaratuvarı gezen İnönü, üzerinde polis giysileri bulunan miniklerle sohbet etti, Bilim Kurulu tarafından çıkarılan gazeteye de açıklamalarda bulundu. 
     




</TEXT>
</DOC>
