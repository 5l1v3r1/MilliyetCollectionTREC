<DOC>
<DOCNO> 17277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/son/sontur12.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanal 6 canlı yayında "elveda" dedi 
</HEADLINE>
<TEXT>

     Kanal 6 televizyonu bugün saat 13 00 haberlerinin bitiminde izleyicilerine "elveda" dedi. 
     Yayını ve sahibi bir süredir tartışılan Kanal 6 televizyonunda bugün ilginç bir gelişme yaşandı. 
     Kanalın sahibi Ahmet Özal, işletme hakkını elinde bulunduran Bilgin grubunun kirayı ödememesi üzerine haklarını Uzan grubuna devretmişti. Ancak bu gelişme sonrasında Kanal 6 logosu ile iki ayrı yayın gerçekleştirilmeye başlandı. Hem Uzan grubu hem Bilgin grubu aynı logo ile yayın yapınca duruma RTÜK el koydu. 
     RTÜK yetkilileri, polisle birlikte bugün Kanal 6 stüdyolarına gitti. Bu sırada canlı yayında 13 haberlerini sunan sunucu Zeynep Fadıllıoğlu haberlerin bitiminde "Bu bir veda değil elveda" diyerek Kanal 6'nın yayınının sona erdiğini duyurdu. 
     Gözleri dolan sunucu stüdyoda bulunan çalışanlar tarafından uzun süre alkışlanda. RTÜK yetkililerinin binaya girmesi sırasında yer yer tartışmaların yaşandığı görüldü. 
     Kanal 6 bundan sonra Uzan grubu tarafından işletiliecek ve yayınına devam edecek 



</TEXT>
</DOC>
