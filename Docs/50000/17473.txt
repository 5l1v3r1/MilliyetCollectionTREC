<DOC>
<DOCNO> 17473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/spor/spo03.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu’nun öfkesi 
</HEADLINE>
<TEXT>

Galatasaray Teknik Direktörü, Çaykur Rizespor maçının kadrosuna Capone ile Suat'ı almadı 
     ERHAN TELLİ 

     MR temiz çıktı 
     SARI - Kırmızılı takımın hocası, Çaykur Rizespor maçı öncesi Suat ile Capone'yi kadro dışı bıraktı. Real Madrid maçından önce sakat olduğunu belirterek oynamak istemeyen Capone'ye sinirlenen Lucescu, Brezilyalı futbolcunun MR'ı da temiz çıkınca iyice öfkelendi. Lucescu, Capone'yi kadroya almadı. 
     
     Suat da sağlam 
     LUCESCU'dan Suat da nasibini aldı. Galatasaray Teknik Direktörü, son haftalarda yedek bıraktığı Suat'ı Rize maçının kadrosundan çıkardı. Kulüp Doktoru Burhan Uslu, "Suat sağlam. Sakatlığı bulunmuyor" dedi. Tecrübeli futbolcu ise "Dizimde hafif bir ağrı var. O yüzden kadroda yer almadım" demekle yetindi. 
     
Maceralı yolculuk      TRABZON'daki yoğun sis, Galatasaray'ın seyahat planını alt, üst etti. Sis nedeniyle Erzurum'a gidilmesi kararlaştırılırken, uçak saatinin erken olması nedeniyle futbolcular telefonla alana çağrıldı. Kafile alanda toplanırken, bu kez de Jardel'in kramponlarını tesislerde unutması nedeniyle uçak geç kalktı. Uçak havadayken de Trabzon'da sisin dağıldığı haberi geldi. Bunun üzerine Cim - Bom, bir kaç saat gecikmeli de olsa Trabzon'a indi ve oradan da Rize'ye geçti. 
     
Ç.Rize - G.Saray      STAT Rize Atatürk 
     SAAT 19.00 
     TV DigiTürk Canlı 
     SAKAT Hakan, Suat, Capone, Ergün, Marcio G.Saray 
     CEZALI Hagi G.Saray 
     


 SPOR 


























</TEXT>
</DOC>
