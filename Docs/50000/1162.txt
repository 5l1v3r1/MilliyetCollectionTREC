<DOC>
<DOCNO> 1162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/yasam/ayas.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
KATİLİ SESİ YAKALATTI 
</HEADLINE>
<TEXT>

Doğuştan gözleri görmeyen bir adam cinayete tanıklık etti. Ama gözleriyle değil kulaklarıyla... 
     ŞENOL ÇAKIR Ordu DHA 

     Geçen Aralık ayının 28’inde Ünye’de bir cinayet işlendi. Tek başına yaşayan 36 yaşındaki Hüseyin Çınar’a, o gece evinin penceresinden iki el ateş edildi. Ve Hüseyin Çınar oracıkta can verdi. 
     Olay yerine yakın oturan ve iki gözü doğuştan görmeyen Mustafa Kececi, silah sesleri üzerine dışarı çıktı. 
     
     Onu da tehdit etti 
     Ve silah sesinin geldiği komşusunun evine yöneldi. Bu arada bir şahıs Kececi’nin yanına kadar sokuldu ve ona şunları söyledi "Sesini çıkarma. Yoksa aynı şey senin de başına gelir." 
     Gözlerin görmüyordu ama sesin sahibini tanıdı. Ses, İstanbul’da yaşayan Mehmet Keskin’e aitti. 
     Keskin’in köyden ayrılması üzerine Kececi soluğu jandarma karakolunda aldı. Olanları anlattı... Öldürülen Hüseyin Çınar’ın kendisine Mehmet Keskin tarafından tehdit edildiğini’ söyledi. 
     
     Onu da tehdit etti 
     Ayrıca, o gece Keskin’in yanına kadar geldiğini, kendisinin ona "Mehmet Amca hiç iyi bir şey yapmadın" dediğini, onun ise "Sus ve ötesini karıştırma" deyip uzaklaştığını söyledi. 
     İşte gözleri görmeyen ama kulağı duyan Mustafa Kececi’nin bu ifadesi üzerine Mehmet Keskin hakkında gıyabi tutuklama kararı çıkartıldı. 
     


 YAŞAM 





















</TEXT>
</DOC>
