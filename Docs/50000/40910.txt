<DOC>
<DOCNO> 40910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/yasam/yas04.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Deli dana’ patladı 
</HEADLINE>
<TEXT>

İngiltere'de 'Deli dana' nedeniyle ölen insan sayısı hızla artarken uzmanlar hastalık yüzünden 140 bin kişinin ölebileceğini açıkladı 
     DIŞ HABERLER SERVİSİ 

     Deli Dana' hastalığının insanlarda bir salgına dönüşebileceği uyarısında bulunan uzmanlar hastalığa neden olan BSE virüsünün insanları da etkileyen formu olan vCJD'nin kapsama alanını genişlettiğini açıkladı. 
     İngiltere'de bugüne dek 100 kişinin ölümüne neden olan hastalık vakalarında da yüzde 20 gibi büyük bir artış olduğu duyuruldu. İngiliz bilim adamları, İngiltere'nin kuzeyinde ve İskoçya'da yaşayan insanların ise hastalığa yakalanma riskinin güneydekilere oranla iki kat fazla olduğunu bildirdi. 
     
     Hamburgere dikkat 
     İngiltere'nin konuyla ilgili en önemli uzmanlarından Profesör James Ironside, hastalık yüzünden 140 bin kişinin ölebileceği uyarısında bulunarak, ülkenin kuzeyinde yaşayan insanların beslenme alışkanlıkları yüzünden daha fazla risk altında olduğunu vurguladı. 
     Ironside, kuzey kentlerinde genellikle kalitesiz etlerin kullanıldığı hamburger alışkanlığının daha fazla olduğunu söyleyerek, gıda üreticilerinin ürünlerinde kullandığı et ve yağ oranlarını açıklamaları gerektiğini belirtti. 
     
     Cinnete neden oluyor 
     İngiltere'de her yıl 25 ila 60 arası insanın ölümüne neden olan vCJD virüsünün neden olduğu vakalar ilk kez 1990'ların ortasında tanımlandı. vCJD virüsünü alan bir insanın ölümü 18 ayı bulabiliyor. Virüs genellikle gıdalardaki kan ve sinir dokular aracılığıyla insana bulaşıyor. Virüs beyin hücrelerini öldürdüğü insanda etkisini, hafıza kaybı, uykusuzluk, dengesizlik ya da cinnet şeklinde gösteriyor. Ancak otopsi yapılmadan virüsün etkilediği insanın ölüm nedeni anlaşılamıyor. 
     



 YAŞAM 



















</TEXT>
</DOC>
