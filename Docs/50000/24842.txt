<DOC>
<DOCNO> 24842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/son/sontur09.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Nazım Hikmet mezarı başında anıldı...Vera'nın külleri de artık mezarda 
</HEADLINE>
<TEXT>

     Şair Nazım Hikmet, ölüm yıldönümünde bugün Moskova'daki mezarı başında anıldı. 
     Şairin geçen Mart ayında ölen eşi Vera'nın külleri de bu yıldönümüne kadar bekletildi ve dün Nazım'ın mezarına konuldu. Nazım'ın adının yazılı olduğu mezara, Vera'nın ismi de eklendi. 
     Anma törenine Türkiye'den sanatçılar Tarık Akan ve Genco Erkal da geldi. Rusya Türk İşadamları Birliği RTİB tarafından düzenlenen törende, RTİB Başkanı Ali İhsan Akıskalıoğlu da yer alarak, bir konuşma yaptı. 
     Törene, Moskova Büyükelçisi Nabi Şensoy ve büyükelçiliğin bazı yetkilileri de katıldı. Nazım Hikmet'in bir şiirinde vasiyet etmesi dolayısıyla, geçen yıl Türkiye'den gelen kalabalık bir sanatçı topluluğunun da katılımıyla mezarına dikilen çınar ağacı, bugün bir yaşına girdi. Şairin mezarı, Moskova'da ünlüler mezarlığı olarak da adlandırılan Kızlar Manastırı Mezarlığı'nda bulunuyor. SSCB'nin son lideri Mihail Gorbaçov'un eşi Larisa Gorbaçova'nın, Nazım'ın mezarına yaklaşık 20 metre mesafede bulunan mezarını ziyaret eden bir yabancı turist grubu da, Nazım'ı anma etkinliklerine ilgi gösterdi. 







</TEXT>
</DOC>
