<DOC>
<DOCNO> 22059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/siyaset/asiy.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
The Özal Bir Davanın Öyküsü’ yakın tarihe ışık tutacak 
</HEADLINE>
<TEXT>
Demirel haber yolladı Turgut’a söyle parti marti kurmasın’ 
Özal ailesi ve yakın çevresinden 66 kişiyle birebir yapılan konuşmaların yer aldığı kitapta Semra Özal suikast için "Bazı sonuçlara ulaşılmıştı" diyor 
     İSTANBUL Milliyet 

     Gazeteci - yazar Mehmet Ali Birand ve Soner Yalçın’ın kaleme aldığı, "Doğan Kitap" tarafından yayınlanan "The Özal Bir Davanın Öyküsü" adlı kitapta, ailesinin, yakınlarının ve çevresinin tanıklarıyla Özal’ın yaşamı, yaşadığı olayların perde arkası anlatılıyor. 
     Yazarlar, dönemin tanınmış politikacıları, gazeteciler, Özal ailesi ve yakın çevresinden 66 kişiyle birebir yaptığı konuşmaları aktarıyorlar. Yapılan görüşmelerde, bazı olaylara ve Özal’ın yaşamına ilişkin da şu ilginç anılar yer alıyor 
     
Parti amblemi deve olacaktı      Kaya Erdem "Biz hergün sahil boyunda yürürdük. Çadır ve barakalardaki vatandaşlarla konuşurduk. Onların büyük ekseriyeti bizi parti kurun, sizi destekliyoruz’ diye teşvik ediyorlardı. Bu bakımdan, orada, parti kurulursa ismi ne olsun, ne yapalım gibi uzun uzun, boş vaktimiz de vardı, bu tartışmaları yaptık. İsmi tam çıkmadı, değişik isimler söylendi. Tam hatırlamıyorum ama mesela parti amblemi olarak deve resmi de düşünülmedi değil" 
     
"MHP, MSP’den adam alma"      Kenan Evren "Özal’a, Eğer kurduğun partide göstereceğin adaylar MHP, MSP tandanslı kişiler olursa, bil ki hepsini veto ederiz’ dedim. Katiyen yapmayacağım’ dedi. Peki o zaman kur’ dedik." 
     
Demirel vermek istemedi      Hüsnü Doğan "Necdet Seçkinöz, Mehmet Gölhan, Mehmet Dülger ve Atilla Peynircioğlu’ndan oluşan bir liste yaptık. Demirel’in özel müşavirleriydi. Bu dört kişiye müsaade vermesi için Ekrem Ceyhun aracı oldu. Görüşmeden sonra Demirel, Turgut’a söyle parti marti kurmasın. Zaman zemin müsait değil. Ben bu 4 arkadaşı vermiyorum, Hasan Celal’i de vermiyorum’ demiş." 
     
12 Eylül’ü bize duyuran MHP’li      Hasan Celal Güzel "Hüseyin Erdem, MHP Ankara Büyükşehir Belediyesi başkan adayı. Yedek subaylığını Genelkurmay’da yapıyordu. Üst rütbeli bir generalin de yaveriydi. Telaşla gelerek, Abi bunlar ihtilal yapıyorlar’ dedi. Ben de Turgut Bey’e koşarak, Benim çok güvendiğim bir yerden öğrendim. Yönetime bu sabaha karşı el koyuyorlarmış’ dedim." 
     
Özal’a suikast uluslararası bir şey      Semra Özal "Suikast filmini FBI’ya yollattı, ayrıca inceletti. Aslında iki kişi daha vardı. O arada kaçan biri gözüküyordu. Ama onun kim olduğu bulunamadı. Kendisi buldu bazı neticeler ama açıklamak istemedi. Çok uzun bir zincir bu, halkaları birçok ülkeye kadar uzuyor, uluslararası bir şey’ dedi. Belki daha sonra açacaktı ama..." 
     
Belek’te tüfekle yakalanan şüpheli      Barlas Doğu "Özal’ı karşıladıktan sonra yola çıktık. Arabada ben arkada oturuyorum. Belek civarında bir yerde silahlı bir adam gördüm. Hemen araba ile önüne indik ve esir aldık. Ellerini kaldırdı, elbisesine sardığı şey tüfekti. Ankaralıymış, adresini tespit ettik. Ankara’da 10 gün sonra o adreste bir grup terörist yakalandı. " 
     
Çatlı’yı Elçibey’in sofrasında gördüm      Kaya Toperi "Azerbaycan’a ilk gittiğimizde Elçibey’in verdiği yemekte Abdullah Çatlı’yı gördüm. Elçibey’in en sevdiği Çırpınırdı Karadeniz’ şarkısını milli marş gibi birlikte ayakta söyledik. Adamın gözlerinden yaşlar geliyordu. Çatlı, Elçibey’in danışmanı gibi bir şeydi o tarihlerde..." 
     



 SİYASET 















</TEXT>
</DOC>
