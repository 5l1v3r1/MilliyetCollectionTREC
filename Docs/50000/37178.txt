<DOC>
<DOCNO> 37178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/siyaset/siy02.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizden biri’ görüntüsü Erdoğan’ın avantajı... 
</HEADLINE>
<TEXT>

Bazı uzmanlara göre, Kasımpaşalı ve hatta biraz kabadayı’ oluşu, gençliği, "Halkla diyalog kuruyor, güzel şiir okuyor, doğru bildiğini söylüyor" görüntüsü, Erdoğan’ın lehine. 
     Önay Yılmaz - ARTILARI EKSİLERİYLE Tayyip Erdoğan 2 

     Karizması, Tayyip Erdoğan’ın en tartışılan yanlarından biri... Prof. Dr. Nur Vergin, Erdoğan’ı karizmatik buluyor ve bunun için fiziğinin çok elverişli olduğunu düşünüyor "Şiir okumasını da hiç küçümsememeli. Şiir zaten bilfiil karizmadır. Bir çeşit efsunlar, insanları kendilerinden geçirir. Bunu yapması gerektiğini hissediyor ve gayet başarıyla yapıyor." 
     Prof. Dr. Özcan Köknel ise, kamuoyunda kabul edilenin aksine, Erdoğan’ın "karizmatik" lider özelliklerine sahip olmadığını düşünüyor. Köknel’e göre, karizmatik liderin, toplumdaki ortak noktaları bulacak, işleyecek, bunları ileriye ait bir amaç, bir beklenti, bir güdü, bir dürtü haline getirebilecek bir kişilik gücü olmalı. 
     Erdoğan’ın, "kışkırtıcı lider" sınıflamasına girdiğini söyleyen Köknel, şöyle devam ediyor 
     "Geçmişte de, siyasi liderlerimizin hepsi kendilerini karizmatik olarak kabul ettirmeye çalışmışlardır. Biraz narsis kişilikler. Çevreleri, onları pohpoh’ladıkça ufak bir alt kültür oluşuyor. Bu alt kültür içinde, kendilerine bir doyum sağlayabiliyorlar. Çevreleri de onun sağladığı doyumdan doyuyor." 
     
     Bilinmezlerle dolu 
     Erdoğan’ın karizmasında iki özelliğin göze çarptığını belirten Dr. Nuran Yıldız, "Birincisi, bilinmezlerle dolu olması. Bu durum mistisizm’ dediğimiz bir hava oluşturuyor. İkinci yanı ise, bu bilinmezliğiyle çakışan, mesafeli durması ve mümkün olduğunca az konuşması. Ancak kamuoyu da aynı mesafeli tutum içerisinde" diyerek, yaklaşıyor konuya. 
     Prof. Dr. Sedat Özkan, Erdoğan’da ancak, "şark türü" bir karizmadan söz edilebileceğini belirtiyor. 
     
     Kasımpaşalılığı avantajı 
     Erdoğan’ın "Kasımpaşalı" ve "varoş çocuğu" imajını değerlendiren Strateji - Mori Kamuoyu Araştırma Şirketi Siyasal Araştırmalar Sorumlusu Güçlü Atılgan’ın değerlendirmesi ise şöyle "Bizde, doğru bildiğini söyleyen, korkmayan, bir şeylerin üzerine gidecekmiş izlenimi veren, bir mert delikanlı görüntüsü vardır. Bu görüntü, pozitif etki uyandırıyor. Belediye başkanı değil de, Türkiye siyasetini hedeflemiş birisi olarak, insanların karşısına çıktığı zaman da, Erdoğan’ın insanı çeken bu tür özelliklerinin h l devam ettiğini düşünüyorum." 
     Yard. Doç. Dr. Ahmet Sözen de, "delikanlılık hali"nin puan topladığı düşüncesinde. Dr. Sözen, "Unutmayalım ki, kabadayı’, her devirde ilgi gören Lüküs Hayat’ operetinin ana karakteridir. Kişi başına okulda kalma süresi 3 - 4 yıl olan Türkiye’de kabadayı imajı, özellikle az eğitim almış kırsal kesimlerde kredi yapar" diye konuşuyor. 
     
     Kabadayılık imajı 
     "Kabadayılık" imajının Türk toplumunun ortalamasına çok yakın olduğu görüşünde olan Prof. Dr. Zafer Üskül, şöyle diyor "Başkan olmadan önce, gecekonduda oturduğu iddiaları ortaya atıldı ama o puan topladı. Çünkü, İstanbul’da, binaların yüzde 65’inin hukuka aykırı olduğunu hepimiz biliyoruz. Bu tür imajlar, bizden biri’ dedirterek, belirli bir kesime yakın görünmesine katkı sağlıyor." 
     
     Destekçilerine göre adil biri 
     Prof. Üskül, toplumumuzda bir tür, "Robin Hoodöluğun kabul gördüğünü, çok hukuka uymasanız, ahlak kurallarını biraz zorlasanız da, toplumun bunu makbul bir şey kabul ettiğini söylüyor. Üskül, şöyle devam ediyor "Adam yaya ise sokağın ortasından yürür, arabalıysa kaldırıma park eder. Ama, başka biri kaldırıma otomobil bırakıyorsa ve kendisi yayaysa küfrü basar. Toplumun belli kesimlerinde böyle bir adalet anlayışı var. Destekçilerinin, Erdoğan’ı adil bir kişi olarak değerlendirdiklerini düşünüyorum." 
     
Haset duygularına merhem sunuyor      Bu Kasımpaşalılık’ çok iyi bir figür. Türk halkının ekonomik meselesine çengel atıyor, Türk halkının haset duygularına merhem sunuyor" diyen Prof. Nur Vergin, şunları söylüyor 
     "Bu, bizden biri’ çok önemli. Toplumumuzda popülist görüşler çok h kim. Nasıl ki Demirel için köyden çıkmış olması, çok iyi puandı, milyonlarca köylüye benim oğlum da böyle olabilir’ umudu veriyordu Bizden biri, varoşlardan gelen adam’ imajı da öyle. Bu anlamda Erdoğan, yarışmaya kazançlı giriyor. Ama bu popülizmi, yoğun dinci ideolojiyle birleştirdiğiniz zaman, bundan demokrasi çıkmaz." 
     
     Halkla iyi diyalog 
     Prof. Sedat Özkan, insanların gücünün külhanbeylikte değil, dünya görüşünde olması gerektiğini söylüyor "Eğer, külhanbeylik’ bir başarı getirecek olursa, buna bir şanssızlık, ülkenin gelişmemişliğiyle ilgili bir sorun olarak bakmak lazım. Toplum, her ne kadar bazen maço tavırlardan hoşlanıyor olsa da, bunu sağlıklı bir model olarak görmek mümkün değil. Soldaki çözüm arayışları, entelektüel zeminlerde yapılırken, Erdoğan daha bir halka inme eğiliminde. Köylere, çadırlara gidiyor, halkla iyi diyalog kuruyor. Bunu Erdoğan’ın avantajı olarak görüyorum." 
     
     YARIN Modacı gözüyle Erdoğan... Beden dili, söylemi, yüz analizi 



 SİYASET 










</TEXT>
</DOC>
