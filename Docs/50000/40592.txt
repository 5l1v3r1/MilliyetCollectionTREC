<DOC>
<DOCNO> 40592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/yazar/theper.html </URL>
<DATE> 2001/09/05/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Mirasçı olmak mümkün 
</HEADLINE>
<TEXT>

Çocukluğumdan beri bana bakıp, kendi çocukları ile birlikte büyüten, beni onlardan ayırmayan babalığım bana miras bırakmak istiyor. Ben onun mirasçısı olabilir miyim D. D. - Denizli 

     Tabii olabilirsiniz, ancak bunun için babalığım diye bahsettiğiniz kişinin vasiyetname yapması lazım. Bu kişinin çocukları olduğu için sizi evlat edinemez, şayet çocukları olmasaydı, diyecektim ki sizi evlat edinsin, bu halde yasal mirasçısı olun, ancak şimdi bu mümkün değil. O zaman vasiyetname yapacak, ya size belli bir miras payı ayıracak, yani mirasçı nasbedecek veya belli malları ayırıp size ait olmasını isteyecek, yani muayyen mal vasiyetinde bulunacak. Vasiyet ettiği mallar çocuklarının ve varsa eşinin mahfuz hisselerini aşmıyorsa siz mirastan pay alacaksınız. Şayet mahfuz hisseleri aşıyor ama diğer mirasçılar buna ses çıkartmıyorsa problem yaşamayacaksınız. Ancak mahfuz hisseleri aşıyor da, diğer mirasçılar buna karşı çıkıyorsa bu halde sizin alacağınız miras payından indirim yapılacak. 
     Tabii altta anlattıklarım detay ama dikkat edilmesi gereken hususlar, zira sonradan birtakım problemler yaşarsınız ve işin kötüsü bugüne kadar kardeş gibi yaşadığınız kimselerle ihtilafa düşebilirsiniz. 
     Mahfuz hissenin aşılmadan size mal bırakılması halini düzenlemek için de bir meslektaşımla işbirliği yapmanızı tavsiye ederim. 
     
     







İşte yakalandı... 


İngiltere'den 


Siyasilerin ticari işleri 


Adana'da siyasete ve hükümete tepki... 


Cosmos'da bahar 


Okullar açılıyor ama... 


Ya varsa 


Leoparın kuyruğu 


Mazlum da suçlu da çok... 


Suskunluk çözüm değil 


Yermez kim ve ne için öldürdü 


Milliyet’in TIR’ı Cunda’da 


Mirasçı olmak mümkün 


Batan geminin malları bunlar 


</TEXT>
</DOC>
