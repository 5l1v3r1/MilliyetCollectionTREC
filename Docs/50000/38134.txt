<DOC>
<DOCNO> 38134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/son/sontur18.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'da tatil yapan Claudia Roth'tan AB için uyarı 
</HEADLINE>
<TEXT>

     Alman Birlik 90 Yeşiller Partisi Eşbaşkanı Claudia Roth, ''Türkiye'nin mutlaka AB'ye girmesi gerektiğini'' söyledi. 
     Claudia Roth, tatilini Antalya'nın Serik İlçesi'ndeki turizm beldesi Belek'te geçiriyor. 
     Gloria Golf Resort Hotel'de gazetecilerin sorularını yanıtlayan Roth, ''Türkiye'nin mutlaka Avrupa Birliği'ne girmesi lazım. Çünkü biz Almanya'da Türklerle birlikte yaşıyoruz. Ama bunun için özel bir ilgi beklemeyin'' diye konuştu. 
     Türkiye'nin sorunları arasında, ekonomiyle ilgili olanların ilk sırada yer aldığını dile getiren Roth, AB'ye girmek için bazı kriterlerin yerine getirilmesi gerektiğini söyledi. 
     Roth, Belek yöresinde deniz kaplumbağalarının caretta caretta korunmasına yönelik yoğun çabalara tanık olduğunu, 1985 yılından bu yana yakından izlediği bu çabaları övgüye değer bulduğunu belirtti. 
     Alman parlamenter, bir soru üzerine de, Türkiye'deki futbol kulüpleri içinde Beşiktaş'ı tuttuğunu söyledi. 
     
     
     







</TEXT>
</DOC>
