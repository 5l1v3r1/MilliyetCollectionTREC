<DOC>
<DOCNO> 25845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/ekonomi/eko04.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kasıma kadar dayanamayız 
</HEADLINE>
<TEXT>

Başbakan Ecevit’in bankaların kasımdan sonra yeniden kredi açacak durama geleceğini’ söylediği TOBB Başkanı Miras, Bekleriz ama o zamana kadar işletme kalmaz’ dedi 
     ANKARA Milliyet 

     Türkiye Odalar ve Borsalar Birliği TOBB Başkanı Fuat Miras, Başbakan Ecevit’in kendilerine "Kasım ayına kadar sabredin" dediğini aktardı. 
     Miras, Ecevit’in "Kasımda bankaların öz kaynakları yükselecek. Devlet iç borçlanma dolayısıyla banka kredilerine fazla rağbet etmeyecek, bankalar KOBİ’lere kredilerini yoğunlaştıracak" dediğini aktaran Miras, "Bekleriz ama o zamana kadar reel sektör kalmaz" cevabını verdiğini belirtti. 
     
     Halkbank baskı yapıyor’ 
     Miras, kredi geri ödemelerinde büyük sorunlarla karşılaşıldığını da kaydederek, "Halkbank’ın alacaklıları üzerinde uyguladığı baskı kabul edilemez" dedi. Miras, Kemal Derviş’e kırgınlıklarının sürüp, sürmediği sorusuna ise "Kavgaya dönüşürse kırgınlık vardır, bizim o lüksümüz yok. Biz TOBB genel Kurulunda’yken o tenis oynuyordu" diye ekledi. 
     
     Ermenistan kapısı 
     Doğu ve Güneydoğu Anadolu’da en önemli sıkıntının komşu ülkelere mal satamamaları olduğunu anlatan Miras, Ermenistan’la doğrudan ticaretin başlaması gerektiğini dile getirerek "Bu kavga bitsin" dedi. 3 bin 476 TOBB üyesinin katıldığı "Ekonomik Kriz Anketi"nin sonuçlarını da açıklayan Miras, ankete cevap verenlerin yüzde 95.53’ünun Anayasa değişikliği istediğini aktardı. 
     



 EKONOMİ 























</TEXT>
</DOC>
