<DOC>
<DOCNO> 3864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/yazar/dogan.html </URL>
<DATE> 2001/01/25/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
Fransız firmaları imza peşinde 
</HEADLINE>
<TEXT>

     Rakamlar belki o kadar büyük değil. Ama, sıralamada, önemli. 
     İnşaat, ilaç, otomotiv, kozmetik, doğalgaz, plastik, turizm, sigorta, ev araçları, yatçılık, tekstil, gıda, madencilik, bankacılık gibi, temel sanayi üretimi ve hizmetlerine yayılan Türkiye'de yaklaşık 220 Fransız firması bulunuyor. 2000 rakamlarına göre, Türkiye'nin Fransa'ya 2 milyar 800 milyon dolar ihracatı, bir milyar 400 milyon dolar ithalatı var. 
     Bunun dışında, 5 milyar doları aşan yatırımlarıyla Fransa için, Türkiye yine kolay vazgeçilmez bir ülke. Özellikle, tank, tanksavar, uydu, telefon ihalelerinde, Fransa ciddi bir paya sahip. 
     
Buraya "davet" ..      Bu rakamlar ışığında, Ermeni soykırımı yasasının kabulü ile birlikte, Türkiye ile iş yapan Fransız şirketleri telaşa düşüyor. 
     Türkiye'den gelen her telefon, onları huzursuz etmeye yetiyor. Çoğunun Türk ortağı, Fransız partnerini Türkiye'ye davet ederek, yeni durumu gözden geçirmek ihtiyacını hissediyor. En büyüğünden ve yıllardır burada iş yapanlardan, yeni ve daha küçük firmalara kadar. 
     Gelmeden önce, Fransız firmaları, Paris'te mutlaka bir siyasal tur atıp, Türkiye'ye gelecek hafta için, randevu veriyor. Aynı zamanda kendi Meclis'lerinden çıkan kararı protesto ediyor. Ne de olsa, en çok onların canı yanıyor. 
     
Halen 15 imza var      İşlerin bozulması, siyasal girişimlere yol açıyor. 
     Şu anda, Paris'te yüzü aşkın Fransız firması, kapı kapı dolaşarak, milletvekillerinden imza topluyor. Ermeni kararının Fransa Anayasa Mahkemesi'ne götürülmesi için. 
     Fransız Anayasası'na göre, iptal amacıyla Anayasa Mahkemesi'ne başvurmak için, en az 60 milletvekilinin imzası gerekli. Firmalar, 60 imza peşinde. 
     Paris'ten aldığım bir bilgiye göre, halen 15 imza toplanmış. 60 bulunur, bulunmaz, orası henüz askıda. 
     
Vazo kırılınca...      Bu saatten sonra, 60 imza bulunsa ve gerçekten de, bir mucize olsa, ve Ermeni kararı Anayasa Mahkemesi'nden dönse, ne yazar .. 
     Güvenin kalmadığı bir ilişkiler sisteminde, kırılan vazo ne kadar onarılabilir .. Buna rağmen, bu gibi dangalaklıklara karşı, ekonomik yaptırımın panzehir olduğu da, bir kez daha anlaşılıyor. 
     Bu arada, yine kendimize çuvaldız .. Bugün imza toplayan Fransız firmaları, aylar önceden Ankara'yı uyarıyor. "Bu sefer iş ciddi" uyarılarına, Ankara'dan ne bir ses, ne bir nefes .. 
     Dayağı yedikten sonra, "imza toplanır mı, toplanmaz mı" hesapları, ya da küfürden ve ambargodan kolay ne var .. 
     
     





Hukuk... 


Parti kapatma 


Küçük Amerika... 


Gensoru... 


Düğmeye asıl şimdi basılacak 


Terörü lanetlemekten başka ne denebilir ki .. 


Soykırım 


Abdülmecid'in şikayeti 


Zor günler... 


Fransız firmaları imza peşinde 


Vizontele 


Karambol 


Yolsuzluk, tam yol 


İşin doğrusu "Profesyonelleşme..." 


Şimdiye dek neredeydiniz 


Savunma hakkı, ama... 


69 çözümü 


Altınları alamayan RTÜK'ün kapısında 


Sakın eve girmeyin 


Süt üreticisi "ağlıyor" 


</TEXT>
</DOC>
