<DOC>
<DOCNO> 4801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/son/sondun04.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Depremden 120 saat sonra yıkıntıların arasından kurtarıldı 
</HEADLINE>
<TEXT>

     Hindistan'ı beş gün önce vuran ve ölü sayısının 100 bini bulabileceği belirtilen depremin ardından 55 yaşındaki bir kadın 120 saat sonra yıkıntıların arasından kurtarıldı. 
     Bir belediye görevlisi, olayın mucize olduğunu belirterek, ''Yaklaşık 120 saat yıkıntıların arasında kalan bu kişiyi sağ kurtarma ümidimiz yoktu'' dedi. Bu arada, İsrail'in deprem bölgesinde sahra hastanesi kurduğu bildirildi. İsrailli doktor, hemşire ve psikologlardan oluşan 170 kişilik ekibin lideri doktor Yehuda Barouch yaptığı açıklamada, kurdukları sahra hastanesinin 70 yataklı olduğunu ve günde yaklaşık bin hastanın muayene edilebileceğini belirtti. Bir İsrailli askeri yetkili de, bu hastanenin bölgede iki hafta boyunca hizmet vermesinin tasarlandığını, ancak gerekirse bu süreyi uzatabileceklerini kaydetti. 



</TEXT>
</DOC>
