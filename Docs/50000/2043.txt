<DOC>
<DOCNO> 2043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/son/sondun06.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon indirgenmiş uranyum konusunda uyarmış 
</HEADLINE>
<TEXT>

     İngiltere'de yayımlanan The Independent gazetesi, ABD Savunma Bakanlığı'nın Pentagon 1993 yılında resmi görüş yazısı hazırlayarak, uranyum kullanılarak bomba ve cephane hazırlanmasında görev yapan personelin akciğer ve kemik kanseri riskiyle karşı karşıya olduğu konusunda uyarıda bulunduğunu yazdı. 
     Pentagon'un Amerikan ordusunda görev yapan doktorların raporları doğrultusunda hazırladığı gizli belgeyi ele geçiren gazete, belgede bu silahların kullanıldığı bölgede uranyum parçacıkları içeren havayı teneffüs eden kişilerin de aynı riski taşıdığının belirtildiğine dikkati çekti. 
     Amerikan ordusuna bağlı Kimyasal Maddeler Okulu'nda görev yapan Robert Claypool adlı üst rütbeli subayın imzasını taşıyan belgede, ayrıca yetkililerden, riski azaltmak için çalışma grubu oluşturup soruna çözüm aramaları da istendi. 




</TEXT>
</DOC>
