<DOC>
<DOCNO> 47683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/yazar/pulur.html </URL>
<DATE> 2001/10/19/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kavgayı, sevgiyi nereye yazardınız 
</HEADLINE>
<TEXT>

     GEÇENLERDE bir şiir yayımladık, kavga, öfke, nefret, dostluk ve sevgi üzerine... 
     Şiiri okurumuz Osman Nuri Çelik göndermişti, yazanı da belirtmemişti, biz de bilmiyorduk, bekledik ki ya sahibi ortaya çıkar, ya da bilen biri... 
     Hayır, ikisi de olmadı, bir - iki cevap geldi ama, güvenilir bir kaynak gösteremiyorlardı... 
     Şimdi daha açık soruyoruz, bu şiir kimindir, nerede, ne zaman yayımlanmıştır 
     Bilen varsa yardımcı olursa seviniriz. 
     Şiiri, bir daha yazmakta fayda var 
     "Kavgayı ağacın yaprağına yaz, 
     Sonbahar gelsin, yapraklar kurusun diye. 
     Öfkeyi, bir bulutun üstüne yaz, 
     Yağmur yağsın, bulut yok olsun, diye. 
     Nefreti, karların üstüne yaz, 
     Güneş açsın, karlar erisin diye. 
     Ve dostluk ve sevgiyi, yeni doğmuş bebeklerin yüreğine yaz, 
     Onlar büyüsün, dünyayı sarsın diye." 
     
     ŞİİRİN bir de hikayesi var. 
     Şiir, İzmir'de "Hakimiyeti Milliye İlköğretim Okulu beşinci sınıf öğrencileri arasında tartışıldı. Öğretmen Rahile Horzum öğrencilerine sordu 
     "Siz kavgayı, öfkeyi, nefreti, sevgiyi ve dostluğu nerelere yazardınız " 
     Öğretmen gelen cevaplardan ikisini seçti... 
     
     CEREN dedi ki 
     "Kavgayı eski bir kağıda yazmak isterdim, 
     Çöp sanılıp atılsın diye. 
     Öfkeyi, bir mendile yazmak isterdim, 
     Kullanılıp atılsın diye. 
     Nefreti, sahildeki kuma yazmak isterdim, 
     Deniz dalgaları büyüyerek yok etsin diye. 
     Sevgi ve dostluğu, bir tohuma yazmak isterdim, 
     Büyüyüp dünyayı sarsın diye." 
     
     MERVE dedi ki 
     "Kavgayı, kömürün üstüne yazmak isterdim, 
     Kömür yansın, kavga kömürle yanıp yok olsun diye. 
     Öfkeyi, gecenin karanlığına yazmak isterdim, 
     Gün ışıyınca, karanlıkla birlikte öfke yok olsun diye. 
     Nefreti, toprağın üstüne yazmak isterdim, 
     Herkes toprağa bassın, nefret ezilsin diye. 
     Sevgiyi ve dostluğu çınar fidanına yazmak isterdim, 
     Asırlar boyu canlı ve güzel kalsın diye." 
     
     BUNLAR 41 öğrenciden sadece ikisinin sevgi, dostluk kavga öfke hakkında düşünceleriydi. 
     Öğretmen şu değerlendirmeyi yaptı 
     "Bence bu çocuklar böyle düşünüyorlarsa, hiçbir şey için geç değil... 
     Umudum ve dileğim, onların barış, dostluk ve sevgi dolu bir dünyada yaşamaları." 
     Öğretmen böyle dedikten sonra soruyor 
     "Siz ne dersiniz " 
     Çocuklar, bu duygularını inşallah hiç kaybetmezler. 
     
     DİP NOTU Mustafa Denizli İrlanda milli maçından sonra "İçimizdeki İrlandalılar " demişti. 
     Şimdi sıra geldi Fenerbahçe'nin içindeki Galatasaraylılara... 
     Acaba, Fenerbahçe'nin içindeki Galatasaraylılar kim 
     
     







Hukuk ve siyaset 


Paranın tadı... 


Maaş ve referandum 


Terör hiçbir zaman başarıya ulaşamayacak’ 


İçbükey gündem 


TOEFL'ın da sahtesi çıktı 


Devalüasyon sürer mi 


"Büyük Oyun" 3. perde 


Referandum demokratik bir yöntem değildir 


İşin sırrı Organizasyon 


Bataklıktan pışşşt diyorlar Memed'e 


Kavgayı, sevgiyi nereye yazardınız 


Mızrak çuvala sığmadı 


Kapana sıkışmış hükümet nasıl davranır 


Ediciler ve Büdücüler Hayata yumuşak iniş 


Birleşmenin sonu ya saadet ya felaket’ 


</TEXT>
</DOC>
