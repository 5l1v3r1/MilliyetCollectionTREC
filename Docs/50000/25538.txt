<DOC>
<DOCNO> 25538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/yazar/sazak.html </URL>
<DATE> 2001/06/07/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İstifa 
</HEADLINE>
<TEXT>

     ANAP'taki Tantan'ı tasfiye operasyonu, İçişleri Bakanlığı'ndan gümrüklere kaydırılan bakanın istifasıyla noktalandı. Bu atamayı ilkeleri ve siyasal anlayışıyla bağdaştıramayan Sadettin Tantan, kabinedeki görevinin yanı sıra partisinden de ayrıldı. 
     Tantan, eski bir polis şefi olmasına karşın, dürüstlüğüyle halkın gönlünde taht kurmuş bir siyasetçiydi. Ödünsüzdü 
     Yolsuzlukla mücadele denilince, son dönemde akla gelen, "Sezer, Temizel, Tantan" üçlüsünün "icracı" üyesiydi. 
     Ortaçağın taht mücadelesini yansıtan filmlerde, kralın şövalyesi "asilzadeler" arasında daima "halktan biri" vardır. Tantan da "haklının yanında dövüşen, halkın şövalyesiydi." 
     Son şövalyenin gidişi de "asil" oldu. 
     2 yıldır sürdürdüğü İçişleri Bakanlığı'ndan gümrüklere atanmaya evet demeyerek onurunu korudu. Kendisine uzatılan koltuğa oturması, "yaşamı boyunca sürdüreceğini ilan ettiği, haksızlıklara ve güç odaklarına karşı savaşı" kaybetmesi anlamına gelecekti. Aslında bu tasfiyeyle kimin kaybettiğini zaman gösterecek. 
     Başbakan Ecevit'in de gelinen süreçten üzüntü duyduğunu tahmin edebiliyoruz. Tantan'ın kabinede kalması yönünde telkini olmuş. 
     57'nci hükümetin kuruluşunda iki büyük iddia vardı 
     "Yoksulluk ve yolsuzlukla mücadele." 
     Ekonomik program iflas edince, iki yıllık özveri boşa gitti, krizin faturası devalüasyon ve çığ gibi gelen işsizlik oldu. IMF'ye teslim ekonominin yeni çarı Derviş, umutları tazelemeye çalışıyor. 
     Borç batağındaki ülke ekonomisini ve iyice yoksullaşan halkın durumunu seçime dek iyileştirmek mümkün mü Zor ama hükümet artık son şansını kullanıyor. Kemal Derviş'i kabinede ne kadar tutacakları da meçhul. 
     The New York Times'ın dış politika yazarı Thomas Friedman, İstanbul izlenimlerini kaleme alırken, "Türk halkı lekesiz, alçakgönüllü Derviş'in başarılı olması için destek veriyor" tespitini yapmış. Amerikalı yazar, aynı restoranda karşılaştığı Derviş'e, yaşlı bir kadının havlu verirken "Lütfen istifa etmeyin" diye fısıldadığını yazdı. 
     Halkın artık koalisyon liderlerine güveni kalmadı... Cumhurbaşkanı Sezer'i istifaya zorlamak için az uğraşmadılar. Zekeriya Temizel'i kaçırdılar. Şimdi de Tantan gitti 
     Tantan operasyonunun, "Beyaz Enerji" davasının başladığı güne rastlaması kaderin bir cilvesi olmalı. 
     Kabinedeki "etik denge" açısından Tantan'dan boşalan yere Ersümer'i öneriyoruz Hükümette bir "Temiz Toplum Bakanlığı"nın ihdas edilmesi de "reformcu" yaklaşım olur. Şeffaflığa iyi gelir 
     
     







İran'a dikkat 


Niyet beyanı 


İpler neden koptu 


Edeb intiharı engelledi 


Yolsuzlukla mücadelede inandırıcı olmak... 


Eşler ve çocuklar medyatik olunca 


Nurcanım'ın zaferi 


Anlaşma henüz yok... 


Arsa satışı 


Despot kurtarıcılığı 


İstifa 


Tütün Yasası son şeklini alırken... 


Utanç verici 


Bayburt 


Fotoğrafın kareleri tamamlanıyor 


</TEXT>
</DOC>
