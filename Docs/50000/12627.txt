<DOC>
<DOCNO> 12627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/guncel/gun13.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
OKUR YORUM 
</HEADLINE>
<TEXT>

     Globalizmi eleştirmek 
     Ulusal devlet ve Atatürkçülük şeriatçıların, bölücülerin, ırkçıların, sosyal devleti liberal devlete dönüştürmek isteyen 2. Cumhuriyetçi yobazların kuşatması altındayken televolelerde gösterilen Türkiye ile "öteki Türkiye" arasındaki uçurum gitgide derinleşmekteyken ek işler yapma durumunda bırakılan "işini bilmeyen memurlar" ve "işini bilen memurlar" ülkesinde, aylardır işsiz kalan babalar, eğitimsiz kalan çocuklar işten çıkarılan işçiler ve çaresiz kadınlar ülkesinde tarımın ve hayvancılığın bitirildiği, esnafın, işçinin, köylünün, memurun, emeklinin sahipsiz kaldığı umutsuzluğun ve karamsarlığın ırkçılığı ve irticayı beslediği, IMF reçeteleriyle emperyalizme daha da bağımlı kılınan yurdumuzda, Yeni Dünya Düzeni ve globalizmi eleştirmek hoş karşılanamaz. 
Necdet Aracı - Turgutlu 

Teröre karşı birleşelim      Terör felaketini yakından tanıyan kadınlarımız, terörizmden tarifi olanaksız zararlar görmüşlerdir. Aralarında çocuk ve kadınların da bulunduğu binlerce vatandaşımızı teröre kurban verdik. Türkiye’de, terörizme karşı kararlı ve başarılı mücadele sürmektedir. Ancak nihai başarının, uluslararası işbirliği ve dayanışma ile mümkün olabileceği de bir gerçektir. Cezaevlerinde saltanatlarını sürdürmek için "savaş", "direniş", "intikam" diyerek, çocuklarımızı insanlık dışı eylemlerle ölüme gönderen terör örgütlerine karşı tüm anneleri ve kadınları birlikte mücadeleye çağırıyorum. 


 GÜNCEL 




























</TEXT>
</DOC>
