<DOC>
<DOCNO> 31230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/guncel/gun07.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Afta kilit hortum’da 
</HEADLINE>
<TEXT>

"23 Nisan 1999"dan sonra suç işleyenler fazla umutlanmasın 
     ERSAN ATAR Ankara 

     Anayasa Mahkemesi, "Af Yasası"nı genişletme sonucunu doğuracak iptal davalarında bugün esastan görüşmelere geçiyor. Gündemin ilk maddesinde, "aftan yararlanamama durumunun Anayasa'ya aykırı olduğu" belirtilen ve aralarında bankaların hortumlanmasına göz yuman kamu görevlilerinin de bulunduğu binlerce memurun durumu yer alıyor. "Af Yasası"nın bazı hükümlerinin iptali için açılan davalar görülürken en çok merak edilen soruyu da "23 Nisan 1999 tarihine kadar işlenen suçlar" ibaresinin iptal edilip edilmeyeceği oluşturuyor. 
     Mahkemede bu yöndeki ilk görüşler, "Meclis bir yasa yaparken istediği tarihi belirleyebilir. Bu ibarenin iptali güçler ayrılığı ilkesine aykırı olacağı gibi, mahkemenin de yetkisi dışındadır" şeklinde oluştu. Mahkeme bu "görüş" doğrultusunda karar verirse yasa ne kadar genişlerse genişlesin, 23 Nisan 1999'dan sonra suç işleyenler hiçbir şekilde "af"tan yararlanamayacak. 
     



 GÜNCEL 


















</TEXT>
</DOC>
