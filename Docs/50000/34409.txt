<DOC>
<DOCNO> 34409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/yazar/pulur.html </URL>
<DATE> 2001/07/29/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Yoksa Ecevit "nutuh" mu atıyor 
</HEADLINE>
<TEXT>

     BİRİLERİ, Sayın Ecevit'i kandırıyor, işletiyor olmalı... 
     Yoksa bizim tanıdığımız Ecevit - artık tanıyamıyoruz ya - böyle demez, memleket bu haldeyken "İşler yolunda " demez... 
     Bazılarının lafı Hüsamettin Özkan'a getireceğimizi sandıklarını, yüzlerinden anlar gibiyiz... 
     Yok, yok, Hüsamettin Özkan'ın bu işte günahı yok, Ecevit'in kulağına "Sayın Başbakanım işler yolunda " diye fısıldamış olamaz... 
     
     PEKİ, kim 
     Düşündük taşındık, bulduk 
     "Timur Selçuk " 
     Bu da nereden çıktı 
     Siz Timur Selçuk'un o güzel, yergi dolu şarkısını bilmez misiniz 
     "Kriz var, kriz... 
     Ekonomi tıkırında" 
     Sayın Ecevit bu şarkıyı yeni dinlemiş olmalı ki etkisinde kalıp söylemeye başladı herhalde bizim meslektaşlar da, bunu demeç sanıp yazdılar 
     
     PEKİ, öyle değilse ne 
     Yoksa "Erzurumlu Şakir"in "nutuh"u gibi olmasın. 
     Haluk Harun Duman anlatır... x 
     Erzurum'da belediye başkanlığı seçimi varmış, Şakir de adaylardan biri, çıkmış kürsüye neler yapacağını anlatırken ipin ucunu kaçırıp, başlamış hamaset edebiyatına 
     "- Eziz hemşerilerim... Düşmani şu gördüğüz tabyalardan sürüp çıharttıh. Rus komutani beni görünce, 'Sakir efendi, sen olmasaydın biz yenilmezdik. Erzürüm de bizim olurdi' dedi. Ben nasi o tarihde gavuri tepeledimse, şimdi de fukaralıgi, pahalılıği tepeleyeceğim. Beni başgan seçersez, herkesi zengin edeceğem.. Susuz ev, okulsuz mehle, garısız herif bırahmiyacağam..." 
     
     DİLİN kemiği yok ya, hele karşısında dinleyen adam da bulursan... 
     Meğer kalabalık arasında "Şakir"in komşusu Gülbeyaz Hanım da vardır, söylediklerini duyunca şaşırır, onun bildiği "Şakir"in Rus işgalinde bebek olduğu... 
     
     ACABA, yanlış mı duydum, diyerek kürsüye yaklaşır, Şakir hala atmaktadır 
     "- Eziz ve muhterem dadaşlar. Beni başgan seçersez elli, yoh yoh yüz tene fabrika gurduracağam. Erzürüm'ün ovasıni deniz, dağlarıni orman, evlerini apartman yapacağam... Heç kimse aç susuz galmiyacah... Beni başgan seçin çi..." 
     
     "GÜLBEYAZ Hanım" dayanamaz, kürsünün dibinden bağırır 
     "- Ola Şaçir Ola boyni devrülesi... Düşman buralardan atılırken sen anan garnından yeni çıhmışdın... Niye yalan söylirsen ola .. Ayranın yoh içmiye tahtırevannan gidirsen sıçmiya..." 
     Şakir, bozulur ama, renk vermez, aşağıya eğilir 
     "Garışdırma Gülbeyaz, garıştırma... Bu bi nutuhtur, nutuh " 
     
     NE dersiniz, Sayın Ecevit de "İşler yolunda " derken Erzurumlu Şakir'den kopya mı çekmiş, o da "nutuh" mu atıyor 
     ----------- 
     x Duyap Yayınları 
     
     







Notlar potlar 


Kamuda ücret reformu 


Yolsuzluk coğrafyası, korku tapınağı... 


Başka boyut 


Son şarkı 


Ek sınav ne zaman 


Stan kaygı dağıttı 


Yoksa Ecevit "nutuh" mu atıyor 


Pişkin - Türk ve işkence 


Fischer Derviş’in gözüne fer getirdi 


Kötü bir şiir uğruna Ya Rab 


Birkaç sene gecikmişsiniz 


Olimpiyatlar Kaf Dağının arkasında 


Fisher bizden daha iyimser 


İşçi, çiftçi, esnaf, halk mı Kim onlar .. 


Van'a 10 yıl sonra gelen Şahmaran 


</TEXT>
</DOC>
