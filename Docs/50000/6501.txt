<DOC>
<DOCNO> 6501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/guncel/gun11.html </URL>
<DATE> 2001/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Öcalan artık susacak 
</HEADLINE>
<TEXT>

     İHSAN DÖRTKARDEŞ DHA 

     Abdullah Öcalan, Türkiye ve uluslararası basında açıklamalarının çarpıtıldığını öne sürerek, avukatlarından görüşmelerdeki sözlerinin açıklanmamasını istedi. PKK çizgisinde yayın yapan Avrupa’daki "Özgür Politika" gazetesinin haberine göre, Öcalan’ın avukatlarından İrfan Dündar, müvekkilinin yaptığı açıklamaların basına yansıma biçiminden rahatsız olduğunu söyledi. Dündar, Öcalan’ın "barış yanlısı" açıklamalarının "Öcalan savaş talimatı veriyor" diye çarpıtıldığını iddia ederek, sağlık durumuna ilişkin de spekülatif haberler verildiğini kaydetti. 
     Öcalan’ın avukatlarına "Görüşlerimi basına yansıtmayın" talimatı verdiğini belirten Dündar, şöyle konuştu "Öcalan, başından beri demokratik birlik temelinde, barış için çalıştığını ifade etti. Ama maalesef son süreçte açıklamaları çarpıtıldı. Müvekkilimiz de bundan rahatsız. Basının demeçlerinin önüne geçmek için bir süre demeçlerinin verilmemesini talep etti. 
     


 GÜNCEL 






















</TEXT>
</DOC>
