<DOC>
<DOCNO> 47571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/son/sonspo21.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği'nden Tolga için Beşiktaş'a rest... 
</HEADLINE>
<TEXT>

     Gençlerbirliği, Tolga'yı takas yoluyla almak isteyen Beşiktaş'a rest çekti. 
     Kulüp başkanı İlhan Cavcav, takımdaki uyumsuzluğu nedeniyle teknik direktör Walter Meeuws tarafından süresiz olarak kadro dışı bırakılan Tolga'ya Beşiktaş'ın talip olduğunu belirterek, ''Tolga'nın kadro dışı kalması, bizim onu hemen gözden çıkarmamız anlamına gelmez. Kaldı ki Tolga'ya talip olan Beşiktaş, bu futbolcuyu karşılık bize oyuncu öneriyor. Yani takas yoluyla transferi düşünüyor. Bizim bu teklife sıcak bakmamız mümkün olamaz'' diye konuştu. 
     Cavcav, Tolga'nın PAF takımıyla antrenmanlara çıktığını, takımla büyük bir uyumsuzluk içinde olan bu futbolcuya karşı kızgın olduklarını belirterek, ''Bize kötülük eden bir futbolcuyu bizim ödüllendirmemiz mümkün değil'' dedi. 
     Cavcav, Tolga'nın aklını başına toplaması ve hocasının da kendisini affetmesi durumunda yeniden takımdaki yerini alabileceğini söyledi. 
     






</TEXT>
</DOC>
