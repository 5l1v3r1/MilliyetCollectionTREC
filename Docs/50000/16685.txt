<DOC>
<DOCNO> 16685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/spor/spo05.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Cafer gerçeği 
</HEADLINE>
<TEXT>

     NECMİ KEPÇETUTAN 

     TEPEDEN tırnağa futbolcu. Ama nedense hep büyük takımlara gol attığı zaman gündeme geliyor. Fenerbahçe’yi yıkan, Ankaragücü’nün tam 17 yıl sonra Ankara’da galip gelmesini sağlayan Cafer farkedilememekten, hak ettiği değeri görememekten şikayet ediyor, "Nedense böyle maçlar sonrası hatırlanıyoruz" diyor. 
     GİRDİĞİ üç pozisyondan ikisini gole çevirdiğini söyleyen Cafer, "Jardel’in, Serkan’ın, Andersson’un yerinde olsam her sene en az 25 - 30 gol atarım. Ben iki kere Fenerbahçe ile anlaştım. Biri Metin Aşık, diğeri de Vefa Küçük’le. Seçilemediler ben de Fenerbahçe’ye gidemedim. Herhalde şimdi son derece pişmandırlar" diye konuştu. 
     TECRÜBELİ futbolcu, herkesin iddia ettiği gibi hırçın olmadığını da sözlerine eklerken, "Sadece doğru bildiğini hemen söyleyen bir adamım" yorumunu yaptı. Cafer sözlerini şöyle tamamladı "Artık hedefimde milli takım var. Daha önce oynadım, yakında yine oynayacağım. Sıra bana da gelecek." 
     


 SPOR 

























</TEXT>
</DOC>
