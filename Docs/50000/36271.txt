<DOC>
<DOCNO> 36271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/son/sontur07.html </URL>
<DATE> 2001/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpgaz ve otogaz ucuzladı 
</HEADLINE>
<TEXT>

     Mutfak ve araçlarda kullanılan likit petrol gazının LPG fiyatında bugünden geçerli olmak üzere yüzde 1.2 ile yüzde 2 arasında değişen oranlarda indirim yapıldı. 
     Türkiye Likit Petrol Gazcıları Derneği'nden yapılan açıklamaya göre, 2 kiloluk piknik tüpün satış fiyatı yüzde 1.2'lik indirimle İstanbul'da 2 milyon 430 bin liraya, Ankara'da 2 milyon 440 bin liraya, İzmir'de de 2 milyon 410 bin liraya çekildi. 
     12 kiloluk ev tüpünün fiyatı İstanbul'da yüzde 1.4'lük indirimle 13 milyon 620 bin, Ankara'da aynı orandaki indirimle 13 milyno 750 bin, İzmir'de de yüzde 1.5'lik indirimle 13 milyon 560 bin liraya düşürüldü. 45 kiloluk sanayi tüpünün İstanbul ve Ankara satış fiyatı yüzde 1.4 oranında indirildi. 
     Bu indirimle sanayi tüpünün İstanbul'daki satış fiyatı 51 milyon 300 bin, Ankara fiyatı 51 milyon 800 bin lira oldu. Sanayi tüpünün İzmir'deki fiyatı da yüzde 1.5'lik indirimle 51 milyon 50 bin liraya çekildi. 
     "Otogaz" olarak adlandırılan araçlarda kullanılan LPG'nin litre fiyatı da İstanbul'da yüzde 2 indirilerek 641 bin, Ankara'da yüzde 1.9'luk indirimle 649 bin 400, İzmir'de de yüzde 2'lik indirimle 638 bin 800 liraya düşürüldü. 






</TEXT>
</DOC>
