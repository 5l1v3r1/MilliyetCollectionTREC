<DOC>
<DOCNO> 4157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/guncel/gun14.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümraniye Cezaevi'nde ikinci tünel 
</HEADLINE>
<TEXT>

     İSMAİL POLAT İstanbul 

     Ümraniye Cezaevi'nde süren arama çalışmalarında 80 metre uzunluğunda bir tünel daha bulundu. Koğuştan, Nizamiye'ye kadar uzanan tünelin, kazı çalışmaları sırasındaki gürültünün duyulmaması için davul çalıp halay çektikleri bildirildi. 
     "Hayata Dönüş Operasyonu"nun ardından aralarında PKK terör örgütü mensubu tutuklu ve hükümlülerinin bulunduğu yaklaşık 300 kişinin kaldığı cezaevinde, koğuşlardaki arama ve tarama çalışmalarına devam ediliyor. Geçen hafta D - 3 koğuşunda bulunan tünelin ardından, dün de C - 9 koğuşunda bir tünel ortaya çıkarıldı. 
     Yasadışı DHKP - C örgütü tutuklu ve hükümlülerinin operasyon öncesi kaldığı C - 9 koğuşuna ait tuvalette bulanan tünelin kalorifer peteğinin arkasından kazılmaya başlandığı tespit edildi. Portatif hale getirilen kalorifer peteğinin kazı çalışmaları sırasında çıkarıldığı, buradan kalorifer borularının geçtiği galeriye girildiği belirtilirken, kazı çalışmalarında kullanılan matkap ve 6 - 7 çeşit uç ele geçirildi. 
     Kazıda çıkan toprağın taşınması içinde makara sistemiyle taşındığını belirten yetkililer, makaralara bağlanan ipe asılan kovalarla toprağın tuvalete taşındığı ve burada eritildiğini söylediler. 
     Isı galerisinden sonra kazılmaya başlanan tünelin, 80 metre uzunluğunda, 39 santimetre derinlikte olduğu ve cezaevi girişindeki Nizamiye'ye ulaştığı ifade edilirken, kazı çalışması sırasında çıkan gürültünün duyulmaması için de koğuşta bulunananların davul çalıp, halay çektikleri kaydedildi. 
     


 GÜNCEL 























</TEXT>
</DOC>
