<DOC>
<DOCNO> 28425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/yazar/zbirand.html </URL>
<DATE> 2001/06/23/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
Demokrasi sınavında sınıfta kaldık... 
</HEADLINE>
<TEXT>

     Anayasa Mahkemesi, T.C. tarihinin 40’ıncı parti kapatma kararını aldı. 
     Bundan önce kapattıkları, ülkenin sorunlarına hiçbir çözüm getirememişti. Bu defaki de getirmeyecek. Fikirleri yasaklayarak, cezalandırarak bir yere varılamayacağını h l öğrenebilmiş değiliz. 
     12 Eylül Anayasası ile, bugünkü dünya ve ülke gerçekleri çerçevesinde yaşanamayacağı da bir defa daha ortaya çıktı. 
     Fazilet kadroları 28 Şubat’ta cezalandırılmıştı. Şimdi adeta idama mahkum edildiler. Aslında, buna hiç gerek yoktu. 28 Şubat’ın mesajını almışlar ve uyum göstereceklerini de ortaya koymuşlardı. Milli Görüş yaklaşımını benimsemeyenler, yollarını ayırma kararını almışlar. 
     Türkiye, gereksiz şekilde, maşa varken elini yakarak ateşi söndürmeye kalktı. 
     Zaten aksak yürüyen demokratik sistemine kendi kendine yeni bir darbe vurdu. 
     Tek umudumuz bu gelişmenin sonuncu olması ve Türkiye’nin parti kapatma dönemini kapatması gerektiğini anlayabilmesidir. 
     Çıkacak tepkilere de sinirlenmeyelim. 
     Zira, kendi düşen ağlamaz. 
     
     Yollar burada ayrılıyor 
     Anayasa Mahkemesi kararı, çeşitli kesimlerde çeşitli şekillerde yorumlanacak. Ancak, ortada bir de yepyeni bir durum var. 
     Bu gelişmeyle birlikte, yıllardır izlediğimiz ve Erbakan’ın yaratıp liderliğini yaptığı Milli Görüş Hareketi bölünüyor ve devrini kapatıyor. Bu siyasal İslam dünyasında, Berlin Duvarı’nın çökmesi ile eş anlamdadır. 
     Erbakan yaklaşımı, Erbakan dönemi böylece kapanıyor. Piyasadan tamamen silinmese dahi, Erbakan ve Milli Görüş Hareketi cılızlaşacaktır. 
     Yolun sonuna gelinmiştir. 
     Artık siyaset sahnesinde, Tayyip Erdoğan-Abdullah Gül ikilisinin başını çektiği yenilikçilerin partisi hazır. Geriye tabelaların çakılması kaldı. 
     Peki, nasıl bir parti olacak 
     Büyük soru işareti de bundan kaynaklanıyor 
     Söylemleri ve genel yaklaşımlarının Erbakan’a oranla çok farklı olacağı belli. Ancak, "dinci parti" damgasından nasıl kurtulacakları henüz bilinmiyor. 
     İslamcılar için önümüzdeki aylar bu açıdan son derece önemli. 
     Gerçekten bir yenilik getirebilirlerse, Türkiye’nin önünü açabilecekler. Merkez parti konumuna oturabilecekler ve ülkenin yönetiminde rol alabilecekler. 
     İslamcılar eskiden, Türkiye’ye batıyı şikayet eder kötülerlerdi. Ardından, batıyı över ve aksine Türkiye’yi batıya şikayet eder oldular. 
     Değişim rüzgarları artık fırtınaya dönüyor. Bakalım kimler ayakta kalabilecek, kimler dağılıp gidecek 
     
Oyak neden banka istiyor      Güngör Uras’ın çarşamba günkü yazısı, piyasalarda çok konuşulan, ancak asker korkusu nedeniyle açıkça söylenemeyen bir noktaya parmak basıyor. Üstünde düşünülmesi gereken bir konu olduğu için, ilgili bölümünü aynen alıyorum. 
     " ... Ordu Yardımlaşma Kurumu’nun bir banka daha alması, Polis Vakfı’na banka satılması sistemi bozar. 
     Ordu bizim canımız. Feda olsun kanımız. Polise saygımız büyük. Ama, ordunun ve polisin finans, ticaret ve sanayi kesimlerinde ağırlığının olması doğru değildir. Ordu Yardımlaşma Kurumu’nun "Oyak Bank" adında bir bankası var. Oyak Bank’a ek olarak Ordu Yardımlaşma Kurumu’na Demirbank da satılır ise, bankacılık kesiminde ağırlığı büyür. Ordu Yardımlaşma Kurumu’nun ordu ile doğrudan ilişkisi yok ama, ordumuzun kurumu... Banka denilen şey batar da çıkar da... Ordu Yardımlaşma Kurumu’nun bir bankasına karşı Ankara’nın tedbir alması, kapatması veya destekleyip kurtarması yanlış anlamalara neden olur. 
     Bunun ordu sempatizanlığı ile ilgisi yok. Aynı şekilde Maliye Müfettişleri Vakfı, Hazine Memurları Yardım Kurumu banka satın almak istese onlara da banka satılamaz. 
     Sahipsiz bankacılık olmaz. Her bankanın bir sahibi olmalıdır. 
     Bankacılık sorumluluk ister. Bankalarda "kolektif sahiplik" olmaz. Emekli sandıklarının, sendikaların, vakıfların bir bankada pay sahibi olmaları doğaldır. Ancak sandıkların, sendikaların, vakıfların kolektif yönetim yapısı içinde bir bankada sorumluluk üstlenmeleri bir bankayı yönetmeleri güçtür demiyorum imkansızdır. Banka yönetiminde bir "muhatap" bir "sorumlu" olmalıdır. Başka ülkelerde halka açık bankalarda azınlık hissesi ile de olsa, bankayı kimin yönettiği, yönetiminden sorumlu sermayeder bellidir. 
     Bunlara dikkat etmeden bankalar yalap şalap satılırsa üç yıl sonra, beş yıl sonra devlet gene bu bankaları kurtarmak için halktan para toplamaya mecbur olur." 
     Sanırım buna eklenecek başka bir şey yok. 
     
Kitap Köşesi      236 Zengin ile yoksulu ayıran sayı 
     Araştırmacı - gazeteci Mustafa Sönmez’in "Gelir Uçurumu" adlı kitabı vahim bir manzara ortaya koyuyor. Türkiye’de en zenginle en yoksulun cebine giren para arasında tam 236 kat fark var da ondan. Yani zengin 236 alıyorsa yoksul 1 alıyor. Biri ayda 7 milyar 539 milyon kazanıyor, diğeri ise sadece 32 milyon lira. Marmara Bölgesi’nde yaşayanlar gelir pastasının 40’lık dilimini yerken, Güneydoğu’dakilere 4’lük dilim kalıyor. Sönmez iyi bir araştırmacı, kitabı da bir başvuru kaynağı niteliğinde. 
     
     Hizbullah tehlikesi ortadan kalkmadı 
     Türkiye’de bazı sorular vardır. Ülkenin içinde bulunduğu sorunları dert edinenlerin kafalarından hiç eksik olmayan sorular... Bazılarının cevabı bilinir aslında, ama bir işe de yaramazlar. Yanıtsız kalanlar ise çoğunluktadır. Araştırmacı Ercan Çitlioğlu’nun yeni kitabı "Tahran-Ankara Hattında Hizbullah" işte bu sorulardan bir kaçına cevap vermeye çalışıyor. Türkiye’de Hizbullah nasıl kuruldu Amaçları neydi Metodları, ilkeleri, gizleri, taktikleri nelerdi PKK-Hizbullah ilişkisi nasıldı Devlet, Hizbullah’ı himaye etti mi 
     Atatürkçü bir babanın oğlu Çitlioğlu kitabında bir de uyarı yapıyor. "Hizbullah, 17 Ocak 1999 Beykoz baskınında lideri Hüseyin Velioğlu’nu kaybedince ağır bir darbe yedi ama faaliyetlerini devletin elindeki gizli bilgilere rağmen bugün h l sürdürüyor." Tahran-Ankara Hattında Hizbullah, Türkiye’de h l soru sorabilenlerin okuması gereken bir kitap. 
     
İ.Ü’ye 32. Gün’den teşekkür      İstanbul Üniversitesi İletişim Fakültesi’nin her yıl dağıttığı ödüllerin, medyada çalışanlar arasında farklı bir yeri vardır. 
     "Medya Oskarları" diye anılır. 
     Aynı ciddiyet Marmara Üniversitesi İletişim Fakültesi’nin ödülleri için de geçerlidir. 
     İstanbul Üniversitesi öğrencileri "2000 Yılının En Başarılı İletişimcisi" ödülünü, 32. Gün adına bize verdiler. Ödülün değerini arttıran unsur, anketin sadece öğrenciler arasında değil, 16 iletişim fakültesi, dekan 
     ve dekan yardımcılarına da sorularak gerçekleştirilmesi. 
     32. Gün tam 16 yıldır ekranlarda ve h l dimdik ayakta. 
     İstanbul Üniversitesi bizleri onurlandırdı. Gösterdikleri sevgiye ne kadar teşekkür etsek azdır. 
     
     







Parti kapatmak 


Ararat yolda... 


Parti ve akım 


The other Turgut 


Kafayı değiştirme zamanı gelmedi mi 


Beklenende beklenmeyenler 


Mahiriz kendimizi paralamakta 


Toz duman içinde eğitim 


Siyaset, hukuk ve erotizm 


Dış etkenin rolü... 


"Vizesiz satış" 


Biz yargıya inanırız ama 


Fazilet'in yerine 2 parti 


Derviş'in medyayla ilk ciddi sınavı 


Göcek kaderini "tekne"lere bağlamış 


</TEXT>
</DOC>
