<DOC>
<DOCNO> 30530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/son/sonspo23.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiorentina'da şok...Gori'ye kara para soruşturması başlatıldı 
</HEADLINE>
<TEXT>

     İtalya'da savcılık, Fiorentina Kulübü'nün sahibi Vittorio Cecchi Gori hakkında kara para akladığı iddiasıyla soruşturma başlattı. 
     Toscano Cumhuriyet Savcılığı tarafından başlatılan soruşturma çerçevesinde Cecchi Gori'nin sahibi olduğu firmalar, Fiorentina Kulübü ve Roma ile Floransa'daki evlerinde arama yapıldı. Ülkenin ünlü film prodüktörlerinden Cecchi Gori Film Group olan eski senatör Cecchi Gori'nin önümüzdeki günlerde savcılık tarafından çağırılabileceği söyleniyor. 
     Savcılık tarafından kara para aklama iddiasıyla başlatılan soruşturmanın, Fiorentina Kulübü'nün iflasına ilişkin devam eden Floransa Ticari Mahkemesi'ndeki duruşmayla bir ilgisi olmadığı bildirildi. 
     Rui Costa ve Toldo gibi yıldızlarını satan Fiorentina'nın gelen paralarla borçlarını karşılayabileceği söylenirken, basında yer alan bazı iddialarda Fiorentina'nın oyuncu satmaya devam edeceği ileri sürüldü. 






</TEXT>
</DOC>
