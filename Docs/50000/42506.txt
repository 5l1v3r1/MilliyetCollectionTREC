<DOC>
<DOCNO> 42506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/ekonomi/eko01.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Krize selam içmeye devam 
</HEADLINE>
<TEXT>

Türkiye üretmeyi bırakıp, içmeye başladı. Temmuz’da üretim yüzde 11.2 düşerek son yedi ayın rekorunu kırdı. İçki ve filtresiz sigara üretimindeki ortalama artış ise yüzde 68’e ulaştı 
     EKONOMİ SERVİSİ 

     Türkiye, tarihinin en ağır ekonomik krizlerinden birini yaşıyor. Kriz, kendisini en somut, üretimdeki düşüşle hissettiriyor. Devlet istatistik Enstitüsü’nün DİE Temmuz ayına ait rakamları moral bozucu Temmuz’daki üretim düşüşü, son yedi ayın en yüksek oranına ulaşarak yüzde 11.2 oldu. 
     Temmuz ayında imalat sektöründeki üretim kaybı yüzde 12.8 oldu. Yılın ilk 7 ayında sanayi üretimi yüzde 6.9 gerilerken, imalat sanayi yüzde 7.7 azaldı. 
     
     Gıdada düşüş 
     Toplam sanayi üretiminde yüzde 87 payı olan imalat sanayinde payı yüksek olan alt sektörlere bakıldığında, Temmuz tablosu şöyle Gıdada düşüş yüzde 25, ana metal sanayinde düşüş yüzde 18, kimyada düşüş yüzde 18, taşıt araçlarındaki düşüş ise yüzde 49. 
     Buna karşılık ihracatın etkisiyle tekstilde yüzde 5, petrol ürünlerinde üretim artışı ise yüzde 9.5 oldu. 
     Rakamlar gösteriyor ki Türk halkı üretmeyi ve tüketmeyi bir kenara bırakıp, kendisini içki ve ucuz sigaraya vurdu. 
     
     Otomotiv iç karartıyor 
     Filtresiz sigara üretiminde rekor bir artış kaydedilirken, üretimi artan içkilerin başında yüzde 68.8 ile bira, yüzde 61 ile şarap geldi. Cin üretimi yüzde 17.4, votka üretimi yüzde 25.4, geleneksel içki rakı üretimi de yüzde 7.3 arttı. Kanyak üretimi yüzde 6.6, likör üretimi yüzde 13.4 artarken, içki sektöründe üretim düşüşü viski de yüzde 14, brendi de yüzde 3.1 düşüş yaşandı. 
     Sanayi ürünleri arasında kimyasallar, gübre, çimento, inşaat malzemeleri, demir üretiminde düşüşler dikkat çekiyor. Ancak, beyaz ve kahverengi eşyada yüzde 40 - 60, otomobilde yüzde 46, minibüs midibüsteki yüzde 89’luk üretim düşüşü iç karartıcı oldu. 
     Temmuz ayında elektrik üretimi de yüzde 2.4 azaldı. 
     
Üretimi azalan ürünler Spor Ayakkabıları -91.7 Video -81.0 Dikiş makinesi -77.9 Minibüs-midibüs -76 Müzik seti -73.8 Kamyon -68.6 Köşebent ve profil -61.6 Doğalgaz -60.3 Elektrik süpürgesi -54.8 Yazı kağıdında -54.2, Kamyonet -53.5, TSP -51.9 Bulaşık makinesi -50.5 Çamaşır makinesi -32.8, Buzdolabı -14.2 Viski -14 Brendi -3.1      
     
Üretimi artan ürünler Kurşunsuz benzin 86.4 Kristal şeker 80.9 Sudkostik 80.5 Bira 68.8 Şarap 61 Cin 17.4, Votka 25.4, Rakı 7.3 Kanyak 6.6, Likör 13.4      
     



 EKONOMİ 















</TEXT>
</DOC>
