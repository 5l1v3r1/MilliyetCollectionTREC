<DOC>
<DOCNO> 44492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/son/sondun11.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de binlerce ölü çocuğun kemikleri nükleer testlerde kullanılmış 
</HEADLINE>
<TEXT>

     İngiltere Atom Enerjisi Kurumu, ülkede 1954-1970 yılları arasında yapılan nükleer denemelerde binlerce ölü çocuğun kemiklerinin ailelerinden habersiz olarak kullanıldığını açıkladı. 
     Kemiklerin üzerinde radyoaktif maddelerin ne tür değişiklikler yarattığına ilişkin testler yapıldığını belirten yetkililer, testlerin yaklaşık 4 bin çocuğun uyluk kemiklerine uygulandığını bildirdiler. 
     Bu uyluk kemiklerinin alınması için ailelerden izin istenmediğine dikkat çekilirken, ''bunun o dönemin anlayışı içinde bulunmaması'' gibi bir gerekçe ileri sürüldü. 
     Yapılan araştırmaların insanlık için büyük önem taşıdığına dikkat çeken Atom Enerjisi Kurumu sözcüsü Beth Taylor, Londra ve Glasgow'da yapılmakta olan araştırmalar sayesinde, İngiltere'nin 1963 yılından itibaren atmosferde yaptığı nükleer patlamalardan vazgeçtiğini söyledi. 
     Bu dönemde hidrojen bombalarının atmosferik denemelerinin yapıldığını hatırlatan sözcü, ilk olarak bu yıllarda bu tür denemelerin tehlikeleriyle ilgili bir kuşku uyandığını ve testlerin bu kuşkular üzerine başlatıldığını belirtti. 
     






</TEXT>
</DOC>
