<DOC>
<DOCNO> 13240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/spor/spo01.html </URL>
<DATE> 2001/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Dedektif Daum 
</HEADLINE>
<TEXT>

Beşiktaş’ın Alman hocası, yeni sezonda takıma almak istediği ve hakkında sürekli araştırma yaptırdığı Sergen için Sinan Engin’i soru yağmuruna tuttu 
     KARTAL YİĞİT 

     DAUM, önümüzdeki sezon kadroya almak istediği Sergen için büyük bir araştırma başlattı. Beşiktaş’ı daha önce çalıştırdığı dönemde yıldız futbolcu ile iyi bir diyalog kuran Alman hocanın, Menajer Sinan Engin’i de soru yağmuruna tuttuğu öğrenildi. Daum’un "Ben Almanya’dayken özellikle milli takımda iyi oynuyordu. Son form durumu nasıl Özel yaşamı hakkında sık sık spekülasyonlar çıkıyordu. Bu konuda şu an sorun yaratıyor mu ösorularını sorduğu bildirildi. 
     MENAJER Sinan Engin’in de, "Ona kesinlikle güveniyorum" yanıtını verdiği ve şunları söylediği ifade edildi "Sizin döneminizde daha çocuktu. Şimdi olgunlaştı. Pek çok konuda haksızlığa uğradı ve hak etmediği eleştiriler aldı. Zaman zaman sakatlık sorunları yaşadı. Oynadığı zaman her hocaya lazım bir futbolcu. Eğer gelirse yetiştiği camiayı ve bizi mahçup etmez. Faydalı olacağına inanıyorum. Ona kefil olurum." 
     
Medyaya telefon yasağı      Daum ilk kros çalışmasını dün Belgrad Ormanı’nda yaptırdı. Alman hoca akşamki antrenmanda ise medya mensuplarının saha kenarında telefonlarının çalması üzerine, "Bundan sonra antrenman sırasında telefonu çalan olursa buraya bir daha giremez" dedi. 
     
Erman ifade verdi      BEŞİKTAŞ menajeri Sinan Engin bir Rus mankenle gazetecilere yakalanan Erman’ın ifadesini aldı. Genç futbolcuyu uyaran Engin yaptığı açıklamada, "Erman izinli gününde olduğu için kendisine herhangi bir ceza uygulanmayacak. Ancak Beşiktaş’ın futbolcusu da nerede nasıl hareket edileceğini bilmeli" dedi. Dün yapılan antrenmana kaleci Fevzi ve Erman katılmadı. Sol diz iç yan bağlarında esneme bulunan Erman’ın Galatasaray maçında oynayamayacağı belirtildi. 
     


 SPOR 
























</TEXT>
</DOC>
