<DOC>
<DOCNO> 46125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/son/sondun14.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin havadan attığı yardım paketleri yakılıyor mu.. 
</HEADLINE>
<TEXT>

     Taliban, Amerikan uçaklarının havadan Afganlılara attığı gıda yardım paketlerinin halk tarafından imha edildiğini öne sürdü. 
     Taliban'ın Enformasyon Bakanlığı Sözcüsü Abdülhenan Hemat, doğudaki Paktiya ve Host eyaletlerinde halkın, ''Amerikalılar bizi öldürüyor, bize saldırıyor. Bu yiyeceği istemiyoruz'' diyerek atılan gıdaları yemeyip tahrip ettiklerini açıkladı. 
     ABD, Afganistan'a düzenlenen harekatta sivillerin hedef alınmadığını göstermek amacıyla uçaklarla havadan Afgan halkına binlerce gıda paketi attı. 
     Askeri yetkililer, 2 milyon adet hazırlanan sarı plastik gıda paketlerinin her birinde en az 2200 kalori içeren fasulye, pirinç, yağ, reçel gibi maddelerinin bulunduğunu belirtiyor. 
     






</TEXT>
</DOC>
