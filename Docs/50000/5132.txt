<DOC>
<DOCNO> 5132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/yazar/bila.html </URL>
<DATE> 2001/02/02/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
'Ağzımdan işgal sözü çıkmadı ' 
</HEADLINE>
<TEXT>

Ali Ilıksoy'un "Ahmet İyimaya bana kürsüyü işgal edeceklerini söyledi" iddiasına cevap geldi "Ben sadece Allah sana kolaylık versin dedim" 
     DYP Şanlıurfa milletvekili Fevzi Şıhanlıoğlu'nun kalp krizi geçirmesi ve yaşamını yitirmesiyle sonuçlanan Meclis'teki itiş - kakış ve yumruklaşmayı, oturumu yöneten Meclis Başkanvekili Ali Ilıksoy'dan dinlemiş ve bu köşeden yansıtmıştık. 
     Ilıksoy, oturum öncesi DYP'li Ahmet İyimaya ile yemekte karşılaştığını ve kendisine, muhalefetin kürsüyü işgal edeceğini belirttiğini kaydetmiş ve çıkan kargaşanın planlı olduğunu iletmişti. 
     
Gerilim uyarısı yapmış      DYP'li Ahmet İyimaya ise Ilıksoy'la görüşmeleri hakkında dün şu bilgiyi verdi 
     "Sayın Ilıksoy ve ben eş zamanlı olarak Meclis lokantasında yemek yiyorduk. Görüşülen İçtüzük sebebiyle Ilıksoy'dan önceki oturumlarda gerginlik yaşanmıştı. Bizzat Sayın Ömer İzgi oturumu kapatmıştı. Sohbette, 'Aliciğim, bugün oturumu kim yönetecek' dedim. 'Ben' dedi. 'Bu görüşmeler yüksek gerilimde olaylı geçiyor. Allah sana kolaylık versin' dedim. 'Kürsüyü işgal edeceğiz' demedim." 
     
"Yanlış anlama yok"      Ali Ilıksoy ise sohbette, İyimaya'nın kürsüyü işgal edecekleri anlamında mesaj verdiğini dün de ısrarla söyledi. Ilıksoy, sohbeti şöyle aktardı 
     - Sayın İyimaya, oturumu yöneteceğimi öğrendikten sonra, 'Bugün işin zor' dedi ve Meclis'i çalıştırmayacaklarını ifade etti. 'Allah sana sabır versin' dedi. Kürsüyü, Meclis'i çalıştırmayacaklarını ifade etmesi işgalden başka ne anlam taşır 
     İyimaya ise amacının masumane bir sohbet olduğunu vurgulayarak "işgal ve boykot Doğruyol misyonunda yer almaz" dedikten sonra, "Sayın Ilıksoy, devam etme yerine, oturumu kapatsaydı galip ihtimalle bu vahim durum yaşanmazdı" diye de ekliyor. 
     
Yumruklar kabul edilemez      Gerekçesi ne olursa olsun Meclis kürsüsünün önünde yaşanan olayları savunabilmek mümkün değildir. Hele o kargaşa içinde milletvekillerinin bellerinde silahlı yumruklaşmalarının izahı hiç mümkün değildir. Milletvekillerinin Meclis'te, Genel Kurul salonunda silahlı gezmelerinin anlamı ne olabilir Bir tartışmada yumruk yumruğa girebilen milletvekillerinin, o sinir hali içinde silahlarına da davrandıkları, zaman zaman gözlenmiştir. Meclis Başkanlığı'nın çözmesi gereken sorunların başında "silahsız Meclis" ortamı yaratabilmek olmalıdır. 
     
     





'Fetret' devri 


Çeviri hatası 


'Ağzımdan işgal sözü çıkmadı ' 


Sezer, savcıları harekete geçirecek 


Tansiyonu düşürmek hükümetin işidir 


Nükhet öneriyor 


"Devletimiz sağolsindir .." 


Ambargo çare değil 


Bilgi merkezleri 


Ali devam et 


Koçaryan'ın fikri ve zikri 


Kafkasya stratejisi 


Herkes "şeffaf" olmalı 


Yine hakkımızı yemişler 


Eski Meclis 


Şaşkın bir yazı 


Davos'tan tortular... 


Bu ne cehalet 


Kuru gıdada "aracı" gitti, "yabancı" geldi 


Doğalgazın yüzde 4'üne kim ortak 


</TEXT>
</DOC>
