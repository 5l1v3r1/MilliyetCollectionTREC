<DOC>
<DOCNO> 46604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/guncel/gun04.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Dansöz Zümre’nin ifadeleri can yakıyor 
</HEADLINE>
<TEXT>

Kokain leminde üç kişiyle birlikte basılan Zümre, bildiklerini polise bir bir anlatıyor 
     İSTANBUL Milliyet 

     Uyuşturucu lemi yaptıkları gerekçesiyle Etiler'de bir evde 'Zümre' lakaplı dansöz Ayşe Sarıkaya ile birlikte gözaltına alınan kişilerden birinin Ağa Cantürk olduğu bildirildi. 
     İstanbul Narkotik Şube Müdürlüğü'ne bağlı timlerin düzenlediği operasyonda yakalanan dansöz Zümre, uyuşturucu kullanıp kullanmadığının tespiti için Adli Tıp Kurumu'na gönderildi. 
     Narkotik Şube Müdürlüğü'nde Ağa Cantürk, Tunç Kökkaya ve Ukrayna uyruklu Nathalia isimli kadınla birlikte gözlem altında tutulan Zümre'nin ifadeleri doğrultusunda operasyonun genişletileceğini belirten polis yetkilileri, iş ve magazin dünyasından gözaltılar olabileceğini söylediler. 
     Bu arada Zümre için adli mercilerden üç gün ek gözetim süresinin alındığı öğrenildi. 
     
     Yine Kozanoğlu 
     Zümre'nin ifadeleri doğrultusunda polis, dün de film ve televizyon dizilerinde rol alan sosyetik güzel Yasemin Kozanoğlu'nu gözlem altına aldı. Narkotik Şube Müdürlüğü'nde sorguya alınan Kozanoğlu, Aralık 1998'de "uyuşturucu kullandıkları ve temin ettikleri" gerekçesiyle manken Ebru Şallı ve Gözde Tan ile birlikte yargılanmıştı. 
     



 GÜNCEL 



















</TEXT>
</DOC>
