<DOC>
<DOCNO> 37342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/siyaset/siy06.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz, bir dahaki MGK’yı bekliyor 
</HEADLINE>
<TEXT>

ANAP lideri, "Ulusal güvenlik konusu MGK'da gündeme getirilirse, görüşlerimizi söyleriz" dedi 
     ANKARA Milliyet 

     Ulusal güvenlik kavramı için çizilen geniş çerçevenin demokratikleşme adımlarını engellediğini yineleyen Başbakan Yardımcısı Mesut Yılmaz, "Anayasa değişikliği gündeme geldiğinde kuşkularının yerinde olduğunu kanıtlayacak gelişmeler yaşanacağı" imasında bulundu. 
     ANAP Başkanlık Divanı'na girerken soruları yanıtlayan Yılmaz, AK Parti için "Hayırlı olmasını diliyorum" dedi. 
     "Böylece, Meclis'te 6 parti grubu oldu" diyen Yılmaz, şöyle devam etti "Henüz parti programlarını ve tüzüğünü inceleme imk nı bulamadım. Ama umuyorum ki, geçmiş tecrübelerden ders çıkaran bir parti olsun." 
     
     Tartışma yararlı’ 
     Yılmaz, Ulusal Güvenlik tartışmalarıyla ilgi açıklamalarına terörist PKK'nın yayın organından destek geldiğini anımsatan bir gazeteciye şu yanıtı verdi 
     "Teker teker tepkileri değerlendirmiyorum. Tartışmanın Türkiye için yararlı olduğu görüşümü muhafaza ediyorum. 1 ay sonra Meclis'te gündeme Anayasa değişiklikleri gelecek, o zaman benim bu kuşkularımın yerinde olup olmadığını herkes görecek." 
     
     Kavram çok geniş’ 
     Yılmaz, şöyle devam etti 
     "Bana göre, Türkiye'de ulusal güvenlik kavramının çerçevesi demokratik ülkelerden çok daha geniştir. Bu da Türkiye olarak AB ile bütünleşmek için atmamız gereken demokratik adımları, şu anda en azından tehlikeye sokuyor. Umarım ki, benim kuşkularım yersiz çıkar." 
     Yılmaz, ulusal güvenlik konusunun her MGK toplantısında gündeme geldiğini belirterek, "Bundan sonraki toplantılarda gündeme gelirse biz de görüşlerimizi söyleriz" dedi. 
     



 SİYASET 

















</TEXT>
</DOC>
