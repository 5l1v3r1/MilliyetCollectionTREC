<DOC>
<DOCNO> 10655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/10/dunya/dun01.html </URL>
<DATE> 2001/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bill’in kelimesi 7 milyon lira 
</HEADLINE>
<TEXT>

     DIŞ HABERLER SERVİSİ 

     ABD’nin eski başkanı Bill Clinton, New York yakınlarındaki New Jersey’deki bir otelde, Asya kökenli Amerikalı otelcilere hitaben yarım saatlik bir konuşma yaptı ve karşılığında 100 bin dolar aldı. Clinton böylece konuştuğu her dakika için 3.5 milyar TL kazandı. Eski başkanın dakikada ortalama 500 kelime kullandığı düşünüldüğünde, her kelime için ortalama 7 milyon lira almış oldu. 
     Clinton’ın kelimelerine gelince... Toplam 35 dakika süren konuşmasında, "ABD’nin yeni küresel ekonomideki yeri"yle "Hindistan’a yapılan deprem yardımı"nı anlattı. 
     Clinton, "8 yıl başkanlık yaptıktan sonra, yoksulluğun çatışmaları körüklediğini öğrendim. Yoksullar, geleceğimizin bağlı olduğu ekonomik ve sosyal programları bile reddediyorlar" şeklinde konuştu. Clinton’ın konuşması sırasında içeriye alınmayan gazeteciler ise dışardan "kulaklarını duvara yapıştırarak" söylenenleri duymaya çalıştı. 
     Bill Clinton her bir sözcüğü altın değerindeki konuşmasını tamamladıktan sonra 20 dakika kadar da salonu dolduran 2 bin 700 kişiyle "bedava" sohbet etti. 
     


 DÜNYA 










</TEXT>
</DOC>
