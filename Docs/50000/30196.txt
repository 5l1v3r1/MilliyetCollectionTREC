<DOC>
<DOCNO> 30196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/guncel/agun.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İki yıldır ABD'de yaşayan Fethullah Gülen konuştu 
</HEADLINE>
<TEXT>
Devleti ele geçirmek her vatandaşın hakkı 
Ankara'da "Silahsız terör örgütü kurmak" suçundan yargılanan Fethullah Gülen yine bir kitaba konu oldu. Hocaefendi, laiklik karşıtı sözlerinin suç olmadığını öne sürerken '28 Şubat demokrasiyi hızlandırdı' diyor 
     Derleyen İHSAN YILMAZ 

     "Silahsız terör örgütü kurmak" suçundan Ankara 2 Nolu DGM'de 10 yıl hapis istemiyle yargılanan Fethullah Gülen, 28 Şubat'ı savunarak "28 Şubat, demokrasinin yerleşmesini hızlandırdı" dedi. Laiklik karşıtı sözlerinin yer aldığı video kasetlerin 1999'da yayınlanmasından önce ABD'ye giden Gülen, devleti ele geçirmeye çalışmakla suçlandığını, bunun suç olmadığını söyledi. 
     İsmail Ünal, ABD'de Gülen'le yaptığı iki sohbetin notlarını "Fethullah Gülen'le Amerika'da Bir Ay" ismiyle kitaplaştırdı. Işık Yayınları'ndan çıkan kitapta, Gülen'in ilginç açıklamalarının yanı sıra, hastalığı ve ABD'deki yaşantısından notlar da yer alıyor. İnternetten Türk gazetelerini izleyen, yalnızlıktan yakınan Gülen'in açıklamalarından satırbaşları şöyle 
     
     'Teslim oldum' 
     Türkiye'yi özlemediğimi söyleyemem. Arkadaşlar bazen hediye getiriyor. Hepsini dağıtıyorum. Ancak gelirken giydiğim kazağımı ve pantolonumu, Türkiye'nin kokusu gitmesin diye yıkamadım bile. Onları öyle tutuyorum. Ben buraya isteyerek gelmedim. Sağlığımı düşünen bir dostumun, benden habersiz aldığı bir randevu üzerine geldim. Kalmam mukaddermiş, kadere teslim oldum. 
     
     'Büyük hayallerim yok' 
     Bizi yanlış anlıyorlar ve yanlış anladılar. Siz ziyaretinize gelen birkaç memura, adliyede, mülkiyede çalışan birkaç kişiye, karşılaştıkları zorlukları anlattıklarında onlara sabır tavsiye ediyor, 'üstlerinizle iyi geçininiz' diyorsunuz devleti ele geçirmeye çalışan, en azından onun imk nlarını istedikleri gibi kullanmaya çalışanlar ise, sizi de devleti ele geçirme içinde olmak gibi, aslında suç olmayan, her Türk vatandaşının hakkı olan bir şeyle suçlayabiliyor. Oysa ki, Meclis'e girmek, başbakan olmak, cumhurbaşkanı olmak gibi duygular, düşünceler, hayaller, hiçbir zaman aklımın köşesinden bile geçmemiştir. 
     
     Kaset olayı, biraz sarstı’ 
     "28 Şubat ülkenin daha iyi bir noktaya gelmesi adına Türkiye'de bazı süreçleri geciktirdi mi " sorusu üzerine Geciktirmedi, aksine hızlandırdı. Hatta 28 Şubat, Türkiye'de demokrasinin yerleşmesini de hızlandırdı... 
     Kaset olayı Yazılıp söylenenlere, ileri sürülen iddialara halk inanmadı. Belki sadece yeni tanıştığımız, diyalog deyip münasebete geçtiğimiz bazı insanlarda ve bir kısım entelektüel çevrelerde muvakkat bir sarsıntı yaşandı. 
     
     Allah aldı’ 
     İmam hatip okulları ve ilahiyatlar, bugüne kadar yüz binlerce mezun verdi. Ancak toplumumuza bekleneni verdi mi, vermedi mi Bu yüz binlerce insandan kaçı kendini dini anlatmaya hasretti Acaba bunlar kendilerini daha iyi yetiştirip Asya'ya, Afrika'ya, Amerika'ya açılamazlar mıydı Din adına buralara gidip bir iş tutup icabında çöpçülük yapıp taş kırıp dinlerini anlatamazlar mıydı Bu yapılmayınca, Allah da bu nimeti aldı... 
     Halk, İmam Hatiplere yönelirken ve onlara destek olurken liseler ihmal edildi adeta boşverildi. 
     
     Depremin inanca etkisi 
     İnsanlarda biraz yaşama sevdası var. Bilim adamları da araya girip 'Şu zaman deprem olacak, şu şiddette olacak, şundan oldu veya olacak' gibi açıklamalarla, insanlardaki inanç ve teslimiyeti de sarstılar... 
     Depremi sadece bir tabiat hadisesi görüp fayların kırılmasına bağladık. Ateist bir güruh, meseleye yaklaşımlarıyla, zaten inançları gereği Allah'ı hiç gündeme getirmezken, inananların pek çoğu da, tamamen tabiatperestlik düşüncesine bağlı olarak Allah'ı sanki k inatı yaratıp bırakmış, ona hiç müdahalesi olmayan, hatta sözü geçmeyen, fay hatlarının mahk mu bir ilah gibi takdim etti. 
     
ABD'de yağmur duası      Fethullah Gülen, ABD’de belki de bir ilki gerçekleştirdi. Yaşadığı yerde uzun süre kuraklık yaşandığı için arkadaşlarına "yağmur duasına çıkın" dedi. Üç gün sonra yağmur yağdı... 
     Geçen yıl burada ABD kuraklık vardı. Uzun süre yağmur yağmadı. Arkadaşlara yağmur duasına çıkmalarını söyledim. kendim gitmedim, neme lazım, ben çıksam yağmayabilirdi... Arkadaşlar çıktılar, ilk gün yağmur gelmedi. Kendilerine, 'İlk gün hemen gelseydi bunu kendinizden ve duanızdan bilebilirdiniz. Üç gün duaya devam edin' dedim. Üçüncü gün yağdı. 
     
     Düşmanlığa gerek yok 
     ABD'de şu anda bazı izafi güzellikler var. Her ne maksada matuf olursa olsun, inanca saygı var. Fert ve inanç planında dinin yaşanmasına müsaade var ferdi haklar ve hürriyetlere hürmet var. Hür teşebbüs ve düşünceyi kabul var. Sistem bunlar üzerine oturduğu gibi, devamı adına da bunlara muhtaç. Bu bakımdan, şu anda dünya dengesi, dünyanın batmaması için Allah, bu sistemi koruyor olabilir... Körü körüne bir ABD düşmanlığı yapmanın da hiçbir manası yok. 
     
     Evlenmem için baskı yapıldı 
     1963 yılında beni evlendirmek istediler. Annemle amcamın olduğu mecliste şunları şöyledim 'Başım gaye - i hayalime bağlı. Siz ayaklarımı bağlayacak olursanız, ben artık yıkılır kalırım." Bunun üzerine amcam "Bak oğlum. Sana bir teklif de 30'unda yapılır. O zaman da kabul etmezsen, artık bir daha bu iş hiç olmaz" demişti. Hakikaten 30 yaşımdayken bu teklif yapıldı. Ancak ben şiddetle karşı çıktım. 
     
     Annem 'ayağın üşümesin' derdi 
     Annemin vefatında yanında bulunamadım. İstanbul'a gitmiştim. Annemin vefatına dayanamam der, ondan önce ölmeyi arzulardım. Fakat sonra aklıma gelirdi ki, bu kadın benim vefatıma dayanamaz, çıldırır. Ne zaman ziyaretine varsam, o hasta haliyle yanıma yaklaşır, ayaklarıma dokunur, çorapları yoklar ve 'ayakların üşürdü' derdi... Şimdi bir türlü onun boşluğunu dolduramıyorum. 
     
     Üstü terlerken altı üşüyor 
     Gülen'in gençliğinden beri çok fazla ilaç kullandığını belirten yazar Ünal, şöyle devam ediyor "Askerdeyken siroza dönüşen ciddi bir sarılık geçirmiş. Sindirim problemleri hayatında hiç eksik olmamış. Hocaefendi şeker ve kalp rahatsızlığını 12 Eylül sürecinde hissediyor. Hocaefendi'nin bir diğer kronik rahatsızlığı, çok fazla terlemesi. Yine çok tipik bir vaka, vücudunun üst yanı terlerken, alt tarafı üşüyor. 
     



 GÜNCEL 















</TEXT>
</DOC>
