<DOC>
<DOCNO> 28633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/ekonomi/eko15.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
-MARKET- 
</HEADLINE>
<TEXT>

     Arçelik’ten geniş hazneli robot 
     Arçelik, yemek pişirirken gerekli olan her işi yapabilen bir mutfak robotu üretti. Valso Plus adı verilen ürün, parçalama rendeleme, dilimleme, çırpma ve karıştırma özelliklerine sahip. 2.2 litre kapasiteli robot, mikrodalga fırına girebilen ve bulaşık makinasında yıkanabilen cam hazneye sahip. Arçelik Valso Plus’ın tavsiye edilen fiyatı 74 milyon lira. 
     
     İGDAŞ’dan sıcak kampanya 
     İGDAŞ, 4 Haziran - 15 Temmuz tarihleri arasında düzenlediği abonelik kampanyası ile cazip bir fırsat sunuyor. Bu tarihler arasında İGDAŞ’a abonelik başvurusunda bulunanlar, abonelik bedeli olan 250 milyon lira yerine 200 milyon lira ödeyecekler. 
     İGDAŞ tarafından "Sıcak Teklif" sloganı ile sunulan ve yeni abonelere 50 milyon lira tasarruf imkanı sunan bu kampanyaya 120 bin kişinin katılması bekleniyor. 
     
     Siemens, yeni tasarımcılar yarattı 
     Siemens’in bu yıl ilk kez düzenlediği "Siemens Ev Teknolojisi Çözümleri Yarışması"nın galipleri belli oldu. Öğrencilerin büyük ilgi gösterdiği yarışmada dereceye giren gençler, ödüllerini Mimar Sinan Üniversitesi’nde düzenlenen törende aldılar. 
     Konusu "ankastre ürün sergilemesi" olan yarışmada birincilik, ikincilik ve üçüncülük ödüllerini birbirinden farklı tasarımlarıyla Mehmet Tuncel kazandı. 
     
     Yeni mezunlara sigorta desteği 
     Doğan Hayat Sigorta AŞ, Marmara Üniversitesi Bankacılık ve Sigortacılık Enstitüsü ve Yüksekokulu’ndan mezun olanlar gençlere bir milyar lira teminatlı ve bir yıl süreli ferdi kaza sigortası hediye etti. Mezuniyet töreninde konuşan Doğan Hayat Sigorta Direkt Satış Müdürü Gürcan İper, tüm mezunların sigortalılık belgelerini Prof. Dr. İlhan Uludağ’a teslim etti. İper, sektörün iyi eğitim almış gençlere her zaman ihtiyaç duyduğunu söyledi. 
     
     Polisan’ı Leo Burnett tanıtacak 
     Dünyanın en büyük iletişim ağlarından Leo Burnett’e bağlı Markom Leo Burnett Grubu, Türkiye boya sektörünün önde gelen markalarından Polisan için entegre iletişim hizmeti sunmaya başladı. Bitlis Holding’e bağlı Polisan, yapılan anlaşma çerçevesinde Leo PR’dan halkla ilişkiler Starcom’dan ise medya planlama ve satın alma hizmeti alacak. 
     
     Ütüyü fişte unuttum’ derdine son 
     Profilo’nun akıllı ütüleri, evin en sıkıcı işlerinden birini zevkli hale getiriyor. Dynamic 100, Dynamic 200, Fantastic, Delux ve Fantastic Lux adı verilen modeller, şok buhar sistemi ile en zor kırışıklıkları bile kolaylıkla açabiliyor. Akıllı ütüler ayrıca, fişte unutulduklarında elektronik devre kesme özellikleri sayesinde yangın gibi tehlikeleri önlüyor. 
     



 EKONOMİ 






















</TEXT>
</DOC>
