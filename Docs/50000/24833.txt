<DOC>
<DOCNO> 24833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/son/sonspo13.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe Erdoğan Arıca ile anlaştı 
</HEADLINE>
<TEXT>

     Süper Birinci Futbol Ligi’nin yeni takımlarından Göztepe, teknik direktör sorununu Erdoğan Arıca ile çözmeyi hedeflerken, transfer çalışmalarının yarından itibaren hızlanacağı bildirildi. 
     Ümit Kayıhan ile yapılan görüşmelerin olumsuz sonuçlanmasının ardından arayışa giren sarı-kırmızılı kulübün yönetimi, bugün Erdoğan Arıca ile görüşerek teknik direktör sorununu çözümledi. Erdoğan Arıca ile bugün Çeşme’de biraraya gelen kulüp başkanı Hamdi Türkmen, Arıca ile hemen her konuda anlaşma sağlarken, imzanın yarın atılacağı öğrenildi. 
     İç transferde Erkan, Abdi, Burhan ve Metin Diyadin ile sözleşme imzalayan sarı-kırmızılı kulübün yönetimi, hafta içinde kaleci Bülent Ataman, Tayfun, Ümit, Mehmet ve Zafer ile anlaşmanın yollarını arayacak. Bu arada sözleşmesi biten 21 futbolcunun da satış listesine konulacağı öğrenildi. 
     







</TEXT>
</DOC>
