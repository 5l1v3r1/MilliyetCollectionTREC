<DOC>
<DOCNO> 2879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/siyaset/siy02.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Güven Erkaya’nın eşi patladı 
</HEADLINE>
<TEXT>
Güven sağ olsaydı bunlar konuşamazdı’ 
28 Şubat tartışmalarına çok üzüldüğünü söyleyen Güven Erkaya’nın eşi "O yaşasaydı kimse ağzını açamazdı" dedi 
     SERPİL ÇEVİKCAN Ankara 

     28 Şubat tartışmalarında eleştiri oklarına hedef olan isimlerden Güven Erkaya’nın eşi Gülden Erkaya, silah arkadaşlarının eşini savunmadıklarını belirterek "Oysa 28 Şubat’ı ve Güven’i savunmaları gerekir. Güven sağ olsaydı bunlar konuşamazdı. Hiç kimseyi konuşturmazdı" dedi. 
     
Özkasnak oğlu gibi’      Gülden Erkaya sözlerine şöyle devam etti "Şimdi bazı yayın organlarında Çevik Bir ve Erol Özkasnak’ın Güven Paşa’yı emekli olmaya zorladıkları, darbe yapmayı planladıkları yazılıyor. Bu çok büyük bir yalandır. Güven’e herhangi bir şey dayatmaya kimsenin gücü yetmezdi. Ayrıca Erol Özkasnak, Güven’in yetiştirdiği biridir. Erol’un aklından böyle bir şey zaten geçmez." 
     
Rakıyı kasten içti’      Eşinin bazı hareketleri kasten yaptığını belirten Gülden Erkaya, Başbakanlık Konutu’ndaki "rakı" olayını şöyle özetledi "İçkiye düşkün biri değildi ama o meşhur toplantıda özellikle rakı içerek tepkisini gösterdi ve halka mesaj vermek istedi. O, Türkiye’nin nereye götürüldüğünü sivillerin de görmesini istiyordu. Ama şimdi unutulup gitti." 
     
Karadayı konuşsun’      Vefat eden eşinin kendisini savunamadığını belirten Gülden Erkaya, Karadayı başta olmak üzere eşinin silah arkadaşlarına seslenerek, "Herkes 28 Şubat hakkında ileri geri konuşuyor. Ancak Karadayı Paşa konuşmuyor, Çevik Paşa konuşmuyor. Oysa konuşup 28 Şubat’ı ve Güven’i savunmaları gerekir. Güven, sürekli 'siviller harekete geçmeli’ derdi" diye konuştu. 
     


 SİYASET 























</TEXT>
</DOC>
