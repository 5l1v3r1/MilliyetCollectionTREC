<DOC>
<DOCNO> 12253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/son/sontur05.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu hafta sonu yaz saati uygulamasına geçiyoruz 
</HEADLINE>
<TEXT>

     Yaz saati uygulamasına bu hafta sonu geçiliyor. 
     Enerji tasarrufu yapılması, Avrupa ülkeleriyle saat birliğinin sağlanması, akşam saatlerinde en yüksek değerine ulaşan enerji talebinin azaltılması amacıyla, 25 Mart Pazar günü saat 01.00'de saatler bir saat ileri alınacak. 
     Yaz saati uygulaması, 28 Ekim Pazar günü saat 02.00'den itibaren saatlerin bir saat geri alınması ile sona erecek. Yaz saati uygulanması programı çerçevesinde 1990 yılından bu yana 4 milyar 448.6 milyon kilovaatsaat kwh enerji tasarufu sağlandı. Enerji ve Tabii Kaynaklar Bakanlığı'nın verilerine göre, 1990 yılında 240 milyon kwh, 1991'de 270 milyon kwh, 1992'de 302 milyon kwh, 1993'de 300 milyon kwh, 1994'de 301.4 milyon kwh, 1995'de 360 milyon kwh, 1996'da 440 milyon kwh, 1997'de 501.5 milyon kwh, 1998'de 565 milyon kwh, 1999'da 568.7 milyon kwh ve 2000'de 600 milyon kwh enerji tasarrufu sağlandı. 
     25 Mart tarihinde başlayacak yaz saati uygulaması çerçevesinde 600- 625 milyon kwh elektrik eenerjisi tasarrufu bekleniyor. Yaz saati uygulaması ile Türkiye genelinde sağlanacak 2001 yılı enerji tasarrufu 278.4 megavatlık mw Gökçekaya HES'in 1999 yılı enerji üretiminden 609.4 milyon kwh fazla olacak. 




</TEXT>
</DOC>
