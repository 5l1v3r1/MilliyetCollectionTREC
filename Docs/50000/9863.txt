<DOC>
<DOCNO> 9863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/son/sonspo01.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği Teknik Direktörü futbolcularına kızgın 
</HEADLINE>
<TEXT>

     Trabzonspor yenilgisi sonrası Gençlerbirliği'nde, teknik direktör Samet Aybaba, futbolcularını ciddiyetsizlikle suçladı. 
     Karşılaşma sonrası soyunma odasına gitmeyen Aybaba, gazetecilere dışarıda yaptığı açıklamada, ''Ciddi olmaları gerekir. Türkiye Kupası'nda finale kaldık diye her şey bitti sandılar. Bu kafayla ve bu futbolla Erzurumspor'u bile yenemeyiz. Bu iş ciddiyet ister. Futbolcularım ciddiyetsiz'' diye konuştu. 
     Trabzonspor Teknik Direktörü Sadi Tekelioğlu ise göreve geldikten sonra, bu maça kadar, arzu edilen sonucu alamadıklarını belirterek, şöyle konuştu 
     ''Ben göreve geldikten sonra arzu ettiğimiz sonucu alamamıştık. Bu maçta Trabzonspor, layık olduğu yere geleceğinin sinyallerini verdi. Trabzonspor'a savaşçı ruhu yeniden kazandırdığımız için mutluyum. Gençlerbirliği karşısında ortaya koyduğumuz oyunun sonucunda, hak ettiğimiz skoru elde ettik.'' 




</TEXT>
</DOC>
