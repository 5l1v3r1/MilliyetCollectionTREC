<DOC>
<DOCNO> 18097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/guncel/gun08.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuğa müfettiş 
</HEADLINE>
<TEXT>

ÇAPRAZ ATEŞ 
     SEMRA KARDEŞOĞLU 

     Gaziantep'in Nurdağı ilçesindeki Aslanlı İlköğretim Okulu öğrencileri, 23 Nisan nedeniyle hortumların da kullanıldığı bir pandomim gösterisi sundu. Ancak Milli Eğitim Müdürlüğü, gösterinin siyasi bir mesaj verip vermediğini kontrol etmesi için bir müfettiş görevlendirdi. Eğitimci, psikiyatr ve avukatlar karşı çıktı. 
     
     Ali Sinecan Gaziantep İl MEM Yrd. 
     Siyasi mesajı inceliyoruz 
     Mahalli gazetelerden biri, bu gösteriyi haber yaptı. Haber, "Hortumla siyasi mesaj verildi" şeklindeydi. Olayı, Nurdağ Milli Eğitim Müdürlüğü'ne sorduk. Siyasi bir mesaj vermek gibi bir amaç güdülmediğini, oyundaki asıl amacın zengin ve fakir insanların yaşam biçimlerini sergilemek olduğunu söyledi. İlçe kaymakamı ile konuşuldu. Her ikisi de oyunu, provalar sırasında izlememiş. Normal olarak okulda sergilenen bir oyunun, hem ilçe Milli Eğitim Müdürü, hem de Kaymakam tarafından önceden izlenilip, incelenip, karar verilmesi gerekiyor. Böyle bir kastın, ya da mesajın olmadığı söylendi. Ancak, biz olayı soruşturmak için bir müfettiş gönderdik. Müfettiş, olayın dokümanlarını inceleyecek, fotoğraf zaten var. Müfettiş raporuna dayanarak karara varılacak. Öğrenciler için bir şey yapılamaz. Ama öğretmenler ve İlçe Milli Eğitim için 657 sayılı yasa işlenir. Siyasi bir mesaj varsa, ona göre işlem yapılır. Milli Eğitim Müdürü ve öğretmenler, Disiplin Kurulu'na gönderilebilir. Valilikten onay alınır. Müfettişin hazırladığı raporu bekliyoruz. 
     
     Ali Saydı İ. Barosu Gnl. Sekr. 
     Paronoyanın sonucu 
     Çocukların cezai ehliyeti yok. Okul idarecilerinin yaptırdığı bir protesto gibi düşünülüp, böyle bir soruşturma yapılıyor. Aşırı alınganlık, eleştiriye tahammülsüzlük var. Çocukların oynadığı bir oyunda, yönetimleri tenkit edecek nitelikte bir şey olabilir mi Böyle tuhaf bir paranoya var. Devlet, öğretmenlerine de kaygıyla bakıyor. 
     
     Dr. Armağan Samancı Psikiyatr 
     Çocuklar olayların dışında bırakamayız 
     Çocuklar hiçbir şeyin dışında değiller. Zaten, dışında da bırakmamak lazım. Bir öğrenme süreci yaşıyorlar. Olan bitenin de farkındalar. Elbette, bir ilkokul çocuğu, ekonomik ve siyasi olayları bir erişkin gözüyle göremez. Her yaşın kendine özgü düşünce şekli var. Gerçeği bilemezler ama sembolik anlamlarla kavrayabilirler. Örneğin, "hortumlamayı" anlamayabilirler ama hortumun ne için kullanıldığını bilirler. Çocuk olmak, cam fanus içinde yaşamak anlamına gelmiyor. 
     



 GÜNCEL 


















</TEXT>
</DOC>
