<DOC>
<DOCNO> 9277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/magazin/amag.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Memoli’ye sıkı rakip 
</HEADLINE>
<TEXT>

Almanya’nın James Bond’u olarak tanınan Türk oyuncu Erol Sander’in dizisi, çok yakında Kanal D ekranlarında... 
     SERKAN DUYGU 

     KANAL D, Almanya’nın en büyük televizyon kanallarından RTL’de 6 milyon izleyici çeken bir diziyi Türkiye’ye getiriyor. Dizinin başrolünü ise, Almanya’nın James Bond’u olarak ünlenen Türk genci Erol Sander oynuyor. 
     
Adı Komiser Sinan’      SANDER’İN çok başarılı bir komiser olan Sinan Toprak’ı canlandırdığı dizi, Komiser Sinan’ adı altında 14 Mart’tan itibaren Kanal D’de yayınlanacak. Diziyle büyük bir şöhret kazanan ve Almanya’da herkesin sevgilisi olan Erol Sander’in annesi Türk, babası da Alman. 
     ALMANYA’YA henüz 5 yaşında giden genç yetenek, 1968 İstanbul doğumlu. Siyasal ve işletme öğrenimi gören Erol, Paris’te Armani, Dolce and Gabbana, Dior gibi modacıların defilelerine katılmış ve bu arada da oyunculuk dersleri almış. 
     
Bir Fransız’la evli      EROL Sander, Alman medyası tarafından da En yakışıklı TV komiseri’ olarak tanımlanıyor. Genç kızların sevgilisi olan Erol Sander, Fransız vatandaşı Caroline Sander’le evli. Sander ve güzel eşi, hemen her yıl Türkiye’ye gelip akrabalarını ziyaret ediyor. 
     


 MAGAZİN 












</TEXT>
</DOC>
