<DOC>
<DOCNO> 29860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/magazin/mag01.html </URL>
<DATE> 2001/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
K ğıt adamlar Gençlik kolları 
</HEADLINE>
<TEXT>

CHP, DSP ve MHP gençlik kolları arasındaki fark nedir Müsamere kolu öğrencileri şeklinde hareket etmelerinin "genç olmak" denen şeyle bağlantısı var mıdır ... 
     ECE TEMELKURAN 

     Muhtemelen şöyle oluyor. Partilerin yöneticileri hep birlikte oturup, kağıtları üst üste koyuyorlar. Sonra bir elişi öğretmeninin kılavuzluğunda bu kağıtlardan el ele tutuşmuş kağıt adamlar kesiyorlar. Sonra bir açıyorlar Aa O da ne İşte size partinin gençlik kolu Masrafsız, problemsiz ve son derece verimli 
     Daha sonra bu "kağıt adamlar", artık partinin ideolojik durumuna göre mavi, beyaz, yeşil, "kara" gömlekler giydirilip, bir nizam intizam içinde, genel başkanların "yuhalanabileceği" noktalara "susturucu" olarak yerleştiriliyor. Bu gençler kurultaylarda, genel başkanın yollarına gül dökmek, muhalif adayları tokatlamak, parti yönetimini eleştiren konuşmaları yaptırmamak gibi son derece ileri düzeyde zeka gerektiren görevler alıyor ve belki de beklenenin üzerinde bir vazifeşinaslıkla kendilerini göstermek için debeleniyorlar. Genel başkanların muhaliflerin paçasını aşağıya almak için bir tür "multi - fonksiyonel" maşa olarak kullanılan gençler, gençlik kolundan ziyade bu halleriyle partideki muktedirlerin "office - boy"u olarak "istihdam" ediliyorlar. 
     İşin en tuhaf yanı da ülkücülerden sosyal demokratlara, CHP, DSP'den MHP'ye bu "kağıttan küçük adamlar"ın hal - i pür melali bir nebze olsun değişmiyor. Yoksa kağıt adamların yapıldığı elişi kağıt uzun tutulup, her partiye ihtiyacı kadar "gençlik kolu" mu veriliyor 
     
Dünyaya metelik vermemek      Genç insan, henüz iktidarla bir göbek bağı yapacak kadar göbek bağlamadığı için muktedirlerle "alay etme", karşı çıkma hatta saçmalama olanağına sahiptir. Genç olmanın belki de tek ve en şahane tarafı da budur zaten Bir sonuç vermese bile bütün zekanı ve bilgini kullanarak, muktedirlere omuz atmaya, iktidara hınzır bir çelme takmaya, bu saçma sapan düzeni tepe taklak etmeye çalışmak. Bir işe yaramasa bile bunu, iktidarla kutsanmış düzene gıcık olsun, inat olsun diye yapmak. Hiçbir işe yaramasa bile Zira düzenin parçası olacak kadar göbek bağlamadan önce insanca bir tasarrufta bulunmak için son şanstır gençlik. 
     Peki insan, daha yirmisinde neden bu şahane hakkından vazgeçip sadece bir "adeleli" vücut olarak bir parti genel başkanının fedaisi olmaya gönül indirir Deli gibi çalışabilecek kafasını neden kendisinden bir müsamere kolu öğrencisi gibi davranmasını bekleyen ve daha fazlasını da zinhar istemeyen bir partinin tezgahında yontturmak ister 
     
Takımın alt yapısından yetişilir mi      Partiye yeni üye bağlamak ve "gençlere göre aktiviteler" organize etmekle mükellef bu genç neferler, herhalde parti içinde "kariyer" yapmanın yolunun büyükler konuşurken uslu uslu dinlemek, dinlemeyenleri de pataklayarak muktedirin gözüne girmek olduğuna inanmış durumdalar. Kendilerini herhalde bir çeşit "takımın alt yapısından yetişen yıldız futbolcu" olmaya hazırlamaktalar. Oysa uslu çocukların büyüdükleri zaman olup olabileceği tek şey "Bilmem kim ve mahdumları" adlı bir şirkette göbek büyütüp, hayal edip de yapmadıkları için ağlamaktır. Bu yüzden de bugünlerde gösterimde olan Himalaya filmindeki o cümle doğrudur 
     "Bütün liderler işe karşı çıkarak başlar " 
     



 MAGAZİN 














</TEXT>
</DOC>
