<DOC>
<DOCNO> 34814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/ekonomi/eko07.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Getirdiklerinden çok götürdüler 
</HEADLINE>
<TEXT>

Yabancılar, 10 yılda 26.7 milyar dolarlık menkul kıymet alımı yaparken, 35 milyar doları yurtdışına çıkardılar 
     EKONOMİ SERVİSİ 

     Yüksek reel faizler ve uygulanan kur politikaları, yabancı yatırımcılar açısından Türkiye’yi dünyanın en k rlı ülkesi yaptı. 1992 yılından bu yana Türkiye’ye, hisse senedi, tahvil ve bono almak için 27 milyar dolar getiren yabancılar, aynı dönemde 35 milyar doları geri götürdüler. 
     
     Kırılgan yapı 
     Buna rağmen, yabancıların h l Türkiye’de 4.8 milyar dolarlık hisse senedi portföyü bulunuyor. Tahvil ve bono portföylerinin tutarı ise bilinmiyor. Merkez Bankası verilerine göre, 1989’dan bu yana Hazine’nin iç borçlanma gereksinimini kolay karşılayabilmesi için uygulanan ve Türkiye’nin giderek sıklaşan aralıklarla finansal krizlere girmesine neden olan "düşük kur - yüksek reel faiz" politikası Türkiye’ye pahalıya mal oldu. 
     Merkez Bankası verileri, 1992’den bu yılın mayıs ayı sonuna kadar olan dönemde hisse senedi, Hazine bonosu ve devlet tahvili almak amacıyla gelen yabancı para miktarının 26 milyar 582 milyon dolar olduğunu gösteriyor. 
     Aynı dönemde yabancıların portföylerini satarak, başka bir ifadeyle kazançlarını da ekleyerek Türkiye’den çıkardıkları para ise 34 milyar 986 milyon dolar düzeyinde gerçekleşti. Bu çıkışın 10 milyar 773 milyon dolarla en büyük bölümü ise Türkiye’nin arka arkaya iki finansal kriz yaşadığı Kasım 2000 ile Mayıs 2001 dönemi arasında gerçekleşti. Türkiye ekonomisinin giderek çok fazla kırılgan bir hale gelmesine neden olan yabancı yatırımcılar, bu dönemde Türkiye’ye getirdiklerinden 8 milyar 404 milyon dolar daha fazla parayı yurtdışına götürdüler. 
     
     Öldürücü darbe 
     Kasım 2000’e kadar, getirdikleri ve çıkardıkları arasında fazla bir fark bulunmayan yabancılar, Türkiye ekonomisine öldürücü darbeyi son iki krizde vurdular. Kasım 2000 ile Mayıs 2001 arasındaki yedi ayda Türkiye’den kaçarcasına giden yabancılar bu dönemde toplam 10 milyar 773 milyon dolar çıkardılar. 
     Böylece yedi ayda yabancıların Türkiye’den götürdükleri para net olarak 8 milyar 739 milyon dolar oldu. 
     



 EKONOMİ 





















</TEXT>
</DOC>
