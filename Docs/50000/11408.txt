<DOC>
<DOCNO> 11408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/ekonomi/eko08a.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüm açığı kapatamayız’ 
</HEADLINE>
<TEXT>

Ajay Chibber, fondaki bankaların görev zararlarının tümünü Dünya Bankası tarafından karşılanmasının mümkün olmadığını söyledi 
     EKONOMİ SERVİSİ 

     Dünya Bankası Türkiye Direktörü Ajay Chibber, Kemal Derviş’in ekonomiden sorumlu Devlet Bakanı görevine atanmasını son derece isabetli bir karar olarak nitelendirdi. 
     CNBCE’ye bir açıklama yapan Chibber, 20 yıldır tanıdığı meslektaşı Derviş’in Türk ekonomisinin içinde bulunduğu sıkıntılı durumdan çıkması için büyük bir şans olduğunu söyledi. 
     "Bu konuda Türk hükümeti daha iyi bir seçim yapamazdı" şeklinde konuşan Chibber, yeni ekonomik programa IMF ve Dünya Bankası’nın kollektif bir destek vereceğini söyledi. Chibber, kamu bankalarının görev zararlarının IMF ve Dünya Bankası kaynaklarından karşılanması konusunda çalışmaların sürdüğünü, ancak görev zararlarının tamamının bu fonlardan karşılanmasının söz konusu olmadığını da söyledi. 
     Bu arada, İngiltere’de faaliyet gösteren Dresdner Kleinwort Bankası Türkiye Masası Şefi İlhan Nebioğlu, "Yurtdışı destek için iyi bir programla gelmek lazım’’ dedi. 
     
     Yabancılar programı bekliyor’ 
     Önceki akşam Devlet Bakanı Kemal Derviş tarafından da kabul edilen Nebioğlu, kaldığı Ankara Hilton Oteli’nde gazetecilerin sorularını yanıtladı. Yabancı bankacıların krize ilişkin düşüncelerinin sorulması üzerine Nebioğlu, "Birinci kriz şansızlık olarak, ikinci, üçüncü kriz ise beceriksizlik olarak değerlendirilir’’ diye konuştu. 
     Nebioğlu, "Yurtdışından destek gelebilir mi " sorusuna, "Yurtdışı destek için iyi bir programla gelmek lazım" yanıtını verdi. Yurtdışı destek açısından programa siyasi desteğin önemine dikkat çeken Nebioğlu, reformlar ve özelleş-tirmedeki gecikmelerin yabancıların güveninde olumsuzluklar yaratabileceğini söyledi. 
     
     


 EKONOMİ 
























</TEXT>
</DOC>
