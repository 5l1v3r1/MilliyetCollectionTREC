<DOC>
<DOCNO> 43877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/spor/spo05.html </URL>
<DATE> 2001/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ANTEP’TEN HARAKİRİ 
</HEADLINE>
<TEXT>

Hapoel Tel Aviv karşısında Ömer’in inanılmaz hatasıyla kalesinde golü gördü. İkinci yarıda beraberliği yakaladı, ancak pozisyonları cömertçe harcayarak, UEFA’da havlu attı 
     İSRAİL’İN Hapoel Tel Aviv ekibinin önüne umutla çıkan UEFA Kupası’ndaki temsilcimiz, gol aradığı dakikalarda kalesindeki şok golü gördü. Kaleci Ömer ceza alanı içinde çalım sevdasına kapılınca, topu kaptırdı ve 20. dakikada Osterc beklenmedik golü ağlara yolladı. Gaziantep şaşkınlığını atlamadı, 45. dakikada Kemal’in direkten şutu dışında fırsat bulamadı. 
     KIRMIZI - Beyazlı ekip ikinci 45 dakikaya risk alarak başladı. 50. dakikada Nikolai’nin umut golü fileleri havalandırdı. Hasan Özer’in gol arayışları sonuçsuz kalırken, 74. dakikada Kemal iki adımdan topu boş kale yerine direğe nişanladı. İsviçreli hakem Busacca, sakatlanan Hapoelli kaleciyi 8 dakika oyundan çıkaramadı, 7 dakika oyunu uzattı, ama 5. dakikada bitiş düdüğünü çaldı. 
     
Transfer atağı      GAZİANTEPSPOR, Brezilya Birinci Ligi’nden Santos’un 24 yaşındaki santrforu Julio Sezar ve Galatasaray’ın sağ kanat oyuncusu Emrah ile anlaştı. Futbol Şube Sorumlusu Asım Atmaz, Julio Sezar ile bir yılı kiralık olmak üzere opsiyonlu üç yıllığına anlaştıklarını söyledi. Atmaz, Sezar’ın perşembe günü Türkiye’ye geleceğini açıklarken, Galatasaraylı Emrah’ın da bir yıllığına kiralık olarak Gaziantep formasını giyeceğini sözlerine ekledi. 
     



 SPOR 




























</TEXT>
</DOC>
