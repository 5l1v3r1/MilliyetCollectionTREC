<DOC>
<DOCNO> 40925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/yazar/tamer.html </URL>
<DATE> 2001/09/07/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Siemens'te iyi çalışmazsan, ücretin düşer 
</HEADLINE>
<TEXT>

Almanya'daki merkezde bile yönetici kademeyle sınırlı olan performansa göre ücret uygulaması, Siemens - Türkiye'de 2 yıldan beri tüm çalışanları kapsıyor 
     Özellikle Cumhuriyet'te çalıştığım yıllarda "Bazılarının neredeyse hiç çalışmadıkları halde bizler kadar ücret almalarına nasıl müsamaha gösteriliyor " diye çok şaşardım. Kolayca anlayabileceğiniz gibi pek toy ve safmışım 
     Kaldı ki sonraki yıllarda idealistliğin kalıplarını mecburen kırıp hayatın gerçeklerini kavramaya başladığımda, Cumhuriyet'in bu açıdan sütten çıkmış ak kaşık olduğunu görecektim. Ayrıca Türkiye'deki yozlaşmaya paralel olarak kurumlardaki yozlaşma da 90'lı yıllarda aldı başını gitti zaten. 
     Yaşadığımız derin ekonomik krize ve binlerce kişinin işini kaybetmiş olmasına rağmen çalışmadığı, hak etmediği halde ay başı geldiğinde tıkır tıkır maaşlarını almayı becerenler, sayıları azalsa da hala var. 
     Siemens'in Türkiye'deki şirketlerinde 2 yıldan beri uygulanmakta olan ücret sistemi ise, değil bu tür asalakları barındırmak, düzenli çalıştığı halde iyi performans gösteremeyenleri bir anlamda cezalandırmak üzerine kurulu. 
     Siemens - Türkiye Yönetim Kurulu Başkanı Prof. Dr. Zafer İncecik'in verdiği bilgiye göre Osram'dan Siemens Sanayi Ticaret'e ülkemizdeki tüm Siemens kuruluşlarında, en üst yönetimden en alt seviyedeki personele kadar bütün çalışanları kapsayan bu sistem, Siemens'in Almanya'daki merkezinde bile henüz bu çapta uygulanmıyor. Sadece tepe yöneticilerini ve onların altlarındaki kadroyu da içeren 500 kadar üst düzey çalışanla sınırlı. 
     Prof. İncecik'e bu uygulamanın Türkiye'de başka herhangi bir şirkette var olup olmadığını sordum. "Eczacıbaşı başlayacaktı" dedi. Ancak Eczacıbaşı Topluluğu'ndan aldığım bilgiye göre Ekonomik Katma Değer'in baş harflerinden oluşan EVA adını verdikleri bu proje henüz hazırlık safhasında ve devreye girdiğinde Almanya Siemens'teki gibi başlangıçta yönetici seviyesiyle sınırlı kalacak. 
     Pekiyi ya Siemens'in Almanya'daki merkezi dışında, dünyanın değişik ülkelerindeki Siemens'lerden herhangi birinde bu uygulamaya geçen var mı Prof. İncecik'e göre yok. Demek ki Siemens - Türkiye önemli bir ilke imza atmış bulunuyor. Sistemin nasıl çalıştığını merak ediyorsanız, alttaki yazımı da okumak durumundasınız. 
     
Ücretin 70'i sabit, 30'u performans      Siemens Türkiye'de uygulanan performansa göre ücret balancedn scorcard sisteminde, en üstten en alta tüm çalışanların alacakları ücretin yüzde 70'i sabit, yüzde 30'u ise performansa göre değişken. Ama bu performans sadece çalışanın çabasıyla da sınırlı değil. Astlarının ve üstlerinin başarılarına da bağlı. Dahası Türk ekonomisindeki durgunluk, kriz ya da canlanma da ücretlerin değişken kısmını doğrudan etkiliyor. 
     Dolayısıyla her yılbaşında önce üst yönetim, Türkiye'deki ekonomik konjonktüre göre Siemens'te hedefleri belirliyor. Sonra da her çalışan, bir üstündeki yöneticisi ile birlikte, üst yönetimin koyduğu hedefler doğrultusunda kendi hedeflerini saptıyor. 
     Yönetim Kurulu Başkanı ve Genel Müdür de dahil her düzeyde Siemens çalışanı, aşağıdaki 4 kritere göre kendi hedeflerini belirliyor ve sonra da kendi koyduğu hedefleri gerçekleştirmeye çalışıyor 
     Finansal hedef 
     Müşteri memnuniyeti 
     Çalışan memnuniyeti 
     Süreçlerin iyileştirilmesi 
     Yıl sonunda hedefler tutturulduğu takdirde maaşın yüzde 30'luk değişken kısmını almaya hak kazanıyorsunuz. Koyduğunuz hedeften de daha yüksek performans gösterip yüzde 100'ün üzerine çıkmanız da pekala mümkün Tabii tam tersine bu yılki beklenmedik ekonomik krizler sonucunda performansınız mükemmel olsa da, konulan hedeflere ulaşılamama olasılığı da var. 
     
     







Hangi hukuk 


Canlı spiker... 


Ecevit Ticaretle, siyaseti ayıracağız 


Girişimci ruhun kalesi 


Kayseri’de öğrenci olmak zor 


Büyümede revizyonun anlamı 


Umutlar gene gitti 


Şeytan ayrıntıda gizli ’ 


12 dev adam 


Siemens'te iyi çalışmazsan, ücretin düşer 


"Tıpkı beyaz bir gölge gibi " 


İdare mahkemesine başvuracaksınız 


Ufukta AB ile çatışma görünüyor 


Pastırmacı rantiyeler 


</TEXT>
</DOC>
