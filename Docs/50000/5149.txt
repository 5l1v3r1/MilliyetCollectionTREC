<DOC>
<DOCNO> 5149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/yazar/yilmaz.html </URL>
<DATE> 2001/02/02/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Doğalgazın yüzde 4'üne kim ortak 
</HEADLINE>
<TEXT>

Mavi Akım projesi için Şarık Tara niye bu kadar hareretli bir savunucu Türkiye'nin enerjisinin yüzde 27'sini üretecek olan Tara'ya karşı, Gama ile denge mi kuruluyor Moskova Belediye Başkanı Yuri Lujkov neden bu kadar Türkiye dostu Ben soruyorum. Kim cevaplayacak 
     Botaş'ın bağrından kopup gelen bir mektup. Yazanın kim olduğunu da bilmiyorum. Elimdeki tek tutanak, mektupta adı geçen olayların bir kısmının Başbakanlık Yüksek Denetleme Kurulu 1999 Raporu'nda da yer aldığı. Rus doğal gazı ve Mavi Akım ile ilgili bu rapordan kısa bir bölümü aktarayım 
     "10.11.1998 668 Yönetim Kurulu Kararı gizli yazı bu yazıda fiyat farkının fazla, yazılması Botaş tarafından TÜMAŞ'tan istendiğinin belgesi ekte . 26.11.1998 669 Bakanlık Soruşturması isteniyor, ancak yapılmıyor, fiyat teklifinin yüksek olduğu ve projenin şartları karara alınıyor. Gökhan Yardım Genel Müdür oluyor. OHS Öztaş - Haznedaroğlu - Stroytransgaz konsorsiyumu sözleşme imzalanması için bastırıyor ve en son 20.03.1999 tarihli yazıyı gönderiyor. Bunun imzalanmasına karşılık görevde kalması için garanti müteahhit tarafından garanti veriliyor. 18.06.1999 690 tarihli Y.K.K ile göstermelik bir Rusya gezisi ile müteahhit yönetim kurulunu gezmeye götürüyor. Avans ödemesi gezi raporuna bağlanıyor." 
     Raporda, mektuptaki iddialarla ilgili bir ortak payda daha var. O da Türkiye'de doğal gaz dağıtım hakkı yalnızca Botaş'ta olmasına karşılık, Bulgaristan sınırında kurulan Turusgaz şirketi ile 1998 yılından itibaren yılda 6 milyar metreküpün üzerindeki doğal gaz teslimi. Bu şirketin Botaş ve Gazprom dışında ortağı, Gama şirketi. Turusgaz'ın yüzde 4.4 hissedarı hamiline diye belirtilmiş, adı bilinmiyor. Bu şirket aracılığı ile yılda 2 milyar metreküp fazla gaz alınması halinde, Türkiye'nin yılda 24 milyon dolar zarara uğrayacağı kaydediliyor. 
     Raporlar konuşuyor, bürokratlar "gizli" de olsa, feryat ediyor. Geriye bir tek şey kalıyor. Temiz süt emmiş bir Bakan, bir gün Meclis'te kürsüye çıkıp "Görevimi yapamıyorum arkadaşlar. Emrime verilen kamu genel müdürleri telefonlarıma bile çıkmıyor. Bunları yönlendirenler var" diye seslenecek ve iş bitecek. Tasfiye gerekiyor, temizliğe yer açmak için. 
     
Botaş'ın bağrından çıkan mektup      Gelen mektupu yırtıp, çöpe atmak elimde Başbakanlık Yüksek Denetleme 1999 Raporu varken, ne kadar güç olacaktı, siz karar verin. Ayrıca Botaş Genel Müdürü Gökhan Yardım'ı da konuyla ilgili olarak aradım, henüz görüşemedik. İddia sahibi, kendine bir şahsiyet belirlemiş, kimmiş, neymiş Yazdıkları doğru mu Araştırılmalı. 
     İşte mektup 
     "Botaş sıvılaştırılmış doğal gaz terminali yapmaya karar verdi. Cezayir ile anlaşma yaptım. Dünya'da alınabilecek en pahalı gazı ben aldım. Tankerlerle sıvılaştırılmış doğal gaz taşıttım. Pazarlık yaparken, Afrika'nın ucundan dolaşmak için fiyat veren tankerlerin aklına birden bire, Süveyş Kanalı'ndan geçmek geldi. Litrede birkaç cent kazanıverdiler, biz de bölüştük. 
     Az kalsın şimdi MHP milletvekili olan Oktay Vural beni görevden alıyordu, önünü kestim. Bir gün GAMA şirketi ile tanıştım. 397 sayılı kanun hükmünde kararnameye aykırı olsa da, Türkiye'de gaz dağıtacaklarmış. Turusgaz şirketini kurdurdum onlara. Rusya'dan gelen gazın üzerine 12 dolar koyup, sattırdım. Yüzde 4 hisse de "hamiline" ayyırttım bu Turusgaz’dan ve yönetim kuruluna girdim, 50 bin dolar yıllık maaş veriyorlar. Turusgaz'dan, bayramlarda yılbaşlarında müsteşarlara, bakanlara güzel hediyeler gönderttirdim. Allah Gama şirketinden razı olsun, hanıma bir arazi arabası hediye ediverdiler. 
     DSP iktidar oldu, Enerji Bakanı da Ziya Aktaş. Karımın yıllardır sekreterliğini yaptığı, beraber iş değiştirdikleri Ziya Aktaş. Nihayet genel müdür oldum. Enkaz devraldım, enkaz. Bu Nevzat Arseven denen eski genel müdür de Mavi Akım projesini imzalamadan gitmek için, seçimleri bahane ederek istifa etmiş. İran'dan gelen doğal gaz boru hattı ihalelerinde, bütün müteahhitlerle tanıştırmadım mı Hani o Doğu Beyazıt Horasan hattının boru çapını büyütürken ne güzel para vurmuştuk değil mi 
     2 kalın gözlüklü, bir de Şarık ağabey Moskova Belediye Başkanı Lujkov'u görmeye gidiyorlarmış, illaki gel diyorlar, gidelim bari. Şarık ağabey de bir alem, Enka-Intergene o kadar santral işi yaptırdık, olmayan gazımızı bol bol taahhüt ettik, hala tutturmuş "Mavi Akım'ı başla, santrallardan ödenecek komisyonu sonra vereceğim" diyor. 
     
     Mal varlığı 
     Yunanistan ve Fransa üzerinden aktardığım paraları saymak için seyahat ayarlamam lazım. İtalya'daki teknemin bakımı geldi. Angora Evleri'nde 250.000 dolar değerinde villam varmış, çok mu 
     Şu yönetim kurulunda bir gıcık var, bir türlü 500 milyon doları bu Mavi Akım için verdirmiyor. Tümaş genel müdürü "Botaş'tan bizi zorladılar, yatırım bedelini zorla yukarı çekmemizi istediler" demiş. 
     Adamlara o kadar proje verdik, tutturmuşlar 50 milyon dolar avans. Gönderin yönetim kurulu üyelerini Rusya'ya borunun ucunu görsünler... Anlamasalar da olur. 
     Bugün kaç firmadan yeterlilik vermek için komisyon aldık güzelim. 80 mi oldu Sadece 40 firmaya mı yeterlilik verecektik .. Hemen şartları deşiştirip 80'nine de yeterlilik verin. Aloo, banka mı orası Kaç milyon dolar oldu hesabım 
     Güzel memleketimi terkedebilirim de." 
     
     





'Fetret' devri 


Çeviri hatası 


'Ağzımdan işgal sözü çıkmadı ' 


Sezer, savcıları harekete geçirecek 


Tansiyonu düşürmek hükümetin işidir 


Nükhet öneriyor 


"Devletimiz sağolsindir .." 


Ambargo çare değil 


Bilgi merkezleri 


Ali devam et 


Koçaryan'ın fikri ve zikri 


Kafkasya stratejisi 


Herkes "şeffaf" olmalı 


Yine hakkımızı yemişler 


Eski Meclis 


Şaşkın bir yazı 


Davos'tan tortular... 


Bu ne cehalet 


Kuru gıdada "aracı" gitti, "yabancı" geldi 


Doğalgazın yüzde 4'üne kim ortak 


</TEXT>
</DOC>
