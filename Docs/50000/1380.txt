<DOC>
<DOCNO> 1380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/son/sontur01.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Haberleşme uydumuz yine fırlatılamadı 
</HEADLINE>
<TEXT>

     Türkiye'nin yeni haberleşme uydusu Türksat 2A'nın fırlatılışı bir gün ertelendi. 
     Güney Amerika'daki Fransız Guyanası'nda hava koşullarının elverişli olmaması nedeniyle uydunun gece yarısından sonra TSİ 00.08'de fırlatılacağı açıklandı. 
     Türk Telekom Gölbaşı Uydu Haberleşme Merkezi Müdürü Mehmet Toros, Güney Amerika'daki Kourou Uzay Üssü'nden aldıkları bilgiye göre, uydunun fırlatılışı için atmosferik koşulların istenen düzeye ulaşmadığını söyledi. 
     Toros, rüzgarın hızının 17 metre saniyeye inmemesi nedeniyle uydunun fırlatılışının bir gün ertelendiğini, fırlatma saatinde değişiklik olması halinde yeniden açıklama yapacaklarını bildirdi. Uydunun bu gece için planlanan saat 00.08'de fırlatılışı, hava koşullarının uygun olmaması nedeniyle önce bir saat ertelenmişti. 




</TEXT>
</DOC>
