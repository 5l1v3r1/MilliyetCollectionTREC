<DOC>
<DOCNO> 41206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/magazin/amag.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dostluk’ Yunan popunu böldü .. 
</HEADLINE>
<TEXT>

Müzikle oluşan dostluk köprüsünden rahatsız olan Yunanlı müzisyenlerin, Türkiye’de konser veren meslektaşlarına bir hain’ demedikleri kaldı 
     YORGO KIRBAKİ Atina 

     Yunanistan’da sanatçılar, Türkiye ile ilişkiler konusunda iki cepheye ayrıldı. 
     Bir cephede, iki halkın arasında ortak pek çok yön bulunduğunu ve müziğin halkları birleştirdiğini söyleyenler var. Diğer cephedeyse yakınlaşmaya karşı çıkanlar, ilişkilerde yaşanan geçmişin unutulmaması gerektiğini savunanlar. 
     Türkiye ile ilişkiler konusunda farklı görüşlere sahip olan şarkıcılar, yaratılan polemik ortamında birbirlerine ağır hakaretlerde bulunmaktan da çekinmiyor. 
     
Karagöz’ suçlaması      Rock - buzuki karışımı müziğin önde gelen isimlerinden Stelyos Rokkos, Türkiye’ye giden meslektaşlarını kınayanlardan. Türklerin Kıbrıslı Rumlar ve genel olarak Helenizm’e karşı yaptıklarını unutmadığını söyleyen Rokkos, Türkiye’de kasetleri satılan ve konserler veren Angela Dimitriu ve Lefteris Pandazis gibi şarkıcılar için "Bunlar Karagöz" diyor ve ekliyor, "Asla Türkiye’de konser vermeyeceğim." 
     Fanatik Rokkos’a cevap ise Tarkan’ın Şımarık’ adlı şarkısını Yunanca’ya çevirerek büyük sükse yapan ve Ajda Pekkan ile İstanbul’da konser veren Pandazis’ten geldi. Rokkos’un psikopat’ olduğunu söyleyen Pandazis, onun kendisini kıskandığını ve Türkiye’de seviliyor olmasına dayanamadığını belirtti. 
     



 MAGAZİN 













</TEXT>
</DOC>
