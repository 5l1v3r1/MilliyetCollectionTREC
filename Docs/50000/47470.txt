<DOC>
<DOCNO> 47470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/yasam/yas01.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabıkalı hırsız dehşet saçtı 
</HEADLINE>
<TEXT>

Cezaevinden afla çıkan Talat Kaysuk, hırsızlık için girdiği evde bir kadını öldürdü. Polisle çatışan Kaysuk ancak mermisi bitince durdu 
     FATMA HATUN ALAGÖZ HAKAN KARABAY DHA 

     Bursa'da, hırsızlık yapmak için girdiği evde tabancayla bir kadını öldürüp, bir kadını da yaralayan sabıkalı hırsız Talat Kaysuk, kaçarken polisle çatıştı, mermisi bitince yakalandı. 
     
     Başlarına sıktı’ 
     Olay, dün saat 17.30 sıralarında, Baruthane Mahallesi Çimen Sokak'ta meydana geldi. Sabıkalı hırsız Kaysuk 23 , hırsızlık amacıyla Ayten-Erol Şentürk’e ait eve girdi. Kaysuk, evdeki odaları dolaşırken, Erol Şentürk’ün kardeşi Nurgül Şentürk 31 ile komşularının kızı Zuhal Ay’ı 18 sohbet ederken görünce silah tehdidiyle etkisiz hale getirdi. Ay’ın direnmesine rağmen çantasını çalan Kayruk, iki kadının kafasına ateş ettikten sonra kaçtı. 
     
     Sonuna kadar direndi 
     Bu sırada odasında uyuyan Ayten Şentürk 34 de, gürültü üzerine odaya geldiğinde görümcesini ve komşularının kızını yerde kanlar içinde gördü ve polise haber verdi. Bu sırada evde olan 5 yaşındaki Can, halası ile komşularını yerde kanlar içinde görünce şoka girdi. 
     Ekiplerin, Eğitimciler Caddesi’nde sıkıştırdığı Kaysuk, yakalanacağını anlayınca polise ateş etmeye başladı, ancak tabancasındaki mermiler bitince yakalandı. 
     
     Sağlık durumu ciddi 
     Olaydan sonra Yüksek İhtisas Hastanesi’ne kaldırılan Nurgül Şentürk, tüm çabalara rağmen kurtarılamadı. 18 yaşındaki Zuhal Ay’ın sağlık durumunun da ciddi olduğu bildirildi. 
     
     1 altın bilezik... 
     Gözaltına alınan Kaysuk'un üzerinden 1 tabanca, altın bilezik, para ve içinde Ay'ın kimliği olan çanta bulundu. Evde yapılan incelemede de, Kaysuk'un silahından çıktığı sanılan üç adet boş kovan bulundu. 
     Hırsızlık suçundan tutuklu Kaysuk'un, bir süre önce, Şartla Salıverilme Yasası uyarınca tahliye edildiği bildirildi. 
     



 YAŞAM 

















</TEXT>
</DOC>
