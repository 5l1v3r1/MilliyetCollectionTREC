<DOC>
<DOCNO> 2217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/ekonomi/eko07.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Coca Cola kahveye de el atıyor 
</HEADLINE>
<TEXT>

     EKONOMİ SERVİSİ 

     Coca Cola karbonatsız ürün yelpazesini, New York'lu kahve üreticisi P.J. Bean Co..'yu satın alarak genişletmeyi planlıyor. Coca Cola yetkililerinin yaptığı açıklamaya göre satın alma koşulları henüz belli değil, ancak küçük bir şirket olan P.J. Bean Co. 1996 yılında kurulmuş ve sadece New York civarında dağıtım yapıyor. Anlaşma ile birlikte ülkenin her yerinde bayilikleri açılacak ve dağıtımı gerçekleştirilecek. P.J. Bean Co. Başkanı Larry Trachment ve diğer çalışanlarda şirkette danışman olarak kalabilecekler. 
     
     Karbonatsız içecekler 
     Bir süreden beridir şirket karbonatsız içecek pazarına girmeyi planlıyordu. Ürün çeşitliliğini bu yönde artırmayı düşünen şirket henüz küçük ama hızlı büyüyen karbonatsız içecek sektöründe de iddialı. 
     Ayrıca bu alım satım anlaşması ile birlikte sektördeki en iyi markayı ele geçireceklerini belirten Coca Cola Kuzey Amerika bölge başkanı Jeffrey T. Dune yeni markanın kendilerine atılımcı bir güç katacağını söyledi. 
     
     Pepsiye kaptırdı 
     Spor içecekleri alanında da Pepsi'yle rekabet içinde olan Coca Cola geçen ay gözünü dikdiği ve bu pazarı kontrol eden Quaker Oats'ı Pepsi'ye kaptırmıştı. Cola Cola ayrıca, süt endüstrisine de girmeyi planlıyor. 
     


 EKONOMİ 
















</TEXT>
</DOC>
