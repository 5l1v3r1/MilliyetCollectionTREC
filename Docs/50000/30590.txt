<DOC>
<DOCNO> 30590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/guncel/gun14.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantep’te Fogg krizi 
</HEADLINE>
<TEXT>

     AHMET KAYA - DHA 

     Gaziantep Ticaret Odası tarafından düzenlenen "Ulusal Program Çerçevesinde Türkiye - AB İlişkileri" konulu konferansa katılmak üzere Gaziantep’e gelen AB Komisyonu Türkiye Temsilcisi Büyükelçi Karen Fogg’un Gaziantep Valiliği’ni ziyaretinde tablo krizi çıktı. Gaziantep’i "Türkiye’nin laboratuvarı" olarak niteleyen Vali Tanju’nun sözleri üzerine Fogg, "Ekonomik laboratuvar derseniz daha iyi olur." dedi. Fogg, "Fransız büyükelçisiyle karşılaştım, Gaziantep’e gideceğimi söyledim. Büyükelçi de bana Gaziantep’e hiç gitmediğini, ancak en kısa zamanda Fransız işadamlarıyla Gaziantep’i ziyaret edeceğini bildirdi" diye konuştu. "Gazianteplilerin Fransızlara özel ilgisi vardır. Özellikle işadamlarının" diyen Tanju’nun yanıtıyla Fogg şaşırdı. Ardından Fogg, Fransız - Ermeni işbirlikçilerinin ellerinde süngülerle bir Türk kadınının çarşafını indirmesini anlatan kabartmayı ima ederek, "Fransız işadamları gelirse bu tabloyu gösterin o zaman" yanıtını verdi. Bunun üzerine Tanju salonu terk etti. 
     



 GÜNCEL 
























</TEXT>
</DOC>
