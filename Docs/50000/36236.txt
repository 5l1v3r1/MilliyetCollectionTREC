<DOC>
<DOCNO> 36236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/son/soneko08.html </URL>
<DATE> 2001/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 107.80 puan kayıpla 1. seansı 9,469.86 puandan tamamladı. 
     Hisse senetleri ortalama yüzde 1.13 oranında değer yitirdi. Borsa'da hafta başından buyana etkili olan satışlar, 1. seansta da sürdü. Satış ağırlıklı açılan seansın ilk yarısında 9,296 puana kadar gerileyen Endeks, ilk bir saati tepki alımlarıyla 9,403 puanla geçti. 
     İkinci yarıda durgunlaşan piyasa, yatay seyre girdi. 9,500 seviyelerinde tutunma çabasındaki Endeks, seansı 9,469.86 puandan tamamladı. Kapanışta mali endeks 193.11 puan kayıpla 13,094.68 puana, sınai endeksi 28.97 puan kayıpla 8,162.02 puana, hizmet endeksi de 77.08 puan kayıpla 5,138.20 puana geriledi. Önceki kapanışa göre mali grup hisseler ortalama yüzde 1.45, sınai grubu hisseler yüzde 0.35, hizmet grubu hisseler de yüzde 1.48 oranında değer yitirdi. 1. seansta işlem gören toplam 279 hisse senedinden 130'u değer yitirdi. 64 hisse senedi değer kazanırken, 85 hissenin fiyatında ise değişiklik olmadı. Seansta 95 trilyon 141 milyar 780 milyon liralık işlem hacmi oluştu. 1. seansta Yapı Kredi Bankası, Garanti Bankası, Koç Holding, Sabancı Holding ve Akbank en yoğun işlem gören hisseler oldular. 







</TEXT>
</DOC>
