<DOC>
<DOCNO> 18515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/yazar/okur.html </URL>
<DATE> 2001/04/28/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Yabancıyı bırak, içeriye bak 
</HEADLINE>
<TEXT>

     Borsada son bir haftayı birlikte değerlendirelim... İMKB 100 Endeksi yüzde 30 artmış. İşlem hacmi sadece dün 1 katrilyon 105 trilyor lira olmuş. Ve üç aylık bilanço dönemi öncesi geleneksel hareket başlamış. 
     Dolar, 1 milyon 170 bine kadar gerilemiş, gecelik faizler bankalararası piyasa 79’a takılı kalmış. Bono piyasasında işlem hacmi derin olmamasına rağmen faizler kademeli olarak düşüş göstermiş. 
     Bu noktada paranın yönü nereye çevrilmiş acaba Türkiye, h l sıkıntıyı aşma konusunda büyük çaba sarfediyor... Oysa son bir haftada borsa yine baş döndürmeye başlamış. O halde borsayı ateşleyen ne 
     Öncelikle geçen haftadan bu yana döviz ve bono piyasasına bir miktar yabancı para girişi olduğu söylendi. Bono piyasasında yabancıların olup olmadığını en iyi izlemenin yolu bono faizleri... 
     Eğer faizlerde bir miktar yukarı doğru tırmanış varsa "bir miktar sıcak para girişi var" diyebiliriz. Çünkü yabancı yatırımcı reel getiriye bakar, hesabını iyi yapar. 
     Bir de yabancıların ağırlıklı olarak hisse senedi piyasasını takip ettiğini biliyoruz. Her iki kriz sonrası borsadaki yabancıların payı düşüş gösterdi ve yüzde 36 seviyelerine indi. Bizim görüşümüz, piyasa profesyonelleri kısa vadeli sıcak paraya umut bağlayıp endeksi 66 cent seviyesinden 1 dolar seviyesine taşıyarak, "orta vadeli yatırım yapan yabancıların" tavrını görmek istiyor. Bu durum "güven" şırınga etmede de önemli bir gösterge olarak algılanabilir. Gerçi Takasbank verileri açıklanacak ama bizim görüşümüz, borsadaki son haraket yerli oyunculardan kaynaklanıyor. 
     Neden mi 
     Bildiğiniz gibi 22 Kasım krizi sonrası kamu bankalarının görev zararı 10 katrilyon lira seviyesindeydi. 19 Şubat kriziyle birlikte özellikle gecelik faizlerdeki hızlı tırmanış kamu bankalarını yüksek faizle para satmaya zorladı. 6 - 7 trilyon lira para burada döndü. 
     Borç verenler, fon arzedenler... 
     Borç alanlar ise kamu bankaları oldu. 
     Dolayısıyla servet el değiştirdi. Ve bu para, çok fazla değer yitiren şirket hisselerine yöneldi. Ve bu para girişiyle birlikte belli bir seviyede maliyet oluşturanlar yüzde 30 seviyesinden k r etmek için harekete geçti. Bazı hisselerin işlem sıralarından örnekler verelim. Ereğli Demir Çelik Fabrikaları’nda 1 milyon lot alım, Yapı Kredi Bankası’nda 5 milyon lot alım emri... Bu kademeli düşüş için hazırlığın da habercisi değil mi 
     Kısacası ne dövizde ne de borsada kimse hızlı bir çıkış ve hızlı bir düşüş istemiyor. O yüzden "sıcak paraya" fazla takılmayın, bu noktada bir anlamı yok. Eğer bir miktar yabancı parası göreceksek o da bizim "bıyıklı yabancılar." Ancak yüksek riski seven ve işlem yapan yabancıları gösterge olarak almanın doğru olmadığını düşünüyoruz. 
     Not Beyaz Enerji ile İnterbank arasında bir köprü ilişkisi var mı Cumhur Ersümer’in adını vermediği ama işaret ettiği avukatın Selim İbrahimoğlu olduğunu bilmeyen yok. Söylenenlere göre İnterbank’ta görev yaptığı süre içinde ayda 35 bin dolar alıyormuş. Cavit Çağlar geliyor. Biz de Ziraat Bankası başta olmak üzere bir de kamu bankaları Çağlar ilişkisine bakılsa diyoruz... 
     
     







Siyaset ve hukuk 


Anzaklar kadar 


Zirve ve istifa 


Başarılı avukat 


İstifayla birlikte revizyon da yapılsaydı keşke... 


Gecikmiş doğru 


Refah ve Apo davası 


Sınav maratonu 


Kömür, altın, bor 


Türkiye'nin şansı 


Yabancıyı bırak, içeriye bak 


Bir gazete... 


Beyaz istifa 


Türk malına mecburi dönüş başlayacak 


Haklıysanız yorulacaksınız 


"Hortum"u abarttıkça moral ve güven kalmadı 


</TEXT>
</DOC>
