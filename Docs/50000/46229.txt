<DOC>
<DOCNO> 46229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/ekonomi/eko06a.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada umut yükselişi 
</HEADLINE>
<TEXT>

IMF’den ek kaynak geleceğine ilişkin beklentiler borsaya alımları getirdi. Yüzde 5.38 yükselen endeks 8.048 puana çıktı 
     EKONOMİ SERVİSİ 

     Son günlerde hacimsiz ve sıkışık seanslara sahne olan borsa, dün yüzde 5.38 yükselerek 8.048 puandan kapandı. İşlem hacminin de önceki günlere göre arttığı ve 287.9 trilyon lira olduğu gözlendi. Borsadaki yükselişin işlem hacmiyle desteklenmesi, dünkü itfadan piyasaya gelen paranın en azından bir kısmının borsaya girdiğini ortaya koydu. Dün borsadaki yükselişin, IMF’den ek kaynak geleceği beklentisinden kaynaklandığını belirten uzmanlar, bu ek kaynağın 9 milyar dolara ulaşabileceğini öngördüler. 
     
     Psikolojik sınırın üstünde 
     Borsanın 8.000 psikolojik sınırının üzerine çıkmasının önemini vurgulayan uzmanlar, hareketin 8.500 - 8.600 seviyelerine kadar sürebileceği tahmininde bulundular. 
     Bununla birlikte döviz piyasasının yakından izlenmesi gerektiği konusuna dikkat çeken uzmanlar, yatırımcıları k r realizasyonları nedeniyle yaşanabilecek düşüşlere karşı da uyardılar. 
     



 EKONOMİ 

























</TEXT>
</DOC>
