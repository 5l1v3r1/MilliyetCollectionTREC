<DOC>
<DOCNO> 15455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/ekonomi/eko05.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışbank’ın yeni CEO’su Tayfun Bayazıt oldu 
</HEADLINE>
<TEXT>

Vural Akışık’ın Kamu Bankaları Ortak Yönetimi Kurulu Başkalığı’na atanmasıyla Dışbank’taki görevine Tayfun Bayazıt getirildi 
     EKONOMİ SERVİSİ 

     Dışbank Yönetim Kurulu Üyesi Vural Akışık’ın Kamu Bankaları Ortak Yönetim Kurulu Başkanlığı’na atanmasıyla boşalan Dışbank Yönetim Kurulu Başkanvekilliği ve Murahhas Azalığı CEO görevine Tayfun Bayazıt getirildi. 
     Dışbank’tan yapılan açıklamaya göre, 1957 yılında Diyarbakır’da doğan Bayazıt, ilk, orta ve lise öğrenimini Ankara’da tamamladıktan sonra, 1980 yılında S. Illinois Üniversitesi Makina Mühendisliği bölümünden mezun oldu. 
     1983 yılında Columbia Üniversitesi’nde finans ve uluslararası ilişkiler alanlarında uzmanlaşarak, yüksek lisans MBA derecesi alan Bayazıt, iş hayatına ABD’de J.C. Penney firmasında başladı. 
     
     İşe Citibank’ta başladı 
     Bankacılık kariyerine 1983 yılında Citibank’da adım atan Tayfun Bayazıt, daha sonra 13 yıl Çukurova Grubu bünyesindeki Yapı Kredi, İnterbank ve Banque de Commerce et de Placements SA’da Cenevre üst düzey yöneticilik görevlerinde bulundu. Doğan Grubu’na 1999 yılı Eylül ayında katılan Bayazıt, son olarak Doğan Holding Yönetim Kurulu Başkan Vekilliği ve Dışbank Murahhas Azalığı görevlerini yürütüyordu. Evli ve iki çocuk babası Bayazıt, İngilizce ve Almanca biliyor. 
     


 EKONOMİ 

















</TEXT>
</DOC>
