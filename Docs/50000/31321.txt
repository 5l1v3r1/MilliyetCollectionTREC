<DOC>
<DOCNO> 31321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/son/soneko06.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fona devredilen Bayındırbank'ta yeni yönetim... 
</HEADLINE>
<TEXT>

     Bankacılık Düzenleme ve Denetleme Kurulu kararıyla Tasarruf Mevduatı Sigorta Fonu'na devredilen Bayındırbank'a yeni yönetim atandı. 
     Banka Yönetim Kurulu Başkanlığı ve Genel Müdürlüğü'ne Nebil İlseven, Yönetim Kurulu üyeliklerine Oğuz Aktan, Yılmaz Ocakçıoğlu, Orhan Güven ve Mehmet Suphi Bilgin, Denetim Kurulu Üyelikleri'ne de Turan Özbay ve Ali Mahir Kadayıfçı getirildi. Yönetim Kurulu Başkanı ve Genel Müdür Nebil İlseven imzalı yapılan açıklamada, Bayındırbank'ın bankacılık faaliyetlerini sürdüreceği ve Bankalar Kanunu'nda belirtilen her türlü yurtiçi ve yurtdışı yükümlülüklerini eksiksiz olarak yerine getireceği kaydedildi. Açıklamada, ''Bankamız personeli ve değerli müşterimizin bugüne kadar olduğu gibi bundan böyle de karşılıklı işbirliği ve güven ilişkisi içinde çalışmalarını sürdüreceğine inanıyoruz'' denildi. 







</TEXT>
</DOC>
