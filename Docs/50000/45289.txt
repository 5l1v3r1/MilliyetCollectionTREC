<DOC>
<DOCNO> 45289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/son/sonspo12.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği'nin acı günü...Futbolcu Mehmet Ali'nin 6 yaşındaki kızı öldü 
</HEADLINE>
<TEXT>

     Gençlerbirliği'nin futbolcusu Mehmet Ali Çakmak'ın 6 yaşındaki kızı, bu sabaha karşı evde meydana gelen doğalgaz sızıntısı yüzünden yaşamını yitirdi. 
     Kulüp Basın Sözcüsü Mumammer Akyüz, milli maç nedeniyle liglere ara verilmesinden yararlanan Mehmet Ali, eşi ve çocuğunun, İzmir'deki ailesini ziyarete gittiğini, dün akşam saatlerinde ise Ankara'ya döndükleri bildirdi. 
     Muammer Akyüz, genç futbolcunun 6 yaşındaki kızı Ayten Çakmak'ın, bu sabah yatağında anne ve babası tarafından ölü bulunduğunu belirtti. 
     Akyüz, eve gelen savcı ve doktorun yaptığı incelemeler sonucu, Ayten'in raporuna doğalgaz sızıntısından öldüğünün yazıldığını belirterek, ''Yaşamını yitiren minik yavrumuz, bu akşam İzmir'e götürülerek, yarın orada toprağa verilecek. Kendisine tanrıdan rahmet, ailesi ve Gençlerbirliği camiası olarak hepimize sabır, başsağlığı diliyorum'' dedi. 
     






</TEXT>
</DOC>
