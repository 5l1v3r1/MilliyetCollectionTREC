<DOC>
<DOCNO> 9556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/son/soneko25.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Koçfinans kredi musluğunu açtı 
</HEADLINE>
<TEXT>

     Koçfinans, başta otomotiv ve beyaz eşya olmak üzere tüketici kredilerini yeniden vermeye başladı. 
     Koçfinans Genel Müdür Yardımcısı Ömer Lav, yaptığı yazılı açıklamada, tüketici finansman şirketlerinin ekonomik kaos ortamlarında çarkın dönmesini sağlayan en önemli itici güçlerden biri olduğunu vurguladı. 
     Koçfinans'ın gerek bayileri, gerekse tüketicileri mağdur etmemeye özen gösterdiğini belirten Lav, ''Kimsenin kimseye borç vermediği, herkesin bekleyip görelim politikası izlediği bir ortamda Koçfinans olarak tüketici kredilerinde herhangi bir durma yaşamadığımız için mutluyuz. Bayram öncesi hem satıcıların, hem de tüketicilerin buna ihtiyacı var'' dedi. Kriz olunca her şeyin durduğuna dikkat çeken Lav, bu hareketi tersine çevirmek isteyen Koçfinans'ın üzerine düşeni yaptığını söyledi. Ömer Lav, ''Krediler açıldığı takdirde piyasanın çarkları yeniden işlemeye başlar. Bizim düğmeye basmamız umarım piyasanın yeniden işlemesine katkıda bulunur. Türkiye'nin buna ihtiyacı var'' dedi. 




</TEXT>
</DOC>
