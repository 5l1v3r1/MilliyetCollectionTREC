<DOC>
<DOCNO> 47640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/siyaset/siy04.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Silaha fazla mesai 
</HEADLINE>
<TEXT>

Ekonomik kriz nedeniyle rafa kaldırılan 6 katrilyonluk silah alım projeleri terör saldırıları sonrasında yeniden canlandırıldı. Savunma Müsteşarı "gerekirse fazla mesaiye kalınması" talimatını verdi 
     UTKU ÇAKIRÖZER Ankara 

     ABD’ye yönelik terör saldırıları tüm dünyada güvenlik tedbirlerinin olağanüstü artmasına neden olurken, Türkiye de ekonomik kriz nedeniyle nisan ayında ertelediği silah alım projelerini yeniden gündemine aldı. 
     Milli Savunma Bakanlığı ve Genelkurmay Başkanlığı, "ekonomik kriz" sonrasında rafa kaldırdıkları katrilyonlarca liralık silah alım projelerini, "terör saldırıları" sonrasında yeniden canlandırdı. Alımların başındaki Savunma Sanayi Müsteşarı Dursun Ali Ercan da yayımladığı bir genelgeyle TSK’nın ihtiyaçlarının karşılanabilmesi için "gerekirse fazla mesaiye kalınması" talimatını verdi. 
     "Fazla mesai" genelgesinin ardında Genelkurmay Başkanlığı’nın, uzun süredir beklemede olan projelerin yılbaşına kadar bitirilerek anlaşmalarının imzalanması yönündeki isteğinin yattığı öğrenildi. 
     Edinilen bilgilere göre Genelkurmay’ın bu talimatı doğrultusunda MSB, önümüzdeki iki ay içinde yaklaşık 6 katrilyon liralık silah alım anlaşması imzalayacak. Ödemesi 5 - 10 yılda yapılacak olan katrilyonluk projeler şunlar 
     
     Beklenen anlaşmalar 

</TEXT>
</DOC>
