<DOC>
<DOCNO> 29036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/siyaset/siy11.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
FP tartışması 
</HEADLINE>
<TEXT>
Cem’den AB’ye Neonazi örneği 
     GÜVEN ÖZALP Lüksemburg 

     Avrupa Birliği - Türkiye ilişkilerinin ele alındığı Ortaklık Konseyi'nde, AB tarafı, Anayasa Mahkemesi'nin Fazilet Partisi'ni kapatma kararının "çoğulcu demokrasi açısından kaygı verici sonuçları olabileceğine" dikkat çekerken, Dışişleri Bakanı İsmail Cem de, "Bu tür gelişmelerin Türkiye'ye özgü olmadığını" söyledi. 
     FP'nin kapatılmasına değinen AB Komisyonu'nun Genişlemeden Sorumlu üyesi Günter Verheugen, "Kopenhag kriterleri çerçevesinde yapılacak reformlarda, parti kapatmayı yasaklayan düzenleme öncelikli olarak yer almalı" dedi. 
     Batı Avrupa'da yaşanan Neonazi tehdidine değinen Cem, "Bizde bu tür bir tehdit yok, ancak dini duyguların rejimi değiştirmek için sömürülmesi var. Biz bunu tehdit olarak algılıyoruz" diye konuştu. 



 SİYASET 














</TEXT>
</DOC>
