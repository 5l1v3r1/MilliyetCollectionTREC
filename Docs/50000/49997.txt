<DOC>
<DOCNO> 49997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/sondun33.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bin Ladin El Cezire'ye mektup gönderdi 
</HEADLINE>
<TEXT>

     ABD'de 11 Eylül'de düzenlenen saldırıların bir numaralı sorumlusu olarak gösterilen Suudi terörist Usame Bin Ladin, Pakistanlı Müslümanlardan İslamı savunmalarını istedi. 
     Bin Ladin'in, ABD'deki saldırılardan sonra banttan mülakatlarının da yayınlandığı Katar'a ait özel haber kanalı El Cezire'ye gönderdiği ve kanalda okunan mektupta, Pakistan hükümetini de Hıristiyanların yanında yer almakla suçladı. 
     El Cezire, Bin Ladin'in imzasının bulunduğu ileri sürülen ve Arapça olarak yazılmış mektubun görüntülerini yayınlarken, kanal spikeri, ''Usame bin Ladin, Pakistan'daki Müslümanlardan, İslama yönelik Hıristiyan haçlı seferine karşı çıkmaları çağrısında bulunuyor'' diye konuştu. 
     Spiker, mektupta, Bin Ladin'in ''Afganistan'daki Müslümanlar ölümlere maruz kalıyor ve Pakistan Hükümeti Hıristiyan bayrağı altında duruyor'' ifadelerini kullandığını söyledi. 
     






</TEXT>
</DOC>
