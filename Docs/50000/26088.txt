<DOC>
<DOCNO> 26088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/son/soneko05.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Küreselleşme karşıtı gösteri korkusu G-8 toplantı yerini değiştirtti 
</HEADLINE>
<TEXT>

     Rusya dahil gelişmiş sanayileşmiş ülkelerden oluşan Sekizler Grubu'nun G-8 dışişleri bakanlarının Temmuz ayındaki toplantısının yeri, daha sıkı güvenliğin temini için İtalya'nın sayfiye kenti Portafino'dan başkent Roma'ya alındı. 
     Evsahibi ülke İtalya'nın Dışişleri Bakanlığı'ndan yapılan açıklamada, bu karara ilişkin gerekçe gösterilmedi, ancak, küreselleşme aleyhtarlarının son zamanlardaki zirve toplantılarındaki kitlesel, yoğun protesto gösterilerinin yarattığı endişelerin, toplantı yerinin değiştirilmesine neden olduğu sanılıyor. 
     G-8 dışişleri bakanları, G-8 devlet ve hükümet başkanlarının 20-22 Temmuz'da liman şehri Cenova'daki zirve toplantısından önce 18-19 Temmuz'da toplanacak. 
     Seattle, Prag, Nice ve Napoli'deki yüksek düzeyli uluslararası toplantılarda yoğun, kitlesel küreselleşme aleyhtarı gösterilerin kazandırdığı tecrübe ışığında, İtalya, G-8'nin Temmuz'daki Cenova'dakizirvesinde çok sıkı güvenlik vaad etti. 






</TEXT>
</DOC>
