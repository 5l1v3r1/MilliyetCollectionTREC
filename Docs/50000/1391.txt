<DOC>
<DOCNO> 1391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/son/sontur12.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yusuf Bozkurt Özal, Süleymaniye Camii'nde toprağa verilecek 
</HEADLINE>
<TEXT>

     Tedavi gördüğü Başkent Üniversitesi Hastanesi'nde bugün vefat eden Yusuf Bozkurt Özal'ın cenazesi, 12 OcakCuma günü İstanbul'da toprağa verilecek. 
     Demokrat Parti Genel Merkezi'nden yapılan açıklamada, Yusuf Bozkurt Özal'ın ''7 yıldır çektiği amansız hastalığın yaşam savaşını ve sabır sınavını ecelinin gelmesi ile yüz akıyla tamamlayarak, bugün sınav aleminden sonsuzluk alemine intikal ettiği'' belirtildi. 
     Yusuf Bozkurt Özal için 11 Ocak Perşembe günü, öğle namazından sonra Hacı Bayram Veli Camii'nde cenaze namazı kılınacağı ve Özal'ın cenazesinin karayolu ile İstanbul'a götürüleceği bildirildi. Açıklamada, Özal'ın cenazesinin, İstanbul Süleymaniye Camii'nde 12 Ocak Cuma günü kılınacak cenaze namazının ardından, Süleymaniye Camii'nin haziresinde annesinin kabrinin yanına defnedileceği kaydedildi. 




</TEXT>
</DOC>
