<DOC>
<DOCNO> 30138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/son/sonspo08.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim'e Rui Costa sürprizi.. 
</HEADLINE>
<TEXT>

     Teknik Direktör Fatih Terim'in üzerinde ısrarla durduğu Portekizli Manuel Rui Costa'nın bu akşam Milan kulübü ile anlaşma imzalayacağı iddia edildi. 
     İtalyan haber ajanslarının flaş olarak verdiği haberde, Rui Costa için Fiorentina kulübüne 80 milyar İtalyan lireti yaklaşık 55 trilyon Türk lirası ödeneceği bildirildi. Milan Kulübü çevresinden alınan bilgiye göre verilen haberde, Portekiz'de tatilde bulunan Rui Costa'nın bugün Milano kentine geleceği ve akşam resmi imzayı atcağı duyuruldu. Basında yer alan haberlere göre ise Rui Costa'nın transferinde en etkili ismin Milan Kulübü sahibi ve İtalya başbakanı Silvio Berlusconi olduğu öne sürülürken, ''Berlusconi, Rui Costa'nın transferine ikna oldu ve pazartesi akşamı işi bitirdi'' denildi. 29 yaşındaki yıldız futbolcu Rui Costa'nın, Milan ile 5 yıllık kontrat imzalayacağı ve sezon başına 10 milyar İtalyan lireti alacağı belirtiliyor. Milan Kulübü sezon sonundan bu zaman kadar Donati Atalanta, orta saha , Saudati Perugia, defans , Contra Alaves, orta saha , Javi Moreno Alaves, forvet , Filippo İnzaghi Juventus, forvet ve Pirlo'yu İnter, orta saha renklerine bağlamıştı. 







</TEXT>
</DOC>
