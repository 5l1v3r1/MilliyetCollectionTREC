<DOC>
<DOCNO> 3575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/son/sontur19.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan'dan gözdağı "Toplu istifa edebiliriz" 
</HEADLINE>
<TEXT>

     FP Genel Başkanı Recai Kutan, ''Şu anda 'böyle bir kararımız var' dememiz mümkün değildir ama, sine-i millet, gelişmelere bağlı olarak göz ardı etmeyeceğimiz, edemeyeceğiz alternatiflerden biridir'' dedi. 
     Kutan, Gazeteci Ogün Özdemir'in anısına Çankaya Belediyesi Çağdaş Sanatlar Merkezi Sanat Galerisi'nde açılan sergide, gazetecilerin sorularını yanıtladı. Kutan, bir gazetecinin, ''Sine-i millete dönmeniz doğrultusunda parti içinden talep geldiği söyleniyor. Böyle bir şey düşünür müsünüz '' şeklindeki sorusu üzerine, ''Gelişmelere bağlı tabii. Şu anda 'böyle bir kararımız var' dememiz mümkün değil ama, gelişmelere bağlı olarak göz ardı etmeyeceğimiz, edemeyeceğimiz alternatiflerden biridir sine-i millet'' dedi. 
     FP lideri Kutan, ''anayasa değişikliği paketiyle ilgili olarak hükümet yetkililerini arayıp aramadıkları'' yönündeki soruya da ''Az evvel onu söyledim. Yani, bizim hükümet yetkililerini aramamız mümkün değil. Onlar ihtiyaç duyarlarsa ararlar bizi, görüşürüz o zaman'' karşılığını verdi. 
     
     



</TEXT>
</DOC>
