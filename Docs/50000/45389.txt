<DOC>
<DOCNO> 45389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/yasam/yas01.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hipnozcu doktor hamile bıraktı 
</HEADLINE>
<TEXT>

İngiliz kadını hipnozla uyutup tecavüz eden jinekolog Derviş Hasan, hastasının doğurduğu çocuk büyüyüp de kendi kızına tıpatıp benzeyince yakayı ele verdi 
     DIŞ HABERLER SERVİSİ 

     ŞU anda 54 yaşında olan İngiliz kadın, ikinci çocuğunu doğurduktan sonra jinekolog Dr. H. Derviş Hasan’a başvurdu. 1981’de telkine dayalı bir tedaviye başlayan kadın, seansların işe yaradığını görünce 4 yıl boyunca iki ayda bir Dr. Hasan’a gitti. Eşiyle arası düzelen kadın 1985 yılında üçüncü çocuğunu doğurdu. 
     
Fotoğraf olmasaydı...      DOĞUMDAN yıllar sonra doğramacı olan eşi, bir gün iş için Derviş’in evine gitti. Derviş’in aile fotoğrafındaki genç kız adamın dikkatini çekti. Bu kız sanki kendi kızıydı. Eve dönünce olayı eşine anlattı. Kadın önce umursamadı ama zamanla içine kurt düştü. 1998’de babalık testi yaptırdılar ve... 
     
15 yıl sonra öğrendi      ÇİFT hemen polise başvurdu. 55 yaşındaki Derviş Hasan’a uygulanan testle gerçek su yüzüne çıktı. Doktor Derviş Hasan, tecavüz iddialarını redderken gerçeği 15 yıl sonra öğrenen talihsiz kadın hipnozda olduğu için hiçbir şey hatırlamadığını söyledi. Şimdi İngilizler merakla davanın sonunu bekliyor. 
     



 YAŞAM 















</TEXT>
</DOC>
