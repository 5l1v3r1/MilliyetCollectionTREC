<DOC>
<DOCNO> 43047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/son/sonspo04.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'deki yabancı futbolcuların serüveni 
</HEADLINE>
<TEXT>

     Birinci Süper Futbol Ligi'nde en uzun süre forma giyen yabancı futbolcu unvanı, Kocaelisporlu Detlef Müller'e ait. 
     Türk vatandaşlığına geçerek ''Metin Mert'' ismini alan Alman asıllı kaleci, 1992-93 sezonunda Sarıyer'e transfer olmasının ardından, 10 yıldır futbolculuk kariyerini Türkiye'de sürdürüyor. 
     Birinci Süper Lig'de halen faal olarak futbol oynayan yabancı futbolcular arasında, Türkiye'de en uzun süredir yer alan oyuncu unvanını elinde bulunduran Metin Mert, Sarıyer'in ardından bir dönem Trabzonspor'da forma giydikten sonra, faal futbolculuk yaşantısını halen Kocaelispor'da sürdürüyor. 
     Detlef Müller'in ardından, Türkiye'de en uzun süredir faal olarak futbol yaşantısını sürdüren 4 futbolcu bulunuyor. 
     Halen Fenerbahçe'de oynayan Uche Alozia Okechukwu Deniz Uygar , Misko Mirkoviç Mert Meriç , Diyarbakırsporlu Andre Kona ve Bursasporlu John Lesiba Moshoeu, 1993-94 sezonunda transfer oldukları Türkiye'de halen futbolculuk yaşantılarını sürdürüyor. 
     
     Türk vatandaşı olanlar 
     Uzun süredir faal futbolculuk yaşantılarını Türkiye'de sürdüren yabancı futbolculardan 5'i, Türk vatandaşlığına geçti. 
     Fenerbahçe'nin Nijeryalı futbolcu Uche Alozia Okeckukwu ''Deniz Uygar'', Yugoslav Misko Mirkoviç ''Mert Meriç'', Kocaelisporlu Alman Detlef Müller ''Metin Mert'', Kocaelisporlu Polonyalı Roman Dobrowski ''Kaan Dobra'', Samsunsporlu Boukar Alioum ''Ali Uyanık'' isimlerini aldı. 
     
     En çok gezen Coulibaly 
     Uzun süredir Türkiye'de top koşturan futbolculardan birisi olan Fernand Coulibaly, birçok takım formasını giyerek, yabancı oyuncular içinde ayrı bir rekora imza attı. 
     1994-95 sezonunda Adana Demirspor tarafından Türkiye'ye getirilen Malili futbolcu, şimdiye dek Birinci Süper Lig'de 6 ayrı takım formasını giydi. 
     Türkiye'deki 8. sezonunu geçiren Coulibaly, Adana Demirspor'un ardından, Gaziantepspor, Ankaragücü, Vanspor, Siirt Jet-Pa Spor ve Denizlispor takımlarının formalarını ıslattı. 
     
En uzun kalan yabancılar      Ligde en uzun süre forma giyen ve halen faal futbolculuk yaşamlarını sürdüren yabancı futbolcular, ülkeleri, Türkiye'ye geliş sezonları ve oynadığı kulüpler şöyle 
     
     1992-93 
     Detlef Müller ''Metin Mert'' Almanya Sarıyer, Trabzonspor, Kocaelispor 
     
     1993-94 
     John Lesiba Moshoeu Güney Afrika Gençlerbirliği, Kocaelispor, Fenerbahçe, Bursaspor 
     Andre Kona Kongo Gençlerbirliği, Antalyaspor, Gençlerbirliği, Diyarbakırspor 
     Uche Alozia Okechukwu ''Deniz Uygar'' Nijerya Fenerbahçe 
     Misko Mirkoviç ''Mert Meriç'' Yugoslavya Kocaelispor, Fenerbahçe 
     
     1994-95 
     Fernand Coulibaly Mali Adana Demirspor, Gaziantepspor, Ankaragücü, Vanspor, Siirt Jet-Pa Spor, Denizlispor 
     Roman Dobrowski ''Kaan Dobra'' Polonya Kocaelispor 
     
     1995-96 
     Boukar Alioum ''Ali Uyanık'' Kamerun Samsunspor 
     
     1996-97 
     Gochopetkov Guintchev Bulgaristan Antalyaspor 
     Stephan Baidoo Gana Ankaragücü, Samsunspor 
     
     1997-98 
     Zdravko Zdravkov Bulgaristan İstanbulspor, Adanaspor, İstanbulspor 
     Vedin Musiç Bosna-Hersek İstanbulspor, Antalyaspor 
     Yaw Preko Gana Gaziantepspor, Fenerbahçe, Yimpaş Yozgatspor 
     Alfred Maimane Phiri Güney Afrika Gençlerbirliği, Vanspor kiralık , Gençlerbirliği, Samsunspor. 







</TEXT>
</DOC>
