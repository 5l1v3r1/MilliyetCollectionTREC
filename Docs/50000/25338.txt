<DOC>
<DOCNO> 25338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/yazar/okur.html </URL>
<DATE> 2001/06/06/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Kaynak yaratmak 
</HEADLINE>
<TEXT>

     Programın iki ayağı var. Biri ihracat, diğeri turizm... İhracatçıya kaynak yaratan kurum, Eximbank... 
     Ve Eximbank ciddi bir kaynak sıkıntısı yaşıyor. Eximbank, 56 banka kanalıyla 4 bin ihracatçıyı fonluyor. İhracatçıya kaynak yarattığı için yönetiminde Türkiye İhracatçılar Meclisi Başkanı Okan Oğuz yer alıyor. Ama iki kriz, kamu bankalarının yeniden yapılanması, IMF ile yürütülen program, sürekli kaynak yaratma ihtiyacında olan Eximbank’ı zorluyor. 
     Çünkü Eximbank, ya sendikasyona çıkıyor, ya tahvil ihraç ediyor ya da kamu bankalarından kaynak alıyor. 
     
Türkiye değişim sürecinden geçiyor      Ancak Türkiye değişim sürecinden geçiyor. Ve bu süreç sorunlara çözüm bulma yollarını da değiştiriyor. Aynen Eximbank’ta olduğu gibi... Bilindiği gibi Eximbank, bu hafta başı sendikasyon için yola çıktı. Ve ilk önce 160 milyon dolar deniliyordu ama ay sonunda 100 milyon dolarlık bir sendikasyon anlaşması yapılacağı tahmin ediliyor. İkinci seçenek olan tahvil ihracı, bu şartlarda zor bir olasılık görülüyor. 
     Peki, IMF’den gelecek para Eximbank’a aktarılabilir mi Devlet Bakanı Tunca Toskay’a IMF heyeti ve Türkiye Masası Şefi Juha Kahkonen’le yaptığı bir saatlik görüşmenin hemen akabinde bu soru soruldu. 
     Toskay, "Hayır, öyle somut bir şey söz konusu değil. Ancak Hazine borçlanmasıyla Eximbank’a kaynak aktarılabilir" dedi. Eximbank yetkilileri de bu yanıtı iyi bildiklerinden yaklaşık bir aydır düzenli olarak Devlet Bakanı Kemal Derviş, Devlet Bakanı Tunca Toskay, Hazine Müsteşarı Faik Öztrak, Dış Ticaret Müsteşarı Kürşat Tüzmen’le bir araya geliyor. 
     İlk etapta Ziraat ve Halkbank’tan 1994 yılında alınmaya başlanan 500 milyon dolarlık kaynağın kapatılmaması için gerekli çalışmalar yapıldı. Ve bugün 320 milyon dolar seviyesindeki bu kaynağın geçiş döneminde kullanımına devam için vize alındı. Fakat bu çaba tek başına kaynak yaratma konusunda yeterli olmadığı için arayışlar sürüyor. Güçlü seçenek, iç kaynakların harekete geçirilmesi. Bu noktada ilk harekete geçen kurum, TOBB oldu. 
     Ve 100 milyon dolarlık bir kaynağı Eximbank’a aktardı. Fakat TOBB tek başına ne yapar Gönüllülük konusunda da herkes elbirliği içinde TOBB, tüm meslek örgtülerine başvuruyor. Örneğin, Tekstil İşverenler Sendikası. 
     Başkan Halit Narin’den destek istenmiş. Çünkü Tekstil İşverenler Sendikası’nın kasasında yüklü bir para olduğunu herkes biliyor. Fakat Narin’in tavrı ne olacak, merakla bekleniyor. Başvurulan bir başka adres, Metal İşverenleri Sendikası MESS ... 
     
TİM harekete geçti      Ve 56 ihracatçı birliği için harekete geçen Türkiye İhracatçılar Meclisi... 
     Burada envanter çalışması sürüyor... 
     Bu hafta sonuna doğru Eximbank’a aktarılabilecek kaynakla ilgili kesin bilgi belli olacak. 
     Tahminler 20 milyon dolar seviyesinde... Ve gönüllülük çerçevesinde başvurulan bir başka yer ise İTO. Görüşmeler sürüyor.Tüm bu gelişmelerle birlikte piyasalara topyekün baktığımızda, borsa, yeni para girişi bekliyor. Var olan para arbitraj, açığı alım satımlarla günü döndürüyor. Dövizde, Merkez Bankası döviz deposu vermediği için hareket var. 
     
     







Zayıf partiler 


Tütün yasası 


İstifa beklentisi 


Atatürkçülük ve taassup 


Türkiye nereye sürüklenmek 
isteniyor 


Ecevit ve rektörler 


Bir ihtimal... 


Bir Türk Ufo’ya bedeldir... 


Kaynak yaratmak 


Hırsız vaaaaaarrrrrr 


Tütünde tüketici tercihi yaratmak 


Proje uygulanır 


Arkadan gelen islim 


Trabzon’da hayat zor 


</TEXT>
</DOC>
