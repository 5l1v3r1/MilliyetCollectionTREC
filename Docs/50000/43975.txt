<DOC>
<DOCNO> 43975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/27/yasam/yas02.html </URL>
<DATE> 2001/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek suçu korkmaktı 
</HEADLINE>
<TEXT>

Polisten kaçarken vurulup felç olan 15 yaşındaki Ufuk, 'Kimliğimin yanımda olmaması hayatımı kararttı' diyor... 
     ASLI ÖKTENER İstanbul 

     Daha 15 yaşında Ufuk Dağlar. Kimlik kontrolü sırasında polisten kaçarken açılan ateş sonucu vuruldu ve felç oldu. "Hiçbir suçum yoktu" diyor Ufuk ve bütün bu olanların kimliğinin üzerinde olmaması yüzünden başına geldiğini söylüyor. 
     Ufuk'un yaşamını k busa çeviren olay, bir hafta önce Üsküdar'daki bir düğünden eve dönerken meydana geldi. Evlerinin bulunduğu Örnek Mahallesi'ne geldiklerinde Ufuk ve kuzeni tartışmaya başlayınca, oradan geçmekte olan polis ekibi, kimlik sordu. Kuzeni ve birlikte oldukları arkadaşı kimliklerini gösterdi ama Ufuk'un kimliği yanında yoktu. Bundan sonrasını Ufuk şöyle anlattı 
     "Kimliğimin evde olduğunu, evimin yakın olduğunu ve gidip alabileceğimi söyledim. Bunun üzerine polislerle tartışmaya başladık ve bana vurmaya başladılar. Daha önce bir kavga yüzünden karakola düşmüş ve çok kötü dayak yemiştim. Tekrar karakola götürüleceğimi düşündüm. Ayrıca çok alkollüydüm, annem bana kızacaktı. Bunun için kaçmaya başladım. Polis arkamdan 'Dur' diye bağırıyordu. Sonra silah sesleri duydum. Dört el ateş ettiler, beşinci kurşun boynuma isabet etti. Ben yerde yatarken yakama yapışan polis sürekli küfür ediyordu. Yerdeyken bir el daha ateş etti, o kurşun sıyırdı geçti." 
     
     Polisler hakkında suç duyurusu 
     Kolları ve bacakları felç olan Ufuk Dağlar'ın ailesi, Cumhuriyet Başsavcılığı'na suç duyurusunda bulunmuşlar. 
     Polisin açıkladığı gibi sabıkası olmadığını belirten Ufuk sözlerini, "Polis, şik yetçi olmamamız için aileme haber bile gönderdi" diye tamamladı. 
     



 YAŞAM 



















</TEXT>
</DOC>
