<DOC>
<DOCNO> 31276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/yazar/asik.html </URL>
<DATE> 2001/07/10/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
İstifa vakti 
</HEADLINE>
<TEXT>

     Bizde döneklik olmaz... Geri adımı düşünmem... Benim kavgam şahsiyet ve siyaset kavgası değil ülkemin onur ve çıkar kavgasıdır... Telekom işinde büyük oyunlar oynanıyor... Zamanı gelince bunları bir bir açıklayacağım... 
     Ulaştırma Bakanı Enis Öksüz'ün yukardaki çarpıcı sözleri önceki gün Star gazetesinde yayınlandı. Bülent Ecevit ile Devlet Bahçeli de İMF'ye karşı Öksüz'ü destekliyor idi... Günlerdir mangalda kül bırakmayan bu muhteremler dün sıkıyı görünce yelkenleri suya indiriverdiler. IMF'nin Telekom'da istediği değişiklikleri hemen hemen aynen kabul ettiler. 
     Bu ucuz kahramanlığın ülkeye faturası ne oldu Bir iktisatçı dostumuz anlatıyor. 
     "Dolar, sadece geçtiğimiz cuma günü 40 lira birden arttı. Bunun ülke ekonomisine faturası 2.4 katrilyon lira oldu. Faizlerin yükselmesiyle Hazine'ye yaklaşık 7 - 7.5 katrilyon lira civarında bir ek yük bindi... İkisini toplayın, 10 katrilyon eder." 
     
     Uğradığımız zararın haddi hesabı yok. Çıkar değil onur kavgası yapan bir Bakan bu durumda istifa eder. İstifa ederken ülkesinin hangi oyunlara kurban edildiğini de halkına açıklar. Ancak Enis Bey hiç oralı görünmüyor. Enis Öksüz'lü bir Hükümet'e kimse güven duymaz, ekonomi kendine gelmez. 
     
     Akılsızlar hırsızların en zararlısıdır Zamanınızı ve neşenizi çalarlar. 
     Goethe 
Hayat dersleri      ABD'de Virginia'da yaşayan okurumuz İsmail Keleş benzin almak için istasyona girdiğinde öğretmenleriyle birlikte otomobilleri yıkayan öğrencileri görmüş. O da arabasını yıkatmış çocuklara... Diyor ki notunda 
     - Böyle öğrenci gruplarına her zaman rastlıyoruz. Bazen sınıf takımlarına forma almak için... Bazen okulun ihtiyaçları için, öğretmenlerin nezaretinde topluca otomobil yıkar veya benzeri işler yaparlar. Bu arada hem eğlenir hem hayatı öğrenirler. Acaba aynı şey bizde de olmaz mı 
     Olmaz... Bizde marifet çalışmadan para kazanmaktır Çocuklara çalışarak para kazanmayı öğretmek yanlış olur 
     
Sezer-Ecevit farkı      Cumhurbaşkanı Sezer, Tütün Yasası'nı, tütün tarımında çalışan 600 bin emekçiyi ortada bıraktığı... Sigara piyasasını yabancı firmalara terkettiği... Tekel fabrikalarının çok düşük fiyatla satılmasına olanak verdiği... Gibi gerekçelerle veto etti. Komediye bakın ki.. Halk tarafından seçilmiş siyasi partiler çiftçi ve işçiyi sefaletin kucağına iterken.. Halkı ve ülkeyi dış sömürgenlere karşı savunmak yanlışlıkla atanmış Cumhurbaşkanına kalıyor... Siyasi partilerin halkı ne kadar temsil ettiği bir kez daha gözler önüne seriliyor... 
     
Laforizma...      Aşiret reisi bir sünnet için 1 milyon dolar harcamış... Siz yerli kaynakları görmeyip hala sünnetsiz IMF’nin peşinde koşun .. 
     Cihan Demirci 
Banka aşkı      Cumhurbaşkanı Sezer, kendisine bağlı Devlet Denetleme Kurulu tarafından Vakıfbank hakkında hazırlanmış 9 dosyayı Başbakanlığa gönderdi... Sedat Ergin'in Hürriyet'te yazdığına göre Devlet Denetleme Kurulu, Kamuran Çörtük'ün Romanya'daki bankasına yapılan 45 milyon dolarlık para aktarımında usulsüzlük bulmuş. Bu konudaki emri veren Ecevit, Sedat Ergin'e gerekçesini şöyle anlatıyor 
     - Bu, Türkiye'nin Romanya'daki saygınlığı açısından ve Romanya ile ilişkilerimiz açısından da son derece önemli. Bu banka orada, neredeyse bizim Ziraat Bankası'nın bazı işlevlerini bile yerine getiren, halka geniş hizmetler veren bir banka. Onlar bu bankanın kapanabileceği konusunda çok kaygılılılar. Bizden bu konuda bir çözüm bulunmasını istediler. Onun için ilgilendik, onun için Vakıflar Bankası'nı da ilgilendirdik... 
     
     Türkbank'ın veya Fon'daki diğer bankaların kapatılması ve personelinin sokağa atılmasına onay veren Başbakan Ecevit'in, Romanya'da batan özel bankaya böylesine şefkatle yaklaşarak milyonlarca dolar göndermesi Romen halkına duyduğu sevgiye mi dayanır Yoksa o bankanın sahibinin "Aile Fotoğrafı" nda yer alan nüfuzlu bir isim olması mı gerçek sebep Ne dersiniz 
     
Bakkaliye’den...      Akhisar’da, büyücek bir bakkaliyenin camekanında şu ilan "Dükkanımız devamlı müşterilerinden Bay Veresiye, Akhisar - İzmir Karayolunda bir trafik kazası sonu vefat etmiştir. İlgili müşterilerimize duyururuz..." 
     







MHP'nin kaygıları 


İstifa vakti 


60’ında altıncı çocuk 


Madem yapacaktın, ne diye baştan yapmadın .. 


Kerhen olmasın 


Vicdan ile cüzdan 


Ne halleri varsa görsünler diyemezsiniz 


Hep düşman kalınmaz 


Oyun planı 


Değişim şimdi ama kimin için 


Acı tütün 


Müzelik Demirel'in müzesine katkılar 


Eviniz de satılmış 


Borçta sorun hem stok, hem faizin artması 


MHP’li Doğan ihaleyi alamadı 


</TEXT>
</DOC>
