<DOC>
<DOCNO> 1544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/son/sonspo07.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe ’Tavşanlı Ada’ya talip 
</HEADLINE>
<TEXT>

     Balıkesir’in Erdek ilçesi açıklarında bulunan Tavşanlı Adası’na Fenerbahçe Spor Kulübü’nün talip olduğu bildirildi. 
     Erdek Belediye Başkanı Hüseyin Sarı, adanın turizm merkezi durumuna getirilebilmesi için bölgenin kıyı kenar çizgisi tespitinin yapıldığını ve imar planı çalışmalarını başlatıklarını söyledi. Projeyi yaşama geçirebilmek için "yap-işlet-devret" modelini uygulamaya koyacaklarını kaydeden Sarı, konuyla ilgili olarak Fenerbahçe Kulübü Başkanı Aziz Yıldırım ile görüştüğünü açıkladı. 
     Sarı, Yıldırım’ın ilerleyen günlerde Erdek’e gelerek bölgeyi gezeceğini belirterek, "Aziz Yıldırım, Tavşanlı Adası’nı Fenerbahçe Spor Kulübü’ne tesis yapmak için satın almak istiyor" dedi. Bölgenin satılmasına karşı olduğunu ifade eden Sarı, 250 dönümlük bu yer üzerinde bir kurum veya şirketle ortak olarak Erdek Belediyesi’nin çıkarları doğrultusunda her türlü işbirliği önerisine açık olduklarını sözlerine ekledi. 
     




</TEXT>
</DOC>
