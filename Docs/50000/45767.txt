<DOC>
<DOCNO> 45767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/son/soneko10.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Döviz sakin seyrini sürdürüyor.. 
</HEADLINE>
<TEXT>

     İstanbul serbest piyasada altın ve döviz fiyatları sakin seyrini sürdürüyor. 
     Kapalıçarşı'daki döviz bürolarında saat 10.00 itibariyle 1 milyon 617 bin liradan alınan ABD Doları, 1 milyon 630-635 bin lira aralığında satışa sunuluyor. 
     755 bin liradan alınan Alman Markı ise 770 bin lira seviyesinde 
     alıcı buluyor. 
     Döviz piyasasının kalbi Tahtakale'deki Ayaklı Borsa'da ise Cumartesi günü 1 milyon 613 bin liradan kapanan dolar, 1 milyon 620 bin liradan satışa sunuluyor. Alman Markı da 758 bin liradan el değiştiriyor. 
     Kapalıçarşı'da 24 ayar altın 15 milyon 250 bin liradan alınıp, 15 milyon 300 bin liradan satılıyor. 
     22 ayar bileziğin alış fiyatı 13 milyon 880 bin lira, satış fiyatı ise 15 milyon 100 bin lira. 101 milyon liradan alınan Cumhuriyet altını da 104 milyon liradan satılıyor. 
     Kapalıçarşı esnafı, döviz ve altında saat 10.00 itibariyle çok fazla dalgalanma yaşamadıklarını, bunun gün boyu sürmesini beklediklerini bildirdiler. Esnaf, dün başlayan savaştan sonra belirleyici olan unsurun, ABD ve Avrupa piyasalarındaki durum olduğunu vurguladılar. 
     

     
</TEXT>
</DOC>
