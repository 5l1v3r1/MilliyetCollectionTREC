<DOC>
<DOCNO> 6366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/guncel/gun05.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Faili meçhulleri BM araştıracak 
</HEADLINE>
<TEXT>

Türkiye karanlık cinayetlerinin incelenmesi için 9 yıl sonra izin verdi 
     BARÇIN YİNANÇ Ankara 

     Son 10 yılda yargısız infaz ve faili meçhul olaylarda yaşanan patlamayla insan hakları sicili gölgelenen Türkiye, Birleşmiş Milletler BM raportörünün 1992’den beri gündeme getirdiği ziyaret talebini nihayet kabul etti. BM Yargısız İnfazlar Özel Raportörü Esma Jehangir 19 - 28 Şubat arasında Türkiye’de temaslarda bulunacak. 
     PKK’yla mücadelenin yoğunlaştığı 1992 - 1997 arasında rekor seviyeye çıkan yargısız infaz ve faili meçhul olaylar, son dönemde yaşanan bir duraklamanın ardından HADEP’li iki yöneticinin Silopi’de kaybolmasıyla yeniden gündeme geldi. Ankara, kayıp olaylarının artış göstermeye başladığı 1992’den bu yana Türkiye’ye gelmek isteyen Özel Raportörü’nün gündeme getirdiği bu talebi 9 yıl sonra kabul etti. 
     Türkiye’de kalacağı bir hafta içinde Ankara, İstanbul ve Diyarbakır’a gidecek olan Jehangir, yargısız infaz ve kayıp olaylarının en fazla yaşandığı Batman’da da inceleme yapacak. Jehangir’in görüşmesi beklenen yetkililer şöyle 
     Ankara İçişleri, Adalet bakanları, İnsan Haklarından Sorumlu Devlet Bakanı, TBMM İnsan Hakları Komisyonu üyeleri, Anayasa Mahkemesi Başkanı ve Yargıtay Başsavcısı. 
     İstanbul DGM yetkilileri, sivil toplum kuruluşları. 
     Diyarbakır OHAL valisi, Diyarbakır Cezaevi. 
     Batman Vali ve sivil toplum örgütleri. 
     


 GÜNCEL 


















</TEXT>
</DOC>
