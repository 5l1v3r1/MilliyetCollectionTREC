<DOC>
<DOCNO> 10065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/05/yasam/ayas.html </URL>
<DATE> 2001/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
KANLI START 
</HEADLINE>
<TEXT>

Formula 1, sezona lanetli’ başladı. Çarpışan otomobillerden fırlayan tekerlek bir pist görevlisinin ölümüne neden oldu... 
     Geçtiğimiz yıl da bir pist görevlisinin öldüğü Formula 1, yeni sezona daha ilk yarışta bir can alarak’ başladı. İki gün önce antrenman turlarında Ferrari pilotu Michael Schumacher’in takla atmasının ardından, dün yapılan Avustralya Grand Prix’sinde meydana gelen kazada bir pist görevlisi öldü, yedi seyirci de yaralandı. 
     Melbourne’deki Albert Park Pisti’nde büyük heyecan içinde verilen starttan beş tur sonra BAR - Honda takımından Jacques Villeneuve, Williams BMW pilotu Ralf Schumacher’e arkadan çarptı. 
     
Kızı da izliyordu      Çarpışmanın şiddetiyle havaya fırlayan Villeneuve’ün otomobili, korkuluklara çarparak paramparça oldu. Bu sırada otomobilin fırlayan tekerleği, bir pist görevlisini göğsünden yaraladı. Kızı da pistte yarışı izleyen görevli, hastaneye kaldırıldı ancak kurtarılamadı. 
     Bu sırada aynı bölgede bulunan yedi kişinin de hafif yaralandığı bildirildi. Yarış dışı kalan Ralf Schumacher ve Jacques Villeneuve ise kazadan ciddi yara almadan kurtuldu. 
     Schumacher’in kazandığı yarışta ikinciliği McLaren’den David Coulthard aldı. 
     
     


 YAŞAM 

















</TEXT>
</DOC>
