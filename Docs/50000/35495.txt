<DOC>
<DOCNO> 35495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/05/ekonomi/eko03.html </URL>
<DATE> 2001/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Silahın yeni veliahtı 
</HEADLINE>
<TEXT>

Baba Aliş’in vefatıyla Sarsılmaz’ın başına geçen Aral Aliş, artık silahın yeni patronu. Hedefi ise dünyanın en büyük silah üreticisi ABD’ye silah satmak 
     AÇIK KOYU SOHBETLER - EYLEM TÜRK 

     Babası Sarsılmaz Aliş’in vefatından sonra şirketin başına geçen Aral Aliş, daha 39 yaşında. Genç olmasına genç ama silah konusunda tecrübesi ve hedefleri oldukça büyük. Tabancayı daha ilkokuldayken eline alan Aliş, "O gün bugündür elimden hiç bırakmadım" diyor. 
     Türk Silahlı Kuvvetleri’ne hafif silah satan ilk özel sektör şirketi olan Sarsılmaz Silah’ın önümüzdeki yıl ABD ordusunun açacağı ihaleye gireceğini söyleyen Aliş, 200 bin adetlik tabanca ihalesi için çalışmalara başladık. Kazanacağımıza inanıyorum" diyor. 
     Ekonomik krizden silah sektörünün de payını aldığını ve satışların yüzde 20 azaldığını belirten Aliş, Ordu’nun yerli silah sanayiye verdiği önemin yabancı şirketlere silah ihalesi açan Emniyet Genel Müdürlüğü tarafından verilmediğini söylüyor. 
     
Sarsılmaz, orduya silah satan ilk özel sektör şirketi oldu... 
     Evet bu çok onur verici. Ordu yerli silah sanayie verdiği desteği devamlı olarak gösteriyor. Hem Sarsılmaz’dan hem de Makine Kimya Endüstrisi’nden MKE alım yapıyorlar. Hiçbir yurtdışı ihaleye çıkmıyor. Bu tamamen Türk Silahlı Kuvvetleri’nin TSK yerli sanayiye verdiği desteği ve önemi gösteriyor. Ama biz aynı desteği Emniyet Genel Müdürlüğü’nden göremedik. Silah alımı için yurtdışı ihale açtılar. Sadece belli firmalara davetiye gönderdiler. İki firma geldi. Testleri geçemediler. Olay MKE’nin mermilerinden kaynaklanıyor dediler. O zaman kendi mermileriyle gelmeleri istendi. Kalibre edilmiş özel mermi getirdiler. Kalibre edilmiş mermiyi plastik tabancaya da koysanız çalıştırır. Testi tabi geçtiler. Ancak MKE’nin mermileriyle çalışmayan 40 bin tabanca yarın ithal edildiği zaman mermi de mi ithal edilecek 
     Oysa Sarsılmaz olarak nitelik ve nicelik olarak da yabancı rakiplerimizle aynı seviyedeyiz. Şu anda toplam 59 ülkeye ihracat yapıyoruz. Bir dünya markası olduk. 
     
Yurtdışında özel sektör üreticilerine ne tip bir uygulama var 
     Her ülke kendi silahını taşır. Prensiptir, adettir. Bundan övünür de. Yurtdışında özel sektöre primler verilir. Çünkü girilen pazardaki yerli sanayi, şirketinizi zarara uğratmasın diye. Şirket de bu primle o ülkede damping uygular. Damping uyguladığınız zaman oradaki yerel üretici zora girer. Ülkeye girdikten sonra da istediğiniz fiyatı çekersiniz. Şimdi İtalyanlar Türkiye’ye dampingle giriyorlar. Zaten ülkesinden KDV ve teşvik alıyor. Bu da filizlenmekte olan yerli sanayiyi öldürüyor. 
     
Size göre çözüm ne 
     Biz öncelik verilsin istemiyoruz -ki verilmesi gerekir. Biz yabancılarla bizi aynı şartlarda aynı koşullarda yarıştırmalarını istiyoruz. Referans listemizde TSK’yı şerefle onurla gösteriyoruz ama polisi gösteremiyoruz. Bunun iki türlü dezavantajı var. Birincisi yabancılar diyorki kendi polisinize mal satamazken bizim ihalemize nasıl katılıyorsunuz diye soruyorlar. İkincisi teknolojiniz mi zayıf diye soruyorlar. Ekstra testlere tabi tutuluyoruz. Biz bunları da aşacak güçteyiz. Türkiye’de yüz silah satılıyorsa bunun 65’ini biz satıyoruz. Bizi tercih edenlerin çoğu asker ve polisler. Kendi ceplerinden biriktirdikleri parayla tabancalarımızı alıyorlar. 
     
Kriz silah satışlarını nasıl etkiledi 
     Geçen yılki iç pazar satışlarımızla bu yılki satışlarımız arasında büyük gerileme var. Ekonominin daralmasıyla satışlar yüzde 20 oranında azaldı. Yaşam mücadelesi verenler silah almaktan vazgeçmiş olabilirler. 
     
Diğer yerli silah üreticileriyle birleşme projesine nasıl bakıyorsunuz 
     Pazarda yüzde 65 paya sahibiz. Yüzde 35’i de dokuz tane lokal üretici, 11 tane yabancı silah ihracatçısına ait. Lokal üreticiler yani Karadenizli sanatk rlar, MKE destekli faaliyet gösteriyorlar. Zor durumlara karşı kenetlenmek lazım tek vücut olmak lazım. Böylece dünyada daha iyi rekabet ederiz. Bu nedenle birleşme projesine olumlu bakıyoruz. 
     



 EKONOMİ 

















</TEXT>
</DOC>
