<DOC>
<DOCNO> 1444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/siyaset/siy03.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Askeri rejim Yolsuzluk’ 
</HEADLINE>
<TEXT>

MESUT YILMAZ ANAP GRUBUNDA DÜN DE SERT KONUŞTU Askeri yönetimlerde karanlık gelir. Yolsuzluklar da karanlıkta artar 
     HAKAN ŞANLITÜRK Ankara 

     Enerji çetesi operasyonu askerlerin başlattığı yolundaki iddialara karşı sert çıkışını dün de ANAP Grubu'nda sürdüren Başbakan Yardımcısı Mesut Yılmaz, "Sanıyormusunuz ki askeri yönetim gelse yolsuzluk olmayacak. Tam aksine esas o zaman yolsuzluklar artar" dedi. 
     
Yılmaz, şunları söyledi      OPERASYON BİZE AİT Enerji operasyonunda eski bir ANAP'lı bakanın olmasını, o arkadaşı öne çıkararak partinin imajını bozmak için fırsat görüyorlar. Bu çevrelere söylenecek söz operasyonu başlatan da, yapan da bizim bakanlarımızdır. Eski bir ANAP'lının isminin ortaya çıkması ne ifade eder 
     SİYASETİ KİRLİ GÖSTERİYORLAR Onlar buradan başka bir yere gitmek istiyorlar. Siyaset kurumunu kirli, kötü, çözüm üretemiyor göstermeye çalışıyorlar. Benim isyanım, operasyonu yapan biz olmamıza karşın, hedef olarak bizim seçilmemiz. 
     ASKERİ REJİMLE KARANLIK GELİR Sanıyormusunuz ki askeri yönetim gelse yolsuzluk olmayacak. Tam aksine esas o zaman yolsuzluklar artar. Çünkü o zaman karanlık gelir. Yolsuzluklar karanlıkta artar. Yolsuzluklarla mücadelenin yolu aydınlıktır, şeffaflıktır. 
     
     İlginç diyaloglar 
T.T.T. Çetesi      DYP kökenli Sinop Milletvekili Yaşar Topçu, Adalet Bakanı Türk ve İçişleri Bakanı Tantan ile Bankacılık Üst Kurulu Başkanı Temizel'i "çete" olmakla suçlayarak şunları söyledi 
     "Bugün Demirel'in ve yeğeninin başına gelenler yarın sizlerin başına gelecek. Adalet Bakanı Türkiye'nin başına zulüm için getirilmiş. Sevimsiz, sevgisiz ve zalim biri. Tantan, derin devletin adamı. Ekonominin başında sosyalist kafalı biri var. Cavit Çağlar kırmızı bültenle aranıyor. Telefon ettim yapmayın diye, dinlemediler." 
     Mesut Yılmaz, "Milletvekilliği, bakanlık yapmış birinin aranırken yurtdışında kalmaması gerekir. Gelmesi lazım. Siz avukat değilsiniz" deyince Topçu, "Size yanlış bilgi veriyorlar, yönlendiriyorlar" diye araya girdi. 
     


 SİYASET 
















</TEXT>
</DOC>
