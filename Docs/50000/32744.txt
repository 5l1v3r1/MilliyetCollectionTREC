<DOC>
<DOCNO> 32744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/son/sontur23.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbullular aşırı nem yüzünden hava değil su soluyor 
</HEADLINE>
<TEXT>

     İstanbul'da havadaki nem oranı sabah saatlerinde yüzde 96'ya kadar çıktı. 
     İstanbul Meteoroloji Bölge Müdür Yardımcısı Mustafa Yıldırım, yaptığı açıklamada, İstanbul'da nem oranının sabah saatlerinde yüzde 96'ya çıktığını söyledi. 
     Nem oranının öğle saatlerinde düşüş kaydederek yüzde 50-60 civarında olduğunu belirten Yıldırım, sabah saatlerinde nem oranının Kartal'da yüzde 96, Göztepe'de yüzde 90, Florya'da yüzde 81 ve Sarıyer'de de yüzde 83 olarak ölçüldüğünü kaydetti. 
     Yıldırım, öğle saatlerinde yapılan ölçümlerde ise, büyük bir düşüş görüldüğüne dikkat çekerek, Kartal'da yüzde 59, Göztepe'de yüzde 61, Sarıyer'de yüzde 53 ve Florya'da da yüzde 50 nem ölçüldüğünü ifade etti. 
     İstanbul genelinde düne göre nem oranının normal seyrinde olduğunu ve yüzde 50-60 civarında seyrettiğini kaydeden Yıldırım, önümüzdeki günlerden itibaren sıcaklığın daha da artacağını söyledi. 
     Yıldırım, ayrıca kentte bugün gölgede en yüksek sıcaklığın 32.3 olarak ölçüldüğünü de kaydetti. 
     
     
     
     







</TEXT>
</DOC>
