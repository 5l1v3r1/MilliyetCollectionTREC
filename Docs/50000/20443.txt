<DOC>
<DOCNO> 20443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/siyaset/asiy.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
KAVAK BU İŞE ŞAŞTI KALDI '32 yıldır dinlendiğimi sanıyordum. Yanılmışım' 
</HEADLINE>
<TEXT>
Beyazı, maviyi bırak YEŞİLE BAK 
"Millet adına bir özür bekliyorum" "Ben bunların dedesini gördüm" "Her ne varsa milletin önüne çıkarın" 
     HAKAN ŞANLITÜRK Ankara 

     Jandarma tarafından dinlendiği ortaya çıkan ANAP İstanbul Milletvekili ve Başbakan Yardımcısı Mesut Yılmaz'ın yakın çalışma arkadaşı Cavit Kavak, millet adına kendisinden özür dilenmesini beklediğini söyledi. 
     Yasal hakkını kullanacağını ve hiçbir çekincesi olmadığını dile getiren Kavak, "Ben bunların dedesini gördüm. Vız gelir. Hodri meydan. Ne istiyorlar Beyaz ve mavi renkleriyle yeşili mi unutturmak istiyorlar " dedi. 
     Kavak şöyle konuştu 
     "32 yıldır dinlendiğimi sanıyordum. Meğer iki yıldır dinleniyormuşum. İki yıl dinlemişler, bir şey bulamamışlar. 'Bir şey bulamadık, bize dinleme izni verin' demiş. Beni, oğlum Hasan'la atlıkarıncada bulabilirler veya hayvanat bahçesinde bulabilirler. 
     
'Ellerinden geleni ..'      Salı, çarşamba ve perşembe günleri de Meclis'teyim. Özellikle rica ediyorum. İki yıl izinsiz dinlemişler. Bu kabulümdür. Ama ne varsa, bütün dinlediklerini milletin önüne koysunlar. Ellerinden geleni artlarına bırakmasınlar." 
     
'Batı’da örneği yok'      ANAP Genel Başkan Yardımcısı Bülent Akarcalı da, 1994'te telefonlarının dinlendiğini hatırlatırken, o zaman bu konuda gereken özenin gösterilmemesinin, hastalığın gelişmesine yol açtığını söyledi. Akarcalı, "Dinleyenin yanına k r kalıyor. Mahkeme kararı olsa da milletvekilinin dinlenmesi ne demek Meclis Başkanı'ndan habersiz böyle bir şey yapılmamalı. Batı’da böyle bir şeyin örneği yok" dedi. 
     
'Ecinniler beni de dinlesinler'      ANAP İstanbul Milletvekili Emre Kocaoğlu, dinleme olayına sert tepki gösterdi "Kavak gibi temiz ve vatansaver bir insanın demokrasi düşmanı ecinniler tarafından dinlenmesi, kendisi için şereftir. Ecinnilerden bir ricam var. Ben de Cavit Bey gibi demokrat ve vatansever biriyim. Beni de dinlesinler ki, şeref duyayım." 
     
Kavak'ın yeşili bildiğimiz Yeşil      Kavak, "beyaz" sözcüğüyle Beyaz Enerji Operasyonu’nu, "mavi" sözcüğüyle de Mavi Akım dosyasını kastetti. "Unutturmak mı istiyorlar " dediği Yeşil ise, Yeşil kod adlı Mahmut Yıldırım. Yıldırım'ın JİTEM ve MİT adına çalıştığı, bazı faili meçhul cinayetlerin sorumlusu olduğu öne sürülüyor. Ancak yaşadığı bile bilinmiyor. 
     
Dinlemeye devam      Milliyet, Beyaz Enerji'deki Telefon Takip belgesini buldu. Bu çizelgeye göre 12 kişinin 27 telefonu dinlenmiş 
ERSAN ATAR Ankara 
     Beyaz Enerji" soruşturmasını yapan Ankara DGM Cumhuriyet Başsavcılığı'nın, operasyonda tutuklanan birçok sanığın telefonlarını, mahkeme kararıyla, bu sanıkların gözaltına alınma tarihinden sonra da dinlemeye devam ettiği ortaya çıktı. 
     Milliyet'in ele geçirdiği Beyaz Enerji soruşturma dosyasında yer alan "Telefon Dinlemesi Takip Çizelgesi"ne göre, operasyonda 12 kişinin toplam 27 cep, ev, işyeri ve makam telefonu dinlendi. 
     
Telekulak trafiği      Mustafa Mendilcioğlu İkisi cep, ikisi makam, biri ev olmak üzere beş telefonu 4 Kasım'da dinlemeye alındı. 
     Muzaffer Selvi Üçü cep, ikisi makam beş telefonu 4 Kasım tarihinde dinlemeye alındı. 
     Birsel Sönmez İkisi cep, biri işyeri olmak üzere üç telefonu dinlendi. 
     Ünal Perker Biri cep iki telefonu 11 Ocak'a kadar dinlendi. Bu tarihten sonra dinlemeler diğer sanıklarda olduğu gibi Ankara Emniyeti'ne geçti. 
     
Uçtu uçtu Kavak uçtu      Ankara DGM'nin 10 Kasım tarihli kararının iki örneği, Cavit Kavak'ın izlenip izlenmediğini belirsizliğe soktu. DGM Yedek H kimi Ramazan Aksan imzalı kararın bir örneğinde, "izlenmesi"ne karar verilen isimler, Cavit Kavak, Mustafa Mendilcioğlu ve Yasin Erdinç olarak geçti. Diğer örnekte, Cavit Kavak'ın isminin, beyaz kapatıcıyla silinmesi ve h kim parafının olmadığı dikkat çekti. DGM kaynakları yaptıkları açıklamada, dinleme kararı verilirken Cavit Kavak’ın milletvekili olduğunun bilinmediğini, öğrenildikten sonra ise Yedek H kimliğin kararından çıkarıldığını belirtti. 
     
5 SORU 5 CEVAP Hangi şartlarda telefon dinlenir ANKARA Milliyet 
     Beyaz Enerji, telefon dinlemenin yöntemleri ve yasak dinlemeyi yeniden gündeme getirdi 
     
Hangi durumlarda dinlenir 
     ÇIKAR Amaçlı Suç Örgütleriyle Mücadele Yasası'na göre bir kişinin telefonu, ancak suç işlediği şüphesinin oluşması üzerine dinlenir. 
     
Dinleme kararı nasıl alınır 
     KOLLUK güçleri zanlının yakalanması veya suçun ortaya çıkarılması için dinlemeyi zorunlu kabul ederse, ilgili savcılığa yazıyla başvurur ve dinleme kararı çıkarılmasını istediği telefon numaralarını bildirir. Savcılık gerekli görürse, bu talebi ilgili mahkemeye iletir. Mahkeme karar verir veya reddeder. İvedi hallerde savcı da dinlemeye karar verebilir. 
     
Bir telefon ne kadar dinlenebilir 
     İLK dinleme talebi üç ay için yapılır ve karar bu süreyle sınırlı tutulur. Daha sonra kolluk güçleri yeterli mazeret göstererek, bu sürenin 3 3 olmak üzere altı ay daha uzatılmasını isteyebilir. Böylelikle bir telefon en çok dokuz ay dinlenebilir. 
     
Herkes dinleme isteyebilir mi 
     TACİZE uğradığını veya yasadışı gruplar tarafından izlendiğinden şüphelendiğini söyleyen kişiler, yeterli gerekçe göstererek bireysel olarak savcılıklara başvurup telefonunun dinlenmesini isteyebilir. Bu durumda kararı, çok ivediyse savcı, değilse h kim verir. 
     
Telefonu karar olmadan dinlemek suç mudur 
     KOLLUK güçlerinin mahkeme kararı olmadan telefon dinlemesi yasaktır. Bu yasağı çiğneyen birimlerin sorumluları, izin alınması halinde yargılanır. 
     



 SİYASET 













</TEXT>
</DOC>
