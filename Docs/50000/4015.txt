<DOC>
<DOCNO> 4015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/yasam/yas02.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD iklimi uzaktan kumanda edecek... 
</HEADLINE>
<TEXT>

Amerikan Hava Kuvvetleri, dünyanın istediği bölgesinde, istediği iklim koşulunu yaratacak teknolojiyi geliştirdi 
     ÖNAY YILMAZ 

     Amerika mümkün olan her konuda dünya liderliğini’ ele geçirmeye kararlı yeni silahı ise "iklim" ABD Hava Kuvvetleri’nin bilimadamlarına hazırlattığı "Bir güç artırıcı olarak iklim 2025’te iklimin patronu olmak" adlı raporda, iklimin nasıl kontrol altına alınacağı ayrıntılarıyla anlatılıyor. 
     
     Tartışmasız üstünlük 
     Birleşmiş Milletler ve uluslararası kamuoyu tarafından tepkiyle karşılanan raporda, "İklim Değiştirme Teknolojisi"nin Amerikan politikasının önemli bir parçası haline geleceğine dikkat çekiliyor. 
     Söz konusu teknolojinin savunma alanında kullanılması, askeri güçlere şimdiye kadar hayal edilmesi bile güç olan bir üstünlük getirecek. 
     
     Düşmana fırtına, dosta.. 
     Gelecek 30 yıl içinde ABD’ye askeri amaçla istediği iklim koşullarını yaratma olanağı sağlayacak teknoloji, düşman güçlerine karşı en büyük silahlardan biri... 
     Bu iklim teknolojisi ile düşmanların hareket alanında olumsuz iklim koşulu yaratılması, kendi alanında ise teknoloji ve insan gücü açısından en uygun ortamın oluşturulması mümkün olacak. 
     Bu teknoloji sadece istenilen yerde, belirli’ hava koşulları yaratmayacak... Sis, bulut, yağmur, dolu, kar yağışı gibi sıradan’ durumların dışında yeni etmenlerin de yaratılması, hatta belirli bir bölgenin ikliminin uzun yıllar için tümden değiştirilmesi de bu teknolojiyle mümkün hale gelecek. 
     


 YAŞAM 


























</TEXT>
</DOC>
