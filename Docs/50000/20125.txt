<DOC>
<DOCNO> 20125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/yazar/akyol.html </URL>
<DATE> 2001/05/08/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Sol nereye 
</HEADLINE>
<TEXT>

     SOL daha hareketli gözüküyor Kemal Derviş faktörü, DSP'de cılız da olsa iç muhalefetin başlaması, CHP'nin tamamen 'Baykal çizgisinde bir parti' haline gelmesi, yeni arayışların hızlanması, İnönü'den beklentiler... 
     Belki hepsinden önemli gösterge, solda "Kemalizm" ile "sosyal demokrasi" ayrışmasının giderek daha da belirginleşmesidir. 
     Kemal Derviş "liberal bir sosyal demokrasi" derken, Mümtaz Sosyal, Sina Aksin gibi 'inançlı' Kemalistler bu programı "sömürgeleşme" olarak topa tutuyor, hala 1930'ları model alıyorlar. 
     Soldaki bu hareketlilik, bir şeylere yol açacaktır. 
     Ekonominin olağanüstü önemi sebebiyle, Kemal Derviş, solda ve genel olarak siyasi yelpazemizde belirleyici isimlerden biri, hatta bugünkü aşamada birincisi gibi gözüküyor. 
     Kamuoyu araştırmalarında da öyle. 
     
     FAZİLET Partisi'nin önde gelen isimlerinden Cevat Ayhan'a sordum Derviş, "solun Turgut Özal'ı" mıdır 
     "Dilerim öyledir" dedi 
     - Turgut Bey'le bazı benzerlikleri var. İkisi de Amerikan liberalizmini iyi bilirler. Demokrasi ve insan hakları konusunda duyarlılar. Kemal Bey'in siyasette bir ağırlığı olursa, bu yönde adımlar da atar. İyi de olur... 
     Derviş'in Recai Kutan'ı ziyaretinde Cevat Ayhan da oradaydı. Anladığım kadarıyla Derviş'in ekonomik programını pek eleştirmemişler, "ama bu hükümet çok zayıf, halk güvenmiyor, işiniz zor" demişler. 
     Ekonomik programın uygulanma şansı nedir, bu ayrı mesele... Önemli olan "solun Turgut Özal'ı" deyiminin FP de bile belli bir sempatiyle karşılanmasıdır. 
     ANAR'ın araştırmasına göre de, Derviş sağdan ve biraz daha düşük oranda da olsa, FP'den oy çekebilecek. Demek ki, solda Derviş'li ya da başka bir yükseliş olacaksa, bunun ideolojisi, "liberal bir sosyal demokrasi"dir. 
     "Kemalist Sol" un 'büyük kitle partisi' yaratacak çapta geniş bir tabana hitap ettiğine ilişkin bir araştırma yok. 
     
     SİYASET siyaset bilimci Ümit Cizre'nin şu tespiti önemlidir 
     "Solun yokluğu Türkiye'yi güçsüz muhalefetlere ve güçsüz iktidarlara mahkum ediyor. Türkiye'de güçlü olan sivil bir odak yok aslında. Toplum güçsüz, iktidar güçsüz, muhalefet güçsüz..." 
     Ve onun için siyasetin üzerinde ağır bir askeri vesayet var... Onun için siyaset sorun çözme gücüne sahip olamıyor içine kapanıyor, kitlelerden kopuyor, yozlaşıyor... Neşe Düzel'in mülakatı, Radikal, 7 Mayıs 2002 
     Toparlanmak için, sağda ve solda güçlü birer kitle partisine ihtiyaç var. 
     Bizdeki gibi parçalanmış, işlevi 'bozuk'laşmış demokrasiler ancak böyle toparlanıyor çünkü. 
     Mesele nasıl "kitle partisi" haline gelineceğidir. Bunun sosyolojik zemini bellidir Ekonomide piyasa ekonomisi, siyasette sivilleşme ve liberalleşme... 
     Bunun sağ ve sol versiyonları... 
     Bakalım siyaset biliminin bu öngörüsünü "sosyal pratik" doğrulayacak mı 
     
     







Sol nereye 


Doğru yanıtlar 


MHP'nin hortum sorusu 


Ya uyum olmasaydı 


Düzenle düzensizliğin dayanılmaz ağırlığı... 


Derviş yasaları 


Başka kimse yok mu .. 


Gençlik kampları 


Yaraya merhem... 


Bırakın tartışsınlar 


Kazım Abanoz'a soruşturma 


CHP kongreleri 


15 milyar doların 10'u kullanılabilir 


Bugün fal baktım 


Rantiyelere muhtacız 


</TEXT>
</DOC>
