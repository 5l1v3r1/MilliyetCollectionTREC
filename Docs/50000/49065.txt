<DOC>
<DOCNO> 49065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/yasam/yas03a.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Onlar erkek öldürdü ceset ise kadın çıktı 
</HEADLINE>
<TEXT>

Bir işadamını öldürmekten yakalanan üç gencin gösterdiği yerde bulunan ceset, Adli Tıp raporuna göre bir kadına ait 
     ERDEM SÜREK Çanakkale DHA 

     Geçen temmuzda, Çanakkale’de, Aydınlı kuruyemiş pazarlamacısı Yılmaz Yarenci’yi öldürdüklerini itiraf eden üç gencin idamla yargılandıkları dava karıştı. 
     İstanbul Adli Tıp Kurumu’ndan gelen raporda, Yarenci’ye ait olduğu sanılan kafatasının bir kadına ait olduğu, DNA testlerinin de tutmadığı belirtildi. Bu açıklama üzerine sanıklar Ömer Cumalı, Kerim Gezen, Hayrettin Kırçiçek, cinayeti nasıl işlediklerini anlatarak, Bizim öldürdüğümüz kişi erkekti, kadın değil’ diye ifade verdi. 
     Cinayeti aydınlatan 25 yıllık dedektif Kemal Atalay da, "Yarenci’ye ait saat olay yerinde bulundu. Üst çenede Yarenci’deki gibi protez diş vardı" dedi. Mahkeme heyeti, Adli Tıp’tan yeni inceleme istedi. 
     



 YAŞAM 





















</TEXT>
</DOC>
