<DOC>
<DOCNO> 16185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/siyaset/siy03.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
F Tipi’ne bir can daha 
</HEADLINE>
<TEXT>

177. gününe girilen ölüm oruçlarında bir ölüm haberi de Sincan F Tipi Cezaevi’nden geldi. Daha önce yaşamını yitirdiği açıklanan bir mahk mun ise yaşadığı belirtildi 
     ANKARA Milliyet 

     Türkiye genelindeki cezaevlerinde sürdürülen ölüm oruçlarının 177. gününe girilirken, Ankara’da bir mahk m daha yaşamını yitirdi. Ölüm oruçlarında ölenlerin sayısı 10’a çıktı. Hayata Dönüş Operasyonu’nun ardından, Sincan F Tipi Cezaevi’ne nakledilen Erol Evcil 30 , dün sabah hayatını kaybetti. Önceki akşam bilincinin açık olduğu belirtilen ve doktorların "Henüz ölüm riski yok" yorumlarını yaptığı Evcil’in, DHKP - C davasından hükümlü olduğu bildirildi. Evcil’in ölüm orucuna başlayan ilk gruptan ve eyleminin 176. gününde olduğu belirtildi. 
     Sincan F Tipi Cezaevi’ndeyken ölüm orucuna başlayan Mehmet Şahin adlı tutuklu ise durumunun ağırlaşması üzerine Numune Hastanesi’ne kaldırıldı. Ankara Tabip Odası yetkilileri tarafından öldüğü açıklanan Şahin’in ölmediği ancak durumunun kritik olduğu ifade edildi. 
     Yetkililer, yaklaşık 20 mahk mda, hafızanın yitirilmesi olarak bilinen Wernicke Korsakoff hastalığının bulunduğunu açıkladı. Ölüm orucundaki hemen tüm mahk mlarda da bu hastalığın ön bulgularına rastlandığı bildirildi. 
     Ankara Tabip Odası Başkanı Ümit Erkol, Evcil’in ölümünü beklenmedik olarak yorumlarken, "İzmir’de önceki gün yaşamını yitiren mahk mlar için de aynı yorumlar yapılmıştı. Artık, her an toplu ölümler olabilir. Türkiye genelinde 100’e yakın kişi, her an hayatını kaybedebilir. Ankara’da 20 kişi tedaviyi kabul etti. Ancak bunlardan ikisinin durumu tedaviye rağmen çok kritik. Birisinin bir gün bile yaşabileceğini sanmıyorum" dedi. 
     
Çankaya izliyor      Cumhurbaşkanlığı Sözcüsü ve Basın Başdanışmanı Metin Yalman, Cumhurbaşkanı’nın ölüm oruçları ile ilgili gelişmeleri yakından izlediğini söyledi. Yalman, Çankaya Köşkü’nde düzenlenen haftalık bilgilendirme toplantısında, cezaevlerindeki ölüm oruçları konusunda, "Unutulmamalıdır ki yaşam hakkı kutsaldır. Sayın Cumhurbaşkanı, bu konuda duyarlıdır ve konuyu yakından izlemektedir" dedi. 
     
10 SORU 10 CEVAP Ölüm orucuGÖKÇER TAHİNCİOĞLU Ankara 
     Ölüm oruçlarının geldiği aşamayı, 10 soru 10 cevapta değerlendirdik. 
     
     1- Kaç kişi ölüm orucunda 
     Türkiye genelinde, 500’e yakın mahkum ölüm orucunu, bin 500 mahkum da süresiz açlık grevini, eylemin 177. gününde sürdürüyor. 
     
     2- Kaçının durumu kritik 
     100 mahkumun, her an yaşamını yitirebileceği belirtiliyor. 
     
     3 - Nasıl 177. güne ulaştı 
     Doktorlar bunu, eylemin kış aylarına denk gelmesine, su ve tuz kaybının az olmasına, mahkumların B1 vitamini almalarına, tuz, su ve şeker alımını uzun süre devam ettirmelerine, bilinci kaybolan mahkumlara serum verilmesine bağlıyor. 
     
     4 - Sakat kalanlar var mı 
     50’sinde kalıcı sakatlık oldu. 
     
     5 - İlk talepleri nelerdi 
     F tipi cezaevlerinin mimari yapısının değiştirilmesi, Terörle Mücadele Yasası’nın kaldırılması ve DGM’lerin kapatılmasıydı. 
     
     6 - Sonraki talepleri neydi 
     Operasyonun ardından eylemi başlatan ilk grup aynı talepleri sürdürdü. 
     Bir başka grup, cezaevlerindeki ortak yaşam alanlarının kullanıma açılmasını talep etti. 
     
     7 - Operasyon neden yapıldı 
     Ölüm oruçlarının bitirilmesi amacıyla yapıldı. 32 kişi yaşamını kaybetti. 
     
     8 - Aileler ne yapıyor 
     Ailelerin bir bölümü de ölüm orucunda ve durumları kritik. Bir bölüm aile ise, çözüm yolları için TBMM, hükümet ve Adalet Bakanlığı ile görüşmeye çalışıyor. 
     
     9 - Türk Tabipler Birliği’nin mahkumlara müdahale konusundaki tavrı nedir 
     TTB, ilke olarak zorla müdahaleye karşı. Sadece bilinci kapanan mahkumlar muayene ediliyor ve serum takılıyor. 
     
     10 - Bakanlık ne yapıyor 
     Bakanlık TMY’nin 16. maddesine göre, ortak yaşam alanlarını kullanıma açamadıklarını söylüyor. 
     Bu maddenin değişmesi yönündeki girişimlere, İçişleri Bakanlığı’nın olumsuz yanıt verdiğini kaydediyor. 
     


 SİYASET 


















</TEXT>
</DOC>
