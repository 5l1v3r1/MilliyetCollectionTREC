<DOC>
<DOCNO> 47509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/son/sondun15.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasta kadının ''Kocam intiharıma yardım etsin'' talebi reddedildi 
</HEADLINE>
<TEXT>

     Nadir görülen bir kas erimesi hastalığı yüzünden boyundan aşağısı felç olan Diane Pretty adlı İngiliz kadının, ''Kocam intihar etmeme yardım etsin, ama onu yargılamayacağınıza dair garanti verin'' yolundaki talebi, başvurduğu mahkemenin ardından, bugün davayı temyiz aşamasında ele alan Yüksek Mahkeme tarafından da reddedildi. 
     Pretty'nin temyiz başvurusunu inceleyen Yüksek Mahkeme hakimleri, genç kadının iyileşme umudunun olmadığını kabul ettiklerini, ancak yasaların kendilerine, onun intiharı için bir başkasından yardım görmesine izin verme hakkını tanımadığını açıkladılar. 
     Böylece Pretty'nin, ''Ben elimi kolumu kullanamıyorum, intiharım için birinin yardımına ihtiyacım var. Kocam bana yardım etsin, ancak ölümümden sonra onu cinayet suçuyla yargılamayacağınıza dair garanti verin'' yolundaki talebi reddedilmiş oldu. 
     Bu arada dava, ölüm ve yaşam hakkını savunan gruplar arasında söz düellosuna yol açtı. 
     Pretty'nin ''saygın biçimde ölme'' talebinin haklı olduğunu belirtenlere karşı, yaşamanın kutsal bir hak ve görev olduğunu savunanlar, umutsuzca ölümü beklerken yeniden yaşama bağlanan milyonlarca kişinin varlığını hatırlatıyorlar. 
     






</TEXT>
</DOC>
