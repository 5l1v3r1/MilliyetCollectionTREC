<DOC>
<DOCNO> 11833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/son/sonspo12.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir Galatasaray'ı bağrına bastı 
</HEADLINE>
<TEXT>

     Galatasaray Siirt Jet-pa Spor ile oynayacağı karşılaşma için 1 yıl aradan sonra İzmir'e gelirken, burada kendisine gönül veren taraftarları tarafından büyük bir coşkuyla karşılandı. 
     Adnan Menderes Havalimanı'nda taraftarlar tarafından karşılanan sarı-kırmızılı ekip, uzun bir konvoy eşliğinde Hilton Oteli'ne geldi. Burada da 1 yıldır özlemle bekleyen yoğun bir kalabalık tarafından karşılanan Galatasaray kafilesi, istirahate çekildi. 
     Teknik Direktör Mircea Lucescu, Adnan Menderes Havalimanı'nda yaptığı açıklamada, İzmir'de birinci lig takımının bulunmamasının üzücü olduğunu ve buraya ilk kez gelmekten duyduğu mutluluğu dile getirdi. 
     İzmir'in methini sürekli duyduğunu ve Siirt Jet-Pa Spor'un cezası nedeniyle bu maçı İzmir'de oynayacak olmalarının kendisi için de bir şans olduğun kaydeden Lucescu, ''İzmir'de çok sayıda Galatasaray seyircisi olduğunu biliyorum. Atatürk Stadı'nda yarın bir futbol şöleni izleyip, hasret gidereceklerine inanıyorum'' diye konuştu. 
     Sarı-kırmızılı futbolculardan Okan, Bülent Korkmaz, Emre ve Suat da İzmir'in bu sezon birinci ligde takımı bulunmamasının üzücü olduğunu ve en son geçen sezon 12 Mayıs 2000 tarihinde Altay ile oynayıp 1-0 yenildiklerini hatırlatarak, ''Yeniden İzmir seyircisiyle buluşmaktan büyük mutluluk duyuyoruz ve kendilerine yarın 3 puan hediye edeceğiz'' dediler. 
     



</TEXT>
</DOC>
