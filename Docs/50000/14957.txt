<DOC>
<DOCNO> 14957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/son/sondun21.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz’a yumruk atan Koçkaya, hayati tehlikeyi atlattı 
</HEADLINE>
<TEXT>

     Macaristan’ın başkenti Budapeşte’de, 24 Kasım 1996’da, Mesut Yılmaz’a yapılan saldırının azmettiricisi olan ve dün eski ortağı tarafından kurşunlanan İsmail Koçkaya, hayati tehlikeyi atlattı. 
     Budapeşte Hilton Oteli’nde dönemin Başbakanı Mesut Yılmaz’ı yumruklatan İsmail Koçkaya’yı, dün sahibi olduğu büroda alacak anlaşmazlığı yüzünden vuran kişinin Ercan Aksu olduğu öğrenildi. 
     Travmatoloji Hastanesi’nde 5 saat süren bir ameliyat geçiren Koçkaya’nın, hayati tehlikeyi tamamen atlattığı bildirildi. 
     Koçkaya’yı ameliyat eden doktorlar, karına isabet eden kurşunun karın boşluğunu delerek çıktığını, Koçkaya’nın önümüzdeki Cumartesi veya Pazar günü yoğun bakımdan çıkarılacağını söylediler. Bu arada, Macar polisi, Koçkaya’yı yaralayan Ercan Aksu’nun henüz yakalanmadığını açıkladı. 
     
     




</TEXT>
</DOC>
