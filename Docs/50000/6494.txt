<DOC>
<DOCNO> 6494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/guncel/gun03.html </URL>
<DATE> 2001/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolandırırken ecel teri döktürdüler 
</HEADLINE>
<TEXT>

     DAVUT GÜLEÇ MEHMET NİLKALI Kayseri DHA 

     Kayseri'de, Bakü'ye işçi götürme vaadiyle 78 kişiden kişi başına 200 dolar alan ve gidiş için vatandaşları "seçme sınavına" tabi tutan 6 kişilik şebekenin 3 elemanı yakalandı. 
     Dolandırıldıkları gerekçesiyle Kayseri'de Emniyet Müdürlüğü'ne başvuran 78 işsiz vatandaş, Ali Aslantaş 43 , Fedakar Aslantaş 38 , Mehmet Çalışkan 40 ile Medeni Bulut, Vahap Bulut ve soyadı saptanamayan Mehmet adlı şebeke üyelerinden şikayetçi oldular. 
     Dolandırıcılık Masası ekipleri, şikayet üzerine Ali ve Fedakar Aslantaş ile Mehmet Çalışkan'ı yakaladılar. Sanıkların barındıkları yerlerde yapılan aramalarda şikayetçi vatandaşların pasaportları bulundu. 
     "Biz de mağduruz. Bizi de dolandırdılar" diyen üç sanık, halen firarda olan Medeni ve Vahap Bulut ile Mehmet adındaki arkadaşlarını suçladılar. 
     
Ara gazı nedir      "Sizi Bakü'de bulunan Doğuş Holding'in şantiyesine işçi olarak götüreceğiz. Orada çok para kazanacaksınız" diyerek vatandaşları kandıran ve sürücü, sıvacı, fayansçı, kaynakçı ile kalıpçı sınavlarından geçiren dolandırıcıların sınav sorularından bazıları şöyle 
     Ne kadar zaman uyumadan kamyon kullanabilirsin 
     Ara gazı nedir 
     Günde kaç metre sıva yapabilirsin 
     Sıva yaparken teraziyi nasıl atarsın 
     Kaba sıva ne demektir 
     Kaynak yaparken göze çapak kaçması nasıl önlenir 
     Kaç tür kaynak vardır 
     İnşaat kalıbının özellikleri nelerdir 
     Kalıp için hangi tür ağaç kullanılır 
     


 GÜNCEL 






















</TEXT>
</DOC>
