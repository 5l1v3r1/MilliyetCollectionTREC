<DOC>
<DOCNO> 35736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/son/sonspo09.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Beşiktaş'a hazırlanıyor... 
</HEADLINE>
<TEXT>

     Trabzonspor, 10 Ağustos Cuma günü Beşiktaş ile deplasmanda yapacağı ligin ilk maçına hazırlanıyor. 
     Teknik direktör Sadi Tekelioğlu yönetiminde, Mehmet Ali Yılmaz Tesisleri'nde yapılan ve yaklaşık 1.5 saat süren antrenmana, 5 futbolcu katılmadı. 
     Sakatlıkları süren Şenol, Erhan ve Somers ile 14. Akdeniz Oyunları'na katılacak ümit milli takımın kampına çağrılan Hasan ve Macit, idmana katılmadı. Sakatlığı bulunan Brezilyalı oyuncu Jarro ise doktor kontrolünde koşu yaptı. Teknik direktör Tekelioğlu, futbolculara yarım alanda taktik ağırlıklı bir maç oynattıktan sonra, kanatlardan gerçekleştiriln ortalara gol vuruşu yaptırdı. İdmanın son bölümünde de forvet oyuncuları Zafer, Da Silva, Cafer ve Hami'yi özel olarak çalıştırdı. 
     
     Jarro ve Somers oynayacak 
     Kulüp doktoru Ahmet Çağlar, bordo-mavili takımın Akçaabat Sebatspor ile yaptığı maçta sakatlanan Jarro ve Somers'in, Beşiktaş maçında büyük olasılıkla oynayacaklarını söyledi. Çağlar, her iki oyuncunun da ayak bileklerinde zorlanma olduğunu belirterek, ''Jarro, yoğun tedavimize yanıt verdi ve bugün koşu yaptı. Somers de yarından itibaren çalışmalara başlayacak. Diğer sakatlığı bulunan oyunculardan Şenol 1 hafta, Erhan ise 10 gün sonra çalışmalara girecek'' diye konuştu. Trabzonspor, bu akşam İstanbul'a giderek, Beşiktaş maçının hazırlıklarını Futbol Federasyonu Milli Takımlar Özkan Olcay Tesisleri'nde gerçekleştirecek. 







</TEXT>
</DOC>
