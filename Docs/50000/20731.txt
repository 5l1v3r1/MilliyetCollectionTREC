<DOC>
<DOCNO> 20731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/son/sontur03.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Eskiden avukatlar çözerdi şimdi iş tetikçilerin... 
</HEADLINE>
<TEXT>

     Kartal'da sokak ortasında, kimliği belirsiz bir kişinin açtığı ateş sonucu 1 kişi öldü, 1 kişi de yaralandı. 
     Çavuşoğlu Mahallesi Çay Sokak üzerinde meydana gelen olayda, Hamza Avcı ile yanında bulunan Esat Aksu, sokak içinde yürüdükleri sırada, kimliği belirsiz bir kişinin silahlı saldırısına uğradılar. 
     Açılan ateş sonucu Aksu, olay yerinde yaşamını yitirirken, Hamza Avcı ise ambulansla ilk önce Kartal Eğitim ve Araştırma Hastanesi'ne, oradan da SSK Göztepe Hastanesi'ne kaldırılarak tedavi altına alındı. Polis, saldırının alacak verecek meselesi yüzünden işlenmiş olabileceğini belirterek, olaydan sonra kaçan kimliği belirsiz kişinin yakalanması için çalışmaların sürdürüldüğünü kaydetti. 
     
     







</TEXT>
</DOC>
