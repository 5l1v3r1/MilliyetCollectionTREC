<DOC>
<DOCNO> 10708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/10/yasam/yas05.html </URL>
<DATE> 2001/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevilen televizyoncu üzdü 
</HEADLINE>
<TEXT>
Gözleyen’ adam kalbine yenildi... 
Biri Bizi Gözetliyor’ adlı televizyon programının yapımcılarından Salih Sürer Çine, Şişli’deki evinde dün sabah ölü bulundu 
     HALUK ATALAY İstanbul 

     Ev şeklindeki bir stüdyoya kapatılan gençlerin yaşadıkları her anın kameralarla izlenmesini içeren, ekranların ilgi çeken programlarından Biri Bizi Gözetliyor’un yapımcısı Salih Sürer Çine’nin 50 acı sonu, kendisinden iki gündür haber alınamaması üzerine anlaşıldı. 
     Abide - i Hürriyet Caddesi 284 numaradaki Kaplancalı Apartmanı’nın giriş katında yalnız yaşayan Çine’yi merak eden Senkron TV’deki iş arkadaşları, telefonlarına da cevap alamadı. Bunun üzerine polis arandı. 
     
     Darp izine rastlanmadı 
     Polis nezaretinde dün sabah bir çilingir yardımıyla girilen dairede, Çine, banyonun önünde ölü bulundu. Çine’nin cesedi üzerinde yapılan ilk incelemede, herhangi bir darp izine rastlanmadı. 
     Yaklaşık dört yıl önce açık kalp ameliyatı geçiren Çine’nin, eşofmanlarını çıkarttıktan sonra banyoya giderken öldüğü belirlendi. 
     
     Ameliyat geçirmişti 
     Emniyet yetkilileri, Çine’nin kalp krizi sonucu öldüğünün tahmin edildiğini, ancak kesin ölüm nedeninin Adli Tıp Kurumu’nda yapılacak otopsiden sonra belirleneceğini belirtti. Henüz yayınlanmamış bir yarışma programının çekimleriyle de ilgilendiği bildirilen Çine’yle önceki akşam birlikte olduklarını ifade eden yakınları, evde bulundukları süre içerisinde herhangi bir rahatsızlığını hissetmediklerini kaydettiler. 
     
     


 YAŞAM 























</TEXT>
</DOC>
