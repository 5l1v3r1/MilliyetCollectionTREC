<DOC>
<DOCNO> 49759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/yazar/pulur.html </URL>
<DATE> 2001/10/31/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Amerika'da hükümet ve medya kavgası 
</HEADLINE>
<TEXT>

     EĞER, Amerikan hükümetinin medyaya, yazılı ve görsel basına karşı tutumu, Türkiye'de olsaydı, neler olurdu 
     Zaten "Düşünce ve ifade özgürlüğünden yana özürlü olan" Türkiye, yerden yere vurulurdu, bırakın dışarıdan gelen tepkileri, herkes "Bu nasıl demokrasi, böyle müdahale dünyanın hiçbir yerinde yok " diye kıyamet kopardı. 
     
     L. DOĞAN Tılıç'ın, "11 Eylül" faciasının devamını, Amerikan medyası açısından değerlendirişi, kazın ayağının öyle olmadığını gösteriyor. X 
     
     AMERİKAN medyası ile Amerikan hükümeti arasındaki ilk gerilim "Amerika'nın Sesi" radyosunun, Taliban lideri Molla Ömer ile yaptığı söyleşiyle başlar. Dışişleri Bakanlığı'nın müdahalesiyle söyleşi, önce yayından kaldırılır, sonra kuşa çevrilerek yayımlanır. 
     
     OREGAN'DA yayımlanan The Daily Cornier, gazetesinin yazarı, Dan Guthrie, Pensilvanya'da çakılan uçakta, korsanlarla mücadele eden yolcuların cesaretine karşı, Başkan Bush'un Nebraska'ya kaçması "utanç vericidir" diye yazar, işinden olur. 
     
     POLITICALLY Incorret adlı TV programında, komik şeyler anlatıp güldüren Bill Maher, Amerika'nın uzak yerlere saldırmasını herhalde Afganistan eleştirip "korkakça" deyince, Beyaz Saray'dan fırça yer. 
     Beyaz Saray sözcüsü, milyonlarca seyircinin önünde, televizyonda, adamı fırçalar, sözcüye göre Amerikalılar, ne söylediklerine ve yaptıklarına dikkat etmelidirler 
     "Şu sıralar, böyle takılmaların zamanı değildir " 
     
     WASHINGTON Post'ta adını açıklamayan bir askeri yetkili medyayı "bugünlerde" nelerin beklediğini iki satırla özetler 
     "Bu şimdiye kadar görülenden çok farklı, tahayyül sınırlarını zorlayacak kadar fazla enformasyon - yoğun bir sorun olacak. Elbette bilgi verirken yalan da söyleyeceğiz " 
     
     VE arkası çorap söküğü gibi gelir. 
     NBC televizyonu eski Başkan Clinton'ı yayına çıkardığı için uyarılır. 
     
     BUSH yönetimi, adeta "Herkes ağzından çıkanı kulağı duysun " kampanyası açmıştır. 
     New York Times'a göre, hükümeti eleştiren gazeteciler, radyo programcıları, üniversite hocaları işlerini kaybetmektedirler. 
     Yani kısacası kovulurlar 
     
     BU örnekleri niye veriyoruz 
     Hani, bilir bilmez, her olaydan sonra "Böyle rezalet dünyada yoktur" diye ahkam kesenler var ya, görsünler. 
     Demokrasinin anıtı Amerika'da neler oluyor .. 
     Ama, bu "orada oluyorsa, bizde haydi haydi olur, olabilir " anlamına gelmez. 
     Ama olanlar da bilinmelidir... 
     --------- 
     X Medyayı Anlamak Su Yayınları 
     
     







Sistemi yenilemek 


Arap dünyası 


Org. Kıvrıkoğlu'dan öneri ve uyarılar 


İş dünyası, askerin dünyası derken... 


"Mi " 


ODTÜ YÖK’te sınıfta kaldı 


2002 bütçesinden önce 


Memleketi kurtarma yarışı 


Bu iş tez bitmez 


Araba devrilene kadar beklemek 


Gerçeği görmek 


Ankara bir silkinse... 


Amerika'da hükümet ve medya kavgası 


SSK'daki kara deliğin Baba'sı da Demirel 


Kekeme yazı "Ece" kimdir 


Vergiyi kaldıramayız, artırmaya mecburuz 


</TEXT>
</DOC>
