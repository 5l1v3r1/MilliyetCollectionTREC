<DOC>
<DOCNO> 37904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/son/sondun01.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'a hediye Boeing 747 
</HEADLINE>
<TEXT>

     Fas, Mısır, Ürdün, Lübnan ve Birleşik Arap Emirlikleri'nden oluşan Arap işadamları heyeti, bugün Irak'ın başkenti Bağdat'a geldikleri Boeing 747 jumbo jet yolcu uçağını Irak Devlet Başkanı Saddam Hüseyin'e hediye etti. 
     Irak haber ajansı INA, Arap işadamları heyetinin Saddam Hüseyin'e bu jestinin, ''insafsız Amerikan ambargosunu delmek Irak halkıyla dayanışmayı güçlendirmek'' amacıyla yapıldığını bildirdi. Irak Devlet Başkanı Saddam Hüseyin, dünyanın en büyük yolcu uçağı armağanı kabul ederken, ''bu sonsuz kıymetli hediyenin Araplar'ın saygınlığını vurguladığını'' bildirdi. Geçen yıl Kasım ayında da, Katar şirketi ''Gulf Falcon'', Irak Devlet Başkanı'na bir Boeing 747 hediye etmişti. 







</TEXT>
</DOC>
