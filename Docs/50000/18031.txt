<DOC>
<DOCNO> 18031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/son/sonspo11.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursasporlu Şenol'dan Milli sitem "En iyi üç kaleciden biriyim" 
</HEADLINE>
<TEXT>

     Bursaspor'un başarılı file bekççisi Şenol, Türkiye'nin en iyi 3 kalecisinden biri olduğunu iddia ederek, ''Milli takıma çağrılmayı bekliyordum'' dedi. 
     Şenol, takım arkadaşı Sinan ile birlikte Vakıfköy Sosyal tesisleri'nde düzenlediği basın toplantısında, Bursaspor'da mutlu olduğunu ve uzun süre yeşil-beyazlı formaya hizmet etmeyi istediğini bildirdi. 
     Milli takıma, maçlarda agresif olduğu bahane edilerek alınmadığını öne süren Şenol, ''Her futbolcu maç sırasında stresli ve agresiftir. Bana göre Türkiye'nin en iyi 3 kalecisinden biriyim. Milli takıma çağrılmayı bekliyordum ama bana ay-yıldızlı formayı layık görmediler'' diye konuştu. 
     Şenol, yeşil-beyazlı yönetiminin kaleci arayışlarına değinirken de, Türkiye'de kaleci sorunu yaşamayan tek takımın Bursaspor olduğunu, kaleci transfer edilmesi halinde de rekabetten çekinmediği ifade etti. 
     Bursaspor'da futbol oynamanın, dışardan gözlendiği gibi kolay olmadığını kaydeden Şenol,''Bursaspor'da oynamak çok zor. Burada 4. yılım. Artık uyum sorununu aştım. Yeni gelecekler uyum sorunu yaşayacaktır. Her futbolcu bu yükü kaldıramaz.'' 







</TEXT>
</DOC>
