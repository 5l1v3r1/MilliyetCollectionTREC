<DOC>
<DOCNO> 39411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/son/sonspo11.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ancelotti'nin gölgesi Terim'in üzerine düşmeye başlıyor 
</HEADLINE>
<TEXT>

     İtalya'nın ünlü kulübü AC Milan'ın Teknik Direktörü Fatih Terim'in, henüz istenilen takımı oluşturamamasından dolayı teknik direktör Carlo Ancellotti öylentileri çıkmaya başladı. 
     Dünyada özellikle teknik direktörler açısında en zorlu liglerden biri olan İtalya'da alınan bir galibiyet teknik adamları göklere çıkarmaya yeterken, görevinden alınacağı söylentilerinin çıkması için bir yenilgi yetiyor. Ligin ilk haftasında deplasmanda Brescia ile 2-2 berabere kalan Milan'da, teknik direktör Terim'in oynattığı futbol, spor kamuoyu tarafından beğenilmedi. 
     Corriere Dello Sport ve Tutto Sport gibi spor gazetelerinde bugün,''Terim'in üzerinde Ancelotti gölgesi'' başlıklı yorum yazıları yeraldı. 
     Yapılan yorumlarda, ''Asbaşkan Galliani, Brescia maçı sonrasında sert eleştirilerde İlk yarı kötüydü. Contra'yı oynatmak için aldık bulundu. Ve hemen sonra acele bir şekilde internet sitesinden yalanlama yaparak, teknik direktör Terim'e tam destek verdiklerini açıkladı. Bu mücadelenin sebebi Ancelotti iddialarının çıkmasının önlenmesiydi. Ancelotti hayaleti, Milanello'nun evine henüz giremedi ama giremeyeceğini kim garanti edebilir'' denildi. 
     Türk teknik adamın Milan ile imza attığından beri söylenen, ''Hata yaptığı an Ancelotti, kırmızı-siyahlıların başına geçmeye hazır'' sözü Brescia maçından sonra tekrar ortaya atıldı. 
     Geçen sezon Juventus'u çalıştıran ve şu anda boşta olan Carlo Ancelotti'nin, Terim'in hata yapmasını beklediği söyleniyor. 
     Milanlı yöneticiler ile arasının iyi olduğu bilinen Ancelotti, spor eleştirmenlerince kırmızı-siyahlıların geleceğindeki ilk isim olarak konuşuluyor. 
     Terim ise hatırlanacağı gibi Milan ile imza attığı sırada ''Ancelotti'nin geleceği söyleniyor. Bu sizi rahatsız ediyor mu '' şeklindeki soruya, ''Ben kendime güvendiğim için buradayım. Göreceksiniz asbaşkan Galliani ve Braida 2 ay sonra ellerinde yeni kontratlar ile bana gelecekler'' diye cevap vermişti. 






</TEXT>
</DOC>
