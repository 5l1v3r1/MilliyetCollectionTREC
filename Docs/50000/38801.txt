<DOC>
<DOCNO> 38801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/son/sonspo09.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Maradona "Futbolda son sözümü henüz söylemedim." 
</HEADLINE>
<TEXT>

     Küba'da uyuşturucu tedavisi gören Arjantinli eski ünlü futbolcu Diego Armando Maradona, jübilesi için form tutuyor. 
     Maradona'nın temsilcisi Guillermo Coppola, Arjantin Radyosu'na yaptığı açıklamada, ''Maradona bana, futbolda henüz son sözünü söylemediğini belirtti'' dedi. 
     Maradona'nın Kübalı doktoru Mauricio Vergara Castillo da 40 yaşındaki eski futbolcunun ''çok kararlı'' olduğu ve şimdiden 8 kilo verdiğini açıkladı. 
     Jübile maçı için henüz belirli bir tarihin saptanmadığ bildirilirken, Arjantin basınında ise söz konusu maçın 10 Kasım'da olmasının beklendiği biçiminde haberler yer aldı. 
     Maradona'nın maçta bir Arjantin takımının formasını giymek istediği kaydedildi. 







</TEXT>
</DOC>
