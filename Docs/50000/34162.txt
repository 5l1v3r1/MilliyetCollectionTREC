<DOC>
<DOCNO> 34162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/son/sontur03.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Mersin'de esrar satan 2'si komiser 9 polis yakalandı... 
</HEADLINE>
<TEXT>

     Mersin'de, aralarında 1 karakol amiri, 1 komiser yardımcısı ile 7 polis memurunun bulunduğu 15 kişi, ''esrar satmak'' ve ''görevi kötüye kullanmak'' suçlamasıyla gözaltına alındı. 
     Kazanlı beldesindeki karakolda görevli bazı memurların esrar sattığının öğrenilmesi üzerine harekete geçen Özel Harekat ve Kaçakçılık ve Organize Suçlar Şube Müdürlüğü ekiplerinden görevli memurlar, bağlantı sağlayarak seri numaraları önceden alınmış paralarla birlikte karakola gittiler. Karakol amiri Başkomiser H.K. 45 , Komiser Yardımcısı M.C. 42 ile polis memurları A.Ş. 42 , H.T. 48 , A.B. 40 , F.A. 36 , M.E. 37 , İ.D. 40 ve N.A. 26 , güvenlik güçleri tarafından suçüstü yakalandı. 
     Bu arada, polislerin üzerinde ve karakol mutfağında yapılan aramalarda ise esrar bulundu. Bu kişilerin ifadeleri doğrultusunda operasyonları sürdüren güvenlik güçleri, N.Ç., F.K., G.P.P., M.C., H.Ç. ve M.Ç.'yi de yakalayarak gözaltına aldılar. 
     Sanıkların emniyetteki sorgularının devam ettiği ve soruşturmanın sürdürüldüğü bildirildi. 
     Gözaltına alınan Başkomiser H.K.'nin, merkez Mağazalar Karakolu'nda görev yaparken, bir süre önce buradan alınarak Kazanlı beldesindeki karakola verildiği öğrenildi. 







</TEXT>
</DOC>
