<DOC>
<DOCNO> 17025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/yazar/akyol.html </URL>
<DATE> 2001/04/19/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
MHP ve hükümet 
</HEADLINE>
<TEXT>

     MEYDANLARIN esnaf gösterileriyle dolup taştığı günlerdeydi. MHP zirvelerinde bir soru dolaşıyordu "Bu durumda ya Ecevit istifa ederse ." 
     Bahçeli "hayır sanmam, temenni de etmem" dedi, konuyu kapattı. 
     Fakat "ya bir de istifa ederse" diye de düşündü. 
     Bayındırlık Bakanı Koray Aydın'ı çağırdı. Koray Aydın, Bahçeli'nin en yakın arkadaşlarından biridir, çekirdekten siyasetçidir. 
     Aydın, "DSP'li bakanları tedirgin görüyorum, krizden de olabilir, Ecevit'ten bir sürpriz beklediklerinden de olabilir" dedi. 
     Ve "Her ihtimale karşı" Bahçeli ile Aydın bir "Ecevit'siz hükümet" senaryosunu müzakere ettiler... 
     Bahçeli "hükümeti biz kurarız" dedi. 
     Koray Aydın'la konuştum, bu görüşmeyi doğruladı. 
     Aydın "Sayın Ecevit ve partisi hükümetten çekilirse, elbette Başbakan, Bahçeli olur, buna hem hazırız hem demokrasi bunu gerektirir." dedi. 
     
     ACABA MHP bugünkü hükümetin bir türlü bozulacağını düşünüp Bahçeli'nin başbakanlığında yeni bir hükümete mi hazırlanıyor 
     Aydın bunu reddetti 
     - Kesinlikle hayır Bu hükümeti destekliyoruz. Ecevit'in istifa edebileceğinin konuşulduğu o ortamda bile Sayın Bahçeli, Ecevit'in başbakanlığı bırakmaması gerektiğini söyledi 
     Aydın, esnaf yürüyüşleri sırasında Ankara'da 'Ecevit istifa eder mi ' diye bir kaygı oluştuğunu, buna göre bir "zihin antrenmanı" yaptıklarını söyledi 
     - Hatta, Bahçeli'nin başbakanlığında yeni bir hükümet kurmak gerekirse, MHP - ANAP koalisyonuna üçüncü bir partiyi aramaktan önce, DSP'nin dışarıdan desteğini ilk senaryo olarak düşündük... 
     Niye 
     - DSP olgun bir partidir, dışarıdan desteklemesi, bize üçüncü bir ortak aramaktan daha uygun gözüktü... 
     
     KEMAL Derviş'e, Bahçeli'nin başbakanlığındaki bir hükümette görev verilir mi Aydın "isimlendirme üzerinde durmadık" dedi ve tekrar vurguladı 
     - Kriz ortamında bir ekonomik program uygulanırken hükümet değişikliği kimseye yarar sağlamaz. Ecevit'ten bir şikayetimiz de yok üstelik. Kimse bir hükümet sorunu beklemesin. 
     Aydın ekonomik programın gerektirdiği yasalar konusunda "MHP milletvekilleri olarak firesiz destek" vereceklerini söylüyor. 
     İyi de bazı MHP'li bakanlarla Derviş arasındaki tartışmalara ne demeli 
     Aydın tepki gösterdi 
     - Tartışmıyoruz müzakere ediyoruz. Görüşmelerimizi, uzmanlık bilgilerimizi, halkın ihtiyaçlarını söylemeyelim mi Söylememek daha yanlış olur. Sayın Derviş getirsin istediği yasayı, görüşümüzü belirtiriz, yine de çıkartırız 
     Bugünkü hükümetin kolay bir alternatifi yok, bu hükümetle devam edeceğiz. Dış kaynak gelmezse ekonomide çok daha büyük bir felakete uğrayacağımız da bir gerçek Dış kaynağın ise hükümetin ekonomik programı sıkı sıkıya uygulamasına bağlı olduğu da belli. 
     Koray Aydın'ın söyledikleri gerçekten güven verici... Ancak üç liderin "kabine disiplini" konusunda daha dikkatli davranmalarına ihtiyaç olduğu da bir gerçek. 
     
     





MHP ve hükümet 


Lalesiz devir... 


İşçiden fedakarlık 


Milletvekili giremez 


Çanlar, Galatasaray için çalıyormuş 


"İsterseniz hilafeti bile getirebilirsiniz .." 


Iskalanan artılar 


Önce insan 


KKTC’de aynı dert 


"Bankacılık sırrı " 


Ucuz popülizmin miras yedileri 


Aslolan hayattır 2 


JFK operasyonu 


Artık 3 Türkiye var 


Davanızı takip edin 


Morali bozulan köylü "Sana" bile almaz oldu 


</TEXT>
</DOC>
