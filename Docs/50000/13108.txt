<DOC>
<DOCNO> 13108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/yasam/yas06a.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızını vermeyen babayı öldürdü 
</HEADLINE>
<TEXT>

     ŞAKİR AYDIN İstanbul 

     Küçükçekmece’de şık dehşeti. Babasından kızını isteyen genç, red cevabı üzerine çılgına dönüp kurşun yağdırdı, baba öldü. 
     Olay, önceki gece saat 23.30 sıralarında Kanarya Mahallesi Güvercin Caddesi İskete Sokak 30 numarada meydana geldi. İki eşinden toplam 20 çocuk sahibi olduğu öğrenilen Ramazan Kızmaz 37 , kızı Aynur’un nişan gecesinde konukları ile beraber geç saatlere kadar eğlendi. Düğünün ilerleyen saatlerine doğru Hasan Dayan 20 isimli çılgın şık, daha önce istediği ancak red cevabı aldığı gelinin küçük kardeşi Ayfer’i tekrar babasından istedi. Ancak baba Ramazan Kızmaz yine red cevabı verdi. Bunun üzerine çılgına dönen Dayan, belindeki silahı çekerek düğünün ortasında Kızmaz’a 6 el ateş etti. 
     
     Vurup kaçtı 
     Kızmaz iki kurşunla ağır yaralanarak ambulansla Cerrahpaşa Tıp Fakültesi Hastanesi’ne kaldırıldı. Hemen ameliyata alınan Kızmaz, yapılan tüm müdahalelere rağmen kurtarılamadı. İnşaat işçisi olduğu öğrenilen Kızmaz’ın cesedi, hastanenin morguna kaldırıldı. İşsiz olduğu öğrenilen Hasan Dayan ise, olaydan hemen sonra kaçarak kayıplara karıştı. Olay yerinde incelemelerde bulunan cinayet masası dedektifleri, Dayan’ı yakalamak için geniş çaplı soruşturma başlattı. 
     


 YAŞAM 





















</TEXT>
</DOC>
