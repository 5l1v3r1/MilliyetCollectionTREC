<DOC>
<DOCNO> 10419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/guncel/gun03.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
O şimdi zirvede 
</HEADLINE>
<TEXT>

Memur babanın kızı Ayşe Şule Eriçok. Bursla okudu, bugün Türk sanayiinin AB ilişkilerini koordine ediyor 
     ÜMRAN AVCI İstanbul 

     Memur kızı Ayşe Şule Eriçok, İstanbul Sanayi Odası İSO Dış İlişkiler Koordinatörü oldu. Türk sanayinin AB ile ilişkilerini koordine eden ve sayısız başarılara imza atan 28 yaşındaki Eriçok, maddi durumu iyi olmayan gençlerin de destek ve azimle zirveye ulaşabileceğini kanıtladı. 
     Laborant bir babanın çocuğu olan Şule Eriçok, ilkokuldan sonra girdiği kolej sınavlarında Notre Dame de Sion Fransız Kız Lisesi'ni kazandı. Eriçok'un bu okula gidebilmesi için tek şansı burs kazanmaktı. Burs başvurusu için de hazırlık sınıfını ücretli okuyup, yüksek bir not ortalamasına ulaşması gerekiyordu. Memur baba 10 yıllık tasarrufla aldığı tek gayrimenkulü olan arsasını sattı. Eriçok da geleceğini hazırlayan okula böylece adım attı. 
     
Koç'un desteğini aldı      Şule bursunu çalışkanlığıyla lise bitimine kadar yeniletti. Ardından İstanbul Üniversitesi İngilizce İktisat bölümünü kazandı. Üniversite eğitiminden sonra yurtdışı yüksek lisans eğitimi için TEV'in İngiliz hükümetiyle ortak verdiği bursu kazandı. Manchester Üniversitesi'nde "Kalkınma İktisadı" dalında yüksek lisans gördü. 
     


 GÜNCEL 


















</TEXT>
</DOC>
