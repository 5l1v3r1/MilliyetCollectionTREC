<DOC>
<DOCNO> 38759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/yazar/temelkuran.html </URL>
<DATE> 2001/08/24/ </DATE>
<TIME>  </TIME>
<AUTHOR> Ece Temelkuran  </AUTHOR>
<HEADLINE>
Gut morning çildır...’ 
</HEADLINE>
<TEXT>

     Kuşburnu meşhurdur Çimenliği bolluktur Mağarası da çoktur Güzel Gümüşhanem... İhtiyar kahvesinde oturmuş, "Kuşburnu Şenliği Şiir Yarışması" için şiir yazıyor Serkan. 13 yaşında. İncecik bir çocuk. Öyle özene bezene "temize çekiyor". Serkan büyüyecek, kupkuru Gümüşhane'den şair çıkacak. İnanmış, çalışıyor. Bu ülkeyi gezdikçe kötü şeylere bağımlılık kazanıyor insan, ama sıra iyi şeylere, ince şeylere gelince... Katılaşmamış yeri sızlıyor kalbin. Boz bir şehrin renkli çocukları büyük bir olasılıkla solup gidecek olan... 
     
     'Boş ver oyunu abla' 
     Gözleri böyle yüzünü yırtıp çıkacak gibi duran çocuk başka hangi memlekette olur ki Başka hangi memleketin çocuğu düşer erkenden büyük dertlerin içine Gümüşhane gibi "uzak kalmış" bir şehrin çocuklarından başka hangi çocuk derin derin dert eder şehrinin meselesini. Boyacı çocuklarla sızım sızım bir konuşma 'Abla, biz başka ülkelerden para alıyoruz. Bizi mahcup düşiriler ' Mehmet'in boyadan kapkara olmuş elleri, derdini açarken çenesine gidiyor dalgınlıkla. "Gazeteci abla" hata edip "oyun alanı" falan gibi "çocukça" şeyler sorunca, bozuluyor biraz. "Boş ver oyunu da abla, bu altını niye çıkarttırmıyorlar bize " Gümüşhane'de altın varmış, fakat siyanür meselesinden dolayı çevreciler karşı çıkmış, Eurogold da çalışmalarını durdurmuş, onu söylüyor. Nasıl para kazanılacak, onu düşünüyor. 
     
     Gözlerden geriye kalan 
     Milliyet TIR'ının arkasında ayakkabı boyuyorlar. Babaları kızıp dövmese kazandıkları bütün parayı "internetçi"de bilgisayar oyununa yatıracaklar. En sevdikleri oyun "High Life" Yüksek Hayat yani. Yani onlardan çok uzakta olan. Kemal, 14 yaşında. Heyecanlı heyecanlı konuşuyor 
     - Türkiye'yi kimse takmıyor abla. Gümüşhane'nin zaten yerini bilen bile yok. 
     - İnternette konuşmuyor musun başkalarıyla Chat yapıyor musun 
     - Yapıyorum abla. Herkese anlatıyorum Gümüşhane'yi. Ben İstanbul'u merak ediyorum abla. Nasıl oralar 
     
     Akılları İstanbul'da 
     Sıra İstanbul'a gelince herkes ayakkabı fırçasını bırakıyor. Coca Cola'nın verdiği 'tengıldet'leri çevirip merakla ne anlatılacak diye bakıyorlar Ne anlatılır ki "Kimsenin sizden haberi yok çocuklar. Sizin insanı ağlatacak kadar canlı gözlerinizden haberi yok" mu diyeceksin "Çocuklar siz büyük bir olasılıkla 3 - 4 yıl sonra işsiz olarak bilardo salonlarını dolduracaksınız. Bu gözlerinizden geriye çok az şey kalacak" denir mi Saçma sapan değiştiriyoruz konuyu. İyi şeylerden bahsedeceğiz ya. 
     - Peki siz yabancı ülkelerdeki insanlarla da konuşuyor musunuz internette 
     Kıkırdıyorlar. İçlerinden biri bağırıyor "Gut morning çildır " 
     
     Ali İhsan'la ağlamak 
     Herkes gülüyor, Ali İhsan gülmüyor. "Bir derdin mi var Ali ihsan " deyince... "Siz yazsanız ne olacak abla Kimse Gümüşhane ile ilgilenmez. Onun için cahil oluyor halk. Sonra kendini savunamıyor. Ben okuyup polis olmak istiyorum mesela. Ama olamam ki... " Gözleri doluyor. Erkekler ağlamaz ya, başını eğiyor, ayakkabıyı fırçalıyor hınçla. Olur ya, söz sırası en sonunda size geldiğinde o kadar birikmiştir ki söylenecekler, acı öyle büyük lokmalar halinde gelir ki insanın ağzına, konuşmadan önce ağlayası gelir insanın. Ali İhsan da öyle... Susuyoruz biraz. 
     Mehmet, hüzün cenderesinden çıkarmak için yapıyor besbelli. Bağırıyor "Gut morning çildııııır ' Günaydın çocuklar Günaydın... Gözlerinize iyi bakın 
     
     







Cumhuriyet'in paryaları 


On iki ton altına rağmen fakirler 


Eksi savunma 


Krizin bitme süreci 


Kıbrıs'ta sil baştan... 


Bu kasetler hiç bitmez... 


Mazhar Osmanlıklar ... 


Erdoğan'ın Fischer örneği 


Deprem bölgesi müteahhidi MHP'li değilse yandı 


Gut morning çildır...’ 


İki mektup 


Borcun ana parası da, faizi de piyasaya çıkmıyor 


</TEXT>
</DOC>
