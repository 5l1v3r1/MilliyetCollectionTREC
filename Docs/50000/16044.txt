<DOC>
<DOCNO> 16044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/yazar/akyol.html </URL>
<DATE> 2001/04/13/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Ameliyat... 
</HEADLINE>
<TEXT>

     EKONOMİNİN bir gün böyle tıkanacağı yıllar öncesinden söylenmiş, uyarılmıştı 
     "Bir fasit daire içindeyiz. Üstelik bu fasit daire yıllardan geliyor Enflasyon, yüksek faiz, KİT açıkları... Bu işin temelinde KİT'ler var, devletin ücret politikası var, devletin bu kadar büyük işveren olmaması lazım..." 
     Peki, tedbir alınmazsa, yani devlet zamanında küçültülmezse, nereye giderdi bu tablo 
     "Eğer bu fasit daireyi kırmak için sarf edeceğimiz gayret geçen sene 50 ise, bu sene 100, gelecek sene 200'dür..." 
     Bu sözler 16 Ekim 1992'de, Marmara Klubü Toplantısı'nda Cumhurbaşkanı Özal tarafından söylenmişti... 
     Ve Özal eklemişti 
     "Ama maalesef yumurta kapıya gelmeden çok ciddi tedbirler alamıyoruz." 
     Öyle de oldu... 
     
     1992 yılında toplam iç ve dış borcumuz 76 milyar dolardı, bugün 164 milyar dolar 
     "Bizi borçlandırdılar" diye kızabiliriz. Hatta "Atatürk'ün dışarıdan hiç borç para almadığını" söyleyenler de az değildir gerçeklere aykırı olsa bile... 
     Kaldı ki, dünyaya kapalı bir köylü toplumunun sermaye ve yatırım ihtiyacı ile, "kalkınma" aşamasındaki bir toplumun ihtiyacı aynı olur mu 
     Mesele bu paraların nasıl kullanıldığıdır. Keşke bu paraları hep altyapı yatırımları için kullansaydık 
     Halbuki, Türkiye özelleştirmede dünyanın en yavaş ülkelerinden biri oldu böylece ekonomide verimsizlik devam etti, KİT'ler bütçeden oluk oluk para yuttu 
     Koalisyonlar uzun vadeli politikaları göze alamadılar, reform yapamadılar... Kısa süreli iktidarı "günün karı" olarak görme psikolojisi egemen oldu... 
     Banka hortumlamaları da, yolsuzluklar da sistemdeki bu kapıdan sökün etti 
     
     YILLARCA acı ilacı, mesela özelleştirmeyi, mesela emeklilik yaşının yükseltilmesini, mesela tarımda rasyonel fiyat sistemini reddettik Hep bütçeden daha çok pay istedik 
     KİT sendikalarına "Ne kadar verimlisiniz " diye sormadık... Devletin memur ihtiyacının kaç kişi olduğu hiç aklımıza gelmedi... Siyasilerin devlet kadrolarını gereksiz bir milyon personelle şişirmesini hiç gündem konusu yapmadık... 
     Türbana karşı açtığımız büyük devlet savaşının yüzde biri kadar bütçe açıklarıyla mücadele ettik mi İşlevlerle değil, simgelerle düşünen Doğulu toplum reflekslerini ilericilik zannettik üstelik 
     Ve işte yumurta kapıya geldi 
     Geçen on yıl içinde ekonomiyi acil ilaçlarla düzeltip 10 bin dolar milli gelire doğru tırmanmamız mümkündü... Bunu yapmadık... Hem engelleyenler yüzünden, hem "yumurta..." huyumuz yüzünden... 
     Şimdi 2500 dolarlık "alt orta" sınıf bir ülke olarak, ameliyat masasındayız ağrılı, sancılı ağır bir ameliyat 
     Mitinglerle, sokak hareketleriyle düzlüğe çıkmak mümkün değildir. 
     'Tek yol', ameliyatın başarılı olması 
     
     





Ameliyat... 


Erçel'in bağışı 


'Birlikte gideriz' 


Kaza geliyorum demez ki... 


Hükümetin son şansı, askerin Derviş'e bakışı... 


Nefesler tutuldu. Bekleniyor... 


Artık sınıfta kalma yok 


Özür krizi... 


Doğruları bekliyoruz 


THY halka satılacak 


Bunlar da memleket gerçeği... 


Önce fezleke 


Miras kime kalacak 2 


İşini kaybedenlerin sayısı artıyor 


Bal, Emlakbank’ta 18 milyar liralık yolsuzluk buldu .. 


</TEXT>
</DOC>
