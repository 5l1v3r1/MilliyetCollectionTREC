<DOC>
<DOCNO> 16249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/yazar/okur.html </URL>
<DATE> 2001/04/14/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Yatırımcıya adres... 
</HEADLINE>
<TEXT>

     Sermaye piyasası, güvenle büyür. 
     Küskünlerle kan kaybeder. 
     Sermaye piyasasına inanıyoruz diyorlar. Bir arpa boyu yol bile alamıyorlar. Kaynak kaynak diyorlar, kaynak yaratmada önemli bir misyon üstlenecek olan bu piyasayı görmezden gelip, borsayı hipodroma çeviriyorlar. 
     Bugün borsada küskün sayısı 250 bine yaklaştı. 25 şirketin işlem sırası kapalı. 400 trilyona yakın para ise uçup gitmiş. Yatırımcı çaresiz. Sistem riski karşınızda. 
     
Atılacak adım mutlaka var      Ve kime sorsanız, "yapılacak fazla bir şey yok" diyor. 
     Olacak iş mi 
     Bakmayın siz, "Türkiye ciddi bir krizle karşı karşıya. Sorun çok. Daha buraya gelmeye vakit yok" diyenlere. 
     Her zaman atılacak bir adım, gidilecek bir yol vardır. 
     Hukukun üstünlüğü ilkesine inanmak şart. 
     İş, öncelikler meselesine gelip dayanıyor. 
     Bakın, Esbank ve Yaşarbank yatırımcısına... 
     
'Hakkınızı arayın'      Yatırım yaptıkları bankalardan biri tüzel kişiliğini yitiriyor. Diğeri Tasarruf Mevduatı Sigorta Fonu'nda alıcı bekliyor. 
     Bu banka hisselerine yatırım yapanlar ise "artık bankalarınız halka açık şirket" özelliğini yitirdi yanıtıyla şaşkına dönüyor. 
     Şaşırmayın, gereğini yapın. 
     Hakkınızı arayın. Gidin, birleşme süreci tamamlanmadan 60 günlük yasal süreyi idari mahkemelerde dava açarak doğru kullanın. 
     
Yatırımcının derneği      Bu bir hukuk mücadelesi. 
     Eğer yol ve yöntem bilmiyorsanız, adresiniz var artık. 
     "Borsa Yatırımcıları Derneği." 
     Hayal kırıklığı ile mutsuz olmak yerine bilgilenmeyle çözüm yollarını bulmak daha güzel değil mi 
     Borsa Yatırımcıları Derneği, çok genç. Kurulalı iki hafta oldu. Gönüllü üye sayısı 1000'e ulaştı. Başkan Ali Bahçuvan. Ve aralarında hukukçular var. Onlara yardımcı oluyorlar. Boryad'a başvuranların çoğu Tasarruf Mevduatı Sigorta Fonu'na geçmiş üç banka, Esbank, Demirbank ve Yaşarbank mağdurları. Tabii bir de işlem sırası kapanan 23 şirkete yatırım yapan borsazedeler. 
     Öncelikle böyle bir girişimin önemli olduğunu düşünüyoruz. Emekli bankacı, iktisatçı ve mühendis kökenli yatırımcılar bir araya gelmiş ama ne fark eder, sesini duyuramayan yatırımcı için bir adres. 
     
Sesini panelle duyuracak      Boryad üyeleri yatırımcılardan gelen başvuru üzerine önümüzdeki günlerde işlem sırası kapanan şirketlerle ilgili bir panel düzenlemeyi planlıyor. SPK ile görüşülmüş. Sıcak karşılanmışlar. İMKB daha mesafeli. Ve en önemlisi kurucuların arasında işlem sırası kapalı bir tek şirketin hissesi bile yok. 
     Öncelikle adresi verelim. Telefonlar 492 51 12, 492 52 89, 492 49 15. 
     Ve mail adresi http www.boryad.org. 
     
     





Sistemin iflası 


Kimyasal durum 


Yılmaz Revizyonu erteledik 


Tilki Nuri 


Bir öğrenci sordu 'Değişim bu kadar zor mu ' 


Fillerin son yemeği 


Bakan körler 


2. üç ay başladı 


Söylemle eylem 


Moral için iyi... 


Yatırımcıya adres... 


İktisat ve mizah 


Reform dalgası 


Ziraat'te görev zararı nasıl oluştu 


Suçlar önlenemez 


Beyaz, "kuzu" oldu 


</TEXT>
</DOC>
