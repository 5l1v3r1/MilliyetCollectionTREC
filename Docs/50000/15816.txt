<DOC>
<DOCNO> 15816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/guncel/gun02.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
SUSURLUK DAVASI’NIN GEREKÇESİ AÇIKLANDI 
</HEADLINE>
<TEXT>
Devlet güvenliği katile emanet edildi 
DGM, tarihi kararında, en tehlikeli çetelerin emniyet yetkililerince yönetilen çeteler olduğunu bildirdi. MİT’in bile çeteden korkarak geri çekildiğini vurguladı 
     SEMRA PELEK İstanbul 

     Susurluk Çetesi’ni yargılayıp mahk m eden İstanbul 6 No’lu DGM yargıçları, tarihe geçecek gerekçeli kararlarında, "devletin güvenliğinin katillere, uyuşturucu kaçakçılarına emanet edilmesinin affedilmez bir davranış" olduğuna dikkat çekti. Devlet sırrının arkasına sığınan ve suçsuz olduklarını savunan sanıkları inandırıcı bulmayan mahkeme heyeti, kararında, MİT’in bile çeteden korkarak geri çekildiğine vurgu yaptı. 
     Özel Harek t Dairesi eski Başkanvekili İbrahim Şahin ile MİT görevlisi Korkut Eken’in altışar yıl ağır hapse aralarında Haluk Kırcı, Ali Fevzi Bir, Sami Hoştan ve Özel Timcilerin bulunduğu 12 sanığın da dörder yıl ağır hapse mahk m edildiği Susurluk Davası’nın 188 sayfalık gerekçeli kararında şöyle denildi 
     
Affedilemez’      "Türkiye Cumhuriyeti Devleti’nin ve Yüce Türk Milleti’nin iç ve dış güvenliğinin katillere, uyuşturucu kaçakçılarına, kumarhane işletmecilerine emanet edilmesi, bunlardan medet umulması, affedilemez, kabul edilemez bir davranıştır. Sanıkların devlet adına hareket ettikleri şeklindeki iddiaları kendilerini cezadan kurtarmaya yönelik görülmüş, itibar edilmemiştir." 
     Çete oluşturmanın tehlikeli bir suç olduğuna dikkat çekilen kararda, en tehlikeli çetenin ise emniyet yetkililerinin yönettiği çeteler olduğu vurgulanarak, "Çetelerle mücadele etmek başlıca görevi olan güvenlik görevlilerinin, kendilerine çete oluşturup, görev ve yetkilerini kötüye kullanıp hareket edince toplumun da devletin de şahısların da mal ve can güvenliği tehlikeye girer. Böyle bir bir duruma izin verilemez, verilmeyecektir." 
     
Kimsenin gücü yok      Gerekçeli kararda şu noktalara dikkat çekildi 
     "Suç işleme makinesi gibi rahatlıkla uyuşturucu ticareti yapan ve cinayet işleyen şahısların, verilen bu kimlik, belge ve yetkilerden sonra kontrolü sağlanamaz olmuştur. Nitekim sağlanamamıştır da. Çatlı’nın ölmeden önce Korkut Eken’in deyimiyle kontrolünü sağlayacak güçte Türkiye’de kimse yoktur." 
     
MİT bile korktu      "Tarık Ümit’in kaçırılması olayından sonra kendi bilgi kaynaklarının kaçırılıp öldürülmesinden endişe duyan MİT görevlileri, durumu İbrahim Şahin’e ilettiklerinde sonuç alamamışlar, bunun üzerine bu konudaki tahkikatı yürüten jandarma Ahmet Altıntaş’a yardımcı olmuşlar, ancak Şahin’in Bu tür faaliyetler emniyet teşkilatı ile MİT teşkilatının çatışmasını gerektirir’ tehdidi üzerine geri çekilmek zorunda kalmışlar, durumun iletildiği zamanın Emniyet Genel Müdürü Ağar da Bizim tosunlar bana sormadan bir şey yapmazlar, ilgileneceğim’ diyerek konu ile ilgilenmemiş, teşekkülün faaliyetlerine göz yummuştur." 
     
Ağar’a suçlama      Kararda, Yaşar Öz ve Abdullah Çatlı’ya verilen belgelerdeki benzerliğe dikkat çekilerek, "Bu iki şahsa bu belgeleri düzenleyerek veren, başlıca görevi bu şahısları yakalayıp adalete teslim etmek olan Emniyet Genel Müdür Mehmet Ağar’dır. Anayasa ve yasalarımızda Emniyet Genel Müdürü’ne aranan uyuşturucu ve katliam sanıklarını şu ya da bu şekilde operasyonlarda kullanma izni veren hüküm yoktur" denildi. 
     Susurluk kazasında, otomobilde bulunan suikast ve saldırı amaçlı silahların bulundurulmasına gerek olmadığı kaydedilen kararda, sanıkların silahların sonradan otomobile konulduğu iddiasının samimi görülmediği bildirildi. 
     
Kırcı saklamıştır’      Kararda, "Çatlı’nın yanından hiç ayırmadığı el çantası, sürekli taşıdığı not defteri ve Korkut Eken’in ısrarına rağmen iade etmediği mikro uzi marka silahın araç içinde olması gerekirdi, ancak bulunmadı. Bu defterin önemini ve mikro uzi silahın vehametini en iyi bilen ve aracı takip eden diğer araçta bulunması seyahat kayıtlarına göre muhtemel olan Haluk Kırcı tarafından alınıp büyük bir ihtimalle saklanmıştır." 
     


 GÜNCEL 














</TEXT>
</DOC>
