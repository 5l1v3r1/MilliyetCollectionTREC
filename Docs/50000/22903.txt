<DOC>
<DOCNO> 22903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/spor/spo06.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
DERSLERİ KALDIRAMADI 
</HEADLINE>
<TEXT>

Halil Mutlu, podyumun tozunu atmasına rağmen, altı yılda üniversitede birinci sınıfı geçemedi, okulla ilişkisi kesildi, ancak af umudu belirdi 
     CEMAL ERSEN 

     HALTERDE, Olimpiyat, Dünya ve Avrupa şampiyonluklarına ulaşan, rekorlarla adeta alay eden Halil Mutlu’nun, altı yılda birinci sınıfı geçemeyince, üniversite ile ilişkisi kesildi. Sakarya Üniversitesi Beden Eğitimi ve Spor Bölümü öğrencisi olan Mutlu yoğun antrenman programı ve uluslararası müsabakalar nedeniyle sınıfta kalırken, son çıkan aftan sonra rektör Prof.Dr. İsmail Çallı’nın girişimi ile okuluna dönme şansını da yakaladı. 
     MUTLU, çok istemesine rağmen bugüne kadar derslerine yeterli ilgiyi gösteremediğini söyledi. Rekortmen haltercimiz, "Ama bana verilen bu son şansı iyi kullanacağım. Arkadaşlarımın büyük bölümü mezun oldu, bir kısmı bu sene bitirecek. Bu beni çok üzüyor. Söz veriyorum önce 1. sınıfı atlayacak, sonra da üç yıl içinde mezun olacağım" ifadelerini kullandı. Rektör Çallı ise Halil gibi sporcunun böyle bir şansı hak ettiğini söyledi. 
     



 SPOR 

























</TEXT>
</DOC>
