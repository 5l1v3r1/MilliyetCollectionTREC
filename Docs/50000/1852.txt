<DOC>
<DOCNO> 1852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/yazar/okur.html </URL>
<DATE> 2001/01/12/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
"Demokratikleşme demek yetmiyor..." 
</HEADLINE>
<TEXT>

     Yine seçim var... Bu kez başkanlık koltuğuna yeniden bir patron oturacak. 
     Anadolu Efes Holding’in İcra Kurulu Başkanı Tuncay Özilhan. 
     19 Ocak’ta seçim yapılacak. Ve Özilhan başkanlık koltuğunu patron ama profesyonel olarak değerlendirilen Yücaoğlu’ndan devralacak. Seçimde bir aksilik olur mu İnanın ki olmaz. Türk Sanayici ve İşadamları Derneği TÜSİAD başkanlık krizine girmez. Çünkü TÜSİAD’ın kurucu patronları tedbiri elden bırakmaz. Ayrıca Türk sanayi üretiminin yüzde 42’sini temsil eden bir dernek işini şansa bırakmaz. 
     TÜSİAD için yeni bir dönem başlayacak. Kesin olan bu... Neden, diye sorarsanız, hemen söyleyelim 
     TÜSİAD’a iki yıllığına başkanlık yapmak üzere gelenler işini gücünü bırakıp bütün mesaisini derneğe harcamaktan şikayet ediyorlardı. TÜSİAD’da geçiş dönemlerinde hep profesyoneller başkanlık koltuğuna oturuyor... 
     Anadolu Efes Grubu’nun İcra Komitesi üyesi Tuncay Özilhan’ın da iş temposu çok yüksek. Sadece icra komitesi başkanlığı yapmıyor, Anadolu Isuzu, ABank, Anadolu Endüstriyel Motor ve Coca Cola Türkiye’nin yönetim kurulu başkanı. Ve aynı zamanda Efes Pilsen Spor Kulübü’nde de başkan. 
     Ama Özilhan’ın bir özelliğinin de altını çizmek zorundayız. Gerçek anlamda profesyonelleşmeye ve takım oyuncusu olmaya inanan bir işadamı. Sermayenin tabana yayılmasına önem veriyor. 
     
Görev dağıtması önemli      TÜSİAD’ın yeni başkan adayının yönetim kurulu üyelerine "görev" dağıtması değişimin başlaması açısından önemli. Çünkü Özilhan, başkan olarak yönetim kurulundaki her üyeyi daha çok çalışmaya zorlarken "başkan söyler" söylemini de bıraktıracak. Eh, söylenecek sözün kırk kere düşünüldüğü bir dernek için "yapısal bir değişim" çizgisinin başlangıcı olarak değerlendirme yapmak yanlış olmaz. 
     TÜSİAD yönetimi takım oyuncusu olacak. O yüzden Anadolu Efes Grubu’nda da bir nöbet değişimi olmayacak. 
     Yeni yönetimin gündemi AB yolculuğu ve demokratikleşme üzerinde yoğunlaşıyor. Bu noktada sayısı 400’ü geçmiş TÜSİAD üyeleri için "demokratikleşme" konusundaki yaklaşımlarının ne olduğunu yeniden gözden geçirme fırsatını bulmaktan mutlu olacağımızı söyleyelim. 
     Çünkü kara para, kayıt dışı ekonomi ile mücadele, haksız kazanç sağlayanlardan hesap sorulan bir süreç, servetinin kaynağını açıklamak zorunda kalacak işadamları, her şeyden önemlisi enflasyonla mücadeledeki kararlılık... Bir de siyaset - ticaret çemberindeki ilişkiler... Ve bunlara karşı duyarlı TÜSİAD. 
     Aklımıza gelmişken bir kez daha aktaralım. Geçen yıl TÜSİAD, Bayındır Holding’in patronu Kamuran Çörtük’ü ihraç ederken kürsüye çıkan Alarko Holding Yönetim Kurulu Başkanı İsak Alaton şu soruyu sormuştu "Üyemizi niçin atıyoruz. Etrafta onun kadar suçlular var." 
     Gerekçe "ilişkileri atmamızı gerektiriyor" biçiminde gelmişti. 
     Oysa bugün TÜSİAD üye listesine baktığımızda "ünü" işinin önüne geçmiş üyeler için kim ne yapacak 
     Tavır ve duruş ne olacak, sormak zorundayız. Çünkü demokratikleşme demek yetmiyor da... 
     
     





Refleksler... 


Necati Cumalı... 


'Tantan uyardı görevden aldım' 


Ne dedi Ayşegül Aldinç, Avşar kızına 


Rejim tekliyor, bu böyle gitmez 


Bunalıma çanak 


Saydamlık fırtınası 


MGK ve sivilleşme 


Radyo keyfi 


Düğmeli demokrasi 


Normalleşme yerine sertlik 


Diyalog zamanı 


"Demokratikleşme demek yetmiyor..." 


Mesut Yılmaz balonu 2 


Yolsuzluk muhtırası 


Yanlışın doğrusu 


Sönmez ve Arabul'un trilyonluk fabrikası 


İthali de yasak 


Ayşe Hanım Teyze'nin "enflasyonu" da "devalüasyonu" da farklı 


Enerji Bakanlığı bir gün ara ile destek verip, geri aldı 


</TEXT>
</DOC>
