<DOC>
<DOCNO> 33019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/yazar/tamer.html </URL>
<DATE> 2001/07/20/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Böyle dalga olmaz 
</HEADLINE>
<TEXT>

     Bizim kur dalgalı olmasına dalgalı da, o dalga her nedense çoğunlukla tek yönlü ve yukarı doğru... Oysa dalga dediğin çift yönlü olur. Kur dalgalıysa, yukarı çıkması kadar aşağı da inmesi gerekmez mi 
     Hayır, bizde böyle olmuyor Piyasalar o denli sığlaştı ki, borsamız da döviz piyasamız da 35 - 40 milyon dolarla yönlendirilebilir hale geldi. 
     Citibank, HSBC ve ABN - Amro gibi yabancı bankalar, haftalık olağan krizlerimizin tümünde dolara en yüksek fiyatı verip, bu sığ piyasada hem fiyatları yukarı çektiler, hem de tatlı karlar yazdılar. 
     Tabii bu arada moral de bozuyorlar. Bizim yerli bankalar gibi açık pozisyonları da bulunmadığından, doların hep yukarı doğru dalgalanmasından dolayı yabancı bankaların herhangi bir kayıpları da yok. Anlayacağınız dolar 2 milyon liraya da çıksa, yabancı bankaların umurunda değil. Ama Allah korusun dolar 2 milyon liraya çıkacak olsa, bizim yerlilerden ayakta kalabilecek kaç banka ve kurum kalır 
     Neyse artık döviz piyasasındaki aşırı dalgalanmalara karşı yerli bankalar da Merkez Bankası ile birlikte hareket edecekler. Aslında bugüne kadar ne beklendi diye sormak lazım. İster dalgalı olsun, ister dalgasız herhalde dünyanın her ülkesinde Merkez Bankası'nın kurun seviyesine belli bir noktadan sonra müdahale hakkı ve inisiyatifi vardır. 
     Zaten bizim "dalgalı kur"un aşağı doğru da dalgalanabildiği kanıtlandığında ve spekülatif amaçlı alım yapanların hanesine birkaç kez zarar yazıldığında, döviz piyasasına her gün girmeye pek meraklı yabancı bankalar da eminim bu meraklarından süratle vazgeçeceklerdir. 
     
MHP izin verirse...      Dün her gazetede, hükümetin aile fotoğrafından farklı bir kare vardı. Bahçeli'nin tüm fotoğraflarda hiçbir yere bakmamayı nasıl başardığını merak ettim 
     Müjde Eylüldeki Kamu İhale Yasası'na kadar, siyasilerimizin hır çıkartabilecekleri çok hayati bir yapısal reform yasası yok ufukta. Anlayacağınız 1.5 ay rahat sayılabiliriz. Hazine'den sorumlu Devlet Bakanı Kemal Derviş, ekonominin koordinasyonuyla, hatta teknik konularla bile ilgilenebilir artık. 
     Tabii MHP izin verirse... Aslında Telekom, Emlakbank, tarım ürünleri taban fiyatları falan kavga - döğüş de olsa hallolduğuna göre, haftalık olağan krizlerimize bir süre ara vermememiz için, gerçekten de herhangi bir neden yok ortada. 
     Ama ben MHP lideri Bahçeli'nin bakışlarını beğenmiyorum. Dün gazetelerde boy boy yayınlanan koalisyonun aile fotoğrafında yerini almış, hatta Derviş'le aynı fotoğraf karesinde bulunmaya da itiraz etmemiş ama, bütün fotoğrafları dikkatle inceledim. Bahçeli hepsinde de hiçbir yere bakmamayı başarmış Ne Başbakan Ecevit'e ne tam karşısında oturan ANAP lideri Mesut Yılmaz'a, ne de yanı başındaki Hüsamettin Özkan'a... Derviş'e bakmasını zaten bekleyemezsiniz. Onunla hükümetin aile fotoğrafında yer almayı kabul etmesi bile büyük lütuf 
     
     







Yarı başkanlık sistemi 


Turist var da... 


Yeni tarz siyasetin doğum sancıları... 


El yakmak 


ÖSS sonuçları açıklanıyor ama... 


Dans pistinin yeri nerede 


İçte kriz, ya dışta 


Vadeli döviz piyasası... 


Küçülmezsek değişemeyeceğiz 


Aynı dükkanlara ayrı kararlar 


Cenova İnisiyatifi 


Böyle dalga olmaz 


Hayat 


Satış noterde yapılır 


Bayan Graham öldü 


</TEXT>
</DOC>
