<DOC>
<DOCNO> 9510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/yazar/guclu.html </URL>
<DATE> 2001/03/01/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Zorla kitap 
</HEADLINE>
<TEXT>

     Ankara'da yaşanan fırtınaların yanında evlerde yaşananlar devede kulak kalıyor. Ama sonuçta, o kimilerine göre ufacık sorunlar, en büyük can sıkıntısı oluyor. 
     Son aylarda velilerin giderek yoğunlaşan ortak bir şikayet konusu zorla satılan kitaplar. En sonuncusu dün geldi. İlköğretim ikinci sınıfa giden öğrenciye zoraki Safiye Sultan satılmış. Veli parasında değilim, 6 milyon lira büyük bir para değil. Ama 8 yaşındaki çocuğa aldırılacak kitap mı bu diye kıyameti koparıyor. Haklı hem de çok haklı... 
     Geçenler de bizim ufaklık Gülten Dayıoğlu'nun kitaplarından bir tomar almış. Bir kaç gündür birlikte okuyoruz. Belli ki hepsi de 20 yıl önce yazılmış. Her şey öylesine farklı ki neredeyse her satırda adını ilk kez duyduğu bir kavramla karşılaşıyoruz. Haydi konular değiştirmek mümkün değil, en azından dili güncelleştirilemez mi .. 
     Hani hep kızıyoruz, çocuklar neden kitap okumuyor diye. Ama okuyacakları kitap sayısı o kadar az ki Bizim zamanımızda hiç olmazsa Teksas, Tommikis'ler vardı. Şimdi onlar da yok, başkaları da... 
     Bazı yayınevlerinin bu konuda samimi girişimleri var ama çok kısıtlı. Kitap piyasanın rantı yiyenlerden ise en ufak bir girişim yok. Milli Eğitim Bakanlığı, en azından, yüzlerce milyon ders kitabı satan yayınevlerine çocuk kitapları yazma ve basma zorunluluğu getiremez mi .. 
     
Hocaların maaşı inşallah unutulmaz      Üniversitelerarası Kurul bugün Ankara'da toplanıyor. Gündem her ne kadar rutin konuları içerse de, Başbakan Ecevit'e sunulan yeni yasa taslağı görüşmelerin odağı olacak. Bazı rektörler tarafından hazırlanan taslak, Üniversitelerarası Kurul'un onayından geçerse, hükümet tarafından ciddiye alınacak. Bu konuda önemli sinyaller var... 
     Bu arada hocaların maaşlarını artırma amacıyla çıkartılan kanun gücündeki kararnamenin yürürlük süresi bu ay sona eriyor. Gerçi Maliye Bakanlığı maaş artışı konusunda ciddi çalışma içerisinde ama, umarız bu hengame içerisinde unutulup gitmez. 
     Başbakan Ecevit'in hocaların ekonomik durumlarının iyileştirilmesi konusunda samimi duygular içerisinde olduğunu biliyoruz. Gereğini yerine getirme konusunda da en ufak bir tereddüdü olduğunu sanmıyoruz. Ama hocalar hazır Ankara'ya gelmişken, Başbakanlığın kapısını tıklatmalarında yarar var. Gündemi her ne kadar yüklü de olsa, Başbakan'ın kendileriyle görüşme olasılığı yüksek. Bizden duyurması... 
     
ÖYS yeniden gelecek mi      Söylentilerin ardı arkası kesilmiyor. Kaynağı da belli değil. Ama nereye gitsek hep aynı soru soruluyor. Üniversiteye giriş yeniden iki basamaklı mı oluyor ÖYS yeniden geliyor mu .. 
     Bu konuda karar verecek olan makam YÖK. Onların ise tek basamaklı sistemi değiştirme konusunda en ufak bir niyetleri yok. Anlayacağınız sistemde şimdilik bir değişiklik yok. 
     
     





28 Şubat 


Diş işleri... 


Yeni program, yeni yönetim 


İşadamının inceliği 


Kemal Derviş'i Ankara'ya kazandırmak... 


Değişmez liderler .. 


"Prens" değil "Derviş" 


Zorla kitap 


ABD "akıl"lanıyor... 


Enflasyon hedeflemesi mi Şaşırıp kaldık... 


Yeni ekonomik program bayramdan sonra 


Aziz Nesin, ya bunları görseydi 


Derviş'e görev 


Bizim kriz, P G'nin hisselerini düşürdü 


Dövizi 800 bin TL’ye çekmeliyiz 


</TEXT>
</DOC>
