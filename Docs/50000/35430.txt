<DOC>
<DOCNO> 35430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/son/sondun14.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da diskotekte kavga..Türk gençleri Alman genci bıçakladı 
</HEADLINE>
<TEXT>

     Almanya'nın Kaltenkirchen kasabasındaki Schwarz adlı diskotekte çıkan bir kavgada, Türk gençlerinin 19 yaşındaki bir Alman gencini bıçakladıkları bildirildi. 
     Schleswig-Holstein Mitte polisi, sayıları 5 olarak tahmin edilen Türk gençlerinin diskotekte Alman genciyle kavga ettiğini, daha sonra diskoteğin dışında ona pusu kurduğunu belirtti. Gençlerden birinin kesici bir aletle Alman gencinin boynuna vurduğunu kaydeden polis, Alman gencinin atardamarının kesildiğini ve kan kaybından hastaneye kaldırılan gencin yoğun bakıma alındığını açıkladı. Polis, yaşları 14-19 arasında değişen Türk gençlerinin henüz bulunamadığını bildirdi. 






</TEXT>
</DOC>
