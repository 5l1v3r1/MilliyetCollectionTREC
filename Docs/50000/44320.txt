<DOC>
<DOCNO> 44320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/spor/spo01.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce savunma 
</HEADLINE>
<TEXT>

Beşiktaş Teknik Direktörü Daum, defans oyuncularının dikkatini çekti, "Bize yakışmayan goller yiyiyoruz. O zaman iyi futbolun da önemi kalmıyor" dedi 
     BİLAL MEŞE 

     BEŞİKTAŞ’ın Alman hocası Daum, Kocaelispor maçı öncesi savunma oyuncularıyla özel bir toplantı yaptı ve "Büyük takıma böyle goller yemek yakışmaz" dedi. Ankaragücü maçını örnek gösteren tecrübeli teknik adam, "Dört gol atıyoruz. Bu çok güzel. Ancak güzel olmayan kalemizde gördüğüm üç gol. O zaman iyi futbolun bir önemi kalmıyor" diye konuştu. 
     DAUM, defans oyuncularından fazla riske girmemelerini de istedi, "En küçük hatanız bize pahalıya malolabilir" ifadesini kullandı. Alman hoca, Kocaelispor maçı ile ilgili olarak da "Kazanmak zorundayız. Aksi taktirde Ankaragücü galibiyetinin de anlamı kalmaz. Sizlerden hem galibiyet, hem de iyi futbol bekliyorum" uyarısını yaptı. 
     
     Khlestov onbirde 
     ANKARAGÜCÜ maçının ikinci yarısında oyuna giren ve beğeni toplayan Beşiktaş’ın savunma oyuncularından Khlestov ilk onbirde görev alacak. Teknik Direktör Christoph Daum, Rus futbolcuya savunmanın sağında şans verirken, sakatlığı tamamen geçen Tümer’i de İlhan Mansız’la birlikte forvette oynatacak. Bu arada Beşiktaş, Kocaelispor maçının son hazırlığını dün akşam Fulya’da yaparak kampa girdi. 
     
     Dönüm noktası’ 
     BEŞİKTAŞ Kulübü İletişim Komitesi Başkanı Mete Düren, Kocaelispor maçını dönüm noktası olarak gördüklerini söyledi. Düren, genç ve yetenekli bir takıma sahip olduklarını, yaşadıkları şanssız puan kayıplarına geçen haftaki Ankaragücü galibiyetiyle son verdiklerine inandıklarını ifade etti. 
     
Beşiktaş-Kocaeli      STAT BJK İnönü 
     SAAT 19.00 
     HAKEM Mutlu Çelik 
     BEŞİKTAŞ Kjaer - Khlestov, Ronaldo, Ümit, İbrahim - Nihat, Baya, Tayfur, Bayram - İlhan Mansız, Tümer 
     KOCAELİSPOR Metin Mert - Faruk, Timko, Ömer Ahmet Arslaner - Hasan Yiğit, Kaan Dobra, Yordanov, Cihan, Nuri - Lazarov, Serdar 
     SAKAT Ahmet Dursun, Tamer, Stavrum 
     Beşiktaş 
     TV DigiTürk Canlı Salon 6 
     



 SPOR 


























</TEXT>
</DOC>
