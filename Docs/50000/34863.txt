<DOC>
<DOCNO> 34863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/yasam/yas02.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Onlar Fransız kalmadı 
</HEADLINE>
<TEXT>

Ağrılı Reşit Aslan, memleketine tatile geldiğinde rahatsızlandı. Fransız sigorta şirketini aradı ve tam teşekküllü ambulansla Erzurum’a getirdiler 
     TURGAY İPEK Erzurum DHA 

     FRANSA’NIN başkenti Paris’te yaşayan Ağrılı Reşit Aslan 51 , memleketine tatile geldiğinde rahatsızlandı. Hemen Fransa’daki sigorta şirketi Inter Mutuel Assistance’ı aradı. Fransız şirket de Erzurum’da anlaşmalı oldukları Özel Buhara Hastanesi ile temasa geçti. Tam teşekküllü bir ambulans, içinde 2 uzman doktor ve bir hemşireyle Aslan’ı Ağrı’dan alıp Erzurum’daki özel hastaneye getirdi. 
     
     Durumu iyiye gidiyor 
     KISA sürede iyileşme belirtileri gösteren Aslan, "Emekli olduktan sonra Ağrı’ya gelmiş olsaydım inanıyorum ki gidip hastanede saatlerce kuyrukta bekleyecektim. İşte Fransız ile Türk arasındaki sağlık anlayışı farkı" dedi. Dr. Dursun Aydın, "Aslan bir hafta Erzurum’da tedavi gördükten sonra yüzde 90 ihtimal ambulans uçakla Fransa’ya götürülecek" dedi. 
     



 YAŞAM 

























</TEXT>
</DOC>
