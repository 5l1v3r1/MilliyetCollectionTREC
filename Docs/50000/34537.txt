<DOC>
<DOCNO> 34537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/son/sondun01.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin Mülteci Kampı'nda patlamada 6 kişi öldü 
</HEADLINE>
<TEXT>

     Batı Şeria'nın Nablus kentinin kuzeyindeki El Fara mülteci kampı yakınında bugün bir kulübede meydana gelen patlamada, Filistinli eylemciler oldukları belirlenen 6 kişi öldü. 
     Görgü tanıkları, patlamada kulübenin çatısının havaya uçtuğunu, bunun patlamanın binanın içinde meydana geldiğine işaret ettiğini söylediler. 
     Filistinli güvenlik yetkilileri, ölen kişilerin Filistin Devlet Başkanı Yaser Arafat'ın lideri olduğu El Fetih grubuna mensup olduklarını kaydettiler. Yetkililer, ölenlerden 3'ünün askeri haberalma biriminde görevli subaylar olduklarını söylediler. 
     İsrail'in daha önce Filistinli eylemcileri hedef almasına rağmen Filistinli yetkililerin bu patlamaya ilişkin henüz İsrail'e yönelik suçlamada bulunmaması dikkat çekti. 
     Filistinli yetkililer, patlamada 2 kişinin de yaralandığını kaydettiler. 
     İsrail ordusu da patlamayla ilgili inceleme başlattı. 
     
     







</TEXT>
</DOC>
