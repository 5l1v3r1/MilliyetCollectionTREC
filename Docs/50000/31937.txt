<DOC>
<DOCNO> 31937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/ekonomi/aeko.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Zoru atlattık, bina artık daha sağlam 
</HEADLINE>
<TEXT>

Hazine Müsteşarı Öztrak, düzenlemeler yapılırken, ortaya çıkan dirençler nedeniyle piyasalarda yaşanan dalgalanmaları deprem psikolojisine benzetti. Binayı sağlamlaştıracak gerekli tedbirler alındı, duvarlar vidalandı’ diyen Öztrak, ekonominin risklere karşı daha dayanıklı hale geldiğini söyledi 
     ANKARA Milliyet 

     Merkez Bankası eskiden ringe tek kolu bağlı çıkıyordu. Şimdi, kısa vadeli faizleri de kullanma olanağına kavuştu ve iki kolu da serbest.’ 
     IMF ve Dünya Bankası’nın önceki gün onayladığı 3.2 milyar dolarlık kaynak önümüzdeki hafta Merkez Bankası kasasına girecek.’ 
     Hazine Müsteşarı Faik Öztrak, ekonomik programda, siyasi kararlılık konusunda kuşku doğuran, dirence neden olan düzenlemelerin tamamlandığını, kurumsal altyapının kurulduğunu belirterek, "Bundan sonra program çok daha uyumlu uygulanabilecektir" dedi. 
     Devlet Bakanı Kemal Derviş’in bakanlık görevini üstlenerek program çalışmalarına başlamasıyla birlikte teknik ekibin başına getirilen Öztrak, ilk basın toplantısını dün yaptı. Öztrak, düzenlemeler yapılırken ortaya çıkan direnç nedeniyle piyasalarda yaşanan iniş çıkışları deprem sonrası psikolojiye benzeterek, şöyle konuştu 
     
     Yeni bir artçı şok olmaz’ 
     "1999 depreminden sonra Türkiye uzunca süre deprem psikolojisiyle boğuştu. Krizler de böyle. Ufak tefek dalgalanma ve sapma görüntüleri yeni bir kriz gelecek gibi algılanıyor ve abartılıyor. Yapısal düzenlemeler sırasındaki tartışmalar, sanki bir sapma var görüntüsü verdi. Bu, bir güven bunalımı değildir. Deprem sonrasındaki deprem psikolojisi sendromuna benzeyen bir sendromdur. Epey bir artçı şok yaşadık. Bundan sonra yeni bir artçı şok beklemiyorum." 
     
     Eşyalar duvarlara vidalandı’ 
     Öztrak, "Şu ana kadar binayı sağlamlaştıracak gerekli tedbir alınmış, eşyalar kimseyi öldürmeyecek yerlere konulmuş, duvarlar vidalanmıştır. Yeni bir depremde hasar olmaması için uygulama kararlılıkla sürdürülmelidir. Ekonomi yeni risklerle karşılaşmayacak demiyorum. Bir ekonomide her zaman riskler vardır. Ancak ekonomi risklere karşı çok daha dayanıklı hale gelmiştir. Güvenin sağlanması için gerekli alt yapı sağlanmıştır" dedi. 
     
Borç çevirme sorunu yok      Öztrak, piyasalarda dolaşan "borçların çevrilemez olduğu" söylentilerini şöyle yanıtladı "2000’de iç borç stoku 52 katrilyon lira idi. Bu yıl 92 katrilyon. Kamu kesimine olan borçlar 62.2 katrilyona çıktı. Bu borçların 20 katrilyon lirası Merkez Bankası’na olan borçlardır. Kamu bankalarına verilen k ğıtların 14 katrilyonluk bölümü Merkez Bankası’ndan satın alındı. Piyasaya olan borçlar bu yıl 29.9 katrilyon olacak. Çevrilemez denilen bu borç stokunun önemli bir kısmı kamu kesimi üzerindedir. Dolayısıyla Türk ekonomisinin dengeleri sağlamdır, borcu çevirememe gibi bir sorun görünmemektedir." Öztrak, bundan sonraki borçlanmaların daha düşük faizle yapılacağını tahmin ettiklerini belirterek, "Hedeflerde sapma olmayacak" dedi. 
     



 EKONOMİ 


















</TEXT>
</DOC>
