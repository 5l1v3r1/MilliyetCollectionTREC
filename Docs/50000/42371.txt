<DOC>
<DOCNO> 42371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/guncel/agun.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökten vuracaklar 
</HEADLINE>
<TEXT>

ABD, operasyon stratejisini gökten bomba yağdırma üzerine kuracak. "Bunker Buster"lar Ladin'i yeraltında bile yakalayacak 
     DIŞ HABERLER SERVİSİ 

     Amerika, B52 bombardıman uçakları, Tomahawk seyir füzeleriyle donatılmış denizaltılar ve hızla harekete geçirilebilecek hava indirme birlikleriyle harekete geçecek. Ancak bir İngiliz yetkilinin deyişiyle, New York ve Washington'a saldıran terörist örgütün bu silahlarla yok edilmesi hayli zor. Bu nedenle hedef belirleme ve istihbarat çok önemli. Bu durumda ABD'nin devreye sokacağı ilk güç, California'daki Bragg üssünde konuşlanan 85 bin kişilik 18. Hava İndirme Birliği olacak. 
     
     18 bin paraşütçü var 
     Bu askerler, Pope Hava Üssü'nde bulunan C130 ve C141 uçağıyla belirlenen bölgeye nakledilecek. 18. Hava İndirme Birliği'nin bünyesinde 18 bin kişilik paraşütçü kolordusu, Abrams ve Bradley tankları ve zırhlı personel taşıyıcılarla donatılmış bir mekanize piyade tümeni ve bir de saldırı helikopterlerinden oluşan birlik bulunuyor. Ancak harek tın hedefi Afganistan olursa tayin edici güç, deniz ve havadan atılacak füzeler ile bombalar olacak. Bu çerçevede Amerika'nın elinde en güçlü sığınaklara bile sızabilecek "bunker buster"lar da bulunuyor. Uzun menzilli bu "sığınak avcısı" bombalar Ladin'i yeraltı sığınaklarında bile bulacak. 
     
Hedef Afganistan İngiliz donanması ekimde tatbikat için Umman’a gidecek. Amaç Afganistan'a yapılacak operasyonda ABD'ye tam destek vermek 
     Her geçen saat Afganistan'a yönelik operasyon beklentisi artarken, ABD'nin ve İngiltere'nin bölgede bulunan askeri güçleri mercek altına yatırıldı. İngiltere üst düzey savaş uzmanlarını ABD'ye göndermeyi önerdi. Bu öneri, savaş durumunda ABD ve İngiltere'nin Körfez Savaşı'nda da olduğu gibi ABD ile yine omuz omuza hareket edeceğini gösterdi. Ekimin son günlerinde, arasında uçak gemilerinin ve çok sayıda savaş gemisinin de bulunacağı İngiliz donanması bir tatbikat için Umman açıklarına gelerek, ABD'nin halihazırda oluşturduğu güce önemli bir katkıda bulunacak. 
     
     Bomba yağdıracaklar 
     Afganistan'ın tek hedef olarak tescillenmesi durumunda bölgedeki ABD ve İngiliz güçlerinin harekete geçmesi için düğmeye basılacak. Afganistan'a ilk darbeyi, Basra Körfezi'nde bekleyen uçak gemilerinden havalanan uçaklar ve çok sayıda savaş gemisinin gönderdiği Tomahawk füzeleri indirecek. Suudi Arabistan, Kuveyt ve İncirlik'ten havalanan İngiliz ve Amerikan savaş uçakları da Afganistan'da önceden belirlenen hedeflere bomba yağdıracak. ABD'nin Katar, Bahreyn ve Umman'da çok sayıda mühimmat deposu buluyor. Hint Okyanusu'ndaki ABD üssü Diego Garcia da savaş sırasında kritik bir öneme sahip olacak. 
     
     




 GÜNCEL 
























</TEXT>
</DOC>
