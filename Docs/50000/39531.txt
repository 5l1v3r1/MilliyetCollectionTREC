<DOC>
<DOCNO> 39531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/son/sondun03.html </URL>
<DATE> 2001/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Öldü sanılarak gömüldü... Mezarından çıkıp hastaneye gitti... 
</HEADLINE>
<TEXT>

     Brezilya'da bir uyuşturucu çetesi tarafından vurulan ve öldüğü sanılarak gömülen bir kişi, bir gün sonra mezardan çıkarak hastaneye gitti. 
     Rio de Janeiro kentine 250 kilometre uzaklıktaki Campos'ta, çete üyeleri tarafından önceki gün vurulan 43 yaşındaki Pedro da Silva Correa adlı kamyon sürücünün dün mezardan çıkarak gittiği hastanenin sözcüsü Sandra Santos, ''Her tarafı kan içinde hastaneye kadar yürümüş. Olay insanları oldukça korkuttu. Doktorlara, evine giderken uyuşturucu kaçakçılığı yapan bir çete tarafından kaçırıldığını söyledi. Çete tarafından vurulmuş ve bir mezara konulmuş. Kurşunlardanbiri kafasına saplanmış halde hastaneye geldi'' dedi. 
     Hastane sözcüsü, Correa'nın uğradığı saldırının şokunu atlatamadığını, çete üyelerinin, yaşadığından şüphelenmeleri halinde kendisini öldürmelerinden korktuğunu söyledi. 
     Sözcü, batıl inançlara meyilli kent halkının, şimdiden ''yürüyen ölü''den söz ettiklerini söyledi. 
     
     
     
     






</TEXT>
</DOC>
