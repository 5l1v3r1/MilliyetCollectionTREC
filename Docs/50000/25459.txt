<DOC>
<DOCNO> 25459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/guncel/gun01.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz göçünü özel ekip durduracak 
</HEADLINE>
<TEXT>

Kriz nedeniyle İstanbul'a büyük göç bekleyen yetkililer, gecekondulaşmayı önlemek için boş kamu arazilerinin tümünü polis ve jandarma ekiplerine emanet edecek 
     NEDİM ŞENER 

     Ani yükselen döviz kuru, enflasyonun yükselmesi ve ekonomideki durgunluk sonucu işsizliğin patlaması, Anadolu'dan büyük kentlere yeni bir göç dalgası tehdidini ortaya çıkardı. Geliri iyice gerileyen tarım kesiminden büyük kentlere yeni bir insan akını başlamasından korkuluyor. Bu korkuyu en fazla hissedenlerin başında da İstanbul'u yönetenler geliyor. Bu nedenle yeni geleceklerin 1980 ve 90'larda olduğu gibi kamu arazilerini yağmalamaması için bir çalışma başlatıldı. 
     
Boş ilçelere hücum      Hazine'ye ait taşınmazların idaresini yapan Milli Emlak Müdürlüğü'nün bağlı olduğu İstanbul Defterdarlığı tarafından yapılan çalışmayla, göç dalgasıyla işgale uğrayabilecek ilçeler tespit edildi. İstanbul Defterdarı Kadir Boy'un tespitlerine göre, işgal edilebilecek ilçeler K ğıthane, Kartal, Ümraniye, Küçükçekmece ve Eyüp. Bu ilçelerde boş ve geniş arazilerin çok olması, ayrıca halen yoğun göç almaları, ekonomik kriz nedeniyle gelecek olanlara da davetiye çıkarıyor. 
     
İşbirliğiyle çözecekler      Yüzde 31'i kamu malı olan İstanbul'daki arazilerin önemli kısmının işgal edildiğini söyleyen Defterdarlık, buralarda yeni işgalleri önlemek için jandarma, emniyet, Bayındırlık Bakanlığı, kaymakamlıklar ve belediyelerin dahil olduğu bir proje hazırlıyor. Boy, kendilerinin hazırladığı projeyi valiliğin yürüteceğini, işgallere karşı kamu arazilerinin asker ve polis tarafından korunacağını, gecekondu yapımına karşı tüm kurumlarla işbirliği içinde çalışma planlandığını vurguladı. 
     
Boş araziler kurtulacak      İstanbul’da yeni gecekondu bölgelerinin oluşmasını önlemek için bu yönteme başvuran yetkililer, böylece boş kamu arazilerini kurtarmış olacak. Sistemin işlemesi için bütün kurumlar işbirliği yapacak. 
     
İşgalli taşınmaz rekoru Beykoz'da  İşgalli taşınmazlar Metrekare Toplam taşınmazlar Metrekare Beykoz 2.129.529 155.918.195 Gaziosmanpaşa 418.186 162.127.981 Maltepe 532.229 690.446.675 Ümraniye 601.319 156.248.864 Bahçelievler 692.695 2.109.773 Kadıköy 229.827 2.259.937 Fatih 21.022 346.980 Kartal 989.949 16.432.109 Tuzla 1.915.290 46.561.988 Diğer 66.347.068 395.575.222 Toplam 73.953.259 1.643.580.299      
     
Hazine arazilerinin kullanım durumları Metrekare Kamu taşınmazları 1.634.580.229 Kiraya verilen 527.935.481 İrtifak 3.154.955 İşgal edilen 74.182.146 Boş alan 886.148.019      
     



 GÜNCEL 



























</TEXT>
</DOC>
