<DOC>
<DOCNO> 48320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/spor/spo02.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazanmak zorundayız’ 
</HEADLINE>
<TEXT>

     FENERBAHÇE Teknik Direktörü Mustafa Denizli, Oktay ve Mustafa Doğan ile birlikte dün basın toplantısı düzenleyerek, Leverkusen maçını değerlendirdi. Prestij müsabakası yapacaklarını belirten Denizli, "Şartlar ne olursa olsun sahadan Fenerbahçe’ye yakışan futbol ve sonuçla ayrılmak istiyoruz. Düşündüğümüz puanları bulamadık, ama bu maçın önemi bizim için değişmiyor. Kazanmak için her şeyi yapacağız" diye konuştu. 
     GALATASARAY Beşiktaş beraberliğinin seyirlerini etkilemeyeceğini vurgulayan tecrübeli hoca, "Ligde kendi işimizi kendimiz göreceğiz. İkinci yarının ortalarında daha net tablo ortaya çıkar. Bu kadroya inancım geçen yılki gibi sürüyor" dedi. Oktay, "Giydiğimiz formanın büyüklüğünü bilerek mücadele edeceğiz" derken, Mustafa Doğan da, "İddiamız bitti diye maçı hafife alma lüksümüz olamaz" ifadesini kullandı. l YUSUF KOBAL 
     
Tribün yap, fazla öde      FENERBAHÇE Yönetimi, Şükrü Saracoğlu Stadı’nı büyütmek için yaptıkları harcamanın, stadı satın alırken ödeyecekleri bedele katılacağını öğrenince şoke oldu. Genel Müdürlük ile yaptıkları görüşmelerde stadın değerinin bir komisyon tarafından belirlendikten sonra ihale yapılacağını öğrenen yönetim, çaktıkları her çivinin bu bedeli artırdığını öğrendi. 
     
Trilyonluk prestij      SARI - Lacivertliler, UEFA umutlarını da tükettiği ve artık prestij mücadelesi verdiği Şampiyonlar Ligi’nde B.Leverkusen karşısına ilk puanını almak için çıkacak. Sakat Mirkoviç dışında eksiği bulunmayan Fenerbahçe, galibiyete verilen 1,5 milyon İsviçre frangını da 1,5 trilyon lira kazanmak istiyor. Lucio ve Placente’nin cezalı olduğu Leverkusen ise liderlik için üç puanı hedefliyor. F Grubu’ndaki diğer karşılaşmada O.Lyon, lider Barcelona’yı ağırlayacak. 
     
AVRUPA KARNESİ FENERBAHÇE O G B M A Y Avrupa Kupası 96 30 13 53 98 167 Şampiyonlar Ligi 10 2 1 7 5 15 B.LEVERKUSEN O G B M A Y Avrupa Kupası 74 33 23 18 122 83 Şampiyonlar Ligi 24 10 7 7 34 34      
     F.Bahçe bugüne kadar Alman takımlarına karşı beş maçta hiç galibiyet yüzü göremedi, beş maçını da kaybetti. 1961’de Nurnberg’e 2 - 1, 1 - 0, 1970’de de D.Alman Cal Zeiss Jena’ya 4 - 0, 1 - 0 yenildi. Sarı - Lacivertliler, B.Leverkusen’e karşı ilk maçı da 2 - 1 kaybetmişti. 
     Galibiyetleri Galatasaray, Trabzonspor, Göztepe, Altay ve Antalyaspor aldı. 
     
PUAN DURUMU F GRUBU TAKIMLAR O G B M A Y P Barcelona 4 3 0 7 8 3 9 B.Leverkusen 4 3 0 1 6 4 9 Lyon 4 2 0 2 4 4 6 FENERBAHÇE 4 0 0 4 2 9 0      
     
Ogün libero      TEKNİK Direktör Mustafa Denizli, Leverkusen karşısında liberoda Ogün’ü oynatacak. Ümit ve Mert Meriç’in son maçlarda yaptığı hatalar nedeniyle defansa çareler arayan tecrübeli teknik adam çözümü Ogün’ü eski görev yerine almakta buldu. 
     
Rüştü oynuyor      Antalya maçında sağ omuzundan sakatlanan Rüştü’-nün Leverkusen’e karşı oynayabileceği açıklandı. Denizli sakatlıkları süren Abdullah ve Mirkovic’in ise oynamaya şanslarının zayıf olduğunu söyledi. Sarı - Lacivertliler dün akşam yaptıkları çalışmanın ardından kampa girdiler. 
     
Uslu’nun öfkesi      FENERBAHÇE Asbaşkanı Mahmut Uslu, Galatasaray yöneticisi Aziz Ustel’in sözlerini "Rayting peşinde" yorumuyla karşıladı. Uslu, "Umarım Ustel bir oyunun parçası değildir. Daha önce Fatih Altaylı da dostluğa gölge düşürecek açıklamalar yapmıştı. Ustel gümdemde kalmak istiyorsa kendine başka bir yol bulsun" dedi. 
     
Toppmöller tedirgin      BAYER Leverkusen Teknik Direktörü Klaus Toppmöller, kendi sahasında agresif oynayan ve zor yenilen Fenerbahçe karşısında zorlanabileceklerini belirtti. Alman hoca, "Umarım bize de misafirperverlik gösterip, üç puanı hediye ederler" diye konuştu. 
     
Şampiyonlar Ligi      E GRUBU 
     Rosenborg - Celtic 
     Juventus - Porto 
     G GRUBU 
     Deportivo - Lille 
     Man Utd. - Olympiakos 
     H GRUBU 
     S.Moskova - Sparta Prag 
     Bayern Münih - Feyenoord 
     



 SPOR 

























</TEXT>
</DOC>
