<DOC>
<DOCNO> 2950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/yazar/theper.html </URL>
<DATE> 2001/01/19/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Kefillikten çıkmak 
</HEADLINE>
<TEXT>

Şirketimde çalışan biri kredi kartı alacaktı, benden kefil olmamı istedi ve ben de oldum. Ancak bu kişi sonra şirketten ayrıldı, ben de kefillikten kurtulmak istedim ve bankaya başvurdum. Onlar da bana noterden ihtarname göndermemi söylediler. Ben kefaletten kurtulmak için bu zorunluluğa ve masrafa katlanmak zorunda mıyım 
V.S. - Konya 

     Bir kişiye kefil olmak çok kolay da sonra bu kefaletten kurtulmak zor. Kanunda kefillikten kurtulmak için bazı şartlar öngörülmüş. Ancak kanun hazırlandığında bir kredi kartı gibi teselsül eden kefalet pek düşünülmemiş ve tek borç ve bu borca karşı kefalet düşünüldüğünden buna benzer tek borç ilişkisi için çözümler getirilmiş. Dolayısı ile yasada diyor ki Anlaşılması için tercüme ederek yazıyorum 
     "Kefalet belirsiz bir süre için kabul edilmişse, asıl borç tahsil edilebilir hale geldikten sonra kefil, alacaklıdan bir ay içinde icra veya mahkemeye müracaat ile hakkını takip etmesini ve uzun üre beklemeden takibe devam etmesini isteyebilir. Alacaklı kefilin bu uyarısını dikkate almazsa kefil kefaletten kurtulur." 
     Şimdi ortada devam eden bir borç ilişkisi varken bu açıklamaya göre, mevcut birikmiş borçlar için kefilin alacaklıya yukarıdaki ihtarı yapması gerekecektir. 
     Bu talep şekle bağlı değildir, yani mutlaka noter marifeti ile yapılması gerekmez ancak noterden yapılması ispat yönünden önemlidir ve bir borca girmiş, kefil olmuş birinin son olarak bu masrafa ve bu külfete katlanıp gerekeni yapması ve ileride çıkabilecek bir ihtilafta iddiasını ispat imkanı bulması yönünden tavsiye edilir. 
     
     





Soykırım .. 


DSP'nin Düz'ü 


Dürüst memurun içi rahat olsun 


Ecevit imzalı sahte mektup 


Soruşturmalar hız kesmesin Operasyonlar tavsamasın 


Ahtapotun kolları 


Viranşehir çocukları 


Hazar Denizi'nin statüsü 


Semra Sezer 


Yönetenler 


Zamansız öten "horoz" Fransa 


Şimdi ne yapmalı 


"Burası Türkiye, Yok öyle..." 


Artık anlasalar 


Sezer'in misyonu 


Tabusu çok olanın... 


Koruma ve veli ortak oldu 


Kefillikten çıkmak 


Brezilya şeker ve tütün satardı, şimdi uçak satıyor 


AB'de bir Sokrates'imiz var 


</TEXT>
</DOC>
