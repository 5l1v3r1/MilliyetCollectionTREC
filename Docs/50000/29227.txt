<DOC>
<DOCNO> 29227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/spor/spo09.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır’da iki kurban 
</HEADLINE>
<TEXT>

Coşkuyla futbolda Birinci Lige merhaba dediler, hentbol ve voleybolu dışlayıp kapısını kilitlediler 
     MURAT AĞCA 

     GÜNEYDOĞU’NUN sporda boy atan filizlerinin diyarı Diyarbakır, şimdi kan ağlıyor. Futboldaki başarının sarhoşluğuyla kendinden geçen şehir, bin bir zorlukla kurulan diğer birinci lig temsilcilerinden hentbolu teröre, bayan voleybolunu da krize kurban verdi. Diyarbakır Polisgücü Hentbol Takımı ve Dicle Üniversitesi Simgespor bayan voleybol takımı kapılarına kilit vurdu. 
     EMNİYET Müdürü Gaffar Okkan’ın şehit edilmesinden sonra üvey evlat kalan Polisgücü, Emniyet Genel Müdürlüğü tarafından bu sezon birinci lige çıkan Ankara Polis Akademisi’ne devredildi. Sadece Diyarbakır’ın değil Güneydoğu’nun ligdeki ilk ve tek bayan voleybol takımı Dicle Üniversitesi de ekonomik krizde sponsorunu kaybedince yıkıldı, gitti. Rektörlük takımı kapattı. 
     



 SPOR 

























</TEXT>
</DOC>
