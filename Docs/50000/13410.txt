<DOC>
<DOCNO> 13410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/yasam/yas03.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kennedy'yi iki kişi VURDU 
</HEADLINE>
<TEXT>

Suikast gününün telsiz kayıtları defalarca dinlendi. Sonuç Kennedy'e 4 el ateş edildi 
     DIŞ HABERLER SERVİSİ 

     ABD'nin eski başkanlarından John F. Kennedy'nin 22 Kasım 1963'de Dallas'da bir suikaste kurban edilmesiyle ilgili ilginç bir gelişme ortaya çıktı. 
     John F. Kennedy'nin Lee Harvey Oswald tarafından öldürülmesi olayına ikinci bir kişinin karıştığı neredeyse kesinleşti. Bu iddiayı ortaya atan da, "Britain's Forensic Science Society" adlı bir İngiliz kuruluş. Bu kuruluşun çıkardığı 'Science and Justice' dergisine göre, Oswald, bir apartman dairesinin penceresinden üç el ateş etti. Ancak o gün konvoya eskortluk eden motosikletli bir polisin telsiziyle, Kennedy'nin limuzininin hemen önünde giden polis otosundaki telsiz kayıtlarının tekrar tekrar yapılan analizi,dördüncü bir el silah sesinin varlığını, hem de yüzde 96'ya varan müthiş bir kesinlikle ortaya çıkardı. 
     Donald Thomas’ın kaleme aldığı yazıya göre, dördüncü kurşunu sıkan kişi, Oswald'ın bulunduğu binanın tam karşısında, yani yolun karşı tarafında otlarla kaplı bir tepeden silahını ateşledi. 
     
     Filmden çıkan gerçek 
     Bu iddia ilk kez 1991'de, Oliver Stone'un çektiği 'JFK' filminde gündeme getirilmişti. Doland Thomas da, filmdeki bu iddiadan etkilenerek araştırma başlattığını itiraf etti. Böylece, filmde öne sürülen tez bilimsel delillerle de desteklenmiş oldu. Thomas'ın araştırması, o dönemdeki Temsilciler Meclisi'nde oluşturulan bir komitenin, dördüncü el silahın 'ikinci bir kişi tarafından küçük bir tepeden ateşlendiği' tezini de doğruluyor. 
     
     
     


 YAŞAM 




















</TEXT>
</DOC>
