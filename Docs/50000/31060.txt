<DOC>
<DOCNO> 31060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/ekonomi/eko10.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
G7 zirvesinde durgunluk kavgası 
</HEADLINE>
<TEXT>

     Önde gelen sanayileşmiş ülkelerden oluşan Yediler Grubu’nun G7 Maliye Bakanları Toplantısı’nda, ABD ile Avrupa ülkeleri, dünya ekonomisindeki yavaşlamadan en fazla kimin sorumlu olduğu tartışmasına girdi. 
     Toplantıda, dünya ekonomisinin canlanması için en çok hangi ülke ya da bölgenin yardıma ihtiyacı olduğu hususunda tartışma çıktı. 
     ABD Hazine Bakanı Paul O’Neill’in, Özellikle Almanya ve Fransa’nın dünya ekonomisinde lokomotif rolü üstlenmedikleri iddiaları Almanya ve Fransa’nın tepkisini çekti. Almanya Maliye Bakanı Hans Eichel, G7 toplantısından önce basına açıklamasında, Almanya’nın durgunluğa girme riskinden bahsetmenin saçma olduğunu, ülke ekonomisinde birçok olumlu işaret bulunduğunu söyledi. Eichel, euro bölgesinin, her ne kadar açıkça yavaşlama belirtisi gösterse de, hala büyümesi en yüksek bölge olduğunu kaydetti. 
     



 EKONOMİ 
















</TEXT>
</DOC>
