<DOC>
<DOCNO> 42012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/son/sontur07.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Nahit Menteşe davasında idam kararı çıktı... 
</HEADLINE>
<TEXT>

     Muğla'nın Milas İlçesi'nde, eski İçişleri Bakanlarından Nahit Menteşe'nin yengesini ve yeğenini öldürdüğü iddiasıyla yargılanan sanık Yüksel Kocagöz, iki kez idam ve 32 yıl 6 ay hapis cezasına çarptırıldı. 
     Muğla Ağır Ceza Mahkemesi'nde yapılan duruşmada, sanık Yüksel Kocagöz hazır bulundu. Duruşmada son savunmasını yapan Kocagöz, ''Çok pişmanım. Söyleyecek başka sözüm yok'' dedi. Daha sonra bütün delillerin toplanmış olduğunu belirten Mahkeme Başkanı Mehmet Mutlu, karar için duruşmaya ara verdi. 
     Kararını açıklayan Mahkeme Heyeti, sanık Kocagöz'ü, Yıldız Menteşe 67 ve Beysun Menteşe'yi 28 öldürmekten, ''planlayarak adam öldürme'' fiilini düzenleyen TCK'nın 450 9 maddesi gereğince iki kez idam ve gasptan 32 yıl 6 ay hapse mahkum etti. Kocagöz'ü adam öldürmeye azmettirdiği iddiasıyla yargılanan sanık Hasan Sarıçay ise suç ile ilgili deliller oluşmadığı gerekçesiyle beraat etti. 
     Eski Hacı İlyas Mahallesinde, geçen Ocak ayında, Menteşe ailesinin kiracısı Yüksel Karagöz, Yıldız Menteşe ve kızı Beysun Menteşe'yi evlerinde bıçakla öldürmüş, ardından Yıldız Menteşe'nin kolyesi ile kolundaki 12 bileziği gasp etmişti. 






</TEXT>
</DOC>
