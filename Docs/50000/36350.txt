<DOC>
<DOCNO> 36350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/yasam/yas05.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçi Bush’ çekici parmağa vurdu 
</HEADLINE>
<TEXT>

     WASHINGTON Milliyet 

     ABD Başkanı George W. Bush, geçen hafta sonu başladığı bir aylık tatilini Teksas eyaletinin Crawford kentindeki çiftliğinde sürdürüyor. 
     Önceki gün Teksas’ta bir sosyal konut projesini ziyaret eden Bush, ellerini ağır işte kullanmaya alışkın olmadığını unutarak, inşaat işçilerinin arasında karıştı ve binanın iskeletini kurmaya yardım etmeye kalkıştı. Ancak çok geçmeden çekici yanlışlıkla parmağına indirdi. 
     İstirahatin yanı sıra danışmanları ile sık sık toplantı yapan ve karar bekleyen bazı konuları değerlendiren Başkan’ın, Washington’dan bu kadar uzun ayrı kalması yine de eleştiri konusu oluyor. Bush ise eleştirileri, "Meksika Devlet Başkanı Vicente Fox’un eylüldeki ziyaretine hazırlık yaptığı ve ülkeyi ilgilendiren her konuda her an devrede olduğunu" belirterek yanıtlıyor. 
     



 YAŞAM 















</TEXT>
</DOC>
