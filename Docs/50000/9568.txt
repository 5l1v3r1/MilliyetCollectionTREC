<DOC>
<DOCNO> 9568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/son/sontur02.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayattan bıkan Rus uyruklu kadın denize atlayıp intihar etti 
</HEADLINE>
<TEXT>

     Beşiktaş'ta Rus uyruklu bir kadın, denize atlayarak intihar etti. 
     Zafer Lavoğlu'nun kullandığı 34 UL 7910 plakalı otomobilde bulunan Oxana Keskincan 32 , Arnavutköy'de kırmızı ışıkta duran araçtan bir anda dışarı çıkarak çevredekilerin şaşkın bakışları arasında kendini denize attı. 
     Lavoğlu ve vatandaşların kurtarmak istediği Keskincan, kısa sürede gözden kayboldu. Rus uyruklu olduğu ve ikinci evliliğini emekli albay Namık Keskincan 50 ile yaptığı öğrenilen kadının cesedi, gece tüm aramalara rağmen bulunamadı. Sabah saatlerinde olay yerinin 15 metre açığında görülen Oxana Keskincan'ın cesedi, deniz polisi tarafından kıyıya çıkartılarak Adli Tıp Kurumu Morgu'na kaldırıldı. 
     Arnavutköy Karakolu'na götürülerek ifadesi alınan Zafer Lavoğlu'nun, iş arkadaşı olduğunu belirttiği Keskincan'ın, kırmızı ışıkta bekledikleri sırada hızla dışarı çıkarak ''Bıktım bu hayattan'' diye bağırdıktan sonra denize atladığını söylediği öğrenildi. 




</TEXT>
</DOC>
