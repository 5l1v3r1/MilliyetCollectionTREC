<DOC>
<DOCNO> 32533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/son/soneko28.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin böyle yapıyor...Muhalefet de programa destek verdi 
</HEADLINE>
<TEXT>

     Arjantin'de muhalefetteki Peronist Parti'nin hükümetin krize karşı hazırladığı önlemleri desteklediğini açıklaması, uluslararası piyasalarda bu ülkedeki gelişmelerle ilgili kaygıları bir ölçüde yatıştırdı. 
     Arjantin'de eyalet yönetimlerini elinde tutan muhalefete bağlı valilerin bugün Devlet Başkanı Fernando de la Rua ile eyaletlerin bütçe açıklarını sıfırlamayı öngören bir anlaşma imzalayacakları bildiriliyor. 
     Muhalefet partisinden valilerin hükümetin hazırladığı anlaşmayı imzalamayı kabul etmelerinin Arjantin'in ani bir ödeme krizine düşme tehlikesini büyük ölçüde uzaklaştıracağı bildiriliyor. 
     Eyaletlerin bütçe açıklarının sıfırlanması, kamu harcamalarının ve kamu çalışanlarına ödenen ücret ve maaşların önemli ölçüde kısılması anlamına geldiğinden, muhalefet partisinin bu konuda hükümete destek vermesi büyük önem taşıyonr. 
     
     
     







</TEXT>
</DOC>
