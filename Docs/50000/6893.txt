<DOC>
<DOCNO> 6893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/son/sonspo10.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Nouma için Tahkim'e gidiyor 
</HEADLINE>
<TEXT>

     Çaykur Rizespor karşısında aldığı tarihi yenilginin üzüntüsünü henüz üzerinden atamayan Beşiktaş, bu kez de Pascal Nouma'ya verilen 3 maçlık ceza ile sarsıldı. 
     Profesyonel Futbol Disiplin Kurulu'nun Fransız futbolcuya verdiği 3 maçlık ceza sonucunda, 2 hafta sonraki Fenerbahçe derbi karşılaşmasında Nouma'nın forma giyemeyecek olması siyah-beyazlı takımın yönetimini hemen harekete geçirdi. 
     Asbaşkan ve Futbol Şubesi Sorumlusu Yıldırım Demirören, Nouma'ya verilen ceza için hemen Tahkim Kurulu'na başvuracaklarını ve bu cezanın indirimini isteyeceklerini söyledi. Nouma'nın Beşiktaş için çok önemli bir futbolcu olduğunu vurgulayan Demirören, ''Biz gereken tüm hukuki yollarımızı deneyeceğiz. İşlemleri tamamlayabilirsek hemen bugün Tahkim Kurulu'na gideceğiz'' dedi. 
     




</TEXT>
</DOC>
