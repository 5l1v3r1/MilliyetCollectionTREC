<DOC>
<DOCNO> 5176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/son/soneko09.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Körfez Geçişi ihalesi yenileniyor 
</HEADLINE>
<TEXT>

     Bayındırlık ve İskan Bakanlığı Müsteşarı Ali Helvacı, dün iptal edilen Körfez Geçişi ihalesi ile ilgili yeni sürecin süratle başlatıldığını bildirdi. 
     Helvacı, ''Fransızların bu tutumu devam ederse ihaleye özel bir hüküm konularak Fransızların ihaleye girmesi önlenir'' dedi. 
     Ali Helvacı, Bakanlığı'nın özellikle depremden sonra yapmış olduğu mevzuat çalışmaları hakkında bilgi vermek amacıyla Yüksek Fen Kurulu Başkanı Hakkı Usta"mer ile birlikte bir basın toplantısı düzenledi. 
     Basın toplantısında, Körfez Geçiş ihalesiyle ilgili soruları da yanıtlayan Helvacı, yeni ihale ile ilgili sürecin başlatılmış olduğunu açıkladı. 
     Stratejik önemi büyük bir konuda milli menfaatleri ön planda tutmak zorunda olduklarını ifade eden Helvacı, şunları söyledi 
     ''Şu anda ihaleye ilişkin bazı şartlar ve kriterler gözden geçiriliyor. Proje yine Yap İşlet Devret'e YİD göre ihale edilecek.Yani, ilk seferde olduğu gibi aynı şekilde devam edecektir. Projenin YİD yatırım bedeli 1.1 milyar dolar tutarındadır.'' 
     Helvacı, ''Fransızların yeniden ihaleye girmesi önlenebilecek mi '' şeklindeki bir soruyu yanıtlarken de ihaleye özel bir hüküm konularak Fransızların girmesinin önlenebileceğini bunun da teknik olarak mümkün olduğunu söyledi. 
     



</TEXT>
</DOC>
