<DOC>
<DOCNO> 8108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/siyaset/siy05.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK’da buluşma pazartesi 
</HEADLINE>
<TEXT>

Asker, ağırlığını koydu. Kıvrıkoğlu, Özkan’ı aradı. Asparuk’ın yoğun teması sonucunda MGK’nın yeniden toplanması konusunda hem hükümet hem de Köşk "evet’ dedi... 
     AYHAN AYDEMİR Ankara 

     Milli Güvenlik Kurulu MGK toplantısında yaşanan ve cumhuriyet tarihinin en büyük devlet krizine neden olan gerginliğin yumuşamasında askeri kanadın çabalarının etkili olduğu belirtildi. Bu aşamada MGK’nın pazartesi günü "Tartışacak konularımız var" diyerek toplanmasını da askerlerin istediği kaydedildi. Genelkurmay Başkanı Orgeneral Hüseyin Kıvrıkoğlu’nun dün öğle saatlerinde Başbakan Yardımcısı Hüsamettin Özkan’la bir telefon görüşmesi yaptığı ifade edilirken, yarıda kalan MGK toplantısının zaman geçmeden gerçekleştirilmesi konusunda askeri kanadın önemli bir işlev üstlendiği vurgulandı. 
     
Ecevit Somut adım attık      Başbakan Bülent Ecevit, TBMM Başkanı Ömer İzgi ile görüşmesinden önce "MGK’nın toplanması için somut adım attık" açıklamasını yaparken, MGK Genel Sekreteri Cumhur Asparuk’un gün boyunca hükümet ile Köşk arasında yoğun bir trafik içinde olması dikkat çekti. Asparuk’un temasları sonrasında MGK’nın pazartesi günü yapılmasına hem hükümet hem de Köşk olur’ verdi. Ecevit, İzgi ile görüşmeden sonra da "Arada kırgınlıklar, küskünlükler olsa bile, zaman zaman bunları aşmaya çalışırız" dedi. 
     
Komutanlar toplandı      Türkiye’yi sarsan tartışma siviller arasında yaşanırken, çeşitli dönemlerde bu toplantılara damgasını vuran komutanlar, bu kez "diyalog kurma" ve "istifa kurumunu işletmeme" konusunda ağırlıklarını ortaya koydu. 
     Kulislere yansıyan bilgilere göre, MGK’da Özkan’ın ayağa fırlayıp Cumhurbaşkanı’na sarf ettiği sözler sırasında "Ne yapıyorsunuz " anlamına gelen ilk müdahaleyi "kaş göz" hareketleriyle MİT Müsteşarı Şenkal Atasagun’un yaptığı dile getirildi. 
     
Asker, dosyaları hazırladı      Edinilen bilgilere göre, komutanlar, kavgalı MGK toplantısına yüklü dosyalarla geldiler. Ancak şok gelişmenin ardından görüşlerini yinelemek için toplantının tekrar yapılmasını istediler. 
     Askeri kanadın, pazartesi günkü toplantıda görüşmeye açacakları dosyalar arasında PKK’lıların da affedilmesine neden olduğunu iddia ettikleri 169. maddenin affıyla ilgili konuyu masaya yatıracakları ve bu konuyla ilgili belgeleri ortaya koyacakları öne sürüldü. Komutanların dosyalarında Ermeni tasarısı sonrası gelişmeler, Ulusal Program, Yunanistan ile olan gerginlik, ABD’nin Irak’a yaptığı son harek t gibi konuların da bulunduğu öğrenildi. 
     
MGK’da stres basıyor      28 Şubat’taki tarihi MGK’da Erbakan arada namaza çıkmış, Akşener de sinirden pasta yemişti 
SALİHA ÇOLAK Ankara 
     MGK’da patlak veren son gerilim, daha önceki tartışmalı toplantıları da kulislerin gündemine taşıdı. 
     MGK’nın tarihi toplantılarından biri, Refahyol döneminde meydana geldi. 28 Şubat 1997’de 8 saat 50 dakika süren toplantıda bunalan dönemin Başbakanı Necmettin Erbakan, verilen arada namaz için dışarı çıkarak dua etti. Aynı hükümette İçişleri Bakanı olan Meral Akşener de, hükümete "yaptırım" mesajlı uyarılar yapılan toplantıda, stresten kendi tabağındakileri bitirdikten sonra farkında olmadan yanında oturan komutanın tabağındaki pastaları da yediğini açıkladı. 
     Eski Genelkurmay Başkanı DYP’li Doğan Güreş, her tartışmanın Milli Güvenlik Kurulu’ndan dışarı sızmadığını belirtirken, Fahri Korutürk, Turgut Özal ve Süleyman Demirel’in Cumhurbaşkanlığı sırasında MGK toplantılarına katılan eski bir bakan, Ecevit ile Korutürk arasındaki "nezaketöli diyaloğu şöyle anlattı 
     "1979’da hükümet sıkıyönetimin genişletilmesini, bazı illerin de kapsama alınmasını istiyordu. Sivillerle askerler karşı karşıya geldi. Askerler buna karşı çıkıyordu. Karşılıklı sert tartışmalar yaşandı. Korutürk çaresiz kalınca, Oylayacağım’ dedi. Ecevit söz alarak, Oylamayla karar verilmesi doğru olmaz. Siz Cumhurbaşkanısınız. Bütün görüşleri dinlediniz. Siz nasıl uygun görüyorsanız öyle olsun. Kararı siz verin’ dedi." 
     


 SİYASET 

















</TEXT>
</DOC>
