<DOC>
<DOCNO> 25436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/son/sontur25.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP'lı Bakan "Yolsuzlukla mücadele Tantan'ın tekelinde mi " 
</HEADLINE>
<TEXT>

     Çalışma ve Sosyal Güvenlik Bakanı Yaşar Okuyan, Sadettin Tantan'ın Devlet Bakanlığı ile birlikte partisinden istifa etmesinden üzüntü duyduğunu söyledi. 
     Türkiye 3. Sektör Vakfı'nca Sabancı Center'da düzenlenen ''AB'ye adaylık sürecinde dernekler ve vakıflar'' konulu konferansa katılan Bakan Okuyan, basın mensuplarının Tantan'ın istifasına ilişkin sorularını yanıtladı. 
     Okuyan, ''Tantan'ın böyle bir davranış sergilemesinden üzüntü duydum. Ancak siyasette kişiler kendi düşüncelerine göre tabii ki hareket edebilirler. Ama bir siyasi partinin içinde de siyasi parti genel başkanının, yetkili kurullarının aldıkları kararlara o siyasi partinin üyeleri gibi hepimizin uyması gerekir'' dedi. 
     Tantan'ın bugün yaptığı açıklamada, ''Hizmetlerin makamı, yeri ve zamanının önemli olmadığını'' ifade ettiğini hatırlatan Okuyan, bunun doğru bir düşünce olduğunu, ancak Tantan'ın son tavrının bu sözüyle çeliştiğini kaydetti. 
     Okuyan, ''Bence kendi takdir hakkıdır. Onu da saygıyla karşılıyorum. Sürpriz olmadı, ama bu şekilde bir davranışı yadırgamadım desem yanlıştır'' dedi. 
     Okuyan, bir gazetecinin, istifa nedeniyle partinin zarara uğrayıp uğramayacağı yönündeki bir soruya da, ''Bir arkadaşımızın istifasıyla parti niye zarara uğrasın '' dedi. 
     Bir gazetecinin, Tantan'ın yolsuzluklarla mücadele ettiğini hatırlatması üzerine de, Okuyan şunları söyledi 
     ''Yolsuzluklarla mücadele ediyorsa arkadaşımız, gümrüklerdeki yolsuzluklarla da mücadele eder. Onu oraya getiren makam, ANAP Genel Başkanı değil mi Yolsuzluklarla mücadele sadece sayın Tantan'ın inhisarında olan bir şey mi Hepimiz yolsuzluklarla mücadele ediyoruz. Ama arkadaşımız kendi siyaset anlayışına göre böyle bir yol ve yöntem seçmiştir. Onu da saygıyla karşılamak lazım. Bir problem yok.'' 
     

</TEXT>
</DOC>
