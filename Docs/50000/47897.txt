<DOC>
<DOCNO> 47897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/son/soneko06.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush ''11 Eylül'de dünya ekonomik sistemini yıkmak istediler" 
</HEADLINE>
<TEXT>

     ABD Devlet Başkanı George Bush Dünya Ticaret Merkezi'ne yapılan terörist saldırının hür teşebbüs sistemini hedef aldığını söyledi. 
     Çin'in Şanghay kentinde devam eden Asya Pasifik Ekonomik Konferansı APEC zirvesinde işadamlarına hitab eden Bush, saldırganların dünya ekonomik sistemini yıkmayı amaçladıklarını, saldırının ardından tüm dünya borsalarının çökmesini umduklarını, ancak, bu isteklerini gerçekleştiremediklerini belirtti. 
     Serbest piyasa sisteminin Asya Pasifik bölgesindeki insanlara, tarihin başka hiçbir çağında görülmemiş çabuklukta refah getirdiğini idddia eden Bush, teröristlerin bu sistemi hedef aldıklarını ifade etti. 
     Bütün dünyanın teröristlerin tehdidi altında bulunduğunu söyleyen Bush, bu nedenle bu tehditle mücadele etmenin bütün ülkelerin ortak görevi olduğunu savundu. 
     






</TEXT>
</DOC>
