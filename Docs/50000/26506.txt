<DOC>
<DOCNO> 26506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/son/sontur19.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Üniversitesi'nde kavga... 
</HEADLINE>
<TEXT>

     İstanbul Üniversitesi'nin İÜ çeşitli fakültelerinden atıldıkları gerekçesiyle açıklama yapan gruba, başka bir grubun taşlı saldırıda bulunması üzerine, 1 öğrenci hafif şekilde yaralandı. 
     İÜ Edebiyat Fakültesi'ndeki öğrenci olaylarına karıştıkları gerekçesiyle Edebiyat, İletişim, Fen, Tarih ve Coğrafya fakültelerinden atılan 11 öğrenci ile beraberindeki grup, rektörlük binası önünde toplandı. Burada bir açıklama yapan grup üyeleri, Edebiyat Fakültesi'ndeki olaylara, atılan öğrencilerden sadece 2'sinin katıldığını öne sürerek, bu nedenle rektörlüğü protesto etti. Açıklamanın ardından dışarı çıkarak Süleymaniye tarafına doğru yürüyen gruba, üniversitenin içerisinden taşlı saldırıda bulunuldu. Dışarıdaki öğrencilerin de karşılık verdiği taşlı kavgada, bir öğrenci başından hafif şekilde yaralandı. Olay sırasında, bazı işyerleri ve araçların camları kırıldı. 







</TEXT>
</DOC>
