<DOC>
<DOCNO> 12327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/spor/spo02.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
OULARE elde kaldı 
</HEADLINE>
<TEXT>

Las Palmas Kulübü, Gineli oyuncunun bonservisini almaktan vazgeçti 
     HÜSEYİN YAVUZ 

Sezon sonu geri geliyor      FENERBAHÇE'nin İspanyol Las Palmas Kulübü'ne kiraladığı Süleyman Oulare sezon sonunda geri geliyor. Gineli oyuncu için yapılan sözleşmeye göre nisan ayının başında Sarı - Lacivertli kulübe bonservis bedeli olarak 3.2 milyon mark ödemesi gereken Las Palmas, hala bir milyon marklık kiralama bedelini bile göndermedi. 
     
Yeniden kulüp aranacak      İSPANYOL yetkililer, Oulare'yi kiralarken, beğendikleri taktirde Gineli oyuncuyu Nisan ayında satın alacaklarını bildirmişlerdi. Ancak Las Palmas, Oulare'yi almaktan vazgeçti, FIFA'nın yaptırımından kurtulmak için borcunu nisan ayının başında vereceğini söyledi. Fenerbahçe bu durumda Oulare'ye yeniden alıcı bulmaya çalışacak. 
     
İzmirspor pilot takım      FENERBAHÇE, İzmirspor ile pilot takım sözleşmesi imzalıyor. Geçen sezon Rahmi, Efe, İlkay ve Fatih'i transfer eden İzmirspor, Sarı - Lacivertli kulübün alt yapısını oluşturacak. Ayrıca İzmir'de Fenerium mağazalarının koordinasyonunu da üstlenecek. İzmirspor Başkanı Celal Dönmez, Fenerbahçe Başkanı Aziz Yıldırım ile en kısa sürede biraraya gelip anlaşmayı yapacaklarını söyledi. 
     
YAYLIM ATEŞYUSUF KOBAL 
     Fenerbahçe yönetimi, Beşiktaş maçını ertelemek isteyen Galatasaray'a büyük tepki gösterdi, başkanvekili Uğur Dündar, "Ligleri donduralım, ağustosta devam ederiz" dedi 
     GALATASARAY'ın Şampiyonlar Ligi nedeniyle İstanbulspor maçından sonra Beşiktaş derbisini de erteletmek istemesi Sarı - Lacivertli kulübün büyük tepkisini çekti. Başvekili Uğur Dündar, "Sağlıklı bir önerim var. Lucescu'yu Futbol Federasyonu Başkanı yapalım, maçları istediğinde oynatsın istediğinde tehir etsin. Jardel'e söz geçiremiyor ama federasyonu daha fazla söz geçiriyor" dedi. 
     LUCESCU'nun Türkiye'yi Afrika zannettiğini de sözlerine ekleyen Dündar, "Radikal bir önerim var. Ligleri donduralım. Şampiyonlar Ligi maçları bitsin, ağustos ayında kaldığımız yerden devam ederiz" diye konuştu. Asbaşkan Murat Özaydınlı ise "Bu karşılaşma ertelenirse, işin tadı kaçar. Hem sahada küfredenlere, tükürenlere prim tanınıyor, hem de rekabete darbe vuruluyor" ifadelerini kullandı. 
     
Hazırlıklar başlıyor      FENERBAHÇE, Adanaspor maçının hazırlıklarına bugün başlayacak. Günü tek çalışmayla geçirecek olan Sarı - Lacivertliler'de Teknik Direktör Mustafa Denizli, Rizespor maçının kasetini izlettirecek ve oyuncularına yapılan hataları gösterecek. Bu arada yılan hikayesine dönen Murat Yakın olayı mayıs ayında FIFA tarafından yeniden masaya yatırılacak. 
     


 SPOR 























</TEXT>
</DOC>
