<DOC>
<DOCNO> 22667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/ekonomi/aeko.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ucuz alo, rekabete takıldı 
</HEADLINE>
<TEXT>

Aria, lisans sözleşmesinde, roaming ulusal dolaşım anlaşması için Turkcell ve Telsim’le görüşmelerden sonuç alamayınca, Telekomünikasyon Kurumu’na başvurdu 
     EKONOMİ SERVİSİ 

     Yeni cep operatörü Aria, roaming ulusal dolaşım anlaşması için Turkcell ve Telsim’le görüşmelerden sonuç alamayınca, yasa gereği hakem’ konumunda olan Telekomünikasyon Kurumu’na başvurdu. Lisans anlaşmaları gereği eski operatörlerle yapılması gereken anlaşmanın, fiyat konusundaki pürüzler nedeniyle yapılamadığı öğrenildi. 
     Aria’nın uluslararası roaming anlaşmaları yapmasında bir sorun yaşanmıyor. Ancak ulusal ölçekte, mevcut iki operatörle anlaşmaların gecikmesi, şirketin Türkiye çapında hizmet vermesini aksatıyor. Şu anda sadece İstanbul, Ankara, İzmir ve Antalya’da abonelerine alo dedirtebilen Aria’nın, kapsama alanını Türkiye çapına yayması için, kendi altyapısını geliştirmenin yanı sıra, mevcut iki operatörle de roaming anlaşması yapması gerekiyor. 
     
     Rakam tartışılıyor 
     Lisans anlaşmaları ve yasalar yeni operatörlerin bu tür anlaşmaları yeni operatöre hak’ olarak tanırken, eski operatörleri de zorunlu kılıyor. Bu nedenle eski iki operatör, biz böyle bir anlaşma yapmayız’ diyemiyorlar. Ancak kapsama alanı kullanım bedeli’ gibi, tarafların anlaşmasına bağlı konularda tıkanma yaşanıyor. 
     Ulaştırma Bakanlığı ve Telekomünikasyon Kurumu, roaming anlaşmasının zeminini oluşturmak için çalışmalarını sürdürüyor. Kurum, yeni bir yönetmelik hazırlıyor. 
     Aria’nın faaliyete geçmesinin üzerinden iki ay geçmesine karşın henüz sonuca ulaşılmamış olması, tüketici kesimde "Aria bütün Türkiye’de konuşturamıyor" izleniminin yayılmasına yol açıyor. Bu da eski operatörlere yaradığından, haksız rekabet’ iddiaları gündeme geliyor. Eski iki operatörün, kendi şebekelerinden Aria’ya yönelik aramalarda tarifeyi daha yüksek tutmaları da "haksız rekabet" iddialarına konu olmuştu. 
     
     Ay Cell’de erteleme 
     Türk Telekom’un GSM şebekesi Ay Cell’de de roaming tedirginliği yaşanıyor. Aria’nın diğer iki operatörle anlaşmasının sürüncemede kalması üzerine T. Telekom yetkilileri, alo’ tarihini ertelemeyi gündemine aldı. 
     
Aria Problem yaşıyoruz      Telsim anlaşmazlık konusunda bir açıklama yapmaktan kaçınırken, Aria yetkilileri, "Ulusal dolaşım hakkı, kanun ve lisans sözleşmesinde yeni operatörlere verilen bir haktır. Bizim sözleşmemizde de var. Ancak hakkımız olduğu halde bu konuda problem yaşıyoruz. Bakanlık ve Telekomünikasyon Kurumu’na başvurumuz var. Büyük destek gösterdiler. Kurum, bir yönetmelikle bu hakkı somutlaştırıyor. Ulusal dolaşım hakkını alır almaz, Türkiye genelinde tüm cep aboneleri servislerimizi kullanabilecek" dediler. 
     Turkcell yetkilileri ise şu açıklamayı yaptılar Altyapımızı kullanacağı için şebekemizin yeterliliğinin test edilmesi lazım. Ulusal dolaşım çok nadir bir uygulama. Ayrıca anlaşma ticari bir zemine oturmalı. İkinci bir operatörle yaparsa haksız rekabet olur 
     
Kanuna göre zorunlu’      Telekomünikasyon Kanunu, roaming yapmakla yükümlü şirketleri belirliyor. Bu şirketler talepleri eşitlik esasına göre karşılamak zorundalar. Rakiplerini saf dışı bırakmak için ağır şartlar ileri süremiyorlar. Kanunda, "Mobil telekomünikasyon, data veya diğer altyapı işletmecileri, aynı alandaki diğer işletmecilerin müşterilerine ait ekipmanların kendi telekomünikasyon sistemleri üzerinden de çalışabilmesine izin verilmesine yönelik yapacakları makul, ekonomik açıdan oranlı ve teknik açıdan imk n dahilindeki roaming taleplerini karşılamakla yükümlüdürler" diyor. 
     
Roaming nedir      Roaming dolaşım’ anlamına geliyor. Telekom şirketleri kendi abonelerine, başka operatörlerin kapsama alanında da hizmet verebilmek için, o şirketler ile anlaşma yaparak, şirketin altyapısını kullanıyorlar. Bununla ilgili anlaşmalara roaming anlaşması’ deniyor. Bu anlaşmalarda başka operatörlerin kapsama alanını kullanan şirket, anlaşmaya göre bunun bedelini de ödüyor. 
     



 EKONOMİ 






















</TEXT>
</DOC>
