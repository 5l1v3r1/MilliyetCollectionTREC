<DOC>
<DOCNO> 36848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/son/sondun09.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sel İran'ı vurdu 116 ölü, 135 kayıp 
</HEADLINE>
<TEXT>

     İran'ın Gülistan eyaletinde meydana gelen sellerde ölenlerin sayısı 116'ya yükselirken, 138 kişinin kayıp olduğu bildirildi. 
     Gorgan Vali Yardımcısı Habibzade Debbağ, İRNA'ya yaptığı açıklamada, ölü ve kayıp sayısının artabileceğini belirtirken, sel felaketinin yaşandığı bölgeden 10 bin kadar kişinin askeri helikopterler tarafından kurtarıldığını söyledi. İran'ın Dini Lideri Ayetullah Ali Hamaney ve Cumhurbaşkanı Muhammed Hatemi, Hazar Denizi'nin güneydoğu kıyısındaki Gülistan eyaletinin köylerini etkileyen sel felaketinde yakınlarına yitirenlere başsağlığı dilerken, Meclis, felaketzedelere acil yardım yapılmasını öngören bir tasarıyı kabul etti. Bu arada, ülkenin kuzeydoğusundaki Gülistan eyaletinde sel felaketi yaşanırken, güney batıdaki Huzistan eyaletinin Dezful kentinde 50 dereceye varan hava sıcaklığının halk için dayanılmaz hale geldiği bildirildi. Aşırı sıcak nedeniyle dükkanlar erken kapanırken, elektrik kesintisinin de halkın sıkıntılarını artırdığı belirtildi. 







</TEXT>
</DOC>
