<DOC>
<DOCNO> 25357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/son/sondun13.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de 'yellenmiş' olması muhtemel 8 polis için soruşturma... 
</HEADLINE>
<TEXT>

     İngiltere'nin başkenti Londra'da, bir evde arama yapan 8 polis müfettişi hakkında, aralarından biri arama sırasında evsahiplerinin yanında ''yellendiği'' gerekçesiyle disiplin soruşturması açıldı. 
     İngiliz polisine göre, geçen Şubat ayında uyuşturucu bulundurduğu şüphesiyle Londra'nın doğusundaki evinde arama yapılan bir kişi, müfettişlerden birinin görev sırasında ''yellendiği'' gerekçesiyle 8 görevliden şikayetçi oldu. 
     Adı açıklanmayan evsahibi, bu davranışın, kaba olduğu, profesyonelliğe yakışmadığı ve saldırı niteliği taşıdığı gerekçesiyle polisleri şikayet etti. 
     Polis sözcüsü, haklarında şikayet bulunan görevlilerin Disiplin Komisyonu tarafından dinleneceğini söyledi. Müfettişleri temsil eden Polis Federasyonu Başkanı Glen Smyth de, saldırıyla ilgili bir şikayette bulunulduğunda geniş çaplı bir soruşturma açılabileceğini belirtti. 
     Smyth, ''Ancak sorgulanacak kişilerin sayısı gözönüne alındığında,bu 'yellenme' hikayesi gülünç duruma düşüyor. Bu zaman ve para kaybı olacak'' dedi. 






</TEXT>
</DOC>
