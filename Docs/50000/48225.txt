<DOC>
<DOCNO> 48225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/son/sonspo07.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarı kanaryaların Alman takımlarına karşı galibiyeti yok 
</HEADLINE>
<TEXT>

     Avrupa Şampiyonlar Ligi'nde yarın Bayer Leverkusen ile kendi sahasında karşılaşacak Fenerbahçe, Alman takımlarıyla 6. maçına çıkıyor. 
     Sarı-lacivertliler, 1959 yılında başlayan Avrupa serüveninde Alman takımlarıyla yaptığı 5 maçta galibiyet yüzü göremedi. 
     Şampiyon Kulüpler Kupası 1. turunda 1961 yılında Federal Almanya'nın FC Nürnberg takımıyla karşılaşan Fenerbahçe, Alman ekiplerine karşı tek golünü de İstanbul'daki maçta attı. Kendi sahasında rakibine 2-1 yenilen sarı-lacivertliler, deplasmanda da 1-0 mağlup olarak, kupaya ilk turda veda etti. 
     1970 yılında da yine Şampiyon Kulüpler Kupası 1. turunda Doğu 
     Almanya'nın Carl Zeiss Jena takımıyla karşı karşıya gelen Fenerbahçe, iki maçta kalesinde 5 gol gördü. İstanbul'da rakibine 4-0 gibi farklı bir skorla mağlup olan sarı-lacivertliler, deplasmandaki maçta da 1-0 yenilerek, elenmekten kurtulamadı. 
     
     İlk maçı kaybetti 
     Fenerbahçe, iki Almanya'nın birleşmesinden sonra bu sezon ilk kez bir Alman takımıyla Şampiyonlar Ligi'nde aynı grupta yer aldı. 
     Sarı-lacivertliler, ABD'ye yapılan terör saldırısı nedeniyle ertelenen ve 10 Ekim'de yapılan ilk maçta Almanya'da 1-0 öne geçmesine rağmen, Bayer Leverkusen'e 2-1 yenilmişti. 
     






</TEXT>
</DOC>
