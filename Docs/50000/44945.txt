<DOC>
<DOCNO> 44945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/dunya/dun02.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Büyükelçisi Pearson Kızılay’a kan bağışladı 
</HEADLINE>
<TEXT>

     ABD Büyükelçiliği çalışanları, dün Kızılay'a kan bağışı yaptı. ABD Büyükelçiliği'nde yapılan kan bağışı sırasında konuşan Büyükelçi Robert Pearson, çok duygulandığını belirterek, insanların birbirlerine yapacakları en güzel yardımın kan bağışı olduğunu dile getirdi. 
     Kendisi de kan veren Pearson, ABD'ye yapılan terörist saldırının tüm dünyaya yapıldığını ve bu olaya ilk ve en etkili müdahaleyi ABD Kızılhaçı'nın gerçekleştirdiğini vurgulayarak, şunları söyledi "Bu olaydan sonra siz, buradaki kardeşlerimiz olarak bize dayanışmanın ve birlikte çalışmanın ne demek olduğunu çok daha iyi gösterdiniz. Burada, bugün düzenlediğiniz kan bağışı kampanyası, aynı zamanda tüm insanlığa yaptığımız bir hayırdır." 
     Törene katılan Kızılay Genel Başkanı Dr. Ertan Gönen, büyükelçilik çalışanlarının Kızılay'a kan bağışında bulunmasının Türkiye ve ABD arasındaki dostluğun bir ifadesi olduğunu kaydetti. n ANKARA Milliyet 
     



 DÜNYA 
















</TEXT>
</DOC>
