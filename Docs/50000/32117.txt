<DOC>
<DOCNO> 32117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/spor/aspo.html </URL>
<DATE> 2001/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ateş Ünal Erzen’i 972 - 435 mağlup etti, koltuğun yeni sahibi oldu 
</HEADLINE>
<TEXT>
31. BAŞKAN CANSUN 
Galatasaray’da Faruk Süren devri dün resmen sona ererken, Mehmet Cansun 1440 üyenin katıldığı kongreden Başkan olarak çıktı 
     HALİL ÖZER 

     Ağır yenilgi 
     SARI - Kırmızılı camia 31. başkanını dün buldu. Galatasaray Lisesi Tevfik Fikret Salonu’nda yapılan kongrede Mehmet Cansun, Ateş Ünal Erzen karşısında 972 - 435’lik farkla seçimi kazandı. Faruk Süren’in görevi bırakmasından sonra Cansun, Galatasaray’ın yeni başkanı oldu. 1440 genel kurul üyesinin katıldığı seçimde, 11 oy Faruk Süren’e çıktı, 17 oy geçersiz sayıldı ve Ateş Ünal Erzen ağır bir yenilgiye uğradı. Cansun’un listesi tulum çıkardı. Erzen üçüncü sandığın sayımında salonu terkederken, Cansun’u da tebrik etti. 
     
     Hedefler aynı 
     MEHMET Cansun kongre sonrasında yaptığı konuşmada kendisine oy veren ve vermeyen tüm üyelere teşekkür etti. Cansun, "Bu sıcakta buraya gelen 1440 kişi kulüplerine sahip çıkmıştır. Artık sıra kardeşlik ortamını pekiştirmeye geldi" dedi. Cansun öncelikle 20 milyon dolarlık banka borçlarını temizlemeyi hedeflediklerini söyledi. Bu arada eski başkan Faruk Süren kongreden erken ayrıldı. Ancak daha sonra tekrar gelerek Cansun’u tebrik etti ve "Artık yeni başkanın arkasında durmalıyız" diye konuştu. 
     
     Mehmet Cansun 
     1947 İstanbul doğumlu. Evli ve iki çocuk sahibi. Galatasaray Lisesi ve İstanbul Üniversitesi mezunu. Fransızca ve İngilizce biliyor. Reklamcı. 
     
     Fatih Altaylı 
     1962 doğumlu. Evli ve bir çocuk sahibi. Galatasaray Lisesi ve Boğaziçi Üniversitesi mezunu. Fransızca ve İngilizce biliyor. Gazeteci. 
     
     Erhan Talu 
     1960 İstanbul doğumlu. Evli ve bir çocuk sahibi. Galatasaray Lisesi ve Mimar Sinan Üniversitesi mezunu. Fransızca ve İngilizce biliyor. Yüksek mimar. 
     
     Levent Soylu 
     1956 Gediz doğumlu. Evli ve iki çocuk sahibi. Galatasaray Lisesi ve Paris Ekonomi mezunu. Fransızca ve İngilizce biliyor. Sanayici. 
     
     Eşref Hamamcıoğlu 
     1959 İstanbul doğumlu. Evli ve bir çocuk sahibi. Galatasaray Lisesi ve Sorbonne Üniversitesi İşletme Bölümü mezunu. Fransızca ve İngilizce biliyor. İş adamı. 
     
     Özcan Çetinsoy 
     1963 doğumlu. Bekar. Galatasaray Lisesi ve Mimar Sinan Üniversitesi İngilizce İşletme Bölümü mezunu. Fransızca ve İngilizce biliyor. Sanayici. 
     
     Özer Saracoğlu 
     1968 doğumlu. Bir çocuk sahibi. Galatasaray Lisesi ve İstanbul Üniversitesi mezunu. Fransızca ve İngilizce biliyor. Turizmci. 
     
     Aziz Üstel 
     1948 Ankara doğumlu. Evli. University Of California mezunu. İngilizce biliyor. İşadamı, gazeteci ve yazar. 
     
     Tuncer Hunca 
     1961 doğumlu. Evli ve bir çocuk sahibi. Louisiana Stade University mezunu. İngilizce biliyor. Sanayici. 
     
     Abdurrahim Albayrak 
     1954 Rize doğumlu. Lise mezunu. Almanca biliyor. Turizmci. 
     
     Yiğit Şardan 
     1963 doğumlu. Evli, iki çocuk sahibi. Galatasaray Lisesi ve İTÜ mezunu. Fransızca ve İngilizce biliyor. Reklamcı. 
     
     Yedekler 
     Osman Güneri 
     Coşkun Yılmaz 
     Bikem Ardakoç 
     Haluk Hamurculu 
     Enis Sevil 
     
GALATASARAY BAŞKANLARI 1905-19 Ali Sami Yen 1919-21 R.C.Kalpakçıoğlu 1921-25 Yusuf Ziya Öniş 1925 Ali Sami Yen 1925-26 Ahmet Robinson 1926-27 Adnan İ. Pirioğlu 1927-27 Haydar Şekip 1928-29 Necmettin Sadak 1929-31 Abidin Daver 1931-32 Tahir Kevkep 1932 Ali Haydar Barşal 1932 Ahmet Kara 1932-33 Fethi İskenfiyaroğlu 1933-34 Ali Haydar Barşal 1934-37 E. Menemencioğlu 1937 Saim Gogen 1937-39 Sedat Z. Kantoğlu 1939 Nazmi Köksal 1939 Adnan Akıska 1939-41 Sedat Z. Kantoğlu 1941-42 Tevfik Ali Çınar 1942-44 Osman Dardağan 1944 Sedat Z. Kantoğlu 1944-46 Muslihittin Peykoğlu 1946-50 Suphi Batur 1950-53 Yusuf Ziya Öniş 1953-54 Ulvi Yenal 1954-57 Refik Selimoğlu 1955-60 Sadık Giz 1960-62 Refik Selimoğlu 1962-65 Ulvi Yenal 1965-69 Suphi Batur 1969-73 Selahattin Beyazıt 1973-75 Mustafa Pekin 1975-79 Selahattin Beyazıt 1979-86 Ali Uras 1986-90 Ali Tanrıyar 1990-96 Alp Yalman 1996-01 Faruk Süren 2001-.. Mehmet Cansun      
     
Kongre notları      Asıl yarış Mart’ta 
     MARTTAKİ seçimlerin Galatasaray tarihinin en çekişmeli kongresi olacağı belirtiliyor. Bu kongrede Özhan Canaydın, Mehmet Cansun ve Cem Uzan’ın aday olması kesinleşti. 
     
     Çiçek pasajı yine doldu 
     KONGRENİN uzun sürmesi nedeniyle üyeler soluğu Çiçek pasajında aldılar. Pasaj uzun süre kulis merkezi oldu. 
     
     Durak’ın şanssızlığı 
     MEHMET Cansun’un listesindeki estetik cerrah Nazım Durak’ın yönetici olması için gününün henüz dolmadığı öğrenildi. Bunun üzerine listeye Bikem Ardakoç alındı. 
     
     Beyaz liste tutmadı 
     KULİSLER Faruk Süren’in isminin beyaz listeden yazılıp yeniden başkan olması yönündeydi. Ancak bu çaba sonuçsuz kaldı. 
     
     Sıcak bunalttı 
     ADAYLAR sıcak nedeniyle zor anlar yaşadılar. Cansun kongre sırasında iki üç gömlek değiştirirken, Erzen de klimalı arabasında serinledi. 
     
     Cansun kampa gidecek 
     MEHMET Cansun önümüzdeki hafta futbolcularla bir araya gelmek için Almanya’ya kampa gidecek. Başkan, hazırlık maçlarını da izleyecek. 
     
     Terim’e oy 
     MİLAN Teknik Direktörü Fatih Terim’e üç başkanlık oyu çıkarken, Galatasaray’ın eski futbolcusu Prekazi’ye de bir oy çıktı. Cüneyt Tanman da bir oy aldı. 
     
     Cipine iddia 
     LEVENT Yücel seçim öncesi arkadaşları ile iddiaya girdi. Yücel "Altı sandıktan da Mehmet Cansun galip çıkacak. Birinden Ateş bey çıkarsa cibimi veririmödedi. 
     
     Altaylı’ya eleştiri 
     FATİH Altaylı’ya zaman zaman arkadaşlarından eleştiriler geldi. Genç liseliler "Eski yönetimi sürekli eleştirdi. Şimdi nasıl olur, onların yönetimine girer" yorumunu yaptılar. 
     



 SPOR 























</TEXT>
</DOC>
