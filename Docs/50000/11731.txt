<DOC>
<DOCNO> 11731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/son/sontur13.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
16 Mart olaylarının yıldönümünde olaylı anma 
</HEADLINE>
<TEXT>

     Beyazıt'ta 16 Mart 1978 tarihinde meydana gelen olayda ölen 7 öğrenci, İstanbul Üniversitesi'nden İÜ bir grup tarafından anıldı. 
     Üniversitenin Beyazıt'taki yerleşkesi içerisinde Hukuk Fakültesi önünde toplanan öğrenci grubu, öğle saatlerinde, ellerinde ''16 Mart'ı unutmadık'' yazılı pankartla dışarı doğru yürümeye başladı. Çeşitli slogan atan öğrenciler, ana kapıdan çıkarak Eczacılık Fakültesi önüne geldiler. 
     Burada önce saygı duruşunda bulunan öğrenciler adına iki ayrı grup tarafından yapılan açıklamada, 16 Mart 1978 tarihindeki olay kınandı. Gösteri sırasında bazı öğrenciler de, kürtçe slogan attılar. Açıklamanın ardından saldırıda ölen öğrencilerin resimleri ile karanfilleri olay yerine bırakan öğrenciler, daha sonra üniversiteye dönmek istediler. Öğrencilerin yerleşkeye girişi sırasında güvenlik güçlerinin öğrenci olmayanların içeri girmesine izin veremeyeceklerini belirtmesi üzerine arbede çıktı. İçeri girerek, ana giriş kapısını kapatan öğrenciler, daha sonra dışarıdaki güvenlik güçlerine taşlı saldırıda bulundular. Bir süre slogan atmaya devam eden öğrenciler, daha sonra dağıldılar. Polisle öğrenciler arasında çıkan arbede sırasında bazı öğrenciler hafif yaralanırken, bazıları da gözlem altına alındı. 




</TEXT>
</DOC>
