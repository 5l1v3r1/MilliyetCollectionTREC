<DOC>
<DOCNO> 25691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/spor/aspo.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ÜÇ GOL ATTI, sahanın yıldızıydı. Ama Alpay’ın aklı yenilen gollerde kaldı 
</HEADLINE>
<TEXT>
UTANIYORUZ’ 
Bu skor bize yakışmadı. Türk halkından ve hocamızdan özür diliyoruz.’ Slovakya ve İsveç’i yenmek boynumuzun borcu. Kendimizi affettireceğiz.’ 
     BİLAL MEŞE 

     Hepimizin ayıbı’ 
     MİLLİ Takımımız’ın Makedonya ile oynadığı maçta savunmadan ileri çıkarak üç gol atan Alpay, bunun sevincini alınan beraberlik nedeniyle yaşayamadı. Alpay, "Attığım golleri bir yana bırakın. Makedonya gibi bir takımdan üç gol birden yedik. Bunun için utanıyoruz. O gollerin savunulacak hiç bir şeyi yok. Tam anlamıyla bir skandal. Bu ayıpta tek tek suçlu aramak gereksiz. Hepimizin bunda payı var" dedi. 
     
     İşimiz zorlaştı’ 
     MAKEDONYA karşısında farklı galip gelmeleri gerektiğini vurgulayan Alpay, "Elimize su dökemezler. Ama üç kere kalemize geldiler, üç gol attılar. Oysa biz defalarca atak yaptık, golleri kaçırdık. Bu beraberlik yüzünden grupta işimizi zorlaştırdık. Hocamız Şenol Güneş’i üzdük. Türk halkından ve hocamızdan özür diliyoruz. Artık Slovakya ve İsveç’i yenmek boynumuzun borcu oldu" ifadelerini kullandı. 
     
     Ders alacağız’ 
     ALPAY, İngiltere’de Aston Villa formasıyla sadece bir gol attığını belirtti ve "Onu da kendi kaleme atmıştım. Şimdi üç gol attım ama sevincini yaşayamadım. Attığım üç golde arkadaşlarımın da payı var. Keşke ben değil, golleri başkaları atsaydı da sahadan galip ayrılsaydık. Çok üzgünüz. Ama Dünya Kupası finallerine giderek kendimizi affettireceğiz. Yaptığımız hatalardan da ders alacağız" diye konuştu. 
     
Kaderimizi yine yenemedik      5 günde 2 galibiyet alamıyoruz 
     A Milli Futbol Takımımız, Avrupa Şampiyonası ve Dünya Kupası eleme gruplarında son dönemde uygulanan 5 günde 2 maçlık periyotlarda, henüz üst üste 2 galibiyet alamadı. Bu dönem içinde, Almanya’yı Bursa’da 1-0 yenen milliler, hemen ardından İstanbul’da Finlandiya’ya 3-1 yenilerek düş kırıklığı yarattı. Belfast’ta Kuzey İrlanda’yı 3-0 gibi açık farklı skorla deviren ekibimiz, 5 gün sonra ise zayıf rakibi Moldova ile deplasmanda 1-1 berabere kaldı. 
     
Takımımızın bu dönemdeki aldığı sonuçlar Tarih Yer Organizasyon Rakip Sonuç 10.10.1998 Bursa Avr.Şam.Ele.Gru. Almanya 1 - 0 14.10.1998 İstanbul Avr.Şam.Ele.gru. Finlandiya 1 - 3 04.09.1999 Belfast Avr.Şam.Ele.Gru. K.İrlanda 3 - 0 08.09.1999 Kişinev Avr.Şam.Ele.Gru. Moldova 1 - 1 13.11.1999 Dublin Avr.Şam.baraj İrlanda Cum. 1 - 1 17.11.1999 Bursa Avr.Şam.baraj İrlanda Cum. 0 - 0 07.10.2000 Göteborg Dün.Kup.Ele.Gru İsveç 1 - 1 11.10.2000 Bakü Dün.Kup.Ele.Gru. Azerbaycan 1 - 0 24.03.2001 İstanbul Dün.Kup.Ele.Gru. Slovakya 1 - 1 28.03.2001 Üsküp Dün.Kup.Ele.Gru. Makedonya 2 - 1 02.06.2001 İstanbul Dün.Kup.Ele.Gru. Azerbaycan 3 - 0 06.06.2001 Bursa Dün.Kup.Ele.Gru. Makedonya 3 - 3      
Federasyona bir tepki daha      İŞİTME engelliler futbol kulüpleri, Futbol Federasyonu’nu FİFA ve UEFA’ya şikayet edecek. Federasyonun 2. liglerin bitimine 1 hafta kala müsabakaları ileri bir tarihe erteleme kararı kulüpleri ayağa kaldırdı. Afyon Sağırlar spor kulübü başkanı Yunus Bayraktar imzası ile Devlet Bakanı Fikret Ünlü’ye de gönderilen şikayet yazısında, federasyonun keyfi uygulamaları ile ligin çekilmez hale geldiği belirtildi. Yazıda "FİFA ve UEFA’ya başvuracağız. Bu rezaletler dizisine son vermek kararındayız" denildi. 
     



 SPOR 






















</TEXT>
</DOC>
