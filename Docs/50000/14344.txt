<DOC>
<DOCNO> 14344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/spor/spo01.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Nouma’nın derdi para 
</HEADLINE>
<TEXT>

Fransız futbolcu birikmiş primlerini alamadığı için Galatasaray maçında oynamak istemedi, güçlükle ikna edildi. Yönetim bu futbolcunun kaçmasından korkuyor 
     KARTAL YİĞİT 

     BEŞİKTAŞ’a geldiği günden bu yana sürekli kırmızı kart gören ve takımını yalnız bırakan Pascal Nouma’nın Galatasaray maçında birikmiş primlerinin ödenmediği gerekçesiyle forma giymek istemediği ortaya çıktı. Karşılaşma öncesi menajer Sinan Engin ile görüşen ve "Alacaklarımı vermezseniz sahaya çıkmam" tehdidinde bulunan Fransız futbolcu zor ikna edildi. 
     ENGİN’in yakın çevresine, "Her maça zorla çıkarıyoruz. Artık ben de bıktım. Sorunsuz bir günümüz geçmiyor" diye dert yandığı vurgulandı. Nouma konusunda yönetimin sürekli suskun kalmasının temelinde Fransız futbolcunun Beşiktaş’ı bırakıp, kaçma korkusunun yattığı kaydedildi. Bu arada Nouma’yı Lens, Paris Saint Germain ve Tottenham’ın istediği öğrenildi. 
     
Maddi kriz kapıya dayandı      BEŞİKTAŞ Başkanı Serdar Bilgili yaşanan maddi problemler nedeniyle yöneticilerden 50’şer bin dolar vermelerini istedi. Bilgili, futbolcuların biriken primleri, personelin ödenmeyen yarım maaşları ve vadesi gelen banka kredi borçlarını ödemek için yönetimi fedakarlığa çağırdı. 
     YÖNETİM Kurulu toplantısında herkesin elini cebine atması gerektiğini vurgulayan Serdar Bilgili, "Bu krizi hep birlikte aşmalıyız. Gerçekten ciddi sıkıntı yaşıyoruz" dedi. Bu arada Fikret Orman’ın bugüne kadar en çok para veren yöneticilerden biri olduğu öğrenildi. 
     
Sertan kalacak      BEŞİKTAŞ yönetiminin her transfer dönemi sözleşme imzaladığı ancak kiralık olarak gönderdiği İstanbulsporlu Sertan, önümüzdeki sezon takımda kalacak. Teknik Direktör Daum’un yöneticilere, "Sertan kaliteli bir oyuncu. Üstelik süratli oluşu bizim için avantaj. Ben onu bu takıma monte ederim" dedi. 
     
Shorunmu bir ay yok      GALATASARAY maçında sakatlanan kaleci Shorunmu’nun bir ay, Münch’ün üç hafta sahalardan oynayamayacağı belirtildi. Baldırında yırtık bulunan Fazlı da Erzurum maçında yer almayacak. Galatasaray maçında sökülen tribün koltukları nedeniyle Beşiktaş ve Nouma PFDK’ya gönderildi. 
     


 SPOR 




























</TEXT>
</DOC>
