<DOC>
<DOCNO> 12441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/dunya/dun02.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Grossman’dan Kıbrıs desteği 
</HEADLINE>
<TEXT>

     WASHINGTON Milliyet 

     ABD Dışişleri Bakanlığı’nda siyasi işlerden sorumlu müsteşarlık görevine atanan Marc Grossman, Kıbrıs’ın bir bütün olarak Avrupa Birliği’ne AB katılması gerektiğini belirterek Rum Kesimi’nin Birliğe tek başına üye olmasına karşı çıktı. Grossman, ABD Dışişleri’nin "üç numaralı" koltuğu sayılan yeni görevinin onaylanması öncesinde Senato Dış İlişkiler Komitesi önünde soruları yanıtladı. 
     Bir soru üzerine Kıbrıs konusunu ele alan Grossman, "Kıbrıs Türkleri ve Ankara’ya, Türk tarafının müzakereye geri dönmesi yönünde baskı yapmalıyız. Bu konuda önemli bir yaptırım unusuru AB üyeliğidir" dedi. 
     Grossman, adanın "güneyi ile kuzeyi ile AB’ye girmesi gerektiğini" söyledi ve "Kıbrıs’ın bir bütün olarak AB üyeliği için sorunun çözümü gerekiyor. Bu üyelik, Türkiye’nin ve Kıbrıs Türkleri’nin büyük bölümünün de çıkarına uygundur. Gelecek AB’dedir" dedi. 
     


 DÜNYA 











</TEXT>
</DOC>
