<DOC>
<DOCNO> 42047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/ekonomi/eko12.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası Duruma hakimiz 
</HEADLINE>
<TEXT>

     Merkez Bankası, ABD’de gerçekleştirilen terörist saldırıların önceki günden itibaren gerek uluslararası, gerekse Türkiye piyasaları üzerindeki olumsuz etkilerinin azalmaya başladığını bildirdi. Merkez Bankası’ndan yapılan açıklamada, alınan tedbirlerle Türk Lirası TL piyasalarda yeterli likiditenin sağlanması ve döviz piyasalarındaki olası spekülatif hareketlerin önüne geçilmesinin hedeflendiği belirtildi. Açıklamada, "Piyasa katılımcılarının soğukkanlı davranmalarının da katkısıyla döviz piyasaları, göreceli olarak dengeli bir seyir izlemiştir" denildi. 
     
     Tedirginlik azaldı’ 
     İhtiyaç duyulabilecek ek likiditenin sağlanmaya devam edileceğinin bildirildiği açıklama şöyle devam etti 
     "Tedirginlik sonucu uluslararası tahvil ve bono piyasaları işlem hacimlerinde önemli düşüşler oldu. Bu paralelde, başlangıçta İMKB Tahvil ve Bono Piyasası işlem hacminde de azalma olmasını normal karşılamalı. Tedirginliğin azalmasına paralel olarak, hacmin kısa sürede tekrar eski seviyelerine çıkması beklenmektedir." 
     



 EKONOMİ 




















</TEXT>
</DOC>
