<DOC>
<DOCNO> 4704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/ekonomi/eko03.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Nasdaq'ın gözü Easdaq'ta 
</HEADLINE>
<TEXT>

Avrupa'da kendisine ortak arayan teknoloji borsası Nasdaq, Belçika kökenli teknoloji endeksi Easdaq'ı satın alacak 
     EKONOMİ SERVİSİ 

     ABD'nin teknoloji hisse senetleri piyasası Nasdaq'ın uzun süredir peşinde olduğu Avrupa ayağını oluşturmak için Avrupa çapındaki hisse senedi borsası Easdaq'ı satın alma görüşmeleri yaptığı bildirildi. 
     Financial Times'ın haberine göre Nasdaq, Avrupalı ve ABD'li yatırımcıların elinde bulunan Easdaq'ta kontrolü eline alacak bir pay elde etmek için müzakereleri sürdürüyor. 
     Analistler, yüzde biri halen Nasdaq'a ait olan Belçika kökenli Easdaq'ın, kuruluş tarihi olan 1996'dan bu yana yeterince varlık gösteremediğini, Nasdaq'a satılmasının en iyi çözüm olduğunu belirtiyorlar. 
     
     Ortak arayışında 
     Dünyanın en büyük ikinci borsası olan Nasdaq, İngiltere ve Almanya’daki borsalar da dahil olmak üzere Avrupa'daki birçok borsa ile birleşme ve işbirliği görüşmeleri yürüttü. 
     Geçen yıl, Londra ve Frankfurt borsaları ile bir araya gelerek kurmaya çalıştıkları İX Borsası girişiminin başarısızlıkla sonuçlanmasının ardından Nasdaq, eski kıta da yeni bir işbirliği arayışına girdi. 
     
     


 EKONOMİ 


















</TEXT>
</DOC>
