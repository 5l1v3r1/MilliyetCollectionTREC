<DOC>
<DOCNO> 29233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/yasam/yas01.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte bu adam polis amca ..’ 
</HEADLINE>
<TEXT>

Adana’da küçük kızlara cinsel organını gösteren sapık, sonunda yakalandı. Üç küçüğün teşhis ettiği sapık, Çevik Kuvvet’te görevli bir polis çıktı 
     YÜKSEL EKER Adana DHA 

     Adana’da küçük kızlara k bus yaşatan bir sapıklığın faili sonunda ele geçti. Teşhirci sapığın polis çıkması ise herkesi şoka soktu. 
     Sapık olaylar, ilk olarak bundan 1.5 ay kadar önce başladı. Selahattin Eyyübi Mahallesi 49. Sokak’ta oturan A.Y. 10 , evine giderken otomobille peşine takılan bir kişinin tacizine uğradı. Küçük kızın bağırması üzerine kimliği belirsiz kişi kaçtı. 
     
     Plakadan yakalandı 
     İkinci olay, birkaç gün sonra yaşandı. Bu kez kurban, aynı mahallenin 29’uncu sokağında oturan Z.K. 10 adlı küçük kızdı. Z.K. da yine arabalı bir kişi tarafından taciz edildi. 
     Küçük kıza cinsel organını gösteren kişi, otomobiline de almak istediği kızın bağırmasıyla bölgeden hızla uzaklaştı. 
     Son olay da, aynı mahalledeki 53. Sokak’ta meydana geldi. H.K. 9 , önceki gün öğle saatlerinde ekmek almak için bakkala giderken tacize uğradı. Kızın çığlıklarını duyan komşular, kaçan aracın plakasını alıp polise bildirdi. 06 V 9344 plakalı otomobil kısa sürede bulundu. Aracın sahibinin, polis memuru A. Y. 28 olduğu anlaşıldı. Çevik Kuvvet’te görevli Y. gözaltına alındı. 
     Yaşadığı olayın şokunu atlatamayan Z.K., başına gelenleri ve karakolda sapık polisi teşhis etmesini de şöyle anlattı 
     
     Z.K. 'Hemen tanıdım' 
     "Bakkala giderken bir otomobil beni takip etti. Araba durdu. Adres soracağını söyledi adımı sordu, söyledim. Ondan sonra bana şeyini gösterdi. Korkup kaçtım. Üzerinde polis kıyafeti vardı. Sonra beni karakola çağırdılar. Polisleri yan yana dizmişlerdi. 15 kişi vardı. Önce korktum söyleyemedim, sonra o polisi gösterdim. Diğer 2 kız da tanıyıp aynı kişiyi göstermiş. Adamlara iyice baktım. O adamı hemen tanıdım İşte bu adam’ diye gösterdim." 
     Emniyet yetkilileri ise, yasal işlemlerin hemen başlatıldığını belirterek, şunları söyledi "İçimizde böyle namussuzları barındırmayız. Polis memuru derhal açığa alındı ve hakkında soruşturma açıldı." 
     Adliyeye çıkarılan teşhirci polis memuru Yücel, dün tutuksuz yargılanmak üzere serbest bırakıldı. Yücel, ifadesinde "Bende psikolojik bozukluk var. Yapmış olabilirim" dedi. 
     



 YAŞAM 






















</TEXT>
</DOC>
