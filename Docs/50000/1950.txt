<DOC>
<DOCNO> 1950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/guncel/gun06.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
"Ölüm orucunu teşvik eden avukatlar var" 
</HEADLINE>
<TEXT>

Adalet Bakanı, cezaevlerinde avukat ziyaretlerinden sonra ölüm orucuna girenlerin sayısında artış olduğunu söyledi 
     ŞÜKRAN ÖZÇAKMAK İstanbul 

     Adalet Bakanı Hikmet Sami Türk, avukat ziyaretlerinden sonra F tipi cezaevlerinde ölüm orucuna karar veren mahkum sayısının arttığını belirterek, "Bunu da dikkatle izliyoruz. Gerekirse bu avukatlar hakkında işlem yapacağız" dedi. 
     Adli Tıp Kurumu bünyesinde yaptırılan Morg İhtisas Dairesi’nin açılışına katılan Türk, gazetecilerin sorularını cevapladı. Türk, Hayata Dönüş Operasyonu’nun ardından h l açlık grevlerinin devam ettiğinin hatırlatılması üzerine şunları söyledi "Tedaviyi kabul edenlere müdahale yapılıyor. Mahkumların istekleri derhal kabul ediliyor. Tuz, şeker, su ve vitamin gibi ihtiyaçları karşılanıyor. Durumu ağırlaşanlar ise hastaneye sevk ediliyor. 
     Son günlerde dikkatimizi çeken bir olgu var. Cezaevlerinde avukat ziyaretlerinden sonra ölüm orucuna karar verenlerin sayısında artış görülmüştür. Bunu da dikkatle izliyoruz. Gerekirse avukatlar hakkında işlem yapacağız." 
     Bakan Hikmet Sami Türk, "Ölüm oruçlarını avukatlar mı teşvik ediyor " sorusu üzerine, "Bundan böyle bir sonuç çıkabilir. Onun için inceleyeceğiz" dedi. 
     


 GÜNCEL 





















</TEXT>
</DOC>
