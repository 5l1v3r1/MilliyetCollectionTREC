<DOC>
<DOCNO> 20685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/son/sondun12.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Endonezya Devlet Başkanı uyuyakalınca Cuma namazını kaçırdı 
</HEADLINE>
<TEXT>

     Endonezya Devlet Başkanı Abdurrahman Vahid, uyuyakaldığı için devlet başkanı olduğundan beri ilk kez cuma namazını kaçırdı. 
     Devlet Başkanlığı sözcüsü Vahyu Muryadi, devlet başkanlığı sarayı camiinin önünde bekleyen gazetecilere yaptığı açıklamada, her cuma namazından sonra hutbe veren Vahid'in uyuyakaldığını söyledi. Devlet başkanlığı doktoru, Vahid'in yarın rutin tıbbi kontrolden geçeceğini belirtti. Endonezya'nın iki kez felç geçiren 60 yaşındaki devlet başkanı Vahid, uzun süren kabine toplantıları sırasında uyumasıyla da tanınıyor. Vahid'in devlet başkanlığını bırakıp yardımcısı Megawati Sukarnoputri'ye daha fazla yetki vermesi için yapılan baskılar artarken, onun böyle bir niyeti bulunmadığını bildirdiği kaydedildi. Endonezya Meclisi, yolsuzlukla suçlanan Vahid'i iki kez resmen kınamıştı. 
     






</TEXT>
</DOC>
