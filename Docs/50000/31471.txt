<DOC>
<DOCNO> 31471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/yazar/cankat.html </URL>
<DATE> 2001/07/11/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Damızlık ihracı 
</HEADLINE>
<TEXT>

     Salman Gözlügöl Japonya’da izinsiz olarak çalışıyormuş. Kendinden yaşça büyük bir kadınla ilişkiye girmiş. Maksat, evlenip oturma izni almak. Bu uğurda, köyündeki kalp hastası karısını bile boşamış. Sonunda, Japon kadın ondan bir çocuk peydahlayıp kayıplara karışmış. Meğer, kadın yaşlı bir adamla evliymiş ve çocuk sahibi olamıyormuş. Yani bizim Antepli Salman’ı kandırmış, damızlık olarak kullanmış. 
     Haber komik, çok komik. Ama bize krizden çıkmak için bir ışık tutabilir. 
     Madem zengin ülkelerde böyle bir ihtiyaç var... neden "damızlık Türk erkeği" ihraç etmiyoruz 
     Düşünsenize, döviz gelir, işsizlik sorunu çözülür, Türk kadınları biraz rahat nefes alır... 
     MHP’ye siyasi getirisi de büyük olur. Türk ırkını bu yolla dünyaya h kim kılmayı başlatmış olurlar... 
     
Önce tiyatrolar boşaldı      Hani "Önce Ekmekler Bozuldu" der ya Oktay Akbal... 
     Bana sorarsanız en kötü işaret... önce tiyatroların boşalması 
     Boşverin Ege ve Akdeniz sahillerinde sere serpe yatıp, gazetelere sayfalar dolusu malzeme olanları. 
     Boşverin yatları, Karayibleri... 
     Kriz, kitap okuyan, tiyatroya giden, çocuğuna adam gibi bir eğitim vermeye çalışan orta sınıf insanlarını vurdu. 
     Sayıları zaten azdı. Bu son darbeden beri, soyları tükenme tehlikesiyle karşı karşıya... 
     Bilmem hangi "ünlü sanatçıların sahne aldığı mek nlar" krizden beri "ful yapmıyormuş"... 
     Bana ne Ne orada yapılanın adı sanat, ne sahneye çıkanlar sanatçı oraya giden müşterinin gözümde bir değeri mi var ki 
     Ama, koskoca bir Ferhan Şensoy, İzmir Efes Oteli’nin bin küsur kişilik salonuna sadece 50-60 seyirciyi çekebiliyorsa... "Bakın işte bu fena " derim. 
     
Ne demek istemiş      Bayılıyorum şu gazetecilere. Çok hızlı çalışmak zorundalar, kısaltacağım diye bazen olmadık bir kelimeyi atıyorlar... biliyorum. Ama bazen ortaya şaheserler çıkıyor. 
     Gözcü gazetesi birinci sayfadan Jülide Ateş’in New York’ta evlendiğini yazmış. Bir paragraflık haberin son cümlesi şöyle "Jülide Ateş daha önce de İzmirli ünlü işadamı Cemal Özgörkey ile evlenmiş, ancak bu birlikteliği fazla uzun sürmemişti." 
     "Merak etmeyin, Jülide’nin bu evliliği de öyle uzun sürmez" demeye mi getiriyorlar 
     
Çevreye bakmayan bakan      Silifke’nin Limankalesi mevkiinde bir liman yapılıyor. NATO limanı. Tam SİT alanının göbeğinde. 
     Gerçi Taşiçi Belediye Meclisi izin vermedi, ama Bayındırlık Bakanı Koray Aydın bölgeyi görmeden ve konuyu bilmeden imzayı basınca, liman inşaatı başladı. 
     Yöre halkı ayaklandı, sivil toplum örgütleri bastırdı, kıyamet koptu, ama kimin umrunda. 
     Bir gün, Çevre Bakanı Fevzi Aytekin’in yolu buralara düştü. 
     Eski Milletvekili Cüneyt Canver "Sayın Bakan, NATO belki on yıl sonra işlevini bitirir. Ama bu SİT alanında yapılan katliam telafi edilemez. İnşaata neden izin verdiniz " diye sordu. Çevre Bakanı’nın cevabı 
     -Liman mı yapılıyor Hiç haberim yok... 
     Farkındayız 
     
HOCA      Necmettin Erbakan katıldığı bir düğünde gazetecilerden kaçmak için, kulis faaliyetlerini tuvalette sürdürmüş. 
     Nasreddin Hoca’ya sormuşlar 
     -Hoca, tuvalette sakız çiğnemek günah mıdır 
     -Günah değildir, demiş Hoca, ama yapmayın. B.. yediğinizi zannederler... 
     
     







Tütün vetosu ve devletçilik 


Denizde kum 


Damızlık ihracı 


Genelkurmay, 'Avrupa ordusu' için ne diyor 


Yasağın ömrü 


Kayıt işkencesi 


Kriz bitti mi 


Barışma zamanı 


Böyle düğün görmedim... 


Devlet - yatırımcı ilişkisi... 


Bir operasyonun gerçek öyküsü 


Banka soy KİT'i batır Ürün yak 


Milenyum Türkiye'ye yaramadı 


Bu kanunlar istikrar uğruna 


Güven, ruh gibidir 


Banka defteri gene açık kaldı 


</TEXT>
</DOC>
