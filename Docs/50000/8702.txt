<DOC>
<DOCNO> 8702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/yazar/sazak.html </URL>
<DATE> 2001/02/24/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Bir zamanlar Ecevit... 
</HEADLINE>
<TEXT>

     MGK'nın 19 Şubat toplantısında Sezer'in uyarısı üzerine Ecevit'in salonu "erken" terk etmesine ortam hazırlayanlar, "patlamaya hazır ekonomik krizi de hesaba katarak" Başbakan'ın siyaset sahnesinden çekilmesi sürecini hızlandırmak mı istediler 
     Murat Yetkin'in dünkü Radikal'de Üsküp'e giderken uçakta "tek başına" okuması Ecevit'in dış gezilerine Özkan yerine Rahşan Hanım eşlik ediyor amacıyla Başbakan'a verilen "özel notlar"dan söz ediliyordu. Notlardan birincisinde "devletin güvenlik birimlerince" yapılan ortak değerlendirmenin sonucu "Sezer'in hedefinin Ecevit olmadığı" belirtilirken, yolsuzluk tartışmasının nereye uzanacağını anlayan Hüsamettin Özkan'ın olay çıkartarak Başbakan'ın MGK'dan ayrılmasını sağladığı öne sürülüyormuş. 
     Ecevit, "lafın sonunu beklese", iki yardımcısını koruma telaşıyla, kırk yıllık "dürüstlük" imajının yıkılmasına meydan vermeyebilirdi. Daha da vahimi, krizi dünya aleme ilan ederek, ekonomik çöküşün tek sorumlusu olarak görüldü. 
     Demek ki, 19 Şubat sabahı, Başbakan'ı MGK salonundan çıkartan, sigara ve suyla sakinleştirmeye çalışan Yılmaz ve Özkan'ın telkinleri "toplantıya devam" yönünde olsaydı, Türkiye ekonomisi yüzde 20'ler dolayında küçülmez, insanlar bir gecede yoksullaşmazdı. 
     Çankaya'yı terk olayı, 10 yıl önce Bağdat'ta Saddam'ın Sarayı'nda yaşadığım ve Sayın Ecevit'le paylaştığımız bir anıyı canlandırdı. 
     Irak lideriyle, savaştan sonra yerle bir edilmiş Bağdat'ta özel bir röportaj yapıyorduk. Saddam Hüseyin savaştan sonra hiçbir gazeteciyi kabul etmemişti. Ecevit ve Milliyet ekibiyle görüşmeye "evet" dedi. Irak'ın kuzeyinde 36'ncı paralel Kürt özerk bölgesi ilan edilerek Bağdat yönetiminden kopmuştu. Güneyde ise fiilen Şiilerin egemenliği kurulmuştu. Ecevit, Irak'ta yoğun bir nüfusa sahip Türkmenlerin de gözetilmesi halinde sınırların değişmeyeceğine inanıyordu. 
     Saddam'a bunu soracaktı. 
     Irak liderinin ise savaş sonrası koşulların da etkisiyle bu soruyu ülkenin "üçe bölünmesi" gibi algılaması mümkündü. Görüşme İngilizce yapılıyor, Dışişleri Bakanı, soruları Arapçaya çeviriyordu. 
     Daha cümlenin sonu gelmeden, "Türkmen" sözcüğü Saddam'ı rahatsız etmeye yetti, Irak lideri, çevresindeki üniformalı heyete kollarını iki yana açarak "Ne oluyor " dercesine baktı ve ayağa kalkarak salonu terk etti. 
     Söyleşinin henüz başındaydık. Salona Patriot düşmüş gibi oldu. 
     Sayın Ecevit'le önce bir anlam veremedik, ani bir saldırı haberi geldi ve Saddam Saray'dan uzaklaştırıldı diye "şok" vaziyette beklerken, bizi de dışarıya aldılar. Bir koşuşturmadır gidiyordu. 
     Kargaşanın geçmesini bekledik Dışişleri Bakanı, Ecevit'e gelerek "Başkan sizi birazdan kabul edecek" diye bilgi verdi. 
     15 dakika sonra Saddam Hüseyin hiçbir şey olmamış gibi döndüğünde "Namaz vaktiydi" demekle yetindi. 
     Türkmenlerin özerkliği Saddam'ın tepesini attırmıştı. 
     Bir zamanlar Ecevit, doğruları savunurken salonu başkaları terk ederdi. Sezer lafını bitirse, o masadan kalkan, Başbakan olmazdı Bülent Bey, "düşürüldüğü tuzağı, çevresindeki kuşatmayı" hala fark edemiyor mu 
     Murat Yetkin'in notlarında MGK'nın 26 Şubat Pazartesi günkü toplantısının da "sabote" edilmesi halinde, Türkiye'nin yeni bir 28 Şubat'a sürükleneceği konusunda uyarı var. 
     Ecevitler'in "baş başa" kaldığı Üsküp gezisinden sürpriz kararlar çıkabilir. 
     
     





Kriz yönetimi 


Krizin yararı 


O yine sıyırır 


Programın maliye ayağı 


Kadınla erkek eşittir ama biri daha eşittir 


Dikkat Türkiye bıçak sırtında 


Çığ 


Hep değişiyor, aksi yok 


Alman üniversitesi ve şaşkın Ankara 


Yeni kadro yeni umuttur 


Türkiye devre dışında değil 


Herkes paranın peşinde... 


Ekonomik kriz kelle alacak 


"Fil Hamdi"den "Komser Şekspir"e... 


Bir zamanlar Ecevit... 


Şakşak nerede 


Yılmaz'ın gülmesi için kriz gerekmiş 


Biraz döviz, biraz TL sinirleri gevşetir 


Nobel kalmadı, Darwin verelim 


</TEXT>
</DOC>
