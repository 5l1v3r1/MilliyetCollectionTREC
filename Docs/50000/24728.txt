<DOC>
<DOCNO> 24728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/ekonomi/eko01.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Göçü yabancılar teşvik ediyor 
</HEADLINE>
<TEXT>

Tekstil göçünün, yabancıların ısrarıyla gerçekleştiğini belirten Oğuz Satıcı, Bize, bu işi Romanya’da, Bulgaristan’da, Ukrayna’da, Özbekistan’da yapalım diye teklif getiriyorlar’ diye konuştu 
     AÇIK KOYU SOHBETLER EYLEM TÜRK 

     Oğuz Satıcı’yı yakın çevresi hiperaktif’ diye tanımlıyor. Heyecanlı, atak, genç ve hırslı. Tekstilde önemli bir şirketler grubunun başında. Sektörün örgütlerinde aktif. İstanbul Tekstil ve Hammaddeleri İhracatçıları Birliği’nin başkanı. Çok açık etmiyor ama yeni hedefleri olduğu da anlaşılıyor. TİM başkanlığı için "Eğer teveccüh olursa ihracatçıları temsil etmeyi arzu ederim" diyor. 
     Sohbetimizde, son yıllarda dikkat çekici bir hal alan sanayi göçünü konuşuyoruz. Olayın izahında yep yeni bir boyut getiriyor "Yerli sermaye gönüllü olarak değil, zorla yurtdışına çıkarılıyor" diyor. Peki neden zorla İşte cevabı Alıcılar Türkiye’den gidecekse üreticisiyle birlikte gitmeye çalışıyor. ABD’li ve Avrupalı birçok müşteri, burada oluşturduğu organizasyondan kopmak istemiyor. Birlikte bu işi Romanya’da, Ukrayna’da, Özbekistan’da, Bulgaristan’da yapalım diye teklif getiriyor. Yurtdışına giden yatırımların yüzde 90’ı alıcısının isteğiyle gitti." 
     
Yatırımı ortak mı yapıyorlar 
     Alıcı ile satıcının arasında adı konmamış bir ortaklık var. Türkiye’de şartlar ağır. Sahibi olduğumuz Polaris Tekstil de yurtdışında yabancı müşterilerinin isteğiyle böyle yatırımlar yapacak. Romanya’da satış organizasyonu yatırımı yaptık. Yakında üretime geçeceğiz. Ukrayna’da tekstil yatırımı konusunda girişimlerimiz var. Birkaç tesisin üzerinde duruyoruz. Türkiye’de maliyet şartlarından dolayı rekabet edemediğimiz bütün ürünleri buraya kaydıracağız. 
     
Yeni programda umut bağlanan ihracat, buna cevap verebilecek mi 
     Niyet mektubunda ihracatın 34 milyar dolar olacağı ifade ediliyor. Neden ve nasıl Çok daha iyi dönemlerde bu rakama ulaşmamış. Şimdi niye ulaşsın SSK primlerini, KDV’yi artırmışsınız. İş güvencesi yasasını çıkartma taahhüdünde bulunmuşsunuz. Bu şartlarda hedef tutmaz. 
     
Peki nasıl bir trend izleyecek 
     Geçmiş yıllardan daha düşük bitecektir. Dış ticaret açığı düşecektir ama bu ithalatın azalmasından olacak. Tek çıkış üretmektir. Bunun için gerekli altyapı ve donanıma sahibiz. Lafla yürüyen ekonomi yere çakılır. Yüksel Yalova, Anayasa kitabı... Aynı olaylar bugün İngiltere’de, Fransa’da olsa ekonomi böyle sallanmaz. 
     
Sağlam bir altyapı için ne yapılmalı 
     Özelleştirmenin süratle yapılması lazım. Programın yapıcı ve uygulayıcı tarafları kopuk. Maliye, Hazine ile işbirliği yapmıyor. Bu programı nasıl üretime endekslerizi düşünmüyorlar. Programın yumuşak karnı bu. Türkiye’de pek çok alanda kötü bir yönetim süreci geçirdik. Hepimiz aynı hatayı yaptık. Geldiğimiz nokta bu işin böyle gitmeyeceğini gösteriyor. 
     
Tekstilde pek çok fabrika kepenk kapattı’ deniyor... 
     İstatistikini çıkarmak mümkün değil. Türklerde gurur paradan önemli. Kimse ben fabrikamı kapattım demiyor. 12 kişi varsa altısı işsiz. Diğer altısının birisi kayıtlı. Çünkü maliyetlerin büyük bölümü işçilikle oluşuyor. İstihdamın üzerinde ağır bir vergi yükü var. Firmalar, kolay kazanmanın yolunu seçip hemen kayıtdışını tercih ediyorlar. 
     
     Derviş’in sihirli değneği yok’ 
Sizce Derviş başarılı olacak mı 
     Sihirli değneği yok. Artık sektörel nokta atışlarına değil bütün ekonomiyi ayağa kaldıracak projeler üretmesi lazım. 18 ay dünya kadar sıkıntı çektik, yere yapıştık. Ne oldu Tüm emekler uçtu gitti. 
     
Programın reel sektör ayağı eksik deniyor... 
     Artık moda bir deyiş var. Önce mali sektörü kurtaracağız. Yoksa reel sektörü harekete geçiremeyiz. Bu yanlış. Firmalar, üretip kazanırsa bilançoları kar yazar. Dünyanın öbür ucundaki para gelir o bilançoyu bulur. Ama reel sektör çalışmasın, k r etmeyen bilançolarla hiçbir banka çalışmaz. 
     
     TİM Başkanlığı’nı düşünebilirim 
TİM Genel Kurulu oldukça hareketli geçecek gibi görünüyor... 
     Temmuzun ortalarında yapılacak. Yeni yönetmelik ve statü geçerli olacak. Buna göre her sektör TİM İcra komitesindeki temsilcisini kendisi seçecek. Yeni statünün getirdiği bu özellikle sektörler nasıl temsil edilmek isteniyorsa o şekilde temsil edilecekler. Daha randımanlı ve verimli çalışmalar yapılabilecek. TİM’de icra komitesine seçilen arkadaşlar TİM başkanlığı için aday gösterilebilecek. Bu ve bundan sonraki TİM genel kurulları bundan sonra daha hareketli geçecek gibi görünüyor. 
     
Aday olacak mısınız 
     Başkanlığa aday olmak için kendi sektörümüzü temsil etmek üzere TİM İcra komitesine seçilebilmek lazım. Bu noktadan sonra aday olup olmayacağımız kesinleşecek. Böyle bir kurumun, camianın başkanlığını yapmayı herkes arzu eder. Şartlar beni zorladı diyerek olabilecek bir şey değil. Bu değerlendireceğimiz bir alternatif olacak. İhracatçıları temsil etmeyi, böyle bir teveccüh olursa arzu ederim. 
     



 EKONOMİ 

















</TEXT>
</DOC>
