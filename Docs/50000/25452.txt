<DOC>
<DOCNO> 25452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/ekonomi/eko07.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç, kasiyersiz Migros açtı 
</HEADLINE>
<TEXT>

     TUĞRUL SARITAŞ Antalya 

     Perakende zinciri Migros, Ankara ve İstanbul’un ardından Türkiye’deki üçüncü büyük alışveriş merkezini Antalya’da açtı. 50 bin metrekaresi kapalı toplam 85 bin metrekarelik alan üzerinde kurulan dev mağazanın açılışında izdiham yaşandı. Binlerce vatandaş, Migros Alışveriş Merkezi’ni görmeye geldi. 
     Türkiye’de ilk kez kasiyersiz kasa sistemini uygulayacak olan Migros Alışveriş Merkezi’nin, dün saat 11.00’de başlayan açılış törenine Antalya Valisi Ertuğrul Dokuzoğlu, Büyükşehir Belediye Başkanı Dr. Bekir Kumbul, Koç Holding Yönetim Kurulu Üyesi Semahat Arsel, Migros Yönetim Kurulu Üyesi Dr. Nüsret Arsel, Koç Holding Tüketim Grubu Başkanı Cengiz Solakoğlu, Koç Holding Finans Grubu Başkanı Kutsan Çelebican katıldı. 
     
Ödeme bankamatiğe      25 milyon dolara malolan dev tesiste kasiyersiz kasa sistemi uygulanacak. Vatandaş alışverişini kendisi yapacak, kendisi bankamatiğe parasını ödeyip mağazadan çıkabilecek. 
     Merkezde 17 restorant, son teknoloji ile donatılmış sekiz ayrı sinema ile bir de oyun salonu bulunuyor. 
     



 EKONOMİ 



















</TEXT>
</DOC>
