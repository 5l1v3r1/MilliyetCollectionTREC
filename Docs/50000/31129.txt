<DOC>
<DOCNO> 31129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/son/sondun15.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de 2.5 yıldır maaş alamayan madencilerden protesto gösterisi.. 
</HEADLINE>
<TEXT>

     Çin'in kuzeydoğusunda 10 bin kadar madenci, maaşlarının yaklaşık 2.5 yıldır ödenmediği gerekçesiyle gösteri yaptı. 
     Bu sabah Jilin eyaletindeki Jishu kentindeki gara doğru yürüyüşe geçen madenciler, Jilin ve Harbin eyaletlerindeki önemli kentleri birbirine bağlayan demiryolunu ulaşıma kapattı. Bölgeye yaklaşık 500 güvenlik görevlisi gönderildiğini belirten polis yetkilileri, madencilerle polis arasında çatışma çıkmadığını, madencilerin disiplinli hareket ettiklerini söylediler. Gösteriye madencilerin ailelerinin ve emekli madencilerin de katıldığı belirtildi. Yerel bir maden kurumu işletmesinden yapılan açıklamada, bazı işçilerin yaklaşık 30 aydır maaşlarını alamadığı doğrulandı. Bir yetkili, maaşları ödeyemediklerini çünkü çıkardıkları kömürü satamadıklarını söyledi. 






</TEXT>
</DOC>
