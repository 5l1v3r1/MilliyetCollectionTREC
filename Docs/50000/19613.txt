<DOC>
<DOCNO> 19613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/ekonomi/eko01.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Telekom sizin işiniz 
</HEADLINE>
<TEXT>

Türk Telekom yasasının genel prensiplerinin önemli olduğunu belirten IMF kaynakları, yasanın ayrıntılarına karışmadıklarını belirtti 
     Uluslararası Para Fonu’nun IMF , Türk Telekom yasasının genel amaç ve prensipleriyle ilgilendiği, bunun dışında yasanın ayrıntılarına karışmadığı ve uyduların satışını talep etmediği bildirildi. 
     Bir IMF kaynağı, "Telekom yasasının ayrıntılarının belirlenmesi, Türk hükümetinin işi ve kararı. IMF, genel prensipler ve amaçla ilgileniyor. Gerisine karışmıyor. Bu çerçevede uyduların satışı, IMF’nin talebi değil. Türkiye, kararını kendisi verecek" dedi. IMF’nin, bu yaklaşım çerçevesinde ilgilendiği temel prensipler arasında Türk Telekom’un yüzde kaçının özelleştirileceği, planlanan satış takvimi ve bu süreçten ekonomik program için sağlanması öngörülen katkının bulunduğu belirtildi. 
     
Destek yasadan sonra      IMF kaynakları, uyduların durumuna da IMF’nin müdahalesinin söz konusu olmadığını, bunun tamamen hükümetin kararı olacağını belirtiyorlar. Aynı kaynaklar, Türkiye’nin ekonomik programının ele alınacağı IMF İcra Direktörleri Kurulu toplantısının, bankalar ve Telekom yasalarının TBMM’den geçmesinden kısa süre sonra yapılabileceğini kaydettiler. 
     Washington’daki finans çevreleri de, şu sıralarda Telekom satışlarının dünya piyasalarında makbul olmadığını ve Türkiye’den bu özelleştirmede kısa sürede mucize gerçekleştirmesinin beklenmediğini belirttiler. Ancak bu çevreler, Telekom yasasının TBMM’den geçmesinin, programın IMF tarafından onayı için yine de önşart niteliği taşıdığını vurguladılar. 
     
Taslak bugün tamamlanacak      Telekom özelleştirmesine ilişkin yasa çalışmalarında son aşamaya gelindi. Bugün Başbakanlık’ta Genelkurmay Başkanlığı yetkililerinin de katılacağı toplantıda taslağa son şekli verilecek. 
     Taslak çalışmasının daha sonra hükümet liderleri seviyesinde ele alınması bekleniyor. Görüşmeler sonucunda, bugün kesinleşecek olan taslağa göre, Telekom hisselerinin yüzde 1’lik altın hisse dışında tamamı satılabilecek. Altın hisse stratejik kararların tamamında devlete veto yetkisi tanıyor. Ana sözleşme değişikliklerinde, yabancı şirkete satılacak nama yazılı hisselerin devrinde, bağlı yeni şirketlerin kurulmasında ve 50 milyon doları aşan bütün yatırımlarda son sözü hükümet söyleyecek. 
     Telekom hisselerinin yüzde 45’e kadar olan bölümü blok olarak yabancı şirketlere satılabilecek. Ancak yabancılara şirket yönetim ve denetiminde oy üstünlüğü tanınmayacağı açık biçimde yasa hükmüne bağlanacak. 
     
Komşunun gözü Türkiye’deEKONOMİ SERVİSİ 
     Yunanistan’ın milli telekom şirketi OTE’nin Türkiye’deki telekomünikasyon pazarına girmeyi hedeflediği özellikle de Türk Telekom’un özelleştirilmesiyle ilgilendiği iddiaları gündeme geldi. 
     Uluslararası araştırma ve danışmanlık şirketi IBS’nin web sitesinde yer alan ve Yunan televizyon kanalı Tempo’dan Nikos Georgiyadis imzasını taşıyan habere göre OTE, Türk Telekom hakkında bilgi almak amacıyla Türkiye’ye birkaç ziyarette de bulundu. 
     Yunan hükümet sözcüsü de önceki gün yaptığı açıklamada OTE’nin Türkiye’yle ilgilendiğini ink r etmeyerek "Neden olmasın" ifadesini kullandı. 
     OTE’ye yakın kaynaklar şirketin Türkiye’ye sunmak üzere çeşitli paketler hazırladığını kaydediyorlar. Bunlar arasında hisse değişimi ve ortak yatırım gibi alternatifler de yer alıyor. 
     OTE son iki yıl içerisinde Arnavutluk, Romanya ve Bulgaristan’daki yatırımlarıyla dikkat çekiyor. Hisseleri New York borsasında işlem goren OTE Yunanistan’ın en k rlı şirketi olarak tanınıyor. 
     



 EKONOMİ 




















</TEXT>
</DOC>
