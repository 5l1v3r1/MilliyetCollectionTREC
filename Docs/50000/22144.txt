<DOC>
<DOCNO> 22144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/son/sonspo12.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Zaccheroni "Milan’ın çöküşü 'Terim' söylentileriyle başladı" 
</HEADLINE>
<TEXT>

     AC Milan’ın eski teknik direktörü Alberto Zaccheroni, "Milan’ın çöküşü ’Terim’ söylentileriyle başladı" dedi. 
     La Repubblica Gazetesi’nde bugün yayımlanan demecinde Alberto Zaccheroni, "Futbolcular, son aylarda sezon sonunda benim teknik direktör olarak kalmayacağını biliyorlardı. Noel’den önce Avrupa Şampiyonlar Ligi’nde ilkler arasındaydık ve ligde de ikincinin 1 puan arkasındaydık. Daha sonra Fatih Terim söylentileri gelmeye başladı. 
     Ben de kulübe baskı olması için bana gelen önemli önerilerden vazgeçtim. Ondan sonra herşey kötüye gitti. Zaten, Lippi, Eriksson ve Terim olayı birer ders veriyor. Tansiyon düştüğü zaman bu ödeniyor" dedi. 
     AC Milan Kulübü Başkanı Silvio Berlusconi’nin kendisini "yok gibi saydığını" savunan Zaccheroni, kulüp ikinci başkanı Adriano Galliani’nin de Berlusconi’nin siyasetçi olmasından doğan boşluğu doldurup dengeyi kurmak için çok çalıştığını bildirdi. 
     Zaccheroni, FC Inter’e gideceği söylentilerinin de "eski" olduğunu belirtirken, "Şimdi iyiyim ama futbolsuz Pazar günlerine alışamadım. Herhangi bir takımı çalıştırmak istemiyorum" dedi. 
     







</TEXT>
</DOC>
