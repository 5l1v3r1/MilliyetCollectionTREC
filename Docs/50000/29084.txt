<DOC>
<DOCNO> 29084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/son/sondun02.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD "Gerekli görürsek Irak'ı tekrar bombalarız" 
</HEADLINE>
<TEXT>

     Irak Devlet Başkanı Saddam Hüseyin'in, Kuzey Irak'a askeri harekat hazırlığı içinde olduğu haberlerinin doğruluğunu araştıran ABD, gerekli görürse Irak'ı bombalayabileceği uyarısında bulundu. 
     ABD Dışişleri Bakanlığı Sözcüsü Richard Boucher, Saddam'ın, Kuzey Irak'ta Kürtler'e saldırma hazırlığı içinde olduğu ve bu bölgeye doğru asker kaydırdığı yönünde İngiltere ve ABD basınında yer alan haberleri araştırdıklarını söyledi. 
     Boucher, düzenlediği basın toplantısında, ''Durumu çok yakından izliyoruz. Bizim uzun dönemdir izlediğimiz politikaya göre, Irak kitle imha silahları üretimine el atarsa, komşularını ya da Amerikan kuvvetlerini tehdit eder veya Kürtler'e karşı harekete geçerse, bölgede güvenilir bir gücümüzü koruyoruz ve bizim seçtiğimiz bir yerde, bize uygun bir zamanda gerekli cevabı vermeye hazırlıklıyız'' diye konuştu. 
     Bir gazetecinin, ''Saddam'ın birlikleri potansiyel olarak Irak'ın komşularına tehdit oluşturuyor mu Neden şimdi birliklerini kaydırıyorlar '' sorusuna karşılık Boucher, ''Bu soruyu onlara sormalısınız. Bizim şu anda yaptığımız, gerçekleri ortaya çıkarmak. Sonra durumun ne olduğunu göreceğiz'' dedi. 







</TEXT>
</DOC>
