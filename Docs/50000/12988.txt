<DOC>
<DOCNO> 12988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/25/yasam/ayas.html </URL>
<DATE> 2001/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞAP’ın faturasını Türkiye’ye kestiler 
</HEADLINE>
<TEXT>

Avrupa Birliği, "Şap belası her yere Türkiye’den yayıldı" açıklamasıyla tek suçlu ’yu yine buldu 
     DIŞ HABERLER SERVİSİ 

     Şap hastalığıyla alt üst olan, ABD’ye giren vatandaşlarının ilaçlanması’ ile aşağılanmayı’ tadan Avrupa, sonunda faturayı Türkiye’ye çıkardı. Avrupa Birliği’nin şap hastalığını araştıran komisyonunun sekreteri Yves Leforban, hastalığın kıtaya Türkiye’den yayıldığını öne sürdü. 
     Türkiye’nin Avrupa açısından en büyük risk bölgesini oluşturduğunu ileri süren Leforban, sözlerini şöyle sürdürdü 
     "Türkiye şap hastalığına yol açan virüs için önemli bir potansiyel kaynak. Dikkat edilirse, 1990’lı yıllarda Yunanistan’ın Türkiye sınırına yakın bölgelerinde 5 - 6 şap vakasının ortaya çıktığı görülür. Bu bölge son olarak 2000 Temmuz’unda olmak üzere birkaç defa ilaçlanmıştı." 
     
Reuters Suçlu komşular mı      Haberi bu haliyle dünyaya geçen Reuters haber ajansı da, Türkiye’ye İran, Irak ve Suriye’den kaçak hayvan girişi olduğuna dikkat çekti. 
     Özellikle bu ülkelerin sınırlarına yakın bölgelerde hastalığın yaygın olduğunu yazan Ajans, buna karşılık Türk yetkililerin, özellikle Türkiye’nin batı bölgelerinde hiçbir şap vakasına rastlanmadığını hatırlattığını belirtti. 
     
Deli dana’ patlayacak      İngiliz bilim adamları, Deli dana’ hastalığının insanlardaki versiyonu vCJD’nin, bulaşmadan 30 yıl sonra bile ortaya çıkabileceğini açıkladı. Birmingham Üniversitesi bilim adamlarına göre, hastalığın önü alınmadığı takdirde, 2010’da vCJD’den ölen insan sayısı 100 milyonlara ulaşabilecek. vCJD’ insanlarda ilk kez iki yıl önce görülmüş ve Avrupa’da 80’e yakın kişi hayatını kaybetmişti. Hayvanlardaki deli dana hastalığı ise ilk kez yaklaşık 15 yıl önce tespit edilmişti. 
     
Tek ipucu yamyamlar’      Bu arada, vCJD’ benzeri bir hastalığın ilk kez Okyanusya ülkesi Papua Yeni Gine’de ortaya çıktığı saptandı. Bu hastalığa ilk kez 1950’li yıllarda, ölülerinin beyinlerini yiyen’ Fore kabilesinde rastlandı. Bilim adamlarına göre, hastalığı da bu yamyamlık körükledi. Deli dana’lı hayvanların da, hemcinslerinin mezbaha artıkları’ ile beslendiğini, yani yamyamlaştırıldığını’ bildiren bilim adamları, bu nedenle kabile üyeleri üzerindeki araştırmalarla vCJD’yle başa çıkmada önemli ipuçları bulmayı umuyor. 
     


 YAŞAM 
















</TEXT>
</DOC>
