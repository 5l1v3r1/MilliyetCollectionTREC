<DOC>
<DOCNO> 24695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/son/sonspo09.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli taraftarların 'Yıldırım' yürüyüşü başladı 
</HEADLINE>
<TEXT>

     Fenerbahçe Kulübü Başkanı Aziz Yıldırım'ın görevini bıraktığını açıklamasının ardından ikna çabaları sürerken, sarı-lacivertli taraftarların, Aziz Yıldırım'ın bu kararından vazgeçmesi için düzenlediği yürüyüş başladı. 
     Fenerbahçe Şükrü Saraçoğlu Stadı önünde toplanan yaklaşık 1500 taraftar, Dereağzı Tesisleri'nin önünden geçerek, Kalamış'daki kulüp binasına doğru yürüyüşe geçti. 
     Taraftarlar, taşıdıkları pankartlarla ve yaptıkları tezahüratlarla başkan Yıldırım'ın kararından vazgeçmesini istiyorlar. 
     Yürüyüşü düzenleyen altyapı derneği Yıldırım'a verilmek üzere herkese karanfil dağıttı. Ancak taraftarların yürüyüşe ilgisi beklenenin çok altında gerçekleşti. Alt Yapı Derneği yöneticileri bunu Başkan'ın 'Yürüyüş olmasın' diye açıklama yapmasına bağladı. 






</TEXT>
</DOC>
