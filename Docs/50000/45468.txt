<DOC>
<DOCNO> 45468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/astro/index.html </URL>
<DATE> 2001/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Derviş’e ve hükümete dikkat 
</HEADLINE>
<TEXT>

Ekim ayı yine fazlasıyla Mars kokuyor. Geçtiğimiz ay, Oğlak burcuna geçen savaş tanrısı, bu burçta tüm isteklerinin yerine getirilmesinden memnun olmalı ki dünya savaş ve terörü dilinden düşürmedi. Bu arada Mars’ın Yengeç burcundaki Jüpiter’le de karşıt açı oluşturduğunu görüyoruz ve bu açı ülkemizin 9 Ekim’de başlayan Ay dönüşü haritasında Güneş’le de T-kare açı kalıbı oluşturmakta. Jüpiter ve Mars’ı dengelemeye çalışan Güneş’in, yani devletin, genel olarak yönetimin rahat koşullarda olabileceğini söylemek pek kolay değil. Güneş, Satürn’le uyum içinde ama Mars- Jüpiter karşıt açısı, özellikle 3. evde olan Güneş için yakın komşulardan gelebilecek bir tehdide ya da bu alandaki sorunlara işaret etmekte. Güneş’in yükselen burcu, Mars’ın 10. evi yönetmesi gelişecek olaylar zincirinin halkı ve yönetimi gerebileceği anlaşılıyor. Ayrıca bu dönüş haritasında Neptün’ü de alçalan burç üzerinde görmekteyiz. Bu durum ülkemiz dış işlerinde karşılaşabileceği karmaşayı, kaosu ve olası hayal kırıklıklarını gösteriyor. Toparlamak gerekirse, ABD’nin Afganistan’a ve bir olasılıkla Irak’a askeri müdahalesi ülkemize sıkıntı verecek. Bu arada Mars’ın halihazırda ülkemiz haritasında dış ilişkileri, anlaşmaları ve açık düşmanlıkları gösteren 7. evinden geçmesi, geçen ay da belirttiğimiz gibi, dışardan gelebilecek huzursuzlukların, halkı tedirgin edebilecek olayların bir göstergesi. İlerletilmiş haritada ise Boğa burcunda giden Ay kuşkusuz ekonomi, para ve sermayeye ilişkin konuların gündemi koruduğunu söylemekte. Bu dönemde ilerletişmiş Uranüs’le rahat bir açı oluşturmakta. Bu durum ekonomide rahatlama getirecek kadar güçlü değil, çünkü arka planda halihazırda Ocak ayı başına kadar Güneş- Satürn karesinin gittikçe güçlenerek arttığını görmekteyiz ama ilerletilmiş Ay’ın Uranüs’le ve şans noktası ile teması parasal konularda belirecek gelişmelerin önce huzursuzluk ve arkasında önemli bir çözülme getirmesi muhtemel. Diğer haritalarda maalesef ekonomi açısından pek rahat bir tablo ortaya koymamaktalar. 

Liderleri neler bekliyor 
Başbakan Ecevit’in haritasında Mars tepe noktasına doğru ilerlemekte. Ay sonuna doğru kariyer alanına girecek olan Mars hükümet, yönetim ve ülke işleri açısından çatışma ve mücadele demek. Bu, hükümet işleyişi ile ilgili gerginlikleri de gündemde tutacak. Akılcı davranmakta zorlanabilir. Kemal Derviş’in haritasında ilerletilmiş Ay artık Boğa burcunda. Derviş için bu yeni dönemde kararlılık ve somut sonuçlar almak önem taşıyor. Bu arada 12 Ekim civarı ve ekimin ikinci yarısı onu güç savaşlarına ve çatışmalara yöneltmekte. Derviş’in dikkatli olması gerek. Pluto transiti altında şimdiye kadar yaptıklarını korumakta zorlanabilir. Geçtiğimiz aylarda da Mesut Yılmaz’ın kariyeri açısından kritik bir döneme sürekli olarak işaret ediyorduk. Partisi içindeki gelişmeler de bunu daha fazla gündemde tutuyor. Yılmaz için de bu dönemde dengelerin zorlanacağı görülmekte. 

            Faks 287 74 37 
      








BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
