<DOC>
<DOCNO> 49695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/ekonomi/eko10.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpraş dövizi oynatmayacak 
</HEADLINE>
<TEXT>

Tüpraş Genel Müdürü Danış, döviz ihtiyaçları için Merkez Bankası, Hazine ve ÖİB ile birlikte yürüttükleri çalışmanın sonuçlanmak üzere olduğunu söyledi 
     REUTERS 

     Geçtiğimiz aylarda dolara olan ihtiyacı nedeniyle döviz piyasasını dalgalandıran Tüpraş, bu kez temkinli gitmek istiyor. Tüpraş Genel Müdürü Hüsamettin Danış, ham petrol alımlarının finansmanı için gerekli dövizi temin etmek için Merkez Bankası, Hazine ve Özelleştirme İdaresi Başkanlığı ÖİB ile birlikte bir çalışma içinde olduklarını belirterek, bunun da çok yakın süre içinde tamamlanacağını söyledi. 
     
     Yüzde 3 büyüyeceğiz’ 
     Danış şunları kaydetti 
     "Ancak Tüpraş olarak bizim gerekli adımları atabilmemiz için bu konuda elimize bir gücün verilmesi lazım. Bu bir kanun ya da bakanlar kurulu kararı olabilir. Biz açtığımız akreditiflerin aylık programlarını haftalık olarak Merkez Bankası’na iletiyoruz. Ancak buna rağmen döviz alımlarımız piyasada bir etki yaratabilir." 
     Danış, öncelikle ihracatı artırarak döviz ihtiyacını azaltmaya çalıştıklarını belirtti. Danış, bu yılın başında koydukları 193 milyon dolarlık ihracat hedefini 204 milyon dolar ile ilk dokuz ayda aştıklarını belirtti. Danış, Tüpraş’ın 2002’de üretim ve satışlarda yüzde 2.5 - 3 büyüme hedeflediğini söyledi. 
     2002’de 100 milyon doların üzerinde yatırım yapılacağını bildiren Danış, bu yatırım da dahil olmak üzere modernizasyon için 2002 - 2004’te 630 milyon dolar harcanacağını kaydetti. Hüsamettin Danış, Tüpraş’ın Petkim’den devraldığı alanda 2007’ye kadar 700 - 800 milyon dolar harcamayla beşinci rafinerisini kuracağını ifade etti. 
     
     Savaş stoku hazır 
     Tüpraş’ın 11 Eylül saldırıları nedeniyle hampetrol ve ürün stoklarını 1.3 milyon tondan 2.5 milyon tona yükselterek maksimum düzeye çıkarttığını bildiren Danış, "Çünkü olası bir savaş ortamında stokların hazır olması gerekiyor. Avrupa Enerji Ajansı kurallarına göre stoklarımız 90 günlük olmalı" dedi. 
     
     Tüpraş 
     207.3 trilyon 9 aylık net k r 

</TEXT>
</DOC>
