<DOC>
<DOCNO> 40714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/guncel/gun04.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yermez’i tırnak yiyerek seyretti 
</HEADLINE>
<TEXT>

     ŞÜKRAN ÖZÇAKMAK 

     Katil zanlısı olarak yakalandıktan sonra serbest bırakılan Fuat Nalkıran eğitim hayatına yeniden başlıyor. Polis tarafından gözaltına alındıktan sonra Tinerci’ ve Deli Fuat’ olarak basında yer alan Fuat, dün Eyüp Merkez İlköğretim Okulu’na kaydını yaptırdı. 13 yaşında olmasına rağmen ilkokul dördüncü sınıfa kaydolan Fuat, 4 yıl aradan sonra okullu olmanın sevincini buruk yaşıyor. Herkesin kendisine deli katil’ diye seslendiğini anlatan Fuat, "Katil yakalandı ama ben bu lekeden kurtulamadım" diyor. 
     Yaşadığı olayların etkisiyle tırnak yemeye başlayan Fuat’a ilk yardım eli İstanbul Sosyal Hizmetler İl Müdürlüğü’nden geldi. Fuat’ı okula kaydettiren Sosyal Hizmetler görevlisi, her ay kendisine 43 milyon 200 bin liralık maaş bağlanacağını da açıkladı. 
     Fuat, televizyonda Garih’in katili Yener Yenmez’in yakalandığı haberini korku içinde izledi. Baba Hasan, kendilerine yardım eli uzatacağını açıklayan İshak Alaton’dan tek isteğinin iş olduğunu söylüyor. 
     



 GÜNCEL 























</TEXT>
</DOC>
