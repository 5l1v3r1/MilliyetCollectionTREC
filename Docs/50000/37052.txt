<DOC>
<DOCNO> 37052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/son/sondun16.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Azerbaycan İran uçaklarına karşı sert önlemler alacak 
</HEADLINE>
<TEXT>

     Azerbaycan Savunma Bakanlığı Basın Danışmanı Ramiz Melikov, Azerbaycan hava sahasını ihlal eden İran uçaklarına karşı sert önlemler alınacağını açıkladı. 
     Melikov, ''Komşu ülkelerin hava kuvvetlerine ait uçaklar Azerbaycan'ın hava sahasını ihlal eder halkın can güvenliği söz konusu olursa, Azerbaycan Silahlı Kuvvetleri gerekli her türlü önlemi alacaktır'' dedi. Melikov, Azerpress'e yaptığı açıklamada da, Azerbaycan Hava Savunma Güçleri'nin araştırma gemilerinin taciz edildiği 23 Temmuz'daki olay dışında İran uçaklarının basında yer aldığı şekilde sınır ihlali yaptıklarına dair tespitlerinin olmadığını kaydetti. Azerbaycan Hava Kuvvetleri Komutanı General Ravil Rızayev ise, hava savunma sistemlerinin her türlü ihlale cevap vermeye hazır durumda olduğunu kaydetti. 






</TEXT>
</DOC>
