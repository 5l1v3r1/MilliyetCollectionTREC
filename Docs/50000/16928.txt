<DOC>
<DOCNO> 16928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/son/sontur21.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağmur yağdı böyle oldu... İstanbul'da kaza üstüne kaza... 
</HEADLINE>
<TEXT>

     E-5 Karayolu Kartal Mevkii'nde sürücüsünün direksiyon hakimiyetini kaybetmesi üzerine yoldan çıkarak elektrik direğine çarpan kamyonetin içinde bulunan 3 kardeşten 1'i öldü, 2'si yaralandı. 
     İstanbul istikametine gitmekte olan İrfan Murat yönetimindeki 34 LC 163 plakalı kamyonet, yağış sonucu yolun kaygan olması nedeniyle Kartal Köprüsü'nü geçtikten sonra sağ şeritten kayarak yolun sol tarafındaki elektrik direğine çarparak durdu. 
     Çarpma sonucu kamyonette sıkışan İrfan, Mustafa ve Ahmet Murat, olay yerine gelen itfaiye ve ambulans ekiplerinin yardımlarıyla kurtarıldılar. Kartal Dr. Lütfi Kırdar Eğitim ve Araştırma Hastanesi'ne kaldırılan İrfan Murat 20 tüm müdahalelere rağmen kurtarılamadı. Ağır yaralanan ve hastanede kalp masajı yapılarak hayata döndürülen Mustafa Murat 25 Yoğun Bakım Servisi'nde tedavi altına alındı. 
     Aynı hastanede tedavi altına alınan Ahmet Murat'ın 30 sağlık durumunun iyi olduğu bildirildi. 
     




</TEXT>
</DOC>
