<DOC>
<DOCNO> 43540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/22/spor/spo02.html </URL>
<DATE> 2001/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
"Biz Fenerbahçe’yiz" 
</HEADLINE>
<TEXT>

Teknik Direktör Mustafa Denizli, kimseden çekinmediklerini söyledi, "Galibiyet için ne gerekiyorsa yapacağız. Herşeyimizle hazırız" dedi 
     YALÇIN TÜRK 

     FENERBAHÇE Teknik Direktörü Mustafa Denizli, derbiden çıkacak sonucun iki takımı da etkilemeyeceğini söyledi, "Seyredenlerin bitmesini istemeyeceği bir maç olmasını istiyorum" dedi. Denizli, kimseden çekinmediklerini kaydetti, "Biz Fenerbahçe’yiz. Galibiyet için ne gerekiyorsa yapacağız. Herşeyimizle hazırız" diye konuştu. 
     SARI - Lacivertli futbolcular kendi aralarında bir toplantı yaptılar ve galibiyet yemini ettiler. Mini zirvede, "Galatasaray’a karşı kim oynarsa oynasın, canını dişine taksın. Fenerbahçe kulübüne yakışır bir hava içinde olmalıyız. Aldığımızın karşılığını vermeliyiz" dediler. 
     
Haim Revivo Geliyooooo’      YUMUŞAK ve çabuk oyun anlayışı, fırsatçı ve açıkgöz kişiliği ile futbolu seven herkesin sevgilisi oldu. Ülkesine sempati, kendisine alkış topladı. Süper Ligimiz’in, süper golcülerinden biri. Özellikle sol ayağından çıkan her top ateşlenmiş bir füze gibi korku ve heyecan yaratıyor. Yerden kaleye yönlendirdiği hemen her topta yürekleri yakıyor. Hagi’den boşalan tahta çaktırmadan adaylığını koymuş durumda. Vazgeçmeye niyetli değil. Maç başına yarım gol 38 19 ortalaması ile oynuyor. Galatasaray’a iki golü var. O yarımları bütünleyip, bugün ne yapar, tekrar edelim. Beklemelisiniz... 
     
     Haim Revivo 
     Milli takım kariyeri 
     53 maç - 12 gol 
     Avrupa Kupaları kariyeri 
     23 maç - 7 gol 
     Birinci Lig Kariyeri Bnei Yahuda, Hapoel Tel Aviv, Maccabi Hafia, Celta Vigo, Fenerbahçe 
     282 maç - 107 gol 
     Türkiye 1. Ligi 
     38 maç - 19 gol 
     Galatasaray’a Türkiye Kupası’nda 2 gol 
     
Taraftar tedirgin      ALİ Sami Yen Stadı’nda rakip takım seyircileri için hazırlanan kafes, Sarı - Lacivertli taraftarları endişelendiriyor. Üzerlerine gaz bombası veya çeşitli yanıcı cisimler atılmasından korkan Fenerbahçeliler’e, Galatasaraylı yöneticiler güvence verdi. 
     
Mirkoviç’in dileği      SARI - Lacivertli takımın Yugoslav futbolcusu Mirkoviç dün 30. yaş gününü kutladı. Tecrübeli oyuncu kendisi için hazırlanan doğum günü pastasını keserken, arkadaşlarından hediye olarak Galatasaray galibiyetini istedi. 
     
Denizli kaybetmedi      FENERBAHÇE’DE göreve başladığından bu yana Galatasaray ile üç kez karşı karşıya gelen Teknik Direktör Denizli yenilgi yüzü görmedi. Başarılı hoca, ligde bir galibiyet, bir beraberlik alırken, Türkiye Kupası’nda da ezeli rakibini penaltılarla geçti. 
     
Yönetimden ziyaret      ABD’DE yaşanan terör olayları nedeniyle dün Fenerbahçeli yöneticiler İstanbul’daki ABD Başkonsolosluğu’na taziye ziyaretinde bulundular. Murat Özaydınlı, Sadettin Saran, Vedat Olcay ve Raif Dinçkök yetkililerle görüşüp, üzüntülerini dile getirdiler. 
     



 SPOR 

























</TEXT>
</DOC>
