<DOC>
<DOCNO> 46274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/spor/spo02.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli sürprizi 
</HEADLINE>
<TEXT>

     MUSTAFA Denizli yine sürpriz yaparak, son antrenmanların en formda ismi Oktay’ı kadroya almadı. Ceyhun yine 18 dışında kalırken, tecrübeli hocanın "Formayı söke söke aldı" dediği Ali Güneş de yedek soyundu. 
     
50 bin dolar tazminat      UEFA, 11 Eylül’deki terörist saldırılar nedeniyle ertelenen Şampiyonlar Ligi ve UEFA Kupası maçlarında mağdur olan takımlara toplam 5 milyon İsviçre Frangı 5 trilyon tazminat ödeyecek. Fenerbahçe’nin de 50 bin dolar 82 milyar alacağı bildirildi. Ayrıca yönetim, katılım payı olan 5.8 milyon frankın yatırılmasını bekliyor. 
     
Schumacher’e sevgi      FENERBAÇELİ taraftarlar, Leverkusen’in kaleci antrenörü Schumacher’e sevgi gösterisinde bulundular. Sarı - Lacivertliler’in eski kalecisi de tribünlere giderek, ilgiye karşılık verdi. Milli Takım’ın hocası Şenol Güneş ile Menajer Can Çobanoğlu da maçı izledi. 
     
"UEFA’ya kalacağız"      MUSTAFA Denizli, Leverkusen karşısında Lyon maçının tekrarını yaşadıklarını söyledi. Denizli, "Nasıl oynamamız gerekiyorsa öyle oynadık. Ancak bir kader anı vardı ki, o da Ali’nin kafa vuruşuydu. On kişi kaldık, oyundan kopmadık. İnancımızı ve ümidimizi yitirmedik. Bu mücadele ile en azından UEFA’ya kalacağımızı düşünüyorum. Hakem açısından iyi bir gece değildi" dedi. 
     
Barcelona firesiz      FENERBAHÇE’NİN grubundaki diğer karşılaşmada İspanyol Barcelona, evinde Fransız Lyon’u zorlanmasına rağmen 2 - 0’la geçmeyi bildi. Bordo - Mavililer’in gollerini 79. dakikada Hollandalı Patrick Kluivert ve 87. dakikada, uzun süre sonra sahalara dönen Brezilyalı golcüsü Rivaldo penaltıdan kaydetti. 
     



 SPOR 






















</TEXT>
</DOC>
