<DOC>
<DOCNO> 19033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/son/sontur14.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayram Meral Ecevit ile görüştü ve "Ya masada ya meydanda çözeriz" dedi 
</HEADLINE>
<TEXT>

     Türk-İş Genel Başkanı Bayram Meral, hükümetle yürütülen kamu toplu iş sözleşmesi görüşmelerinde bu hafta içinde veya hafta sonunda olumlu bir sonuç alabileceklerini umduğunu bildirdi. 
     Türk-İş Genel Başkanı Meral, Türk-İş Genel Mali Sekreteri Mustafa Kumlu ve Türk-İş Genel Eğitim Sekreteri Salih Kılıç ile yaklaşık 450 bin işçi adına yürütülen kamu toplu iş sözleşmesi görüşmelerini değerlendirmek üzere Başbakan Bülent Ecevit'i Başbakanlık Merkez Binası'nda ziyaret etti. 
     Meral, kamu toplu iş sözleşmesi görüşmelerindeki taleplerini madde madde Başbakan Ecevit'e izah ettiklerini kaydederek, şöyle konuştu 
     ''Büyük bir ihtimalle bu hafta içinde veya bu hafta sonuna doğru bir sonuç alabileceğimizi umuyorum. Taleplerimizde aşırı bir şey yok. Büyük bir ihtimalle bu hafta içinde veya bu hafta sonuna doğru bir sonuç alabileceğimizi umuyorum. Başbakan ve Bakanlar, kendi aralarında bir toplantı yapacaklar. Umuyorum ki, bu hafta içinde yine bir toplantımız olacaktır. Olay, orada netlik kazanacaktır.'' 
     Türk-İş Genel Başkanı Meral, ''Masa başında çözüleceğine inanıyor musunuz '' şeklindeki sorusunu da şöyle yanıtladı 
     ''Çözülmezse meydanda çözülür. Ama, ilki denemek lazımdır. İlki, masa başıdır. Masa başında çözemezsek, meydanlarda çözeriz. Geçmişte böyle yaptık. Ama, umuyorum ki, meydana inmeden çözülür. Geçmişte meydana indik, öyle bir duruma geldik ki, masa başında durumu çözdük. Ama, karşılıklı ağır faturalar ödedik. Öyle bir faturanın ödenmesini ne siyasetçiler, ne de biz istiyoruz.'' 
     
     







</TEXT>
</DOC>
