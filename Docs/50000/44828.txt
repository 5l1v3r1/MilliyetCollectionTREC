<DOC>
<DOCNO> 44828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/yazar/bila.html </URL>
<DATE> 2001/10/03/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Org. Kıvrıkoğlu'ndan uyarılar 
</HEADLINE>
<TEXT>

     TBMM Başkanı Ömer İzgi'nin, Meclis'in açılışı dolayısıyla verdiği resepsiyon, Genelkurmay Başkanı Org. Hüseyin Kıvrıkoğlu ve komutanların en uzun kaldıkları resepsiyonlardan biri oldu. Komutanlar her kesimden konuklarla uzun uzun sohbet ettiler. Resepsiyonu en son terk edenler arasında yer aldılar. 
     Tabii, kokteyl boyunca komutanları en yakın izleyenler gazeteciler oldu. Org. Kıvrıkoğlu da, kuvvet komutanları da meslektaşlarımızın bütün sorularını açıklıkla yanıtladılar. 
     
Model Türkiye'dir      Bu sorulu - yanıtlı sohbetler sırasında Genelkurmay Başkanı Org. Kıvrıkoğlu özellikle terör ve terörle mücadelede ortaya çıkan yeni eğilimler konusunda başta Avrupa olmak üzere Batılı ülkelere dönük önemli uyarılarda bulundu. 
     Org. Kıvrıkoğlu, Afganistan'da düğümlenmiş görünen sorunun çözümüne ilişkin değerlendirme yaparken, Atatürk'ün ideallerine atıfta bulundu ve şöyle dedi 
     "ABD'ye yapılan saldırı sonrasında ortaya çıkan tablo göstermiştir ki, Atatürk'ün idealleri 21. yüzyıla taşınmış ve güncelleşmiş durumdadır." 
     Org. Kıvrıkoğlu'nun bu sözlerinin mesajı Atatürk'ün yüzyılın başında kurduğu laik Türkiye Cumhuriyeti modelinin 21. yüzyılda da örnek oluşturduğu bir anlamda İslam dünyasına bağlanan sorunların çözüm yolu olduğu... 
     
İki yüzlü olmayın      Genelkurmay Başkanı Org. Kıvrıkoğlu'na en çok sorulan konu ABD'nin Afganistan'a yapacağı müdahale ve terörle mücadele yöntemleriydi. 
     Org. Kıvrıkoğlu, bu konuları değerlendirirken, başta Almanya ve Yunanistan olmak üzere Batılı ülkelere şu uyarıyı yaptı 
     "Biz terörle mücadelede en deneyimli ülkeyiz. 15 yıldır bu mücadeleyi başarıyla sürdürdük. Bu süre içinde teröre karşı ulusal güvenlik stratejisi geliştirdik. Şimdi dünya bu kavram üzerinde çalışıyor. Ancak terörle mücadelede dünyanın iki yüzlü olmaması gerekir. Terörün tanımı çok önemli. Bu tanım çifte standart taşımamalı." 
     Genelkurmay Başkanı, bu uyarıyı yaptıktan sonra örnekler vermeye başladı 
     "Sadece teröristle mücadele yetmez. Onları destekleyen yan unsurlarla da mücadele şarttır. Örneğin dernekler. Bugün Almanya'da yüzlerce dernek var. Bunların PKK yandaşı olduğu, bu örgütü destekledikleri biliniyor. Bu sivil görünümlü örgütler sayesinde barınıyorlar, eğitiliyor, silahlanıyorlar. Almanya'da sürekli dini terör deniliyor. Diğer terörden hiç söz edilmiyor. Yunanistan'da bazı gruplar Türk Silahlı Kuvvetleri'ni terörist gibi göstermeye çalışıyor. Oysa Yunanistan'da Lavrion kampında ne yapılıyor Hala PKK'lı teröristler eğitiliyor. Abdullah Öcalan, Suriye'den çıkınca kim pasaport verdi Kim ülkesine girmesine izin verdi Kenya'da hangi büyükelçilik residansında kalması sağlandı Bunlar bilinen gerçekler." 
     Org. Kıvrıkoğlu, bu örneklerden sonra şu değerlendirmeyi yaptı 
     "Terörle mücadele elbette şart. Ama devletlerin bazı amaçlarına varmak için terörü, terör örgütlerini araç olarak kullanmalarıyla da mücadele edilmeli. Onu yapan devletler de terörist konumuna düşerler. Bunun örneklerini biliyoruz." 
     Genelkurmay Başkanı Org. Kıvrıkoğlu, son gelişmeleri bahane ederek bazı grupların Kuzey Irak'ı kaşımaya çalıştıklarını da belirtti. Kuzey Irak'ın sürekli ABD'nin yapacağı müdahale kapsamında gösterilmeye çalışıldığını, bunun özellikle yapıldığını kaydetti. 
     
Kürtçe yayın konusu      Org. Kıvrıkoğlu, Anayasa değişikliğine ilişkin soruları yanıtlarken, yapılan değişiklikle Kürtçe yayının serbest bırakıldığı görüşüne katılmadı ve şu değerlendirmeyi yaptı 
     "Anayasa değişiyor ama bildiğim kadarıyla RTÜK Yasası'nda engel hüküm var. RTÜK Yasası yayın dilinin Türkçe olduğunu hükme bağlamış. Bu hüküm bulundukça Kürtçe yayının serbest kaldığını düşünmek doğru değil. Ayrıca Anayasa'nın 42. maddesinde de hüküm var." 
     Org. Kıvrıkoğlu ve komutanların sohbetlerinden çıkan sonuç, terörle dünya çapında yapılacak mücadelede çifte standart kullanılmaması ve Türkiye'nin deneyimi ve önerilerinden yararlanılması gerektiği... 
     
     







Sponsor şart... 


Org. Kıvrıkoğlu'ndan uyarılar 


İliklere kadar işleyen 'yeni' beklentisi 


Eşref saati 


Cumhurbaşkanı güzel konuşuyor da... 


13 milyar ya yurtdışına, ya Antep kasasına 


Ecevit ve bireysel silahsızlanma 


Güvenlik özgürlük dengesi 


Bu bir medya savaşı değil 


Borç sendromu 


Karşıyım, karşıyım, karşıyım 


Çeşme'nin suyu... 


Kırkpınar pehlivanları gibiler 


Biz Bay A.’yı çok sevmiştik 


Yapı denetimi yapılacak 


IMF’siz olmaz ama plansız da olmaz 


</TEXT>
</DOC>
