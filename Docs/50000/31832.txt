<DOC>
<DOCNO> 31832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/yazar/guclu.html </URL>
<DATE> 2001/07/13/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Sivil toplum örgütleri nerede 
</HEADLINE>
<TEXT>

     Yüz binlerce öğrenci mağdur durumda. Veliler perişan. Tutunacak bir dal, sorunlarına sahip çıkacak bir kurum arıyorlar. Ama hangi kapıya gitseler, o kapı yüzlerine kapanıyor. 
     Seçim zamanı her türlü yalakalığı, dalkavukluğu yapanlar şimdi nedense vatandaşın yüzüne bakmıyor. Parti niçin kurulur Hükümete niçin gelinir Vatandaşa hizmet için. İşte bunu gerçekleştirmek için bulunmaz bir fırsat. İlgilen sorunuyla, kazan güvenini, al oyunu. Eğer illa da istediğin buysa. Ama onu bile beceremiyorlar... 
     Türkiye'de siyasetçiye duyulan güven neden azaldı İşte bu yüzden. Vatandaş için değil, kendileri için varlar. Politikacılar öyle de diğer sivil toplum örgütleri onlardan farklı mı Alın birini vurun diğerine. 
     Kapı kapı dolaşan veliler, sorunlarına sahip çıkacak, ilgili makamlara iletecek, eğitim sisteminin çarpıklıklarını yılmadan anlatabilecek bir vakıf, dernek ya da benzeri amaçlar için kurulmuş bir kurum peşinde. Oysa kağıt üzerinde binlerce sivil toplum örgütü var. Bayram seyran olduğunda demeç üstüne demeç yayımlıyorlar. Ama iş demeç vermenin ötesine geçip, sorunlarla boğuşmaya gelince hiçbirisi ortada yok... 
     Mevcut siyasi partiler haydi bir yana diğerlerine bir bakalım. Tayyip ve arkadaşları, İnönü ve arkadaşları, Demirel ve arkadaşları, Baykal ve arkadaşları ve daha pek çok iktidar adayı. Bunlara sormak gerekir ülke sorunları ve öğrencilerin bugünkü sıkıntıları karşısında, laf üretmenin dışında ne yaptınız Hemen hemen hepsinde çılgınca bir şekilde iktidara gelme takıntısı var. Ama mevcut hükümet örneğinde olduğu gibi ezkaza iktidara geldiklerinde de donup kalıyorlar... 
     
     Bakan yok dese de sınav kaçınılmaz 
     Bazı konular var ki iktidar koltuğunda oturanları da aşar. Akıl, mantık ve kamuoyu baskısı bakan da, başbakan da olsa insanları yanlıştan döndürür. Son aylarda yaşananların ne kadarı iktidarın isteği doğrultusunda gerçekleşiyor. Onlar isteseler de, istemeseler de işin gereği neyse o oluyor...Ay sonunda üniversite sınav sonuçları açıklandığında mevcut sınıf geçme sisteminin yanlışlığı çok daha çarpıcı bir şekilde ortaya çıkacak. Lise birincileri açıkta kalırken, hoca kaprisi ve sistemin yanlışlığı nedeniyle mezun olamayan binlerce öğrencinin üniversiteleri kazandığını göreceğiz. Hem de en iyilerini.Eğer nihai hedef üniversiteyi kazanmaksa, öğrenciler onu fazlasıyla gerçekleştirmiş olacaklar. Ama tek dersten mezun olamadıkları için ODTÜ'ye, Boğaziçi'ne ya da bir başka üniversiteye kayıt yaptıramayacaklar.Bakan ve müsteşarı bakalım o zaman ne diyecek Başarıdan taviz vermeyiz, kaliteyi düşürmeyiz mi diyecekler yoksa bu yanlış sistemi sorgulamaya mı başlayacaklar hep birlikte göreceğiz.Özetin özeti Yok mu bu ülkede öğrenci ve velilere sahip çıkacak birileri .. 
     Ecevit'in sözünü yerine getirmesi için son 8 saat 
     Hocalara verilen sözün yerine getirilmesine olanak sağlayacak kanun gücündeki kararnamenin süresi bugün doluyor. Pek çok açıdan çok önemli bir gün .. 
     
     







Yapısal değişim ve emperyalizm 


Bu da "baz" ağacı 


Devlet benim 


2 metrelik duvar 


Sivil toplum örgütleri nerede 


Arjantin’de tango, Türkiye’de çiftetelli 


Kriz nasıl çözülür 


Açıkçılar her yerde aynı 


Yurtdışındaki komisyon hesapları ve kamu bankaları 


Halk kime oy verir 


Kimyasal ölüme soruşturma 


Bir Demirel klasiği 


CRM muhalefet 


Dosya kalemde muhafaza edilir 


"Döviz fiyatı" ile yatar kalkar hale geldik 


</TEXT>
</DOC>
