<DOC>
<DOCNO> 30817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/yasam/ayas.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Klonlar ürküttü 
</HEADLINE>
<TEXT>

Bilim adamlarının son araştırmalarına göre, genetik kopyalamanın sonucu 'Frankenstein'lar yaratmak olabilir.. 
     NEVSAL ELEVLİ Londra 

     Bilim adamları, tüm dünyada tartışma yaratan 'klonlama' yani 'genetik kopyalama' ile ilgili son noktayı 'ürkütücü' bir açıklama ile koydu. Bilim alanında dünyanın bir numaralı okulu sayılan Massachussetts Institute of Technology MIT ve Teksas Üniversitesi bilim adamları, bugünkü araştırma sonuçlarının tersi kanıtlanmadıkça, 'klonlamanın hiçbir zaman denenmemesi' gerektiğini belirtti. 
     Araştırmalarında, sağlıklı ve normal görünümlü 'kopyalanmış' hayvanların bile gizli kalmış çok ciddi genetik kusurunu bulduklarını açıklayan bilim adamları, 'Klonlamanın sonucu, bir Frankenstein yaratmak olabilir' uyarısında bulundu. 
     Bu genetik kusurların hayati organlarda ciddi arıza ve çalışma bozukluklarına yol açtığını ve 'kopyalanan canlının yaşam süresi ve kalitesini' düşürdüğünü kaydeden bilim adamlarına göre, 'insan kopyalanması' da bu nedenle son derece tehlikeli sonuçlar doğurabilecek. 
     
Mucidinden de destek geldi      Kopyalanan hayvanların 'plasenta, böbrek, kalp ve akciğerlerindeki' genlerinde çok ciddi 'işlev hataları' belirleyen bu bilim adamlarına bir destek de, dünyanın ilk kopyalanmış canlısı 'Dolly' adlı koyunun yaratıcısı Prof. Ian Wilmut'tan geldi. Prof. Wilmut da, 'Kim sonuçlarının ne olacağından emin olmadan bir bebek kopyalamayı göze alabilir Bu dünyanın en büyük sorumsuzluğu olur' dedi ve ekledi 'Bu sonuçlar, bebek kopyalamaya hazırlanan İtalyan doktor Sevorino Antinoriu'ye verilmiş güzel bir yanıt..' 
     



 YAŞAM 



















</TEXT>
</DOC>
