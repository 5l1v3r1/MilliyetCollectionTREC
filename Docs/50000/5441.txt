<DOC>
<DOCNO> 5441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/yasam/yas03.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Acıların ailesi 
</HEADLINE>
<TEXT>

Ayşe Tülübaş, sanki felaketlerin’ anası.. Büyük oğlu babasını öldürdü. Birkaç hafta sonra küçük oğlu, ölüme sebebiyetten cezaevini boyladı 
     ŞÜKRAN ÖZÇAKMAK İstanbul 

     Başbakan Yardımcısı Hüsamettin Özkan’ın yeğeni Aslıhan Özkan’ın ölümüne neden olan kazanın ardında, korkunç ve sessiz bir dram daha yaşanıyor. 
     Trafik canavarına kurban verdiği kızı Aslıhan’ı telli duvaklı toprağa veren anne Füsun Özkan’ın gözyaşları yürekleri yakarken, bu büyük acının diğer ucunda başka bir anne daha bulunuyor. 
     O annenin adı Ayşe Tülübaş. 48 yaşında, eski bir gurbetçi. Almanya doğumlu iki oğlu, bir kızı ve eşi Mevlüt Tülübaş’la 1983’de vatana kesin dönüş yaptı. Mevlüt Tülübaş 52 , Şişli’de bir ithalat ihracat şirketi kurdu. 
     
Büyük oğlu "çıldırdı"      Büyük oğlu Zafer askerden dönene kadar, herşey yolundaydı. 
     Bundan 6 yıl önce, Diyarbakır’da komando olarak askerliğini tamamlayan Zafer, İstanbul’a döner dönmez garipleşti. Herkesten şüpheleniyor, ölümden korkuyordu. Evlendi, bir çocuğu oldu, ama evlilik 3 yıl sonra bitti, gariplikler sürdü. 
     Zafer, boşandıktan sonra, anne ve babasıyla yaşamaya başladı. Ölüm korkusu onu aşırı dindar yapmış, annesinin yemeklerinden bile zehirlidir’ diye şüphelenmeye başlamıştı. Anne Tülübaş, şizofreni teşhisi konan oğlunu hastaneye yatırmaya hazırlanıyordu. 
     Ama, facia önce geldi. Zafer, o korkunç akşam koridorda babasıyla konuşuyordu. Anne Tülübaş, bağrışmalar üzerine gittiğinde, yerde kanlar içinde yatan kocasının cesediyle karşılaştı. Oğlunun elinde de bıçak vardı. Zafer, 14 Ocak’ta meydana gelen olaydan sonra Bakırköy Ruh ve Sinir Hastalıkları Hastanesi’ne gönderildi. 
     
Tanrım bize güç ver ’      Kocası mezara, oğlu akıl hastanesine giden Tülübaş, yaşadığı olayın şokunu atlatamadan, birkaç hafta sonra ikinci bir felaketle sarsıldı. 
     Küçük oğlu Akın, telefonda, Anne, kaza yaptım. Aslıhan öldü’ diyordu. 
     Aslıhan, bir daha dönmemek üzere uğurlanırken, genç Akın da cezaevine gidiyordu. Ve felaketlerin’ anası Tülübaş’a kaderine şöyle isyan etmek kalıyordu 
     "Tanrım bu nasıl bir felaket Dünya iyisi kocam, oğlum tarafından öldürüldü. Oğluma mı, eşime mi yanayım Ardından Akınım... O karıncayı dahi incitemezdi. Ben nasıl dayanırım Aslıhan’ın annesi nasıl dayanır bu acıya Tanrım sen bize çocuklarımız için güç ver.." 
     


 YAŞAM 















</TEXT>
</DOC>
