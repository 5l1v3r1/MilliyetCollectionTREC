<DOC>
<DOCNO> 9488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/yasam/ayas.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’de güzel şeyler de oluyor 
</HEADLINE>
<TEXT>
Krize inat bir festival 
Beş kıtadan 179 filmi perdeye taşıyacak Uluslararası Film Festivali, İstanbul’u dünya sinemasının başkenti yapacak 
     ALİN TAŞÇIYAN 

     20’nci Uluslararası Film Festivali, 14 - 29 Nisan’da, dünya sinemasını İstanbul’a taşıyacak. 
     Festivalin programı 20 bölüm başlığı altında yine dünya sinemasının yeni eğilimleriyle klasiklerin ideal bileşkesini sunuyor. Festivallerin ödüllü filmleri, Oscar adayları, politik sinemanın keskin örnekleri, genç yıldızların yanı sıra büyük ustaların yeni yapıtları ve şaşkınlıktan nutkun tutulacağı belgeseller, rekor sayıdaki gösterimler arasında yer alacak. 
     
     Herkes ödül peşinde 
     Uluslararası ve ulusal yarışmalar, İstanbul Film Festivali’nin yine odak noktasını oluşturacak. 
     Gitgide prestijli hale gelen Altın Lale’ ödülleri için bu yıl yarışan 12 film arasında, Yabancı Dilde En İyi Film Oscar adayı Hollanda yapımı Iedereen Beroemd Herkes Ünlü ’, ünlü Fransız yönetmen Tony Gatlif’in Venedik Film Festivali kapanış filmi olan Vengo İntikam’ adlı yapımları da bulunuyor. 
     Türk sinemasının yeni ürünlerinden Dar Alanda Kısa Paslaşmalar’, Filler ve Çimen’, Renkli Türkçe’, Komser Şekspir’, Vizontele’, Melekler Evi’, Balalayka’ ve henüz gösterime girmeyen Herkes Kendi Evinde’ de, Nejat Eczacıbaşı Ödülü ve FIPRESCI’nin seçtiği filme Efes Pilsen’in koyduğu otuz bin dolarlık para ödülü için yarışacak. 
     
     Vahşi belgesellerin yılı 
     Festivalde yer alacak belgesellerse, bu yıl kurmaca filmlerin üstüne çıkacak görünüyor. Errol Morris’in First Person Özel Vakalar’ dizisinde, Amerikan toplumundan akla sığmayacak suçlar işleyen bireyleri tanıtılıyor. İleride yeniden yaşama döndürmek için annesinin kafasını kesip saklayan doktordan hapishanedeki seri katile aşık kadına kadar, 24 dakikalık on video belgeseli izlerken seyirciler gözlerine inanamayacak. Bu dizide yer alacak diğer belgeseler arasında, Todd Robinson’ın yönettiği Amargosa’, Fernando Trueba’ın yönettiği Calle 54’ ve Temple’ın İğrençlik ve Öfke’ de yer alıyor. 
     


 YAŞAM 























</TEXT>
</DOC>
