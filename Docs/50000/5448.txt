<DOC>
<DOCNO> 5448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/yazar/cemal.html </URL>
<DATE> 2001/02/04/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Press bey'le keyifli bir pazar sabahı... 
</HEADLINE>
<TEXT>

     Latif Demirci'nin Press bey'ini severim. 
     Her pazar sabahı Hürriyet'i elime aldığım zaman ilk ona bakar, şöyle bir kıkırdarım. 
     Niye 
     Herhal, her seferinde kendimden bir şeyler bulurum da ondan... 
     Bir kere Press bey de, kravatından belli, benim gibi Galatasaray taraftarıdır. 
     Sonra, benim gibi kollarını kavuşturarak poz verdiği için kendisine ayrıca sempatim vardır. 
     Sempati bağımın bir ucunda ortak kırmızı şarap merakımız da olabilir. 
     Latif Demirci hınzırca çizer. 
     Ustadır. 
     İncelikleri yakalayarak ayna tutar gazeteci milletine, belki daha doğrusu gazeteci milletinin bir takımına... 
     Bizim hallerimizi fena halde eleştirir. 
     Düşündürücüdür kareleri. 
     Ama öyle uzun boylu düşünürsen de acıtabilir 
     Çünkü ince ince doğrar. 
     Neyse... 
     İyi ki var Press bey 
     Bak, bugün onun sayesinde bir pazar yazısı kurtarmış oluyorum. 
     Ben de biraz Press bey gibiyim, yazı kurtarma teknikleri bakımından... 
     Arada bir benim de Milliyet'teki öğle yemeklerinde masadan yazıyı kurtarıp kalktığım olur. 
     Özellikle İsmet Berkan ve Radikalcilerle aynı masaya düşmüşsem işler kolaylaşır. 
     Yazmak istediğim konuyu masaya biraz ukalaca, fazla iddia kokan bir tarzda atarsam, İsmet ya da Erdal Güven'in, hele konu Kıbrıs ve Denktaş Bey olursa, oltaya gelmesi zor olmaz. 
     Yukarıdaki ilk karede Press bey'in yaptığı gibi, sonra sözü onlara bırakır, hem yer hem de yazıyı aradan çıkartmanın dayanılmaz hafifliğini yaşayabilirim. 
     Yıllar geçiyor. 
     Bunu da bazen kendi meslektaşlarımla değişik geyikler için oturduğumuz akşam masalarında anlıyorum. 
     Tıpkı Press bey'le aynı masayı paylaşan o dalyüreğin dediği gibi 
     "Eyvah, Hocam ufak ufak tüyelim. Press Bey 'gazetecilik' anılarına başladı, askerlikten beterdir " 
     Press bey'den ayrıldığım bir nokta var 
     Ben aşk yazısı yazmam .. 
     Ama üstte, sağ taraftaki karede, "Hayatım biliyo musun, yarın aşk yazısı yazmam lazım .." diyen Press bey'in, yüz ifadesini, özellikle gözlerindeki hınzır parıltıyı çok sevdim... 
     Dedim ya, pazar keyfimin bir parçasıdır Press bey. 
     Bu sabah gene yapacağım gibi, ilk ona bakıp kıkırdar, sonra necip Türk basınına dalarım. 
     İyi pazarlar 
     -------- 
     Dip not 
     Geçen yıl yaz tatilimizdeki mavi yolculuğa, Latif Demirci'nin Press bey, Milenyum 2000 Yapı Kredi Yayınları kitabıyla birlikte çıkmıştım. Hem hoşça vakit geçirdim, hem de gazeteci milleti olarak hallerimizi düşündüm, biraz da kederlendim. Yazmak ise daha yeni nasip oldu.      
     
     





Nişan suçu 


Çiller Tencerenin kapağını açın 


Yaslı gittik, şen geldik 


Press bey'le keyifli bir pazar sabahı... 


Başkan'ın kadınları 


Uzay, her eve lazım 


Gurbettekiler 


Diasporadan mektup var... 


Türk usulü aydın havası .. 


Oyuncu 


Geçen hafta 


Vizontele 


Yav onlar da kim 


Beş anahtar sözcük 


Hata eken, dert biçer 


Sabancı Koleksiyonu Berlin'de 


</TEXT>
</DOC>
