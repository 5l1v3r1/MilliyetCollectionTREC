<DOC>
<DOCNO> 1190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/son/sondun03.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Clinton "En çok uçağım Air Force One'ı özleyeceğim" 
</HEADLINE>
<TEXT>

     ABD başkanlığını 20 Ocak'ta George W. Bush'a devredecek olan Bill Clinton, görevinden ayrılmasından sonra en fazla, özel başkanlık uçağı Air Force One ile seyahat etmeyi özleyeceğini söyledi. 
     Clinton, Washington'daki bir kilisede katıldığı ''veda ayini''nden sonra yaptığı konuşmada, ''8 yıl Air Force One ile seyahat ettikten sonra benim için en zor şey yolcu uçaklarına binmek olacak. Sanırım Tanrı burada benim sabrımı sınayacak'' dedi. 
     Bill Clinton, emekliye ayrıldıktan sonra önceliğini senatör eşi Hillary ve kızı Chelsea'ye vereceğini anlatarak, ''amacım, ülkemin bana sağladığı bu büyük fırsattan edindiğim deneyimlerle iyi bir vatandaş olmak'' diye konuştu. Clinton, sözlerini, ''bundan sonra ABD başkanları arasında şüphesiz görevi benden daha iyi yapanlar olacak, ancak bu görevde benim kadar eğleneni olmayacak'' diyerek bitirdi. 




</TEXT>
</DOC>
