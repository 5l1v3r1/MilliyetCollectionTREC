<DOC>
<DOCNO> 1878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/son/sondun19.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Simitis "Kosova'daki birliklerimizi çekmeyeceğiz" 
</HEADLINE>
<TEXT>

     Yunanistan Başbakanı Kostas Simitis, Kosova'daki barışgücünde görev yapan Yunan birliklerini geri çekmeyeceklerini açıkladı. 
     Simitis, parlamentoda muhalefetin Balkan sendromuna ilişkin sorularına yanıt verdiği konuşmasında, Yunan birliklerinin bölgedeki varlığının, Yunanistan'ın ulusal çıkarları açısından gerekli olduğunu vurguladı. 
     Yunanistan'ın zayıflatılmış uranyum içeren mühimatın kullanılmasına itiraz etmesi gerektiği yolundaki iddiaları da yanıtlayan Simitis, ''Yunanistan böyle bir itirazda bulunamazdı, çünkü bombardımana katılmadı. Bu durumda diğerlerine hangi tür mühimmat kullanmaları gerektiğini nasıl söyleyebilirdik '' dedi. Simitis, bombardımanın sözü edilen tehlikeyi yarattığını teyit eden bilgi bulunmamasına rağmen, bölgedeki Yunan personelinin korunması için gerekli önlemlerin alındığını da belirtti. Yunanistan Başbakanı Simitis, NATO'nun bu konuda vermekle yükümlü olduğu bilgiyi henüz vermediğini de kaydetti. 




</TEXT>
</DOC>
