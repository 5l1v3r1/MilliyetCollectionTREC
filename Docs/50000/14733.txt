<DOC>
<DOCNO> 14733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/yazar/cemal.html </URL>
<DATE> 2001/04/05/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Ankara ayak bağı, Ankara'yla olmuyor mu .. 
</HEADLINE>
<TEXT>

     İlginç Gitgide yaygınlaşıyor. Eskiden bu kadar değildi. Daha çok dar bir aydın kesimiyle iş dünyasında kulaklara çalınırdı 
     - Ankara ayak bağı 
     - Ankara'yla olmuyor 
     Oysa şimdi bu söylem her geçen gün çok daha geniş çevrelerin malı olmaya başladı. 
     Yani halka iniyor bu söylem. 
     Sokaktaki adamın ağızdan da duyuluyor 
     - Bu Ankara'yla olmuyor diye... 
     - Türkiye'ye ayak bağı oluyor bu Ankara diye... 
     Ne demek bu söylemin halka inmesi Artık sokaktaki adamın, sade vatandaşın malı olmaya başlaması 
     Ne anlama geldiği malum 
     Ankara'da kilitlenen siyaseti anlatıyor bu söylem. Türkiye'nin temel sorunlarını bir türlü çözemeyen, tersine sorun biriktiren, çözüm değil kriz üreten bir siyaset kurumunu sergiliyor. Mevcut siyaset sınıfına yönelik tepkiyi özetliyor. 
     Bugün halinden şikayet etmeyen yok. Kasım ve şubat krizleriyle birlikte artık ayakta olmayan yok. 
     Herkes bağırıyor. 
     Türkiye yangın yeri 
     O yüzden, Başbakanlığın önünde Ecevit'in kafasına yazarkasa fırlatılmasına da, munis insanlar topluluğu olarak bilinen esnafın yürümeye başlamasına da şaşmamak lazım. 
     Hükümetten de, siyaset kadrolarından da sıtkı sıyrılmış durumda insanların. O yüzdendir ki, "Bu Ankara ayak bağı, Ankara'yla olmuyor " söylemi hızla yaygınlaşıyor. Daha geniş kitlelerin malı oluyor. 
     Hayırlı bir işaret mi 
     Tersini düşünmüyorum. 
     Evet, hayırlı bir gelişme. 
     Çünkü, Ankara ayak bağı söylemi aynı zamanda bir siyasal değişim talebidir. Köklü bir siyasal reform isteğidir. Çoktandır kilitlenmiş siyasetin açılması ve Ankara düğümünün çözülmesi yolunda halkın bir bakıma bilinçlenmesidir. 
     Akla takılan sorular var 
     Ankara'yla olmuyor demek, siyasetsizliği mi istemektir 'Ara rejimler'e, 'teknokrat hükümetleri'ne davetiye mi çıkartmaktır 
     Veyahut 
     Kışlaya el sallamak mı 
     Böyle yorumlayanlar var. Biraz abartılı da olsa, yersiz sayılmaz bu yorumlar. Çaresizlik ve hükümete duyulan güvensizlik, siyaset meydanında uç noktalara kayılmasına da yol açıyor. 
     Ayrıca, Türk siyasal yaşamında ilk kez de olmuyor bu durum. 
     Yani siyasette boşluk olayı... 
     Ama bunun altında yine Ankara'nın, siyaset kurumunun yarattığı çaresizlik yatıyor. Çözüm değil kriz yaratan bir Ankara, böylesine kısır bir siyaset kurumu eleştirilir de, tepki de görür. 
     Ancak bu haklı eleştiri ve tepkileri, ara rejime çağrı diye damgalamak hiç de inandırıcı olmayan, geçmişte hiçbir işe yaramayan örnekleri bol bir yıldırma ve hedef saptırma oyunudur. 
     
İyi ki Galatasaray var      Altını çizmekte yarar var 
     Ankara'ya tepki, siyasetsizliğe çağrı değildir. 
     Ankara'ya tepki, ara rejime davetiye değildir. 
     Ankara'ya tepki, kışlaya mendil sallamak da değildir. 
     Yalın bir gerçeği dile getirmektir. 
     Ara rejimler çare değil 
     Kışlaya dönüp bakma alışkanlığından da vazgeçmektir doğru olan... 
     Ancak böylesi özlemler uç verebiliyorsa, bunun altında yatan, Ankara'nın yarattığı çaresizlik duygusudur. 
     İyi ki Galatasaray var 
     İçimden geldi, yazımı böyle bitirmek istiyorum. 
     
     





Devletçilik krizi 


Affı şahane... 


İmar ve emlak paketi 


Biliyo da vermiyooo 


Ankara ayak bağı, Ankara'yla olmuyor mu .. 


Dostum Ayhan Şahenk 


Sinir - bilinç 


"Cimbom gibiyim " 


O kadar da değil... 


"İğneyle kuyu kazmak..." 


Dolar ateşine fren lazım... 


Sahnede canlı yayın 


Ecevit'e düşen 


Stagflasyon mu 


Merkez’in yanlışta ısrarı doları 2 milyona çıkarır 


</TEXT>
</DOC>
