<DOC>
<DOCNO> 33389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/ekonomi/eko13.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk altı ayda vergiler 
</HEADLINE>
<TEXT>

     VERGİ DÜNYASI - MUSTAFA ÖZYÜREK 

     2001 yılının ilk yarısının konsolide bütçe gerçekleşmeleri belli oldu. Haziran sonu itibariyle 31 katrilyon liralık harcamaya karşılık 22.5 katrilyon lira gelir elde edilmiş, bütçe açığı 8.1 katrilyona ulaşmıştır. 
     2001sonunda 41.2 katrilyon lira olarak hedeflenen faiz harcamaları ilk altı ayda 15.7 katrilyon lira olarak gerçekleşmiştir. 2001 Haziran’da kabul edilen ek bütçe ile vergi gelirleri hedefi 37.1 katrilyona çıkarılmıştı. Aşağıdaki tabloda, başlıca vergilerde 2000 yılının ilk altı ayına göre sağlanan artış ve bütçe hedefinin gerçekleşme oranları gösterilmiştir. 
     
Artış ve bütçe hedefinin gerçekleşme oranları Trilyon TL 2000 tahsilatı 2001 tahsilatı Artış 2001 Hedefi Gerçekleşen Gelirler 15.525 22.927 47.6 49.300 46.5 Vergi gelirleri 12.315 16.560 34.4 37.710 43.9 Gelir Vergisi 2.804 5.380 91.8 10.186 52.8 Kurumlar Vergisi 979 1.143 16.7 2.100 54.4 KDV dahilde 1.948 2.789 43.1 7.220 38.6 KDV ithalde 1.646 2.067 25.5 5.923 34.8 ATV 1.749 1.914 9.0 5.650 33.8 BSMV 447 1.024 129.0 1.180 86.7 Özel iletişim 156 241 54.4 618 38.9 Vergi dışı gelirler 1.480 4.368 195.1 6.778 64.4      
     Tablo incelendiğinde ilk altı ayda gerek dahilde, gerekse ithalde alınan KDV’lerde yeterli artışın gerçekleşmediği anlaşılmakta. Gelirlerin toplam vergi gelirlerinin yüzde 35’ini oluşturduğu dikkate alındığında bu vergilerde düşüklük yıl sonu rakamlarını da olumsuz etkileyecek. 
     2000 yılının ilk altı ayında dahilde alınan KDV tahsilatının tahakkuka oranı yüzde 68.5 iken bu yılın aynı döneminde tahsilat oranı yüzde 59.7’de kaldı. 
     Durgunluğun doğal sonucu olan KDV’deki tahsilat düşüklüğünün yılın ikinci yarısında giderilmesi olasılığı söz konusu değil. Ekonomideki olumsuzluklar böyle devam ederse vergi gelirleri yılın ilk yarısındaki düzeyinin altında kalabilir. 
     IMF’ye verilen niyet mektubunda gelir artışı yönünden büyük önem verilen ATV rakamları ise hayal kırıklığı yarattı. İlk altı ayda tahsil edilen ATV’deki artışlar yüzde 9’da kaldı. Yıl sonunda toplanması öngörülen ATV’nin ilk altı ayda sadece yüzde 33.8’i tahsil edildi. 
     
     Akaryakıt tüketimi azaldı 
     2001 yılının ilk altı ayında akaryakıt tüketimi 2000 yılının aynı dönemine göre yüzde 30 geriledi. Sanayi ve ulaştırma sektöründeki gerilemeler ve akaryakıt fiyatlarındaki sürekli artışların caydırıcılığı, petrol tüketimini düşürmüştür. Yılın ikinci yarısında da akaryakıt tüketiminin artması için hiçbir neden yok. 
     Ekonomide bir canlanma olmadığı takdirde, bütçede hedeflenen gelirlerin toplanması zor görünüyor. Yurtdışı çıkışlardan alınacak 50 dolarlık harç ve vadeli mevduat hesaplarından tahsil edilecek 1 milyon liralık Özel İşlem Vergisi ile olağanüstü vergilerin sonuna geldiğimizi umuyorum. Mevcut vergileri ödeyemeyen mükelleflere yeni ek vergiler getirmek ekonomik açıdan son derece sakıncalı. 
     Vergi gelirlerini artırmada tek kaynak, kayıtdışı ekonomi ile mücadeledir. Vergi yönetimi etkinleştirilerek ve vergi denetimi yaygınlaştırılarak kaçak bir ölçüde önlenebilir. Normal vergilerin yanında, ek vergileri, olağanüstü vergileri de yüklediğimiz mükelleflerden artık yeni vergi alınamaz. 
     



 EKONOMİ 





















</TEXT>
</DOC>
