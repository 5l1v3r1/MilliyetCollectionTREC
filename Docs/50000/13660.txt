<DOC>
<DOCNO> 13660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/son/sontur01.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Afyon'da sudan zehirlenme, yüzlerce kişi hastanelerde 
</HEADLINE>
<TEXT>

     Afyon'un Çay ilçesinde içtikleri sudan zehirlendiklerini belirten çok sayıda kişinin hastanelere kaldırıldığı bildirildi. 
     Çay Devlet Hastanesi'ne akşam saatlerinde mide bulantısı şikayetiyle başvuranların artması nedeniyle, durum, hastane yetkilileri tarafından İl Sağlık Müdürlüğü'ne kaydedildi. Başvuruda bulunan vatandaşların hepsinin su içtikten sonra midelerinin bulandığını söylemeleri üzerine, Afyon Çevre Sağlığı Kurulu ve Afyon'daki doktorların çoğu, Çay Devlet Hastanesi'ne gönderildi. 
     Afyon İl Sağlık Müdürlüğü yetkilileri, zehirlenen vatandaşların çok sayıda olduğunu, tam sayının ise henüz tespit edilemediğini bildirdiler. Yetkililer, zehirlenmenin, Çay ilçesindeki içme suyu şebekesine fazla klor karıştırılması nedeniyle meydana geldiğini tahmin ettiklerini, kesin sonucun suyun incelenmesinden sonra ortaya çıkacağını söylediler. 




</TEXT>
</DOC>
