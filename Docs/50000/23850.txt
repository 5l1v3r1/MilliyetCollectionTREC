<DOC>
<DOCNO> 23850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/son/sondun01.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Pinochet soruşturmasında, Kissinger tanık sandalyesinde oturacak 
</HEADLINE>
<TEXT>

     ABD'nin eski dışişleri bakanı Henry Kissinger, eski Şili diktatörü Augusto Pinochet döneminde kaybolan Fransız vatandaşları hakkında yapılan soruşturma çerçevesinde tanık sandalyesine çağrıldı. 
     Polis yetkilileri, davayla ilgili mahkeme çağrısının, Kissinger'ın özel bir ziyaret için gittiği Paris'te kaldığı otele gönderildiğini kaydettiler. 
     Pinochet'nin 1973-1990 yılları arasındaki diktatör rejimi sırasında kaybolan Fransız vatandaşlarının aileleri adına avukat William Bourdon tarafından hazırlanan mahkeme çağrısına Kissinger'ın cevap vermek zorunda olmadığı belirtildi. 
     Avukat Bourdon, Pinochet'yi iktidara getiren 1973 darbesinden sonra Şili ve ABD gizli servisleri arasında yapılan çeşitli görüş alışverişleri nedeniyle Kissenger'ın ifadesinin dava için ''gerekli'' olduğuna inandığını söyledi. 
     İngiltere'de 1998 yılı Kasım ayında yakalanan, İspanyol hakim tarafından insan hakları suçlamasıyla mahkemeye çıkartılmak istenen, ancak sağlık sorunları nedeniyle İngiliz yetkililer tarafından serbest bırakılan Pinochet'nin döneminde kaçırılan, işkence gören ve kaybolan 5 Fransız vatandaşıyla ilgili soruşturmada bugüne kadar düzinelerce tanık ifade verdi. 
     
     






</TEXT>
</DOC>
