<DOC>
<DOCNO> 17923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/siyaset/siy05.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalmışlar, çırpmışlar...’ 
</HEADLINE>
<TEXT>

     ANKARA Milliyet 

     Ekonomiden sorumlu Devlet Bakanı Kemal Derviş, TBMM Plan ve Bütçe Komisyonu'na iki buçuk saat süren kapalı oturumda bilgi verdi. Üyelerin görüşmeyi dışarı sızdırmayacakları konusunda yemin ettiği gizli toplantının ardından Derviş, "Çok yapıcı, çok güzel ve çok şey öğrendiğim bir toplantı oldu" dedi. 
     Derviş, komisyonda sorular üzerine şu açıklamalarda bulundu "Destek konusunda IMF ve en büyük hissedarları G-7'ler nezdinde girişimlerde bulunduk. Şimdi top onlarda. 4.3 milyar dolar için IMF ile anlaşma sağlandı. 11 milyar dolar Dünya Bankası ve diğerlerinden gelecek. Yüzde 95 gelecek. Toplam 15 milyar 300 milyon dolar dış kaynak bekliyoruz. Bunun 11 milyar doları yeni. Dış kaynak verilmezse sürpriz olur" 
     
'İç borç 53 katrilyon lira'      "Kamu bankalarının görev zararları devletin borcudur. Bunlar için bankalara Hazine tahvili vereceğiz. Onlar da Merkez Bankası'nda repo olarak kullanacak. Yıl sonunda iç borcun 53 katrilyon lira olmasını bekliyoruz. Dolar yıl sonunda, ortalama olarak bugünkü rakamın altında olacaktır. Dar gelirli için çaba harcıyoruz ve yeni vergi düşünmüyoruz." 
     
'İç kaynak iç borçlanma'      "78 milyar dolar kaynağa ihtiyaç var. Bunun 51 milyar doları iç borçlanma, 15 milyar doları dışardan 9 milyar doları faiz dışı bütçe gelirlerinden, 2.3 milyar doları özelleştirmeden gelecek." 
     Halkbankası ve Ziraat Bankası yaşayacak, ancak Emlak Bankası hem bireysel bankacılık hem de kamusal bankacılık alanında başarılı olamadı. Piyasa tabiriyle çalmışlar, çırpmışlar, çar - çur etmişler, hortumlamışlar, kaçmışlar. Fondaki bankaların yıl sonuna kadar bir bölümü birleştirilecek, bir bölümü satılacak, satılmayanlar tasfiye edilecek." 
     



 SİYASET 


















</TEXT>
</DOC>
