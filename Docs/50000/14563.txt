<DOC>
<DOCNO> 14563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/yazar/pulur.html </URL>
<DATE> 2001/04/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Demokratik sol kültür ve bedel 
</HEADLINE>
<TEXT>

     GEÇENLERDE, DİSK eski Başkanı ve DSP milletvekili Rıdvan Budak'a rastladık ve takıldık 
     "Demokratik sol kültürü öğrenmeye başladınız mı " 
     Biliyorsunuz Budak'ın, bir süre önce yaptığı konuşmaya Ecevit tepki göstermiş ve kendisini "Demokratik sol kültürü bilmemekle" eleştirmişti. 
     Budak "Yaptığım basın toplantısının tam metini göndereyim, okuyun" dedi. 
     Ve gönderdi... 
     Okuduk... 
     
     BUDAK şöyle demiş 
     "Halksız ne devlet yönetilebilir, ne de halkın desteği ve rızası olmadan ekonomik zorluklar aşılabilir. Halk bu desteği devlet zoruyla değil, gönüllü katılımla vermelidir. Ben bilirim, ben yaparım takıntısıyla sorunlar çözülemez." 
     Demek, bu yaklaşım da demokratik sol kültüre aykırı bulunmuş 
     
     BUDAK şöyle demiş 
     "Sayın Derviş'in çabalarına kıskançlık ve çelme takma belirtileri şimdiden fark edilmektedir." 
     Demek, bu da, demokratik sol kültüre aykırı bulunmuş... 
     
     BUDAK şöyle demiş 
     "Ortadaki en önemli sorun, birbirinin arkasından konuşan, birbirlerini acımasızca suçlayan, birbirine güvenmeyen, inandırıcılığı yitiren hükümet içinden ciddi bir değişim zorunludur." 
     Demek bu tespit de, demokratik sol kültüre uygun bulunmamış. 
     
     HELE Budak'ın, sistemin nasıl bir milletvekili yetiştirdiğini ve istediğini anlatması 
     "Sistem itiraz etmeyen, eleştirmeyen, hesap sormayan, liderin her söylediğini buyruk kabul eden, liderlerin iki dudağı arasında milletvekili olmak durumunda kalan bir tip yaratmaktadır." 
     Hayır, hayır, "Bu da mı, demokratik sol kültüre aykırı bulundu " diye sormayacağız. 
     Bu tarif tümüyle "demokratik sol parti kültürü"nün temelidir, sormaya gerek yoktur, bu kültüre birebir uygundur. 
     
     PEKİ Rıdvan Budak çözüm için ne önermiş ki, Sayın Ecevit bunları demokratik sol kültüre" aykırı bulmuş 
     "Siyasi partiler, seçim kanunu değiştirilsin " 
     Bu ne demek 
     Yani, milletvekili adaylarının şeçimi, genel başkanların elinden mi alınsın 
     İşte bu "demokratik sol kültür"ün baş düşmanıdır 
     
     HELE Rıdvan Budak'ın "siyasi bedel" diye bir kavramı var ki 
     "Siyasi bedel, sadece seçim başarısızlığı olmamalıdır." 
     Ya nasıl olacaktır 
     "Seçim dışında da, siyasi bedel ödenmeli, istifa kurumu Türk siyasi hayatında çalıştırılmalıdır." 
     Yani bu hükümet, ekonomiyi dibe vurdurup, memleketi krize soktu, diye, siyasi bedeli ödeyip istifa mı etmeli 
     İşte size "demokratik sol kültür"ün tam tersi bir yaklaşım, hiç böyle şey olur mu 
     Ne demek siyasi bedel 
     
     RIDVAN Budak, bir de tehdit savurmuş 
     "Bu değişiklikler olmazsa, önümüzdeki dönem aday olmayacağım " 
     Aman, ne kadar üzülmüşlerdir kim bilir 
     
     AÇIKLAMA - Orkun Alataş, pazartesi günü "Yorumcu genç" takma adıyla yayımladığımız "Olimpiyat münafığı" başlıklı yazının "Leman" yazarlarından Vedat Özdemiroğlu'nun olduğunu açıkladı. Okurumuza teşekkür eder, yazara da hem teşekkür eder, hem kutlarız. 
     
     





Gecikmeden... 


Günün olayı 


Derviş sıkıntısı 


17 yamalı lastik 


Ağzınızla kuş tutsanız bile... 


Makro Mikro Tarih 


Yeşil pasaport 


Kriz fırsat olabilir... 


Aşk aynaya yapıştırılmış sakız mıdır 


Yolunu değiştirmeyen adam 


Yolsuzluğun bürokrat ve siyasi ayağının anahtarı 1 


Demokratik sol kültür ve bedel 


Krizin ilacı sinema 


"Önce kelam vardı" 


Bankalar düzelmeden ekonomi düzelemeyecek 


İrticaya karşı bilişim 


</TEXT>
</DOC>
