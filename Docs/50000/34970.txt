<DOC>
<DOCNO> 34970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/dunya/dun01.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Geze geze Moskova’ya 
</HEADLINE>
<TEXT>

Uçaktan korktuğu için Moskova’ya trenle giden Kuzey Kore lideri Kim, bir hafta önce çıktığı 9288 km’lik yolculukta Omsk kentinde mola verdi 
     CENK BAŞLAMIŞ MOSKOVA 

     Uçaktan korkan Kuzey Kore lideri Kim Jong - İl, bir hafta önce Rusya’nın en doğusundan başladığı Moskova yolculuğunda tren gezisinde yavaş yavaş da olsa sona yaklaşıyor. 
     İktidara gelmesinden bu yana yine trenle sadece Çin’e giden Kim’in Rusya’yı bir baştan bir başa kateden 9288 kilometrelik gezisi, ülkenin neredeyse bütün güvenlik birimlerini alarma geçirmiş durumda. Kuzey Kore liderini taşıyan trenin durduğu her istasyonda büyük güvenlik önlemleri alınıyor ve diğer tren seferleri durduruluyor. İstasyonlarda Kim’i yerel yetkililer, Kuzey Koreliler ve bir gazeteci ordusu karşılıyor. 
     25 Temmuz’da Vladivostok’ta başladığı gezisinde Kim’in son durağı, Sibirya’nın batısındaki Omsk kenti oldu. Kalan yolu 4 Ağustos’a kadar tamamlayarak Moskova’ya ulaşmayı planlayan Kim, uçaktan korkmasaydı Moskova’ya 10 gün yerine 10 saatte ulaşabilecekti. 
     



 DÜNYA 












</TEXT>
</DOC>
