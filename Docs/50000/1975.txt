<DOC>
<DOCNO> 1975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/siyaset/siy06.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Özal’a Malatya toprağı 
</HEADLINE>
<TEXT>

     Ercan Arslan 

     Tedavi gördüğü Başkent Hastanesi’nde ölen eski Devlet Bakanı Yusuf Bozkurt Özal toprağa verildi. Süleymaniye Camii’nde düzenlenen cenaze törenine eşi Naciye, kızları Yasemin ve Elif, oğlu İbrahim, 8. Cumhurbaşkanı Turgut Özal’ın eşi Semra Özal, FP Genel Başkanı Recai Kutan, İstanbul Valisi Erol Çakır, TBMM eski Başkanı Yıldırım Akbulut, milletvekilleri Aydın Ayaydın, Ekrem Pakdemirli, Şadan Tuzcu, Temel Karamollaoğlu, Mehmet Ağar, eski politikacılar ve kalabalık bir vatandaş grubu katıldı. Süleymaniye Camii haziresine defnedilen Özal’ın mezarına, eşi ve kızları tarafından Malatya’dan getirilen toprak serpildi. Aynı yerde, Kanuni Sultan Süleyman ve Hürrem Sultan’ın türbelerinin yanı sıra Yusuf Bozkurt Özal’ın annesi Hafize Özal, Nakşibendi tarikatı liderlerinden Muhammed Zait Kotku’nun mezarları da yer alıyor. 


 SİYASET 
























</TEXT>
</DOC>
