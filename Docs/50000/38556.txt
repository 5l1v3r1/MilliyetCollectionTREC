<DOC>
<DOCNO> 38556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/spor/spo02.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
"Sükürler olsun" 
</HEADLINE>
<TEXT>

Denizli, Saracoğlu serisine Glasgow’u da kattıklarını söyledi, "Bu günleri yaşadığımız için çok mutluyuz" dedi 
     HÜSEYİN YAVUZ 

     FENERBAHÇE Teknik Direktörü Mustafa Denizli, zor bir geceden zaferle ayrıldıklarını belirtti, "Şampiyonlar Ligi’nde bu kadar sıkıntı çekmeyiz" dedi. Denizli, "Bizi Şükrü Saracoğlu Stadı’nda yenecek takım çıkmayacak. Seriye Glasgow’u da kattık. Bu günleri bana ve ekibime yaşattığı için Allah’a şükürler olsun. Ancak daha yolun başındayız" diye konuştu. 
     ERKEN attıkları gol nedeniyle stresli oynadıklarını söyleyen tecrübeli hoca, "Zaman zaman orta saha hakimiyetini kaybettik. Attığımız goller çok pahalı gollerdi. Asıl ucuzlarını kaçırdık" dedi. Denizli, taraftarın yine yanlarında olduğunu belirtti, "Tribünlerin ligde korkusu yok ama Avrupa maçları için tedirginlik yaşadıklarını hissettim" ifadelerini kullandı. 
     
KADIKÖY KARNAVALIFenerbahçe, Glasgow Rangers’ı eleyip, Şampiyonlar Ligi’ne girdi, yer yerinden oynadı. Sarı-Lacivertli taraftarlar, caddelerde tur attı, sabaha kadar eğlendi. Zafer çığlıkları atan taraftarlar galibiyeti kutladı 
     SARI - Lacivertli takımın Glasgow Rangers’ı elemesi Kadıköy’de büyük coşku yarattı. Maçtan çıkan taraftarlar, saha dışındakilerle birleşti, adeta yer yerinden oynadı. Gece geç saatlere kadar caddelerde tur atan taraftarlar sabaha kadar eğlendi. Zafer çığlıkları atan taraftarlar, galibiyeti coşkulu bir şekilde kutladı. 
     
     Seyirci korkuttu 
     FENERBAHÇE’nin Glasgow Rangers ile oynadığı maçta uzun süredir tartışılan seyirci konusu yine sancı yarattı. Maçın başlamasına iki saat kala tribünlerin dolmaması yönetimi heyecanlandırdıysa da, karşılaşmaya kısa bir süre kala sadece yeni yapılan kale arkası tribünlerin bir bölümü hariç Şükrü Saracoğlu Stadı’nda taraftarlar yine yerini aldı. 
     
     Forvetsiz kadro 
     TEKNİK Direktör Mustafa Denizli, sürprizlerine dün de devam etti. Rangers karşısına herkesin tahmin ettiğinin tersine bir kadro çıkaran Denizli, sahaya yine forvetlerinin hiçbirini sürmedi. Denizli, meslektaşı Advocaat’ı yanıltmak için değişik bir yöntem denedi ve Rangers’taki ilk maçta savunma yapmak amacıyla sahaya çıkardığı kadroyu bozmadı. 
     
     Denizli yasağı 
     MUSTAFA Denizli maç günü Samandıra Tesisleri’ni herkese yasakladı. Sarı - Lacivertli oyuncuların dünya ile bağlantısı kesen Denizli sürekli takımı motive etmeye çalıştı. Bu nedenle Başkan Aziz Yıldırım ve yöneticiler bir gece önce kampa gelerek, futbolculara başarı diledi. 
     
     Rüştü son anda 
     SAKATLIĞI nedeniyle İstanbulspor maçında forma giyemeyen Rüştü, enjeksiyon yapılarak sahaya sürüldü. Tecrübeli kaleci dün sabah yapılan kontrollerde iyi olduğunu ve oynamak istediğini söyledi. Teknik Direktör Denizli, Oktay ile Hakan’ı onsekiz kişilik kadroya almadı. 
     
     İskoç ayıbı 
     KARŞILAŞMANIN son dakikalarında Mert Meriç sakatlık geçirince Sarı - Lacivertliler topu taça attı. Taç atışını kullanan Glasgow Rangerslı oyuncular topu kendi arkadaşlarına atınca tribünlerden büyük tepki aldılar. Ancak sonraki pozisyonda topu Fenerbahçeliler aldı. 
     
     Gözlemcilere özel ilgi 
     UEFA gözlemcileri, Fenerbahçeliler tarafından özel ilgiyle İstanbul’da gezdirildi. Kulüp Dış İlişkiler Sorumlusu Turgut Acar, UEFA gözlemcilerine yakın ilgi gösterdi. Bu arada Fenerbahçe Stadı’nda hoparlörlerden sürekli UEFA talimatı gereği merdivenlere oturulmaması anons edildi. 
     
Gruplar belli oluyor      ŞAMPİYONLAR Ligi’nde ilk raund final grubu kuraları bugün Monaco’da çekilecek. TSİ 17.00’de başlayacak olan kuralarla temsilcilerimiz Fenerbahçe ve Galatasaray’ın grupları belli olacak. İlk raundda mücadele verecek 32 takım, dörderli sekiz gruba ayrılacak. Kura çekiminde Galatasaray 2., Fenerbahçe ise 4. torbada yer alacak. Fenerbahçe, Galatasaray’a oranla daha zorlu rakiplerle eşleşecek. Bu arada, UEFA Kupası’nda da ilk tur kuraları yarın yine Monaco’da TSİ 13.00’te çekilecek. 
     
Advocaat Şanssızdık      GLASGOW Rangers Teknik Direktörü Advocaat, çok iyi oynadıklarını ancak şansın yanlarında olmadığını söyledi. Hollandalı teknik adam, "Son on dakika Fenerbahçeli futbolcular topa ulaşamadı. Rakibi sahasına hapsettik. Maç 2-2 de bitebilirdi. Ancak unutulmaması gereken bir şey var ki, 1.5 yıldır sahasında yenilmeyen bir takımla oynadık" diye konuştu. 
     



 SPOR 

























</TEXT>
</DOC>
