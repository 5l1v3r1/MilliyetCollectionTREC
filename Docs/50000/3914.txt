<DOC>
<DOCNO> 3914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/son/sonspo04.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Naklen yayın ihalesi 30 Ocak Salı günü yapılacak 
</HEADLINE>
<TEXT>

     Futbolda naklen yayın karmaşasıyla ilgili olarak Birinci Lig Kulüpler Birliği ve Futbol Federasyonu yöneticilerinin katılımıyla düzenlenen toplantı, Ankara'da başladı. 
     Gençlerbirliği Kulübü İlhan Cavcav Tesisleri'nde, birlik başkanı İlhan Cavcav başkanlığında gerçekleştirilen toplantının ilk bölümüyle ilgili açıklamalarda bulunan birlik ikinci başkanı ve Ankaragücü Kulübü Başkanı Cemal Aydın, futbol naklen yayın ihalesinin 30 Ocak Salı günü yapılmasının kararlaştırıldığını söyledi. 
     Aydın, açıklamasında, toplantıda gündemdeki konuları görüştüklerini ifade ederek, birliğin 15 gün önce vakıf durumuna gelerek resmiyet kazandığını ve sekreteryanın oluşması için çalışmaları başlattıklarını bildirdi. 
     




</TEXT>
</DOC>
