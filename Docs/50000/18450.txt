<DOC>
<DOCNO> 18450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/ekonomi/eko09.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD’dan DERVİŞ’e 
</HEADLINE>
<TEXT>
Siyaseti bırak, ekonomiye bak 
     ANKARA Milliyet 

     Türk Sanayici ve İşadamları Derneği TÜSİAD Başkanı Tuncay Özilhan, hükümetten siyasette yapısal değişime yönelmesini isterken, "Yapmazsanız sıfırlanırsınız" uyarısında bulundu. Özilhan, "umudunun orta sol ittifakta olduğunu" açıklayan Devlet Bakanı Kemal Derviş’ten de, "krizi çözene kadar siyasetten uzak durması ve çözümün ardından isterse parti kurmasını" istedi. 
     Sanayici ve İşadamları Dernekleri SİAD Platformu Başkanlar Kurulu toplantısı, 28 Şubat sürecinde tankların yürüdüğü Ankara Sincan’da dün yapıldı. 
     
     Kendimize benzettik’ 
     Derviş’le birlikte hükümetin güven veren bir dış görünüme kavuştuğunu savunan Özilhan, "Türkiye’ye gelir gelmez Derviş’i bir politik alternatif’ gibi göstermeye çalışan çevreler oldu. Sayın Bakan’ın bu konuya mesafeli bir yaklaşım göstermesi yeterli olmadı ve bu işgüzar çevreler, yarattıkları gerginliği gördükleri halde etkinliğini sürdürdü. Bugün Sayın Bakan’ın zaman zaman bu rüzg rlara kapıldığını ve kendisini kabinede uyum içinde çalışmak zorunda olduğu diğer üyelerle sık sık karşı karşıya getirecek derecede politik söylemler içine itilmesine izin verdiğini gözlemliyoruz." 
     



 EKONOMİ 



















</TEXT>
</DOC>
