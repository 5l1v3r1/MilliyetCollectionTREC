<DOC>
<DOCNO> 33600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/yasam/yas09a.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanlışlıkla linç ediliyordu 
</HEADLINE>
<TEXT>

İstanbul'da kıraathane basıp bir kişiyi infaz eden katil kaçtı. Ama ahali, polisin yakaladığı başka bir genci katil sanıp linç etmeye kalktı 
     TAHSİN AKSU İstanbul 

     Güngören'de kanlı bir kıraathane baskını, yanlışlık sonucu hiç suçu olmayan birinin daha canını alıyordu. 
     Cezaevinden yeni çıkan Bora Azeri Dönmez 26 , önceki akşam Posta Caddesi'nde bir kıraathaneye geldi. Tabancasını çeken Dönmez, rasgele ateş açtı. 
     Müşteriler kaçmaya çalışırken, Dönmez, asıl hedefi olan ve çay ocağına saklanan Murat Ekrem Öztürk'ü başından tek kurşunla vurdu ve kaçtı. Öztürk olay yerinde can verdi. 
     Dönmez'in bir hafta önce gasp ve adam yaralama suçlarından yattığı cezaevinden tahliye edildiği belirlendi. 
     Ancak bir facia da, savcı olay yerinde incelemelerini sürdürürken yaşanıyordu. Öztürk'ün yakınları, polisin başka bir nedenle gözaltına aldığı kişiyi 'katil' sanınca, ortalık birbirine girdi. 
     Şüpheli gence saldıran öfkeli kalabalık, dükk nların camlarını kırdı, genci taşıyan polis minibüsüne saldırdı. Karakola götürülmek istenen genç, minibüsün camlarını kırıp araçtan çıktı ve kaçarak canını zor kurtardı. 
     



 YAŞAM 


























</TEXT>
</DOC>
