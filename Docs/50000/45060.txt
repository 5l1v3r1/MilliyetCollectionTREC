<DOC>
<DOCNO> 45060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/son/sondun28.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'nın Toulouse kentindeki patlamada terör kuşkusu artıyor... 
</HEADLINE>
<TEXT>

     Fransa Çevre Bakanı Yves Cochet, Toulouse kentinde iki hafta önce bir fabrikada meydana gelen patlamanın nedenleriyle ilgili olarak bütün olasılıkları değerlendirdiklerini söyledi. 
     Le Figaro gazetesinin bugün manşetten verdiği, fabrika enkazından Tunus kökenli aşırı dinci bir militana ait cesedin çıkartıldığı yolundaki haberi değerlendiren Cochet, ''Bütün ipuçlarını değerlendiriyoruz. Yeni gelen bilgiler patlamanın ardında terörist saldırı olabileceğini gösteriyor'' şeklinde konuştu. 
     Gazetenin haberinde, enkazdan çıkarılan 35 yaşındaki Tunus asıllı Fransız vatandaşının üzerinde 4 kat iç çamaşırı bulunduğu, kökten dinci militanların intihar saldırıları öncesinde, cennete gidecekleri inancıyla bu şekilde giyindiklerini ileri sürüldü. 
     Toulouse kentinde petrokimya ürünleri üreten fabrikada meydana gelen patlamada 29 kişi ölmüş, 1000'den fazla kişi de yaralanmıştı. 
     






</TEXT>
</DOC>
