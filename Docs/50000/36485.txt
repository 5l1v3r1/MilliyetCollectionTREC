<DOC>
<DOCNO> 36485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/guncel/gun08.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Adli tatil kaldırılmalı mı 
</HEADLINE>
<TEXT>

ÇAPRAZ ATEŞ 
     ASLI ÖKTENER 

     Adli tatil süresi 45 gün. Hafta sonu, dini ve milli bayramlara denk gelen uzatmalı tatillerle birlikte adliyelerin kapalı olduğu gün sayısı 200’ü buluyor. Mahkemeler artık yoğun iş yükünden dolayı davalara bakamaz hale geldiği ve yargı tıkandığı halde, bu kadar uzun süreli bir tatile gerek var mı Davaların sonuçlandırılması için adli tatilin kaldırılması ya da kısaltılması mı gerekiyor İşte görüşler... 
     
Türkiye için lüksNecati Erdem Adana Baro Başkanı 
     20 Temmuz’da başlayan 45 günlük adli tatilin süresinin kısaltılması gerekiyor. 45 günlük adli tatil Türkiye için lüks. Adliyeler dosya yüklü. H kim, savcı ve personel açığı nedeniyle davalar uzuyor. Adalette eşitliği, tatile de yansıtmak gerekiyor. Tatil olacaksa, herkese olmalı. Avukatların, bütün adliye personelinin katılabileceği 15 gün gibi kısa süreli, adliyenin tamamen tatile gireceği dinlenme yapılmalıdır. Üstelik 45 günlük tatilden herkes yararlanamıyor. Değişik mahkemelerdeki h kimler, savcılar nöbetçi mahkemede davaya bakıyor, ama bundan sonuç almak mümkün değil. Yükü zaten ağır olan adalet ağır işliyor. H kim, savcı, personel sayısı yetersiz. Hafta sonu, dini ve milli bayramlara denk gelen uzatmalı tatillerle birlikte hesaplarsak, adliyede 200 günden fazla tatil yapılıyor. Adli tatil sırasında bakılan davaların duruşması ise, heyet değişikliği yüzünden erteleniyor. 
     
Adli tatil kaldırılmalıProf. Dr. Erdener Yurtcan 
     Adli tatil kaldırılmalıdır. Böyle bir tatile Türkiye’de gerek yoktur. Bu zaten kaplumbağa hızıyla çalışan mekanizmayı 45 gün süreyle tamamen durdurmaktadır. Dinlenmek kişinin anayasal hakkıdır. Ancak bunu bireysel planda programlamak gerekir. Anayasa Mahkemesi ile DGM’ler bunu yapmaktadır. Oralarda adli tatil yoktur. Adli tatilde nöbetçi mahkemeler çalışıyor gibi görülüyor. Ancak, nöbetçi mahkemelerde görev yapan yargıçlar, önlerine gelen dosyaların içeriklerini bilmedikleri için, celse boş geçiyor. 
     
Acil durum ilan edilmeliProf. Dr. Bakır Çağlar 
     Yargı çok yavaşladı. Dosyalara ayrılan zamanın çok sınırlı olması nedeniyle, davalar sağlıksız bir şekilde çok kısa bir sürede görülüyor. Örneğin Yargıtay’da bazı dosyalara 5 dakika ayrılıyor. Dosyalar birikiyor. Böyle bir yargı tıkanmışlığı içinde, adli tatil süresi çok uzun. Yargıda acil durum ilan edilmeli. Belki tatil sürecini minimuma indirmek gerekiyor. Nasıl ki, parlamentonun önüne sorunlar biriktiği zaman tatil kısaltılabiliyorsa, bu yargı için de geçerli olmalı. Mesela cumartesi günü çalışılabilir. 
     
Adli tatil korunmalı Turgut Kazan Avukat 
     Bu yeni bir tartışma değil. Adli tatili korumak gerekir. "Adli tatilin gereksiz olduğu" tartışmaları yapılıyor. Adli tatili kaldırdığınız zaman, daha çok sorun çıkar. Yargılamada, davalarda daha çok sarkma olur. Yargılama işlemi yapılmadan, daha çok zaman kaybı olur. Bu yüzden adli tatili korumak gerekir. Kaldırılması yönündeki tartışmalar fantezi ve yanlıştır. Ama süresi konuşulabilir. Başka meslektekilere göre uzun olduğu söyleniyorsa, yeniden değerlendirilebilir. Ama ben çok uzun olduğunu sanmıyorum. Toplum uzun sayarsa bir aya indirilebilir. Sorunların suçlusu adli tatil değildir. Bazı davalar adli tatile tabi değildir. Bunlara nöbetçi yargıç bakar. Adli tatile tabi olmayan dava sayısını mümkün mertebe azaltmak gerekir. 
     
Tatil bir haktırRemzi Kazmaz Avukat 
     Tatil sosyal ve yasal bir haktır. Yasa tarafından bu hak verilmiştir. Ancak, bu tatilin adliyeye ve adli hizmetlere yansımasında olumsuzluklar var. Türkiye’de hiçbir kurum ve kuruluş, uzun süreli tatil yapmıyor. Bu nedenle, bu tatilin, periyodik şekilde kullanılması daha doğrudur. İşlerin tamamen durma noktasına gelmesi, yürüyen işlerde usulen ve esasen hatalar olması, ne çalışanların, ne h kim ve savcıların sorunudur. Sorun sistemle ilgilidir. Adalette reform, acilen şarttır. Zaten, TBMM’de bu konularla ilgili yasalar beklemektedir. Ama bu arada, adli tatil yeniden düzenlenebilir. 45 günlük tatil, yıl içerisinde üçe veya dörde bölünebilir. Böylece kesintisiz hizmet sunulmuş olur. 
     



 GÜNCEL 













</TEXT>
</DOC>
