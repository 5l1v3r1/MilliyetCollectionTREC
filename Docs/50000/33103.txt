<DOC>
<DOCNO> 33103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/son/sontur07.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve huzurlarınızda Saadet Partisi 
</HEADLINE>
<TEXT>

     Malatya Bağımsız Milletvekili Recai Kutan, Saadet Partisi'nin kuruluş dilekçesini bugün saat 15.00'de İçişleri Bakanlığı'na vereceklerini bildirdi. Kutan, ''En halishane niyetlerle milletimize ve ülkemize hizmet aşkı ve heyecanıyla yola çıkıyoruz. Bu çıkış kurtuluşumuza ilk adımdır. Allah yardımcımız olsun'' dedi. 
     Kutan, kapatılan FP'nin Ankara İl Başkanlığı'nda düzenlediği basın toplantısında, bugün kuruluş başvurusunu yapacakları partiye ilişkin açıklamalarda bulundu. 
     Kutan, bütün dünyanın yeniden şekillendiği 21. yüzyılda gelişmiş ve gelişmekte olan her ülkenin kendi insanlarına daha çok demokrasi, daha çok insan hakları ve özgürlükler, daha çok refah sonuç olarak daha çok mutluluk için gayret sarfederken, Türkiye'de insanlara aynı imkan ve hizmetlerin sağlanamadığını savundu. Kutan, ''Milletimiz ve ülkemiz her alanda tam bir krizin batağındayken bizler memleket sevdalısı insanlar olarak ne yapalım her geçen gün siyaset alanı biraz daha daraltılıyor diyerek tam bir yenilmişlik ve ümitsizlik psikolojisiyle bir kenarda oturamazdık'' dedi. 
     Bu sorumluluk duygusuyla yep yeni yeni bir parti ''Saadet Partisi''ni kurduklarını kaydeden Kutan, ''Yeni bir parti, yeni bir kadro yeni bir ruh ve hamle olarak aziz milletimizin huzurundayız ve hizmetindeyiz ve halkımızın bütününe kucak açmaktayız'' dedi. 
     Recai Kutan, partilerinin kuruluşuna ilişkin dilekçenin bugün saat 15.00'de İçişleri Bakanlığı'na sunulacağını kaydetti. Kutan, ''En halishane niyetlerle milletimize ve ülkemizi hizmet aşkı ve heyecanıyla yola çıkıyoruz. Bu çıkış kurtuluşumuza ilk adımdır. Allah yardımcımız olsun'' dedi. 
     
     






</TEXT>
</DOC>
