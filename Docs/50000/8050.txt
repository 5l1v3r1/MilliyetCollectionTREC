<DOC>
<DOCNO> 8050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/son/sontur06.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'daki kar yağışı akşam saatlerinde sona erecek 
</HEADLINE>
<TEXT>

     Meteoroloji İstanbul Bölge Müdürü Dr. Saffet Sarı, dün başlayan kar yağışının bu akşam saatlerinden itibaren sona ereceğini bildirdi. 
     Sarı,yurdun büyük bölümünü etkisi altına alan kar yağışının, deniz seviyesinde bulunan İstanbul'da özellikle kuzey kesimlerde dün akşam saatlerinden itibaren etkisini gösterdiğini hatırlattı. 
     Hava sıcaklıklarının mevsim normallerinde seyrettiğini belirten Sarı, ''Bugün de kar yağışı etkisini gösteriyor. Gün boyu yer yer serpinti olarak devam edecek kar yağışı, akşam saatlerinden itibaren sona erecek'' dedi. Marmara Bölgesi'nde yarın parçalı bulutlu bir havanın hakim olacağını ifade eden Sarı, ''Hafta sonuna kadar kar yağışı beklenmiyor'' dedi. Bu arada, İstanbul'da bu sabah 2 mevsimi bir arada yansıtan görüntüler oluştu. Kentin yüksek kesimlerinde oturan İstanbullular beyaza bezenmiş bir çevreyle karşılaşırken, kentin diğer bölümlerinde ise baharı andıran manzaralar yaşandı. 




</TEXT>
</DOC>
