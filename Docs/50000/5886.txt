<DOC>
<DOCNO> 5886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/yazar/bila.html </URL>
<DATE> 2001/02/07/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Baykal'ın çizgisi 
</HEADLINE>
<TEXT>

     CHP Genel Başkanı Deniz Baykal, bir yılı aşkın süredir ayrı kaldığı partisinin başına yeniden geçince, "yeni" bir imaj oluşturma gayreti içine girdi. 
     Bu gayretle gündeme taşıdığı söylem, öneri ve açılımlarla yeni soru işaretlerine yol açtı. 
     Önce Şeyh Edebali, ardından Yunus Emre, ardından Mevlana derken "Anadolu solu" kavramıyla ortaya çıktı. Bu "açılım" içinde Avrupa solunu bir kenara iterek, "orada aranan insanın, ortaçağda Anadolu'daki erenlerin tarif ettiği insan" olduğunu "keşfetti" ve "Ben solu, sosyal demokrasiyi, insanı, Avrupa'dan mı öğreneceğim, onun kökü bende, Anadolu'da" diyerek "yeni sol" anlayışını gündeme getirdi. 
     Baykal, bununla da kalmadı, sağda bağımsız veya boşta kalmış ünlü politikacılara çiçekler atarak, Aydın Menderes'e, İlhan Kesici'ye göz kırptı. Bir çeşit Mevlana söylemiyle, "kim olursan ol, CHP'ye gel" noktasına geldi. 
     Baykal partisine yeni bir çizgi mi oluşturuyor 
     Bu soruya olumlu yanıt vermek zor. Baykal ve CHP'nin, tam aksine "çizgisizlik" sorunu sürüyor. Baykal son çıkışlarıyla da "taklit ve taktik" politikasından vazgeçmediğini kanıtlamış oldu. 
     1995 seçimlerinde Clinton - Gore ikilisinin "önce insan" tezini taklit ederek kampanya yürüten Baykal, 1999 seçimleri öncesinde de Blair'i taklit ederek "üçüncü yol" veya "yeni sol" diye ortaya çıktığı belleklerde henüz tazedir. 
     Blairizme dayalı "yeni sol"un daha ne olduğu anlaşılmadan baraj altında kalan Baykal, şimdi de "Anadolu sol"u diyerek bir başka "sol"la kamuoyunun karşısına çıkıyor. 
     Bu zikzaklara "çizgi" demek mümkün mü 
     Elbette değil... 
     Olsa olsa Baykal'ın yaptığına "esinti solculuğu" denilebilir. Esen rüzgara göre yeni bir "sol" tanımı yapmak veya rüzgar esmiyorsa kişi ve sembollerle bir "esinti" yaratmak solculuğu... 
     "Yeni sol" esintisine kapılmasında, İngiltere'de seçim kazanan Blair'i taklit etmek düşüncesi yatıyorsa, büyük olasılıkla "Anadolu sol"u kavramında da DSP lideri Ecevit'in seçim kazanan "ulusal sol"u yatıyor. 
     1991, 1995 ve 1999 seçimlerinde Trakya'yı dışarıda bırakıp Güneydoğu'yu ve oradaki ayrılıkçı akımı içine almaya çalışan Baykal'ın çizgisi acaba Anadolu erenlerine dayandırılmaya çalışılan "Anadolu sol"u gibi bir kavramla açıklanabilir mi 
     Atatürk'le bile seçim kazanamayan CHP'nin, Edebali, Osman Bey, Orhan Gazi, Ahmet Yesevi, Mevlana, Yunus Emre'yle yeni bir "sol" oluşturması mümkün mü 
     Henüz partisinde kurultay yorgunu ünlü isimlere yer bulamayan Baykal'ın sağın ünlülerine CHP'de yer açmaya çalışması, nasıl bir "arayış"ın ürünü acaba 
     Bu garip siyaset yapma anlayışı Baykal ve CHP'nin hala 1991, 1995 ve 1999 seçim yenilgileri ve nedenleri üzerinde ciddi kafa yormadıklarının göstergesi... 
     Taklit ve taklitte bile ölçüyü tutturamayan ve abarttıkça abartan Baykal ve CHP'nin bugünkü görüntüsü için şu söylenebilir 
     Bu da bir "esinti"dir, geçer.... 
     
     





Türban yasağı 


Lahanasever... 


Baykal'ın çizgisi 


Yeni bir günlük gazete, İmparator geliyor 


Kudüs'ten Barış da zor, savaş da 


Bölücülüğün yeni adı 


Şalk'a yeni görev .. 


Osmanlı arşivleri ve Cumhurbaşkanı 


Yabancı dili bırak Türkçeye bak 


Diasporaya cevap var 


Wiltonpark'ta Ermeni tartışması 


Semra Sultan’dan memleket meseleleri... 


Kara parayla mücadele böyle olmaz 


Slogan denince CHP 


Mevlana gibi 


Yitik kentin İslam Abisi 


Ezberlemeden içselleşir mi 


Görüldüğü gibi değil 


Öfke baldan tatlıdır, Türkiye bu işte haklıdır 


IMF'nin enflasyonu 28.3 Ayşe Hanım Teyzeminki 52.0 


Açıklamalar ve ayrıntılar 


</TEXT>
</DOC>
