<DOC>
<DOCNO> 47019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/son/sonspo17.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor "Hedefi oyuncularımızın aldığı sonuçlar belirleyecek" 
</HEADLINE>
<TEXT>

     İstanbulspor Menajeri Sinan Dinler, sarı-siyahlı futbolcuların oynayacakları maçlarda alacakları sonuçlarla hedefi kendilerinin belirleyeceklerini söyledi. 
     Dinler, Diyarbakırspor maçını da kayıpsız geçtikleri için çok mutlu olduklarını belirterek, ''Önümüzde kendi sahamızda oynayacağımız üç maçımız var. Bu maçları kazanıp çıkışımızı sürdürmek istiyoruz. 
     Futbolcularımız oynayacağımız maçlaradan alacakları sonuçlarla hedefi kendileri belirleyecek. Oyuncularımız da maçlara bu bilinç içinde çıkıyor'' dedi. 
     Diyarbakırspor maçının artık geride kaldığını da söyleyen Sinan Dinler, yarından itibaren Samsunspor maçının hazırlıklarına başlayacaklarını bildirdi. Dinler, ''Bu maçta tek eksiğimiz sarı kart cezalısı olan Saidou. Her şeye rağmen sporun bir yarış olduğunu biliyoruz. Cumartesi günü de Samsunspor maçı dostluk çerçevesi içinde geçecektir. Hak eden kazansın'' diye konuştu. 
     






</TEXT>
</DOC>
