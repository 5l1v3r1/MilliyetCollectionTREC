<DOC>
<DOCNO> 4125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/ekonomi/eko01.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sekizine niyet, dördne kısmet 
</HEADLINE>
<TEXT>

Satışa çıkartılan sekiz Fon bankasından dördüne talip çıktı. Bank Ekspres'e beş, Esbank'a dört, İnterbank ve Türkbank'a ikişer talep geldi. Beş Fon bankası da birleştiriliyor 
     ANKARA Milliyet 

     Fon bünyesindeki sekiz bankanın dördüne alıcı çıkarken, diğer dördü ve satışa çıkartılmayan Bank Kapital Sümerbank çatısı altında birleştirilecek. 
     Tasarruf Mevduatı Sigorta Fonu TMSF bünyesindeki bankalardan en çok talep Bank Ekspres'e geldi. Bankalara Alman Commerzbank Kazakistan'daki bankası kanalıyla talip olurken, Güney Afrika'lı Standard Bank da sürpriz talipler arasında yer aldı. Doğan Holding'e bağlı Dışbank ise iki bankaya talip olduğunu bildirdi. 
     Bankacılık Düzenleme ve Denetleme Kurulu'ndan BDDK dün akşam saatlerine yapılan açıklamaya göre, TMSF bünyesindeki bankalardan Türkbank, İnterbank, Bank Ekspres, Egebank, Esbank, Sümerbank, Yaşarbank ve Yurtbank için başvuran yatırımcılar bu bankalara ilişkin ilk incelemelerini tamamladı. Yatırımcılar, geçen hafta hangi bankalara ilgilendikleri BDDK'ya bildirdi. Eski sahibi Korkmaz Yiğit olan Bank Ekspres'le beş, eski sahibi Zeytinoğlu Grubu olan Esbank'la dört, eski sahibi Cavit Çağlar olan İnterbank ile Türkbank'la ikişer yatırımcı ilgilendi. Bundan sonra talipler bankalarda inceleme yapacak ve tekliflerini sunacaklar. Bankaların satışı nisan sonuna kadar gerçekleştirilecek. 
     Fon bünyesindeki bankalardan Murat Demirel'in eski bankası Egebank, Hayyam Garipoğlu'nun eski bankası Sümerbank, Yaşar Holding'in eski bankası Yaşarbank ve Ali Balkaner'in eski bankası Yurtbank'a ise ya hiç ilgi gösterilmedi ya da gösterilen ilgi yeterli bulunmadı. 
     
     Çatı Sümerbank 
     BDDK, gelişme üzerine, satılmayacağı anlaşılan dört bankanın birleştirilerek tek banka haline getirilmesini kararlaştırdı. BDDK, geçtiğimiz ekim ayında el konulan ve henüz eylem planına dahil edilemeyen, eski sahibi Ceylan Grubu olan Bank Kapital'in satışa sunulmasının mümkün olmadığını da belirledi. Bu bankanın da birleşme sürecine dahil edilmesine karar verildi. Bankalar, Sümerbank'ın çatısı altında birleştirilecek. Beş bankanın birleştirme işlemi 20 Şubat tarihine kadar tamamlanacak ve Sümerbank'a katılan bankaların bankacılık lisansları iptal edilecek. 
     Sümerbank, bünyesinde topladığı diğer bankaların uygun gördüğü şubelerini de devralacak. Şubeler bu şekilde birleştirilerek, rasyonel büyüklüğe ulaşılacak. Şubelerin birleştirilmesi işleminin iki ay içinde tamamlanması hedeflendi. Birleştirilen bankalardaki çalışanların bütün kazanılmış hakları korunacak ve haklarıyla birlikte Sümerbank'a intikali sağlanacak. 
     
     Mevduatınızı bozmayın 
     BDDK açıklamasında, birleşecek bankalarda mevduatı olan vatandaşlara da şu çağrıda bulunuldu 
     "Birleşilen bankanın mülkiyeti aynen birleşilen bankalar gibi Fon'a ait olacağından, Fon'un tam güvencesi devam edecektir. Bu bankalarda hesabı olan mevduat sahiplerinin herhangi bir işlem yapmasına gerek bulunmadığı gibi hesaplarını bozarak zarara uğramamaları tamamen kendi yararlarınadır." 
     
İki sürpriz yabancı      Dört Fon bankasına teklif veren yatırımcılar arasında iki yabancı banka da bulunuyor. Bunlardan biri Güney Afrika kökenli Standard Bank Group'a ait İngiltere merkezli Standard Bank London. Banka, Bank Ekspres ve İnterbank'a teklif verdi. Diğer yabancı banka Kazkommertsbank da Bank Ekspres'e teklif verdi. 
     Daha çok gelişmekte olan ülkelerde faaliyet gösteren Standard Bank London, aynı zamanda dünya çapında madencilik projelerine yatırım yapıyor. 1992 yılında kurulan Banka'nın faaliyetleri Uzakdoğu, Afrika, Güney Amerika ve Doğu Avrupa'da yoğunlaşıyor. Uluslararası borç piyasalarında da faaliyet gösteren Standard Bank London, 22 - 23 Şubat tarihleri arasında İstanbul'da düzenlenecek Türkiye'de Finans Konferansı'nın sporsorluğunu üstleniyor. Standard Bank London'ın 1999 yılı ise 49.4 milyon sterlin olarak açıklandı. 
     Kazkommertsbank ise Orta Asya ve Kazakistan'ın en büyük bankası olarak biliniyor. Yüzde 33'ü yabancı yatırımcılara ait olan Kazkommertsbank'ın ortakları arasında BDDK yetkililerinin verdiği bilgiye göre Alman Commerzbank'da bulunuyor. Ancak Banka'nın internet sitesinde ortakları arasında Commerzbank gösterilmiyor. 
     Kazkommertbank'ın Yönetim Kurulu Başkanı Daulet Sembaev, aynı zamanda milletvekili. Sembaev, Kazakistan Merkez Bankası Başkanlığı'nı da yürüttü. Bankanın Yönetim Kurulu üyeliğinde bulunan Bolat Zakiev de aynı zamanda Kazakistan Milli Güvenlik Kurulu Başkan Yardımcılığı ve Kazakistan Sınır Muhafızaları'nın başkanlığını da yapıyor. Kazkommertsbank aynı zamanda Kazakistan Havayolları'nın yüzde 50'sini elinde tutuyor. 
     
     Dört bankaya sekiz talip 
     Bank Ekspres Finansbank, Koç Holding, Standard Bank, Tekfen Holding, Kazkommertsbank 
     Esbank Dışbank, Finansbank, Koç Holding ve Körfezbank 
     İnterbank Körfezbank ve Standard Bank 
     Türk Ticaret Bankası Dışbank ve Zorlu Holding 
     
Satılacak bankalar Banka Fon'a devir tarihi Zararları Şube sayısı Personel Türk Ticaret Bankası 6 kasım 1997 11 trilyon 43 milyar 268 4.025 İnterbank 7 Ocak 1999 644 trilyon 60 milyar 42 1.525 Bank Ekspres 26 Ekim 1998 43 trilyon 436 milyar 27 653 Esbank 22 Aralık 1999 264 trilyon 822 milyar 94 1.998      
     Eylül 2000 itibarıyla 
     
Sümerbank'ta birleştirilecek bankalar Banka Fon'a devir tarihi Zararları Şube sayısı Personel Bank Kapital - 683 milyar 27 Ekim 2000 31 624 Yurtbank 22 Aralık 1999  146 trilyon 161 milyar 28 590 Yaşarbank 22 Aralık 1999 195 trilyon 953 milyar 85 1.810 Egebank 22 Aralık 1999 183 trilyon 60 milyar 78 3.394 Sümerbank 22 Aralık 1999 73 trilyon 702 milyar 88 1.788      
     Eylül 2000 itibarıyla 
     


 EKONOMİ 

























</TEXT>
</DOC>
