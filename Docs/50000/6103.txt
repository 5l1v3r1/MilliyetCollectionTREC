<DOC>
<DOCNO> 6103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/son/sondun13.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Arnavutlar Sırp hükümetinin barış planını reddetti 
</HEADLINE>
<TEXT>

     Arnavut militanların, Sırp hükümetinin, Sırbistan'ın güneyindeki çatışmaları sona erdirmeyi amaçlayan barış planını reddettikleri bildirildi. 
     Arnavut militanları temsil eden Preşevo, Medvedja ve Bujanov Kurtuluş Ordusu, Kosova'daki Arnavut gazeteler aracılığıyla yayımladığı açıklamada, barış planının kabul edilemez olduğunu ve buna karşı mücadele verileceğini bildirdi. Açıklamada, Arnavut militanların, Sırp yönetiminden tamamen kurtulmak için savaştıkları ve Kosova ile birleşecekleri belirtildi. Sırp hükümetinin barış planı, Sırbistan'ın güneyindeki Preşevo Vadisi'ndeki Arnavutlara daha fazla hak verilmesini ve çatışmaların olduğu bölgenin safha safha askerden arındırılmasını öngörüyor. Barış planı, Arnavutlara özerklik verilmesini reddediyor. 




</TEXT>
</DOC>
