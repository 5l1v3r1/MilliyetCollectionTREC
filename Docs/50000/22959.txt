<DOC>
<DOCNO> 22959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/son/sondun20.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı Senatör Jeffords, Cumhuriyetçi Parti'den ayrıldı 
</HEADLINE>
<TEXT>

     Amerikalı Senatör James Jeffords, Cumhuriyetçi Parti'den ayrıldığını açıkladı. 
     Jeffords, kararını açıklarken, ''Cumhuriyetçi Parti'den ayrılıyorum ve bağımsız oluyorum. Bundan böyle, Senato'da kontrol benim kararımla değişmiş olacak'' dedi. James Jeffords'ın partiden ayrılmasıyla 100 üyeli kongrede Cumhuriyetçiler ile Demokratlar arasında mevcut 50-50'lik denge, Demokratlar lehine bozulmuş oldu. Jeffords ayrılmadan önceki dengeyi, Senato Başkanı sıfatını taşıyan ABD Başkan Yardımcısı Dick Cheney'in oyu Cumhuriyetçiler lehine bozuyordu. Jeffords'ın ayrılmasıyla Senato'nun kontrolünün Demokratlara geçmesinin ardından, Başkan Bush'un yasa tasarılarını Senato'da kabul ettirmesinin çok zorlaşacağı belirtiliyor. 







</TEXT>
</DOC>
