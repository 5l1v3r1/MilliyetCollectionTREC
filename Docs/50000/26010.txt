<DOC>
<DOCNO> 26010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/siyaset/siy07.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tapu ve Kadastro yolsuzluğuna dur 
</HEADLINE>
<TEXT>

Sezer soruşturulmasını istedi 
     ANKARA ANKA 

     Başbakanlık, MHP Genel Başkanı Devlet Bahçeli’nin yurtdışı seyahatlerinde yerine vekil olarak bıraktığı Devlet Bakanı Şuayip Üşenmez’e bağlı Tapu ve Kadastro Genel Müdürlüğü’ndeki yolsuzluk soruşturmasıyla sarsıldı. 
     Cumhurbaşkanı Ahmet Necdet Sezer Ulaştırma Bakanlığı’ndan sonra MHP’li Devlet Bakanlığı’na da mektup gönderip soruşturma açılmasını istedi. 
     Tapu ve Kadastro Bilgi İşlem Sistemi’nin TAKBİS tümüyle bilgisayarlaşması için Devlet Bakanlığı geçen sonbaharda ihale açtı. İhale, katılan dört firma arasından Havelsan A.Ş.’ye verildi. 
     Maliye Bakanlığı bürokratlarının ihaledeki rakamlar üzerinde tereddüte düştükleri öğrenildi. İhaleye katılan firmaların Ankara DGM’ye ihaledeki aşırı fiyatlandırma ve rüşvet iddiaları konusunda suç duyurusunda bulunmaya hazırlandıkları öğrenildi. 



 SİYASET 




















</TEXT>
</DOC>
