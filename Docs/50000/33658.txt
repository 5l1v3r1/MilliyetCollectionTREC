<DOC>
<DOCNO> 33658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/son/sonspo13.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da borcundan dolayı iki kulüp lige alınmıyor 
</HEADLINE>
<TEXT>

     İtalya İkinci Futbol Ligi'nde Sampdoria Cenova ve Salernitana takımları, borçları bulunduğu gerekçesiyle lige kabul edilmedi. 
     İtalya Futbol Federasyonu tarafından yapılan açıklamada, Sampdoria Cenova ve Salernitana kulüplerinin yıllık bilançolarına göre çok fazla borçlarının olduğu belirlendiği için lige alınmadığı bildirildi. 
     Federasyon tarafından 2 kulübe de gerekli bilgiler iletilirken, kulüplerin en kısa zamanda borçlarını ödemelerine ilişkin güvence vermeleri gerekiyor. İtalya'nın tanınmış kulüplerinden olan Sampdoria Cenova ve Salernitana, eğer borçlarının sıfırlanacağı veya aza indirileceğine ilişkin güvence bulabilirlerse lige alınabilecekler. 
     Öte yandan iflasın eşiğinden dönen AC Fiorentina Kulübü'nün, Rui Costa ve Toldo'yu satarak elde ettiği gelirin yanı sıra bankadan alınan kredi sonucunda Birinci Lig'e kaydının kabul edildiği açıklandı. 







</TEXT>
</DOC>
