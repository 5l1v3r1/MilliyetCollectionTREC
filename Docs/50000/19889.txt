<DOC>
<DOCNO> 19889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/ekonomi/eko06.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindular McDonald’s’a karşı yine eyleme geçti 
</HEADLINE>
<TEXT>

Bir grup Hindu, hayvansal yağ kullandığı gerekçesiyle McDonald’s’a yine dava açtı 
     İneğin kutsal sayıldığı Hindistan’da fanatik bir Hindu grup, önceki gün bir açıklama yaparak McDonald’s’ın bu ülkedeki faaliyetlerine son vermesini istedi. Fast food zinciri McDonald’s’a bir dava da ABD’de açan Hindular şirketi özellikle patates kızartmalarında hayvansal yağlar ve yan ürünler kullanmakla suçluyorlar. 
     
     Dava da açtılar 
     Shiv Sena adını taşıyan Hindu grubun 60 üyesinin bugün sembolik bir protesto gerçekleştirecekleri belirtiliyor. Grubun Delhi yöneticisi Jai Bhagwan Goel Hindistan’da bu şirketin yüzde 100 vejeteryan servisi vermesi ve herhangi bir et ürünü ya da hayvansal gıda satmaması gerektiğini belirtti. 
     McDonald’s sözcüsü ise yaptığı açıklamada Hindistan’da genellikle patates kızartması satıldığını, dinsel hassasiyetleri göz önünde bulundurduklarını ve buna göre davrandıklarını söyledi. 
     
     Denetime açığız’ 
     Daha önce de birkaç kez bu konuda sorun yaşadıklarını belirten sözcü yemeklerinde kesinlikle hayvansal gıdalar ve yan ürünler kullanmadıklarını, her türlü denetime açık olduklarını bildirdi. 
     Öte yandan ABD’de açılan davaya Hint kökenli ve vejeteryan bir yargıç olan Harish Bharti’nin atanması dikkat çekti. 
     
     



 EKONOMİ 





















</TEXT>
</DOC>
