<DOC>
<DOCNO> 2006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/yasam/ayas.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Duisburg’da katil avı 
</HEADLINE>
<TEXT>

Almanya’da bir Türk çocuğu vahşice katledildi. Polis, başı kesilmiş halde bulunan Küçük Sedat’ın katilini bulmak için seferber oldu... 
     RECAİ AKSU Duisburg 

     Almanya’nın Duisburg kenti, son yılların en korkunç cinayetiyle şok oldu. 9 Ocak’tan bu yana kayıp olan Türk çocuğu Sedat Aydın’ın 9 cesedi, parçalanmış ve bir bavula konulmuş olarak bulundu. Alarma geçen Alman polisi, tam bir insan avı başlattı. Polis, Homberg semtinde, bir elbise konteynerinde kafası vücudundan ayrılmış halde bulunan Sedat’ın katil zanlısı olarak 25 - 30 yaşlarında bir erkek arıyor. Geniş çaplı operasyon nedeniyle görgü tanıklarının peşine düşen polis, halktan da yardım istedi. 
     
Özel bir ekip kuruldu      Küçük Sedat’ın ailesinin yaşadığı Homberg semti ve civarını helikopterle tarayan polis, bir yandan da kapı kapı gezerek bilgi edinmeye çalışıyor. 
     Duisburg polisine göre Sedat, son olarak geçen salı günü, bir çocuk parkında yetişkin, temiz giyimli bir erkekle görüldü. 
     Çocuk parkında inceleme yapan ve özel ekip oluşturan polis, katilin kısa sürede bulunabilmesi için her şeyi en ince ayrıntısına kadar araştırıyor. 
     
Kardeşleri şoka girdi      Araştırma kapsamında, Sedat’ın ağabeyi Murat 17 ve ablası Serap’ın 15 da aralarında bulunduğu aile fertleri, önceki gün geç saatlere kadar ifade verdi. 
     Kardeşlerinin ölümüyle büyük sarsıntı yaşayan Murat ve Serap’a doktorlarca sakinleştirici ilaçlar veriliyor. Sedat’ın annesi Nazmiye ve babası Saadettin Aydın’ın geçen ekim ayında Türkiye’de boşandığı ve baba Aydın’ın bir Alman kadınla birlikte yaşadığı da belirlendi. 
     
Olay yerine mum ve karanfil      Küçük Sedat’ın yanda vahşice katledilmesi ailesi ve yakınlarını şok etti. Polis, katilin bulunması için alarma geçti. Katilin 25-30 yaşlarında bir erkek olduğunu belirten polis, aile fertlerinin de ifadelerine başvurdu. Sedat’ın ailesi sinir krizleri geçirirken arkadaşları, parçalanmış cesedin bulunduğu yere karanfil koyup mum yaktı. 
     


 YAŞAM 






















</TEXT>
</DOC>
