<DOC>
<DOCNO> 49174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/ekonomi/eko07.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Asabiler ve kasketliler sürprizi 
</HEADLINE>
<TEXT>

Ankara Kulisi ZÜLFİKAR DOĞAN 
     Her partiden milletvekilinin yer aldığı TBMM Diyalog Grubu, hükümeti hemen’ istifaya çağırdı. Hükümet ise alternatifim yok’ diyor. Ancak, referandum tartışmalarıyla birlikte erken seçim’ talepleri de yükseliyor. Peki bir seçim olursa ne olacak Her parti kendi anketini yaptırıyor, ama nafile. Kendi anketlerinde bile barajı aşamıyorlar. 
     Ancak her partinin anketinde ve son olarak da bizzat devletin’ periyodik olarak yaptırdığı ankette, gözlerin ayrılmasına, damarların "zonk, zonk" atmasına neden olan, sürprizler var ki, olmaz demeyin. 
     Bu en resmi anketlerde TBMM'de olup da barajı aşan tek parti DYP. Ancak barajı zorlayan iki parti daha var. Birisi asabı bozukların’ partisi, Liberal Demokrat Parti, diğeri de kırlardan kentlere, kentlerde de varoşlara’ yüklenen Doğu Perinçek'in İşçi Partisi. 
     HADEP'in de baraja doğru yaklaştığı görülüyor. 1995 seçimlerinde RP'ye yüklenen seçmen, 1999'da MHP ile sürpriz yaptı. Görünen o ki, ekonomik, siyasal ve sosyal yılgınlık’ beraberinde keskinliği’ zorluyor. Şimdi de asabiler ve kasketliler tırmanışta. 
     
Önce kısa sürer sandık, sonra da utandık      Komşularla Ticaretin Neresindeyiz " paneli ilginç konuşmalara sahne oldu. 
     Gaziantep Ticaret Odası GTO Başkanı Mehmet Aslan yaşadıklarını anlattı. Afganistan operasyonunda "bila kaydü şart" destek veriyoruz ya. Hükümetimiz, kimi bakanlarımız "Desteğimizi bedele, şarta bağlarsak, ekonomik taleplerde bulunursak, Türkiye'ye yakışmaz" diyorlar ya, işte Aslan'ın anlattığı olay, dün olan, ama bugünü anlatan bir hatırat. 
     
     Körfez krizi dersi 
     Körfez krizinin ardından, Irak'a ekonomik ambargo gelince, malumunuz, memleket ekonomisi cüz'i de olsa takribi 100 - 150 milyar dolar kayba uğradı. 
     Bir koyup - beş alma felsefesini benimseyen yöneticilerimizin o günlerdeki "haleti ruhiyesini" gayet güzel tarif ediyor Aslan'ın hatıratı. 
     Aslan anlatıyor "Kriz, savaş, derken ambargo da gelince, bölgede ekonomik hayat durdu. Bir gün bir gazetede BM anlaşmasının 50'nci maddesi uyarınca Mısır'a, Ürdün'e yaklaşık 40 milyar dolar, ne hikmetse Yunanistan'a da 20 milyar dolar destek sağlanacağını okudum. BM anlaşma maddesini tercüme ettirdim. Sonra da, 'Türkiye'de 50'nci maddeye göre başvurup tazminat istesin' diye beyanat verdim. 
     
     Bürokrattan fırça 
     Madde, bir ülkeye yönelik BM kararlarından ötürü kayba uğrayan, bu ülkeye komşu ülkelerin zararlarının tazmin edilebileceğini öngörüyor. Daha sonra bizim Dışişleri Bakanlığı’na gittim. Daha doğrusu, çağrıldım ve götürüldüm. 
     Bir müsteşar yardımcısı beni odasına aldı. Etmediği hakaret kalmadı. 'Kardeşim sen kim oluyorsun, sen bir oda başkanısın, BM anlaşmasının 50'nci maddesi nedir sen biliyormusun' falan diye azarladı. Ben de dilim döndüğünce, maddeyi okuduğumu, içeriğini falan anlattım. 
     Bu sefer, tamam öyle de bu bizim devlet politikamız, sana ne Sen devletin işine ne karışıyorsun, burada çok ulvi politikalar mevzubahis falan dedi. Bizi gönderdi. 
     Biz de sustuk tabi. Aradan altı yıl geçince Refahyol hükümeti döneminde, Türkiye başvuru yaptı. Yıllar sonra Dışişleri yetkilileriyle karşılaştık, konuştuk. 
     
     Ben haklıydım’ 
     Bana 'Sen o zaman haklıydın, ama bize vaad edilenler farklıydı. Önce harek t çok kısa sürecek ve bitecek sandık. Sonra, bize bir şeyler sağlayacaklar, desteğimiz karşılıksız kalmayacak zannettik. En sonunda da iş uzayınca açıkçası, başvurmaya utandık' dediler." Aslan bu anısını herkesin önünde anlattı. Memleket kaybetti, kazananlar kazandı. Mahcup ve utangaç milyar dolarları yitirdik. 
     



 EKONOMİ 

















</TEXT>
</DOC>
