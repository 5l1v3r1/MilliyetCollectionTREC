<DOC>
<DOCNO> 32082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/ekonomi/eko09.html </URL>
<DATE> 2001/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Dalgalanma boyutu düşük bir haftaya giriliyor 
</HEADLINE>
<TEXT>

Bu hafta, borsada dalgalanma boyutu bir miktar düşecek. Panik yapmadan pozisyonlarınızı gözden geçirin 
     Portföy YAŞAR ERDİNÇ 

     Geçen hafta pazartesi günkü yazımın başlığı 'Duygusal Yatırımcı Olmayın'dı. Size bu yazıda olası gelişmeleri ve sonuçlarının neler olabileceğini belirttim. Geçen hafta başlarken piyasaları rahatlatacak bir açıklama gelmemişti. Bu varsayım altında sizlere Bu durumda örneğin dolarda en iyi satıcı 1 milyon 400 bin civarında olabilir ve faizler yüzde 110 seviyelerine ulaşabilir. Borsa ise en azından yüzde 5'lik bir düşüş daha yaparak 9.500 seviyelerinden açılabilir’ mesajını vermiş, fakat panik yapmamanızı vurgulamış ve hafta ortasına doğru olumlu açıklamaların geleceğini belirtmiştim. 
     Nitekim, IMF İcra Kurulu toplandı ve 1,5 milyar dolar bu pazartesi kasaya girecek. Dünya Bankası kredisi de bu hafta içinde bekleniyor. 
     Cuma sabahı Hazine Müsteşarı Faik Öztrak, iç borç ödemelerinde sorun olmadığını açıkladı ve yapısal reformların ve programın ödünsüz uygulanması gerektiğini vurguladı. Piyasalar ilk anda olumlu tepki verseler de cuma akşamına doğru dolar yine yükselirken, borsa geriledi. 
     2 Temmuz günü, borsada düşüş başlamadan önceki son çıkışta, Osmanlı Yabancı, Citibank Yabancı ve Chase Mannathan Bank takasında 5.1 katrilyonluk hisse bulunurken, geçici rakamlara göre bu miktar 13 Temmuz Cuma itibariyle 2.8 katrilyona düştü. Yani yabancı takasından mal çıkışı olmuş görünüyor. 
     Geçen hafta panik yapmayın demiştim. Bu hafta biraz daha dalgalanma boyutu düşük bir hafta yaşayabiliriz. Bu tür zamanlar, pozisyonlarınızı gözden geçirmek için uygun zamanlardır. Panik zamanlarda hareketsiz kalınırken bu tür zamanlarda ödemelerinize, tasarruf durumunuza göre pozisyon alabilirsiniz. Dolar ödemeleriniz varsa bunun karşılığında elinizde mutlaka döviz olsun. 
     Salı günü Hazine’nin minimum 300 trilyonluk ihalesi var. Miktar düşük olsa da, bu ihale sonuçlarını da piyasa çok dikkatle bekleyecek ve ihale sonuçları dolar ve borsa üzerinde etkili olacaktır. Bu ihalede yıllık bileşik faiz oranı ve toplam borçlanma miktarı ne çıkarsa ne olur Varsayalım ki ihalede hazine kamu hariç net 800 ila 900 trilyon borçlanma yaptı ve faiz yüzde 90 veya bunun altında oluştu. İşte bu durumda dolar 1 milyon 300 binin altına düşer, borsa tekrar 9.500 - 10.000 aralığına hareket eder. Bu varsayım, şu anki şartlarda çok iyimser bir beklentidir. İkinci olarak hazinenin 300 - 400 trilyonluk borçlanmayı yüzde 95-100 arasında bir faizle yaptığını varsayalım. Bu durum işlerin h l istim üzerinde olduğunu ve piyasaların ateşinin düşmediğini gösterir. Bu tür bir durumda, bir siyasinin yapacağı yeni bir hata, ülkeye çok pahalıya mal olur. Son olarak varsayalım ki Hazine minimum miktardaki borçlanmayı yüzde 100'ün üzerindeki bir faizden yapmak zorunda kaldı. Bu olasılık elbetteki çok düşük bir olasılık ama bu tür birşey olursa, dolarda yeniden 1 milyon 400 bin seviyeleri görülür ve borsa yeni dipleri görebilir. Fakat Arjantin'in rahatlaması pazartesi açılışta bizim piyasalarımızı da olumlu etkileyebilir. 
     NOT Geçen hafta teknik bir nedenden dolayı portföy tablolarında ve öneri tablosunda hata vardı. Öneri tablosu geçen pazartesi günü sizlere verilmişti. Yarınki yazımda borsaya geniş olarak değineceğim. 
     



 EKONOMİ 


















</TEXT>
</DOC>
