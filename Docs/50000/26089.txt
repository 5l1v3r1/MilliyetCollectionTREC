<DOC>
<DOCNO> 26089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/son/soneko06.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İTO Başkanı Yıldırım "Yanlış olan program değil siyaset" 
</HEADLINE>
<TEXT>

     İstanbul Ticaret Odası İTO BaşkanıMehmet Yıldırım, ''Yanlış olan ekonomi değil, siyasettir'' dedi. 
     Yıldırım, Müstakil Sanayici ve İşadamları Derneği Kayseri Şubesi'nce düzenlenen panelde yaptığı konuşmada, Türkiye'nin belirli bir senaryo içinde yönetildiğini ve kartel ekonomisine doğru çekilmeye çalışıldığını savundu. 
     Ülkenin hangi ekonomik sistemle yönetildiğinin bellli olmadığını öne süren Yıldırım, ''1970'de çalıştırmaya işçi bulamıyorduk, şimdi fabrikalar durdu, işçiler işsiz kaldı. Yanlış olan ekonomi programı değil, siyasettir. Siyaset 1995'den itibaren ekonomiyi tehdit eder duruma gelmiştir'' diye konuştu. 
     Türkiye'nin bazı zincirleri kırması gerektiğine işaret eden Yıldırım, şunları söyledi 
     ''Türkiye'de özel sektör düşmanlığı var. Hangi devlet dairesine giderseniz önünüze bir yığın zorluk çıkarıyorlar. Halka hizmet etmek, yatırım yapmak için önce devletle mücadele etmeniz, devlet engelini aşmanız gerekiyor. Bizim yapısal değişimi gerçekleştirmemiz gerekiyor, bunu yapamazsak demokrasiyi yerleştiremeyiz.'' 
     
     'Üç ayda seçime buyrun' 
     Yıldırım, demokrasilerde seçimden korkulmaması gerektiğini belirterek, şunları kaydetti 
     ''Arkadaş demokrasiyle yönetileceksek seçimden korkmayacaksınız. 3 ayda bir de olsa seçime buyrun. Demokrasi madem seçimle, olmadı beğenmedik yeniden seçelim. Bundan kimse korkmasın. Seçim masallarıyla insanları uyutup öbür taraftan demokrasi görüntüsü altında yönetim hiçbirşey getirmez. Herkesin isteğine göre demokrasi olmaz. Bugün 632 kişi 19 operasyonda gözaltına alındı. İte kaka götürüyorlar. Bu insanlar 10 gün önce vergi mükellefiydi, işadamıydı. Götürüyorsun niye itiyorsun. İstanbul'da DGM var, şirketin merkezi İstabul, suç İstanbul'da işlenmiş Ankara DGM'de yargılanacak. Ankara'daki hukukla, kanunla İstanbul'daki ayrı mı Adeletimizi, hukukumuzu dış politikamızı onurlu hale getirmedikten sonra ekonomimiz düzelmez. Aşiret anlaşıyışla ülke yönetilmez.'' 
     MÜSİAD Genel Başkanı Ali Bayramoğlu da, Türkiye'de son 10 yılda güçlü bir statüko oluşturulduğunu, bu statükonun amacının ülkenin mevcut kaynaklarını toplumsal bir paylaşımla değil, belirli bir kesimin elinde güçlü sermaye yapısına dönüştürülmesi olduğunu öne sürdü. 
     Türkiye 10 yıllık süreçte ekonomi dışı uygulamalarda 400 milyar dolar kaybettiğini anlatan Bayramoğlu, şöyle konuştu 
     ''İran-Irak savaşında 1 milyon insan öldü ve tespit edilebilen rakamsal boyutu 600 milyar dolardır. Irak-Kuveyt savaşının rakamsal boyutu çok daha büyüktür. Aşağı yukarı 20 yıllık petrol gelirleri kontrol altındadır. Bu rakamları topladığımızda Türkiye, İran, Irak, boyutunu düşünün. Bu rakamsal boyutun reel ekonomiye yönlendirildiği düşünün. 2 trilyon doları konuşuyoruz. Bu parayla yılda 5 trilyon dolarlık gayri safi hasıla yapabiriz. ABD'nin gayri safi hasılası 8.5-9 trilyon dolardır. İşte nasıl bir güç olunacaktı bunu anlamak lazım. Türkiye'de kimse kısa vadede ümitli olmasın. Bu krizden kolay kurtulamayız. Çünkü herşey yalan söyler rakamlar yalan söylemez.'' 






</TEXT>
</DOC>
