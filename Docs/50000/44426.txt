<DOC>
<DOCNO> 44426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/ekonomi/eko01.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
100 milyon kredi desteği verebiliriz 
</HEADLINE>
<TEXT>

İş Bankası Yönetim Kurulu Başkanı Burhan Karagöz, işlerin açılması halinde bankanın reel ekonomiye destek vermeye hazır olduğunu söyledi 
     FİNANS SOHBETLERİ KADİFE ŞAHİN 

     İş Bankası Yönetim Kurulu Başkanı Burhan Karagöz, İş Bankası’nın sermayesinin çok güçlü olduğunu belirterek "Reel sektörü finanse etmek için elimizde k fi para var. 100 milyon dolar paramız hazır. Yeter ki iş olsun, aktivite olsun. Biz kredi vermeye hazırız" dedi. 
     Bankanın temel felsefesinin Türkiye’ye katkı sağlamak olduğunu bildiren Karagöz, "Türkiye iyi ise biz de iyiyiz. Onun için İş Bankası olarak fazla tüccarcı düşünmeyiz. Bizim misyonumuz ve kuruluş amacımız ekonomiye katkı yapmaktır. Türkiye’nin menfaati neredeyse biz oradayız. Aşırı faiz almayız. Krizde yüzde 7 bin faiz alan banka oldu. Biz yapmadık, bize yakışmaz dedik" diye konuştu. 
     Verecekleri kredinin geriye dönüleceğine inanmaları halinde herkese kredi vereceklerini kaydeden Karagöz, "Türkiye büyür ise biz de büyürüz" dedi. 
     
2002 bütçesi için yüzde 35 enflasyon hedefini gerçekci buluyor musunuz 
     Bütçe sadece büyüme bütçesi değil. Enflasyon hedeflemesi de var. IMF ile teknisyenlerimiz arasında itilaf oldu. IMF, yüzde 25 enflasyon diyor biz 35 diyoruz. 35 çok daha gerçekci. Ancak bu ekonomi çok genişleyecek anlamını taşımıyor. Eğer yüzde 5 büyüme de gerçekleşirse harika bir şey olur. Ama kolay değil. 
     
Siz yüzde kaç büyüme bekliyorsunuz 
     Bir miktar büyüyeceğiz ama kayıp kadar değil. 2001’de kaybımız çok fazla oldu. En az yüzde 8 - 9 oranında küçüleceğiz. Şayet yüzde 4 büyürsek yarısını telafi etmiş oluruz. Yüzde 4 benim için tatminkar. 
     
Döviz kurunda tahmininiz nedir 
     Banka olarak döviz kurunun halen olması gerekenin üstünde olduğunu düşünüyoruz. Aslında ABD’deki saldırı olayı olmazsa biraz düzelme yönünde eğilimde gösteriyordu. Bu terörist olayın yansımaları azaldıkça güven ve istikrarın geleceğini ve döviz kurlarının yıl sonuna kadar fazla artmayacağını sanıyorum. 
     
İç borcun ödemesinde sorun yaşanır mı 
     Hayır sorun yaşanmasını beklemiyorum. Döner. 
     
İştiraklerinize ilişkin bu yılki kararlarınız nedir 
     İştiraklerimizi halka daha fazla açmak istiyoruz. Elbette piyasalar düzelince. İştiraklerimiz ile birlikte 1 milyonun üstünde ortağımız var. Grub olarak Türkiye’nin en büyük sermaye grubuyuz. Halka açıldıkça mülkiyetimizi, sahipliğimizi tabana yaydığımıza inanıyoruz. Bundan mutlu oluyoruz. Mülkiyetimizi, servetimizi, varlığımızı halkımız ile paylaşmak istiyoruz. Borsa düzeldikçe peyderpey halka açılacak epeyce iştirakimiz var. Bu yılki hedefimiz bu. 
     
İtalyanlar h l para getiriyor      Karagöz, İtalyan ortakları Telecom Italia’nın, cep telefonundaki ortak yatırımdan çekildiği konusuna da açıklık getirerek böyle bir şey olmadığını söyledi. Karagöz, "İtalyan ortağımızın böyle bir kararı yok. Aksine çok heyecanlılar ve hala para getiriyorlar. Bütün yatırımlarda hedeflerin önündeyiz. 10 yıllık perspektifle hareket ediyoruz. Gelecek bu sektörde. Bir gün çelik biter, plastik gelir, benzin biter başka birşey gelir ama bu bitmez. Gelecekte herşey bunun içinden geçecek" dedi. 
     Böyle bir işte ortak bulmanın hiç bir şirket için sorun olmayacağını belirten Karagöz, "Böyle bir şey söz konusu değil ama gerekirse tek başımıza devam ettiririz. Sermaye olarak biz hallederiz. Halka açılırız. Yerli ortak buluruz, çok kolay. Telecom Italia’yı Olivetti aldı, Pirelli’ye sattı, çok k r elde etti. Bu çok k rlı bir sektör. Yarın çok karlı olduğu için Pirelli de satabilir" dedi. 
     



 EKONOMİ 
















</TEXT>
</DOC>
