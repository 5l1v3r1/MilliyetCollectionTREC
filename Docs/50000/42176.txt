<DOC>
<DOCNO> 42176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/son/sonspo02.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ve Malatyaspor 11 sezon sonra karşı karşıya... 
</HEADLINE>
<TEXT>

     Galatasaray ile Malatyaspor, yarın yapacakları maçla birlikte, Birinci Süper Futbol Ligi'nde 11 sezon sonra karşı karşıya gelecek. 
     2 ekip bundan önce en son Malatyaspor'un ligden düştüğü 1989-90 sezonunda karşılaşmış ve İstanbul'daki maç 0-0 berabere sonuçlanırken,deplasmandaki karşılaşmayı Galatasaray 4-0 kazanmıştı. 
     Galatasaray ile Malatyaspor, ligde şimdiye dek 6 sezonda toplam 12 kez karşılaştı. 
     Bu maçlardan 6'sını Galatasaray kazanırken, Malatyalı renkdaşı ise sahadan yalnızca 1 kez galip ayrılabildi. Malatyaspor, Galatasaray karşısında şimdiye dek ligdeki tek galibiyetini 1987-88 sezonunda kendi evinde 3-1'lik skorla almıştı. 
     Taraflar 5 maçta da eşitliği bozamazken, lig maçlarında Galatasaray'ın toplam 21 golüne, Malatyaspor, 8 golle karşılık verdi. 
     Galatasaray, rakibi karşısındaki en farklı skorlu galibiyetini 1988-89 sezonunda İstanbul'da 6-0 ile aldı. 
     
     Malatya'daki maçlar... 
     Galatasaray ile Malatyaspor, şimdiye dek Malatya İnönü Stadı'nda 6 maça çıktı. 
     Galatasaray, rakibi karşısında geneldeki başarısını deplasman maçlarına da yansıtarak, rakibini 2 kez yendi. Malatyaspor ise yalnızca 1 kez sahadan galibiyetle ayrılırken, 3 maç da berabere sonuçlandı. 
     Malatya'da Galatasaray'ın 7 golüne, ev sahibi ekip 4 golle karşılık verdi. 






</TEXT>
</DOC>
