<DOC>
<DOCNO> 10664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/10/guncel/gun00.html </URL>
<DATE> 2001/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurdum memuru Aziz Nesin'e taş çıkarttı 
</HEADLINE>
<TEXT>
Nesli tükenen kuşu kestiler 
Tarım ve Köyişleri Bakanlığı Koruma ve Kontrol Genel Müdürlüğü, tropikal 18 kuştan birini kesti inceledi. Sonra izin verdi "İTHAL EDEBİLİRSİNİZ" 
     KADİFE ŞAHİN 

     Bürokratik ve standart dışı uygulamalar, Türkiye'de insanı şaşırtan bir olayın daha yaşanmasına yol açtı. Olay Darıca Kuş Cenneti'nin İsviçre'den nesli tükenen 18 tropikal kuşu Sturnidae Glanzstare Starling ithal etmesi sırasında yaşandı. Hayvan ithalatına ilişkin uluslararası standartlardaki bütün kuralları yerine getirdiklerini belirten Kuş Cenneti görevlileri, olay karşısında şaşkına uğradıklarını söylediler. 
     
İlginç bir kurban      Afrika'da tropik bölgeden gelen ve nesli tükenmekte olan 18 tane kuşun işlemlerini tamamlandıklarını belirten Kuş Cenneti yetkilileri, "Tarım ve Köyişleri Bakanlığı Koruma ve Kontrol Genel Müdürlüğü bize bu kuşlardan bir tanesini istediklerini ve incelenmek üzere gözlem altına alacaklarını söylediler. Biz de kanunda böyle bir şey olduğu için 18 kuştan birini verdik. Sonradan öğrendik ki kuşu incelemek için kesmişler. Nesli tükenmekte olan bir kuşu kesmek ilginç olduğu kadar hüzün verici. Türkiye'nin prestijini olumsuz etkileyecek bir olay" dedi. 
     Olayın açığa çıkmasından sonra Koruma ve Kontrol Genel Müdürlüğü'nün hatalarını kabul edip özür dilediğini belirten Kuş Cenneti yetkilileri, "Böyle vahim bir olay karşısında yapacak bir şeyleri yoktu zaten" dedi. 
     
Bir daha vermezler’      Olayın duyulması halinde Türkiye'nin dışardan hayvan ithal etmesinin zorlaşacağına dikkat çeken Kuş Cenneti yetkilileri, "Bazı türler dünyada belirli bölgelerde üretilebilir. Bu kuşlar o türdendi ve biz onları binbir zorlukla üretmek için getirmiştik. Fakat getirdiğimiz ilk günden biri gitti bile. Bu durum ilerideki ithalat ilişkilerimizi de olumsuz etkileyecektir" diye konuştu. 
     
Dünyada kolay, bizde zor      Darıca Kuş Cenneti yetkilileri, devletin hayvan kaçakcılığını önlemesi gerektiğini söyleyerek şöyle konuştular 
     "Dünyada bu tür ithalatlarlarda hükümetler kolaylık sağlarken bizim hükümetimizin zorluk çıkarması oldukça vahim bir durum." 
     
Sturnidae Glanzstare’ Kuş Cenneti’ni göremedi      Adını telaffuz etmenin bile son derece zor olduğu bu nadide tropikal kuş Tarım Bakanlığı Koruma ve Kontrol Genel Müdürlüğü’nce çok sıkı incelemeye alındı. Hatta içi dışına çıkarıldı. Ne olur, ne olmazdı. Ya bu hayvan ülkeye kontrol altına alınamayacak hastalıklar getirirse halimiz nice olurdu. Varsın bir kuş eksik olsundu. Görev üstün başarıyla yerine getirildi. 
     


 GÜNCEL 



















</TEXT>
</DOC>
