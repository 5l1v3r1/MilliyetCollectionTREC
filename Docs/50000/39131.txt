<DOC>
<DOCNO> 39131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/ekonomi/aeko.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’yi Dünya Bankası’na şik yet etti 
</HEADLINE>
<TEXT>
ABD enerjide devreye girdi 
Bush hükümeti, çoğunda ABD’li şirketlerin yer aldığı enerji projelerinin iptalini önlemek ve Hazine’nin garanti vermesini sağlamak için devrede 
     ZÜLFİKAR DOĞAN Ankara 

     ABD hükümeti, Türk enerji sektöründe yatırım yapacak yerli - yabancı konsorsiyumlara Hazine garantisi verilmesi konusunda ortaya çıkan pürüzler ve Devlet Bakanı Derviş’in ekonomiyi olumsuz etkileyeceği gerekçesiyle bazı projelerin iptali yönündeki açıklamaları üzerine devreye girdi. 
     ABD Ankara Büyükelçiliği tarafından Ankara’ya getirilen Dünya Bankası Türkiye Enerji Misyonu Şefi James Moose ve misyon üyesi Ranjit Lawech’in dokuz yatırımcı konsorsiyumun yöneticileri ve iki büyükelçilik yetkilisinin de katılımıyla "özel bir toplantı" gerçekleştirildiği öğrenildi. 
     Toplantıya Güney Ege Enerji, Howard Energy, Ormat International Energy, Asmakimsan, Covanta Energy Int., Cannon Power, AES, Demir Export ve MAGE şirketlerinin yöneticileri katıldı. 
     
     Arabuluculuk teklifi 
     ABD hükümetinin, Hazine’nin bazı "pahalı projelerin iptali" yönündeki girişimine karşı Dünya Bankası’nı devreye sokması, Ankara kulislerinde yankılandı. 
     ABD Büyükelçiliği yetkililerinin, Dünya Bankası Türkiye Enerji Misyonu üyelerine uzun süredir proje ve finansman çalışmalarını yürüten uluslararası Amerikan firmalarının son gelişmelerden ve yaklaşımlardan "rahatsız olduklarını" ilettiği öğrenildi. Yetkililer, Dünya Bankası’nın bu konuda "arabulucu" olarak yatırımcıların mağduriyetini önlemesini beklediklerini belirttiler. 
     Büyükelçilik yetkilileri, Dünya Bankası’na, Danıştay’ın yatırımlara Hazine garantisi verilmemesi yönünde görüş ve uyarısını Hazine’ye ilettiğini öğrendiklerini anlatarak, "Hazine bunu teyit ederse hem firmalar, hem Türk hükümetinin uluslararası alanda zor durumda kalacağını düşünüyoruz" dediler. 
     
     Krediyi etkileyebilir’ 
     Türkiye Enerji Misyonu Şefi James Moose’un hükümete, İşletme Hakkı Devirleri’nin İHD çok geciktiğini ve bir an önce yapılmasını istediklerini söylediği kaydedildi. 
     Moose’un, Enerji Piyasaları Üst Kurul üyelerinin de bugüne kadar atanamamış olmasının Dünya Bankası’nın ekonomik programa verdiği kredi desteğinde önemli bir "handikap" oluşturduğunu, kurul üyelerinin en geç bu ay sonuna kadar atanması görüşünü Türk yetkililere ilettiği öğrenildi. 
     
Türkiye zor durumda kalır’      Dünya Bankası Türkiye Enerji Misyonu Şefi James Moose’un, Enerji Piyasaları Yasası ekinde, 29 YİD yap - işlet - devret modelli projeye verilecek garanti konusunda Hazine’nin "garanti vermeme, ya da sınırlı garanti verme" yönündeki eğilimini de eleştirdiği belirtiliyor. 
     Dünya Bankası Enerji Misyonu Şefi, "Bu projelere mutlaka Hazine garantisi verilmesi" görüşünü Hazine ve ekonomi yönetimine aktardığını toplantıya katılan ABD’li yetkililer ve firma yöneticilerine anlattı. 
     Moose’un, "Gerekirse garanti konusunda biz de destek olacağız. Bunlardan vazgeçilmesi, ya da garanti verilmemesi, Türkiye’ye yabancı yatırımlar açısından, özellikle Amerikalı yatırımcılar açısından çok olumsuz etki yaratır. Türkiye’yi zor duruma sokar. Zaten bu 29 projenin 17’si rüzgar enerjisi santralı. Dünya Bankası son dönemde çevre projelerine ve konusuna önem ve destek veriyor. Elektrik Satın Alma ESA anlaşmaları gözden geçirilebilir, müzakere edilebilir. Ama kanuna rağmen iptal kararı alınması, Türkiye’yi ve Hazine’yi çok zora sokar" dediği öğrenildi. 
     



 EKONOMİ 















</TEXT>
</DOC>
