<DOC>
<DOCNO> 30371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/ekonomi/eko11.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Nissan, Micra’yı Çin’de üretecek 
</HEADLINE>
<TEXT>

     Japonya’nın iki numaralı otomobil üretecisi Nissan Motor Co., Çin’li otomotiv grubu Dongfeng ile birlikte otomobil üreteceğini açıkladı. Dün yapılan açıklamada şirketler detaylı bilgi vermekten kaçınırken, Nissan’ın Micra modelinin Çin’de üretileceği bildiriliyor. Zaten Çin pazarında bulunan Nissan’ın bu büyük pazara ortaklık kurarak girmesi aynı zamanda ülkeye yapılacak yeni yatırımlara, Çin’in daha kolay izin vereceği şeklinde yorumlanıyor. Çin’in üçüncü büyük otomotiv grubu olan Dongfeng’in sözcüsü, Nissan ile görüşmelerin sürdüğünü, ancak henüz anlaşma yapılmadığını söyledi. 
     Analistler, Dünya Ticaret Örgütü’ne girme çabası içinde olan ülkedeki oto üreticilerinin dünya pazarındaki yoğun rekabetle endişesiyle yabancı ortaklıklara yöneldiğini belirtiyor. Nüfusun 1.3 milyara ulaşan Çin’deki otomobil talebinin 2005 yılında ikiye katlanarak, yıllık 1.1 - 1.2 milyon adete ulaşması bekleniyor. 
     



 EKONOMİ 


































</TEXT>
</DOC>
