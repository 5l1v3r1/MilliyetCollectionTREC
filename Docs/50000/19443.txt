<DOC>
<DOCNO> 19443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/guncel/gun05.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakko fabrikasında yangın korkuttu 
</HEADLINE>
<TEXT>

     GÜNTAN MAVİGÖZLÜ İstanbul 

     Merter'deki Vakko fabrikasında elektrik kontağından yangın çıktı. Kısa sürede yayılan yangın olay yerine gelen itfaiye erlerinin çabası sonucu söndürüldü. Yangın sırasında ölen ya da yaralanan olmadı. 
     Vakko'nun aynı zamanda yönetim binasının da bulunduğu fabrikanın girişinde dün saat 17.15 sıralarında elektrik kontağından yangın çıktı. Yoğun dumanın sardığı yangın sırasında 850 çalışan fabrika binasından kısa sürede tahliye edildi. Tazyikli suyla alevleri büyümeden kontrol altına alan itfaiye ekipleri, yangının üretim birimine sıçramasını önledi. 
     
     Hasar tespitine başlandı 
     Vakko İletişim Koordinatörü Berna Sağlam, yaptığı açıklamada, yangın sırasında yönetim odasında bulunan numune dekoratif kumaşlarla mobilyaların yandığını söyledi. Yangını söndürme çalışmalarını Vakko mağazasının sahibi Vitali Hakko da yakından takip etti. Fabrikada yangın sonrası meydana gelen hasarın belirlenmesine çalışılıyor. 
     



 GÜNCEL 



















</TEXT>
</DOC>
