<DOC>
<DOCNO> 13553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/guncel/gun11.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Puro’ jandarmaya sıçradı 
</HEADLINE>
<TEXT>

Ağrı'daki kaçakçılık ve hayali ihracat operasyonunda Karakol Komutanı Başçavuş İbrahim Kapuş tutuklandı 
     TOLGA ŞARDAN Ankara 

     Ağrı Emniyet Müdürlüğü'nün Kaçakçılık Daire Başkanlığı ile koordinesiyle yürütülen "Puro" kod adlı kaçakçılık ve hayali ihracat operasyonu kapsamında gözaltına alınan Başçavuş İbrahim Kapuş tutuklandı. 
     Bölgedeki bazı şirketlerin Azerbaycan ve Türkmenistan üzerinden yaptığı deri ve gıda kaçakçılığı olayıyla ilgili yürütülen soruşturmada, dün şirketlerden rüşvet ve menfaat sağladığı gerekçesiyle Doğubeyazıt İlçe Jandarma Komutanlığı'nda görevli Merkez Karakol Komutanı İbrahim Kapuş, gözaltına alındı. Tüm evrakı incelenen şirketlerin dosyalarında ve bilgisayar kayıtlarında yapılan araştırmalarda, Başçavuş Kapuş'un şirketlerden aldığı rüşvetler belgelendi. 
     Ağrı Sulh Ceza Mahkemesi'ne dün sevk edilen Kapuş, tutuklanarak Ağrı Askeri Cezaevi'ne gönderildi. 
     Ağrı polisi, Jandarma Komutanlığı’ında görevli Başçavuş İbrahim Kapuş'un aldığı rüşvetleri tek tek belgelerken, 13 ayrı olayını ortaya çıkardı. 
     


 GÜNCEL 























</TEXT>
</DOC>
