<DOC>
<DOCNO> 6265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/son/sondun02.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de iğneyle idam 
</HEADLINE>
<TEXT>

     ABD'nin Teksas eyaletinde, soygun sırasında 69 yaşındaki bir kadını beyzbol sopasıyla öldüren bir kişi, zehirli iğneyle idam edildi. 
     Adolph Gil Hernandez 50 adlı mahkum, cezasının infazından önce yaptığı açıklamada, yardımları ve destekleri nedeniyle ailesine teşekkür etti. 
     Suç dosyası çok kabarık olan Hernandez, 1988 yılının Eylül ayında düzenlenen soygunda, Elizabeth Alvarado adlı kadının kafasına beyzbol sopasıyla 8 kez vuran ve daha sonra içinde 350 dolar bulunan çantayı alıp kaçan kişinin kendisi olmadığını savunmuştu. Duruşmalar sırasında verilen ifadelerde, kurbanın kızları ve torunu, eski bir berber olan Hernandez'i, elinde beyzbol sopasıyla Alvarado'nun mutfağından çıkarken gördüklerini söylemişlerdi. Son idamla birlikte Teksas'ta bu yıl içinde idam edilenlerin sayısı 4'e yükseldi. Eyalette geçen yıl 40 kişi idam edilmişti. 




</TEXT>
</DOC>
