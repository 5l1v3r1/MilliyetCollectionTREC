<DOC>
<DOCNO> 18250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/son/sontur34.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Borcunu ödeyemeyen müşteriyi çırılçıplak soyup dövdüler 
</HEADLINE>
<TEXT>

     Kayseri'de, 27 milyon lira borcunu ödemeyen müşterisini kaçırdıktan sonra giysilerini çıkarıp döven market sahibiyle kendisine yardım eden 2 arkadaşı gözaltına alındı. 
     Alınan bilgiye göre, Mimarsinan Mahallesi'nde market işleten Mustafa K, alışveriş yapan Yalçın Bersoy'u, 27 milyon lira borcunu ödemediği için, Mehmet S. ve Sami E. ile birlikte otomobile bindirdikten sonra, Melikgazi İlçesi'ne bağlı Mimarsinan Beldesi yakınlarındaki boş araziye götürüp üzerindeki giysileri çıkararak dövdüler. 
     Yalçın Bersoy, bir ara kendisini döven kişilerin elinden kurtulup, çıplak halde kaçarak bir benzin istasyonunu sığındı. Buradan polisi telefonla arayarak, yardım istedi. Olay yerine gelen polis, Bersoy'u dövdükleri bildirilen 3 kişiyi yakaladı. Gözaltına alınan market sahibi Mustafa K'nın, ifadesinde, ''Yalçın Bersoy'u, borcunu ödemediği için, ibret olsun diye soyundurup dövdüm. İki arkadaşımı da bana yardımcı olması için tuttum'' dediği belirtildi. 
     Yalçın Bersoy'un daha önce Amatör Küme takımlarından Mucurspor'da antrenörlük yaptığı, bir süredir işsiz olduğu için borcunu ödeyemediği öğrenildi. 







</TEXT>
</DOC>
