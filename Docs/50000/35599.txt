<DOC>
<DOCNO> 35599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/05/son/sontur08.html </URL>
<DATE> 2001/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Boğazı'ndan dev inşaat gemisi geçecek, trafik kapanacak 
</HEADLINE>
<TEXT>

     Mavi Akım Projesi kapsamında Rusya-Türkiye arasında denize boru döşeyecek olan ''Saipem 7000'' adlıdev inşaat gemisi, yarın İstanbul Boğazı'ndan geçiş yapacak. 
     Projeyi gerçekleştiren İtalyan Eni Firması'ndan yapılan yazılı açıklamaya göre, dev gemi ''Saipem 7000'', saat 10.00'da İstanbul Boğazı'na giriş yapacak. Geçiş sırasında İstanbul Boğazı çift yönlü olarak deniz trafiğine kapatılacak. 
     Bu arada, dev geminin Boğaz'dan geçişinden önce ENİ S.P.A CEO'su Vittorio Mincato, Çırağan Sarayı'nda basın toplantısı düzenleyecek. 
     İtalya'nın Palermo Limanı'ndan 20 gün önce hareket ederek Türkiye'ye ulaşan ''Saipem 7000'' gemisi, Mavi Akım Projesi kapsamında, Rusya'nın Bregovaya kasabasından Samsun'a doğalgaz boru hattını yardımcı gemilerle birlikte döşeyecek. 
     Toplam 1250 kilometrelik boru hattını denizin 2 bin 150 metre derinliğine döşeyecek olan ''Saipem 7000'', boru döşenmesi sırasında ilk kez ''J-LAY'' teknolojisini kullanacak. 
     Denizde 3 bin metre derinliğe kadar boru döşeme kapasitesi bulunan geminin, boğaz köprülerinin altından geçebilmesi için vinçleri ve kuleleri de ilk kez yatay duruma getirildi. 
     
     
     







</TEXT>
</DOC>
