<DOC>
<DOCNO> 22720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/spor/spo01.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Gizli baskın 
</HEADLINE>
<TEXT>

Divan Kurulu Başkanı, yönetim toplantısına girdi, "Ne yapmaya çalışıyorsunuz Özellikle yabancı oyuncu transferindeki politikanız tam bir rezalet" diye bağırdı 
     BİLAL MEŞE 

     BEŞİKTAŞ’ta bir ilk daha yaşandı, Divan Kurulu Başkanı Gazi Akınal, yönetim kurulu toplantısını bastı. Serdar Bilgili başkanlığında yapılan toplantıya giren Gazi Akınal, "Seçim öncesi verdiğiniz sözler yerine getirilmeli. Yabancı oyuncu politikanız tam bir rezalet. Ne yapmaya çalışıyorsunuz Takımın durumu da ortada" dedi. Bunun üzerine bir yönetici de "Siz kulüp başkanıyken takım küme düşüyordu" karşılığını verdi. 
     DİVAN Kurulu, dün de yazılı bir açıklama yaptı. Üç büyüklerin içinde Beşiktaş’ın en az borca sahip olduğu belirtilen açıklamada, transfer politikasıyla ilgili de görüş alışverişinde bulunulduğu ifade edildi, "Toplantıda gerginlik yaşansa da, medeni bir şekilde bunların çözümüne gidilmesi konusunda görüş birliğine varıldı" denildi. Bu arada yönetim kurulu yedek üyelerinden Kenan Kurşunoğlu istifa etti. 
     
Nouma artırmada      Beşiktaş’tan alacaklarının biran önce ödenmesini isteyerek rest çeken Nouma’ya Fransa’nın PSG takımı ile İspanyol Oviedo talip oldu. Paris Saint Germain, Siyah - Beyazlı Kulübe 2 milyon dolar artı Rabesandratana ve Weber’i önerirken, Oviedo 4 milyon dolar teklif etti. PSG’nin vermek istediği iki futbolcudan birinin daha önce Beşiktaş’ın transfer etmek istediği Rabesandratana’nın olması nedeniyle Siyah - Beyazlıların Fransız kulübünün teklifine daha sıcak baktığı öğrenildi. Nouma bugün ülkesine gidecek. 
     
Serdar ile görüşme      BEŞİKTAŞ yönetiminin Kocaelispor’da oynayan eski futbolcuları Serdar’ı almak için harekete geçtiği öğrenildi. Teklifi doğrulayan Serdar, "Eski kulübümüm benim tekrar dönmemi istiyor. Ancak Kocaelispor’da çok mutluyum. Eğer anlaşamazsam Beşiktaş’a dönmek isterim" diye konuştu. Yönetimin Samsunspor’lu İlhan için de pazarlıkları sürdürdüğü belirtildi. 
     
Sürpriz kaleci      BEŞİKTAŞ Teknik Direktörü Daum, Hollanda Vitesse takımının Yugoslav kalecisi Yevnic’i İstanbul’a getirtti. Alman hoca 27 yaşındaki file bekçisine kaleci antrenörü İmmel’le özel antrenman yaptırdı. Bugün de antrenmana katılacak olan Yevnic’le ilgili son karar, İmmel’den gelecek rapora göre verilecek. Daha önce Kızılyıldız forması da giyen Yevnic’in maliyetinin düşük olduğu, kulübüne de bonservis bedeli ödenmeyeceği belirtildi. 
     
Koray’a anma      BEŞİKTAŞ Yönetim Kurulu, geçtiğimiz yıl vefat eden Cenk Koray için anma günü düzenleyecek. 25 Mayıs’ta Atatürk Kültür Merkezi’nde yapılacak anma töreninden elde edilecek gelir Koray’ın anısına yaptırılacak hastane odası için harcanacak. Korhan Abay ve Çiğdem Tunç’un sunuculuk yapacağı törene yöneticilerin yanısıra çok sayıda sanatçı da katılacak. 
     



 SPOR 






















</TEXT>
</DOC>
