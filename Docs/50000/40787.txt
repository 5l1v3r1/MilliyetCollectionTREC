<DOC>
<DOCNO> 40787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/son/sondun13.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da bir kişi sokak ortasında asıldı 
</HEADLINE>
<TEXT>

     İran'ın başkenti Tahran'da, cinayet suçundan idama mahkum olan bir kişi sokak ortasında asılarak idam edildi. 
     Kudüs gazetesinin bugünkü haberine göre, soyadı açıklanmayan Rahi ve kardeşi Mehdi, geçen Ocak ayında Farida Tossadat Emir Hüseyni 48 adlı bir kadın ve oğlu Mehdi Golistani'yi 24 ateş açarak öldürmüş, eşi ve diğer oğlunu ise yaralamıştı. 
     Haklarında idam cezası verilen iki kardeşten Rahi, dün sabahın erken saatlerinde Tahran'ın kuzeydoğusundaki Sohanak meydanında halkın gözleri önünde asılarak idam edildi. Mehdi hakkındaki idam cezasının ise, yargıç tarafından soruşturmanın derinleştirilmesi gerekçesiyle ertelendiği belirtildi. Bu arada, Cumhuri İslami gazetesi, ''ekonomik sabotaj'' suçundan idama mahkum olan Tahran Mehrabad Uluslararası Havaalanı'nda gümrük görevlisi 3 kişinin yakında asılarak idam edileceğini bildirdi. Samed İftihari, Mahmud Caledost ve Abdurrahim Muallim'in gümrükten geçen halıları kontrol yetkisine sahip olduğu ve halıların fiyatlarını düşük gösterme karşılığında 1.2 milyon dolar rüşvet almaktan suçlu bulundu. Aynı işte çalışan Muhammed Taki Amini, geçen ay asılarak idam edilmişti. 







</TEXT>
</DOC>
