<DOC>
<DOCNO> 47984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/siyaset/asiy.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sandığı çeke çeke newline önlerine getireceğiz 
</HEADLINE>
<TEXT>

     TUNCAY DAĞLI Adana DHA 

     DYP Genel Başkanı Tansu Çiller, sivil toplum örgütleri ile toplantı yapmak için geldiği Adana’da partililere, "seçime hazırlanın" mesajı verirken, "Sandığı çeke çeke önlerine getireceğiz" dedi. 
     Partisine ait "Ana" otobüsünün üzerine çıkarak partililere seslenen Çiller, Türkiye’nin adım adım seçime doğru gittiğini savunarak, "Türkiye’de ya seçim olacak, ya seçim olacak. Tek çözüm Kırat. Her zor durumda Kırat’ın mührü ile ülke ayağa kalkmış. Artık millet bu hükümetin gitmesini istiyor" diye konuştu. 
     "Başbakan Çiller" sloganları arasında, "Hükümet gitsin mi, sandık gelsin mi, millet iktidar olsun mu, Türkiye şaha kalksın mı " sorularını yönelten Çiller, kalabalıktan, "Evet" yanıtı alınca, "Siz hazırsınız. Gazanız mübarek olsun" diyerek otobüsle kent turu atmaya başladı. Hükümeti eleştiren mesajların hoparlörlerden yayınlandığı otobüs Çakmak Caddesi’ne ulaştığında, bir vatandaş elini otobüse kaldırıp, "Yalan söylüyorlar. Bunların hepsi yalan" diye bağırdı. Çiller, kafasını başka yöne çevirip bu vatandaşı görmezden geldi. 



 SİYASET 









</TEXT>
</DOC>
