<DOC>
<DOCNO> 45185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/spor/spo02.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
"Gücüm kalmadı" 
</HEADLINE>
<TEXT>

Fenerbahçe’nin büyük umutlarla aldığı, ancak henüz yararlanamadığı Hakan Bayraktar kadro dışı kalmaya alışık olmadığını söyledi, "Daha ne kadar dayanırım bilemem. Ama hocamın mutlaka bir bildiği vardır" dedi 
     YALÇIN TÜRK 

     Dertli ve kızgın 
     HAKAN Bayraktar’ın sezon başı transferi olay oldu. Hatta bir ara Fenerbahçe ile Gaziantep dostluk iplerini koparma noktasına geldiler. Genç oyuncu günlerce Polonya’da sürgün yaşadı. Sonunda hem Fenerbahçe, hem de Hakan muradına erdi. Ama Hakan sadece Kocaeli önünde banko oynadı, bunun dışında ya yedek oturdu, ya da tribüne çıktı. Genç oyuncu pek belli etmese de biraz dertli, biraz kırgın ama umut dolu. 
     
     İnsan üzülüyor’ 
     FENERBAHÇE’nin büyük umutlarla aldığı ancak henüz yararlanamadığı Hakan, içini Milliyet’e döktü. Kafa ve fizik olarak çok iyi durumda olduğunu söyleyen Hakan, "Gaziantep’te sürekli forma giydim. İnsan ister istemez üzülüyor. 7 hafta geçti, artık sabredecek gücüm kalmadı. Daha ne kadar dayanırım bilemem. Ancak hocanın bir bildiği vardır. Sanırım uygun ortamı bekliyor. Zamanı gelince oynatacaktır" dedi. 
     
     Kendime güveniyorum’ 
     KOCAELİSPOR maçında kendisine verilen şansı iyi kullanamadığını da kaydeden genç yıldız sözlerini şöyle sürdürdü "Görevimden fazlasını yapmak isteyince yoruldum ve hatalar yaptım. Aslında hocama hak veriyorum. Elinde 23 kişilik bir kadro var. Herkesi hoş tutmak zorunda. Ben kendime inanıyor ve güveniyorum. Bir daha formayı giyersem, kesinlikle üzerimden çıkarmayacağım." 
     
Denizli penaltı kaçırdı      Fenerbahçe, Leverkusen maçının hazırlıklarını dün sürdürdü. Mustafa Denizli idman temposunu düşürürken, antrenmana Andersson ile Mustafa Doğan çıkmadı. Hakan, Yusuf ve Oktay’ın göz doldurduğu çift kale maçta Denizli de oynadı ve bir penaltı kaçırdı. Bu arada idman sonrası futbolcular Leverkusen’in maçlarını videodan izledi. 
     
Compex’e ziyaret      FENERBAHÇE Teknik Direktörü Mustafa Denizli, Lütfi Kırdar Kongre Salonu’nda düzenlenen 26. Compex Bilişim Fuarı’ndaki Fenerbahçe standını ziyaret ederek, taraftarlarla buluştu. Denizli, fenerlist.org sitesi hakkında bilgi de aldı. Fotoğraf Gökay Akın 
     
Mustafa’dan kötü haber      SARI - Lacivertli takımın önceki gün PAF takımı ile yaptığı maçta sakatlanan Mustafa Doğan’ın, Bayer Leverkusen karşısında forma giyemeyeceği açıklandı. Mustafa’nın dün çekilen MR’ında sağ arka adalesinde zedelenme tespit edildi. Bu arada Altyapı Derneği’nin dünkü kongresinde yeni yönetim kurulu belirlendi. Yönetime Mehmet Ali Erbil ve Kerem Alışık da seçildi. 
     
Yavru Fener bir harikaGeçtiğimiz sezon şampiyon olan PAF takımının 15 futbolcusu İzmir ve Uşakspor’u da zirveye oturttu 
     FENERBAHÇE’Yİ geçtiğimiz yıl şampiyonluğa taşıyan PAF takımı oyuncuları, bu sezon da kiralık olarak gittikleri İzmirspor ve Uşakspor’da harikalar yaratıyorlar. Yıllardır alt yapıya yeteri kadar önem vermeyen ve A takıma gençleri kazandıramayan Sarı - Lacivertliler’in bu iki kulübe gönderdiği 15 futbolcu yeni takımlarını şimdiden zirveye oturttular. 
     İZMİRSPOR, Fatih, Efe, İlkay, Rahmi, Durmuş ve Semih’i, Uşakspor da Atilla, Özgür, Emre, Çetin, Erdem, Soner, Bayram ve Ufuk’u kadrosuna kattı. İzmirspor, İkinci Lig A Kategorisi’nde 18 puan, Uşakspor da İkinci Lig B Kategorisi 3 Grup’ta 15 puanla lider durumda bulunuyorlar. Bu yıl sil baştan lige başlayan Fenerbahçe PAF Takımı ise geçtiğimiz sezonları mumla arıyor. 
     



 SPOR 
























</TEXT>
</DOC>
