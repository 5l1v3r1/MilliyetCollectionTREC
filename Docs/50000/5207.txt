<DOC>
<DOCNO> 5207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/son/sontur12.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğu Akdeniz'de yağış ve şiddetli rüzgar uyarısı 
</HEADLINE>
<TEXT>

     Doğu Akdeniz'in bu geceden itibaren Akdeniz üzerinden gelen yağışlı ve rüzgarlı havanın etkisine gireceği belirtilerek, ilgililer uyarıldı. 
     Adana Meteoroloji Bölge Müdürlüğü yetkilileri, bu geceden itibaren etkili olacak yağışla birlikte, güney ve doğudan esecek rüzgarın yer yer fırtına şeklinde görüleceğini belirttiler. Yetkililer, yarın da devam edecek yağışlı ve rüzgarlı havanın Pazar gününden itibaren etkisini azaltacağını ve doğuya kayacağını bildirdiler. Karadaki şiddetli rüzgar ve fırtınanın denizde de etkili olacağına dikkat çeken yetkililer, başta seracılar olmak üzere çiftçiler, balıkçılar, inşaat işiyle uğraşanlar ile TEDAŞ ve ASKİ'deki ilgililerin tedbirli olmasını istediler. 




</TEXT>
</DOC>
