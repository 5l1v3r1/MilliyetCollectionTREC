<DOC>
<DOCNO> 10494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/son/soneko05.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya Maliye Bakanı'na göre Japon ekonomisi berbat durumda 
</HEADLINE>
<TEXT>

     Japonya Maliye Bakanı Kiichi Miyazawa, 2. Dünya Savaşı sonrasının en berbat durgunluğunu, gerilemeyi yaşayan ekonominin kurtarılması için 10 yıldır açık bütçe, kamu harcamalarında artış politikalarının uygulanması sonucu, ülkenin mali sisteminin çöküşün eşiğine geldiğini söyledi. 
     Miyazawa, Parlamento'daki bir oturumdaki konuşmasında, ''Japonya'nın mali durumu çöküş durumuna çok yakın ve esaslı mali reform gerekiyor'' dedi. 
     Kendisini, yüklü miktarlarda iç borçlanma yapan bir bakan olarak tanımlayan Miyazawa, ülke ekonomisinin uzun vadede sağlığına kavuşması için bu borç dağının nasıl azaltılacağı konusundaki sert, acı kararların artık ertelenemeyeceğini vurguladı. 
     Miyazawa'nın sözleri üzerine, Tokyo döviz borsasında Japon Yeni'nin dolar karşısındaki değeri son 20 ayın en düşük düzeyine inerken, dolar 120.40 yene çıktı. 




</TEXT>
</DOC>
