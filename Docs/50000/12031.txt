<DOC>
<DOCNO> 12031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/spor/spo04.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Leekens geliyor 
</HEADLINE>
<TEXT>

Sümer'in görüştüğü Belçikalı hocanın Trabzon'a 'evet' dediği öğrenildi 
     TRABZONSPOR Kulübü Başkanı Özkan Sümer'in Belçika'da Bordo - Mavili takımın eski hocası Leekens'le bir araya geldiği ve teklif yaptığı öğrenildi. Lange'nin Brugges'e transferi için gittiğini söyleyen Sümer'in, Leekens'le de anlaşmaya vardığı belirtildi. 
     BELÇİKA gazeteleri de görüşmeye geniş yer ayırdı, tarafların gelecek sezon için prensip anlaşması yaptığını yazdı. Başkan Sümer, "Eski hocamızla yemek yedik, teklif götürmedik" derken, Leekens'in "Trabzonspor'da yeniden çalışmak isterim" diye konuşması dikkat çekti. 
     
     Şota'dan 4 gol 
     HOLLANDA'da Ajax, sahasında Sparta Rotterdam'ı 9 - 0 gibi farklı bir skorla devirdi. Başkan Özkan Sümer'in yeniden geri dönmesi için ikna etmeye çalıştığı Şota, attığı dört golle yıldızlaşırken, diğer sayılar Wamberto, Gun, Cler ve Meyde'den geldi. 
     
     İlginç zirve 
     KARŞILAŞMA öncesi Trabzonspor'un kamp yaptığı otelde ilginç bir zirve yaşandı. Eski asbaşkan Hikmet Onur, otelde Müjdat Aybar'la buluştu. Daha sonra eski başkanlardan Mustafa Günaydın ve Şamil Ekinci de geldi. Başkan Yardımcısı Salih Alparslan, Onur, Aybar, Günaydın ve Ekinci ile bir araya gelerek görüşme yaptı. 
     


 SPOR 



























</TEXT>
</DOC>
