<DOC>
<DOCNO> 24958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/son/soneko07.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Memura yüzde 5 zam geliyor... 
</HEADLINE>
<TEXT>

     Devlet İstatistik Enstitüsü'nün Mayıs ayı enflasyonunu tüketici fiyatları bazında yüzde 5.1 olarak açıklamasının ardından, memur maaşlarına da yüzde 5 oranında zam geliyor. 
     Bütçe Kanunu'nun memur maaşlarının tüketici fiyatlarındaki artışın altında kalması durumunda, aradaki farkın yüzde 2'lik refah payı ile birlikte maaşlara yansıtılması hükmü çerçevesinde, memurlar ve sözleşmeli maaşlarına 15 Haziran'da yüzde 5'ek zam gereği doğdu. Söz konusu zam, memur emekli maaşlarına da aynı oranda yansıtılacak. 
     Maliye Bakanlığı, ek zam konusunda kamu kuruluşlarına bir tel emri gönderecek. Tel emrinde halen 20 bin 600 olan aylık katsayı ile 133 bin 300 olan taban aylık katsayısı ve 6 bin 560 olan yan ödeme katsayısının yeni tutarları yeralacak. 
     Yapılan hesaplamalara göre, yüzde 5'lik zam ile halen 1 milyar 127 milyon 510 bin lira olan genel müdür maaşı 56 milyon 375 bin lira artış görerek 1 milyar 183 milyon 885 bin liraya çıkacak. Yüzde 5'lik zam, en düşük memur maaşına ise 9 milyon 227 bin lira artış getirecek. Halen 184 milyon 550 bin lira olan en düşük maaş da 193 milyon 777 bin liraya yükselecek. Bu arada Ocak'ta yüzde 10 artan memur maaşlarına enflasyon nedeniyle 15 Nisan'da yüzde 2.5, 15 Mayıs'ta da yüzde 10.1 oranında zam yapılmıştı. 
     
     Memur maaş zammı yüzde 30.3'e yükselecek 
     Dün açıklanan enflasyon rakamları ile tüketici fiyatlarındaki 5 aylık artış yüzde 28.3 olarak gerçekleşti. Maaşlara 15 Haziran'da yapılacak yüzde 5'lik ek zamla, memur maaşlarındaki artış, 2 puanlık refah zammıyla birlikte yüzde 30.3'e yükselecek. 
     
     Gözler ek iyileştirmede 
     Bu arada Hükümet süresi bu ayın sonunda dolacak olan Yetki Kanunu çerçevesinde kamu görevlilerinin özlük haklarında ek iyileştirmeye gitmeyi de planlıyor. Yaratılacak iç kaynaklar çerçevesinde yapılacak düzenleme ile bir yandan maaş adaletsizliğinin giderilmesi, diğer yandan da maaşların arttırılması hedefleniyor. 
     Öte yandan yüzde 5'lik zam sonrası bazı kamu görevlilerinin eski ve yeni maaşları şöyle olacak 
Kamu görevlileri Mayıs Maaşı Haziran Maaşı Genel Müdür 1.127.510 1.183.885 Memur 9 1 194.110 203.815 Memur 15 1 184.550 193.777 Öğretmen 9 1 267.460 280.833 İl valisi 1 4 1.332.230 1.398.841 Kaymakam 7 1 482.770 506.908 Hakim 8 1 480.330 504.346 Polis memuru 11 1 373.230 391.891 Doktor 8 3 387.990 407.389 Hemşire 12 3 240.100 252.105 Profesör 1 4 793.520 833.196      






</TEXT>
</DOC>
