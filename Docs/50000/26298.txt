<DOC>
<DOCNO> 26298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/son/sontur01.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Siverek'te arazi anlaşmazlığına kaleşnikoflar karıştı "6 ölü" 
</HEADLINE>
<TEXT>

     Şanlıurfa'nın Siverek ilçesine bağlı Avurtepe köyünde arazi anlaşmazlığı nedeniyle çıktığı bildirilen çatışmada ilk belirlemelere göre 6 kişi öldü, 1 kişi yaralandı. 
     Keşan aşireti mensuplarının oturduğu Avurtepe köyünde, akşam saatlernde arazi anlaşmazlığı nedeniyle tartışma çıktı. Tartışma kısa sürede büyüyerek silahlı çatışmaya dönüştü. 
     Çatışmada ilk belirlemelere göre 6 kişinin öldüğü, 1 kişinin de yaralandığı bildirildi. 
     Çatışmada ölenlerden birinin adının İsmet Gürkan 30 olduğu, ağır yaralı olan Mehmet Gürkan'ın da Siverek Devlet Hastanesi'nde tedavi altına alındığı belirtildi. 
     Siverek Kaymakamı Hayrullah Sun, yaptığı açıklamada, ''Keşan aşiretinin oturduğu Avurtepe köyünde maalesef silahlı çatışma çıktı. Bize gelen ilk bilgilere göre, 6 vatandaşımız öldü. Ayrıca şu ana kadar 1 vatandaşımızın da yaralı olduğunu öğrendik. Güvenlik güçlerimiz köye gittiler'' dedi. 
     Çatışma nedeniyle, Siverek Devlet Hastanesi'nde kriz masası oluşturuldu. 
     Siverek 100 Yataklı Devlet Hastanesi Baştabibi Nur Bucuk, yaptığı açıklamada, çatışma nedreniyle tüm doktorların hastaneye çağrıldığını ve Hilvan Devlet Hastanesi'nden de doktor takviyesi yapıldığını söyledi. 
     Bucak, Siverek Belediyesi, Şöforler ve Otomobilciler Odası ile Hilvan Devlet Hastanesi'nden takviye ambulans da geldiğini belirterek, şunları söyledi 
     ''Şu anda tüm birimlerimizle hazır durumdayız. Hastanede bir kriz masası oluşturuldu. Bize intikal eden İsmet Gürkan'ın cesedi var. Diğer cesetler henüz gelmedi. Ayrıca ilk müdahalesini yaptığımız Mehmet Gürkan'ı da Diyarbakır'a sevk ettik.'' 
     Keşan aşireti mensuplarının oturduğu Avurtepe köyünde akşam saatlerinde arazi anlaşmazlığı nedeniyle çıktığı bildirilen çatışmada 6 kişi ölmüş, 1 kişi yaralanmıştı. 
     
     







</TEXT>
</DOC>
