<DOC>
<DOCNO> 23183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/son/soneko25.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada 2. seans böyle geçti... 
</HEADLINE>
<TEXT>

     İMKB Ulusal-100 Endeksi, günün 2. seansını 132.35 puan artışla 11,967.96 puandan tamamladı. 
     Hisse senetleri, ortalama yüzde 1.12 oranında değer kazandı. 
     Borsa'da, günün ikinci yarısında da hacimsiz yükseliş sürdü, ancak 12 bin puan seviyesi aşılamadı. Seans 11,841 puan seviyesinde dengeli açıldı. Bir süre yatay seyir izleyen piyasa, İş Bankası C gibi lokomotif hisselerdeki alımlarla yükselişe geçti. Ancak, 11,943 puana kadar süren çıkış kısa sürdü. Sakin satışlarla ilk bir saat 11,868 puanla geçildi. 
     İkinci yarıda da yetersiz işlem hacmiyle dalgalı bir seyir izleyen Endeks, en düşük 11,775 puanı gördükten sonra kapanışa doğru yükselişe geçti. Ulusal-100 Endeks, günü son dakika alımlarıyla 11,967.96 puandan tamamladı. 
     Öte yandan, hisse senetlerinin günlük değer artışı yüzde 3.02 oldu. 
     Kapanışta mali endeks 168.00 puan artışla 17,163.93 puana, sınai endeksi 111.39 puan artışla 9,227.87 puana, hizmet endeksi de 66.02 puan artışla 6,926.38 puana yükseldi. 
     Böylece mali grup hisseler ilk seansa göre ortalama yüzde 0.99, sınai grubu hisseler yüzde 1.22, hizmet grubu hisseler de yüzde 0.96 oranında değer kazandı. 
     2. seansta işlem gören toplam 302 hisse senedinden 134'ü değer kazandı. 80 hisse senedi değer yitirirken, 88 hissenin fiyatında ise bir değişiklik olmadı. 
     Seansta, 172 trilyon 343 milyar 494 milyon liralık işlem hacmi oluştu. İki seansın işlem hacmi toplamı da, 290 trilyon 168.9 milyar lira olarak gerçekleşti. 
     2. seansta Yapı Kredi Bankası, Garanti Bankası, Koç Holding, Doğan Holding ve Ford Otomotiv en yoğun işlem gören hisseler oldular. 






</TEXT>
</DOC>
