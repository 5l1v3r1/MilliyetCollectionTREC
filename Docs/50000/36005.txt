<DOC>
<DOCNO> 36005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/yasam/yas06.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Jaws bu kez bacak yedi 
</HEADLINE>
<TEXT>

Bahamalar’da tatil yapan ABD’li çift, köpekbalığının kurbanı oldu. New Yorklu koca, bir bacağını kaybetti.. 
     DIŞ HABERLER SERVİSİ 

     Dünya denizlerinde son zamanlarda giderek artan köpekbalığı saldırılarına bir yenisi eklendi. Bu kez kurban ABD’nin New York kentindendi. 
     Eşi Ave Maria Thompson ile onuncu evlilik yıldönümünü kutlamak için Bahama Adaları’na giden New Yorklu bankacı Krishna Thopmson, tek başına yüzerken henüz cinsi belirlenemeyen canavar bir köpekbalığının saldırısına uğradı. 
     Çektiği korkunç acıya rağmen köpekbalığının korkunç dişlerinden kurtulup kıyıya kadar yüzmeyi başaran Thompson, kendini kaybetmeden hemen önce eşine haber verilmesi için kumsala oda numarasını yazmayı başardı. 
     
     Durumu çok ciddi 
     Ancak sahildekiler tarafından derhal Miami’deki bir hastaneye kaldırılan talihsiz bankacının parçalanmış bacağı kurtarılamadı. 
     ABD’nin Florida eyaletinde bir köpekbalığı geçen ay 8 yaşında bir erkek çocuğunun kolunu koparmıştı. Kıyıya çok yakın bir yerde yaşanan saldırı sonrası çocuğun amcası kopan kolu canavarın ağzından almayı başarmıştı.. 
     



 YAŞAM 






















</TEXT>
</DOC>
