<DOC>
<DOCNO> 46905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/siyaset/siy02.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller taksi sürünce izdiham yaşandı... 
</HEADLINE>
<TEXT>

     SERHAT OĞUZ İstanbul 

     DYP Genel Başkanı Tansu Çiller, İstanbullu taksicilerle buluşmasında bir taksiyi kullanmak isteyince kargaşaya yol açtı. Kalabalık nedeniyle önünü görmekte zorlanan ve kaldırıma çarpan Çiller kullandığı araçla fotomuhabirimiz Yurttaş Tümer’in ayağının üzerinden geçti. NTV kameramanının da yere düşmesine neden oldu. Sağında bulunan aracı göremeyen Çiller, bir kaza yapma riskini son anda atlattı. Bir ambulans siren çalarak kendine yol açmaya çalıştıysa da başarılı olamadı. Çiller, Başbakan Bülent Ecevit’i kastederek, "Yeltsin, bir dönem Rusya’yı hasta etti. Ama istifa ederek iyilik yaptı. Biz de bu hükümetin istifa etmesini bekliyoruz" dedi. 
     



 SİYASET 










</TEXT>
</DOC>
