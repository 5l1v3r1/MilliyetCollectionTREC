<DOC>
<DOCNO> 32107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/siyaset/asiy.html </URL>
<DATE> 2001/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet'in konuğu olan yenilikçiler, Erbakan'ı Nazi'ye benzetti 
</HEADLINE>
<TEXT>
Varlığımız askeri rahatlatacak’ Çünkü Atatürk'ün izindeyiz 
Geçmişteki hatalarını tekrarlamayacaklarını söyleyen yenilikçi kanadın üyeleri Dine dayalı siyaset yapmayacağız. Bizden korkmayın ..’ diyor 
     ABDULLAH KARAKUŞ Ankara 

     Yenilikçi kanadın önde gelen isimleri Abdullah Gül ve Abdüllatif Şener, Altan Karapaşaoğlu, Sait Açba, Murat Mercan ile önceki akşam Milliyet'in konuğu oldu. Akşam yemeği sırasında yapılan sohbette geçmişteki hatalardan ders aldıklarını belirten yenilikçi kanadın üyeleri Necmettin Erbakan'ı da Nazi'ye benzetti. Yenilikçilerin verdiği başlıca mesajlar şunlardı 
     NAZİ TİPİ LİDER Geçmişte bir lider parti adına karar veriyor, söylediği çözüm oluyor ve tartışılmıyor. Tam Nazi tipi anlayış. Bunu biz de yaşadık. Bütün partilerde de bu tek adamlılık var. Biz lider partisi yerine ortak aklın öne çıkacağı bir parti yaratacağız. 
     İRTİCA TEHDİDİ OLMAYACAĞIZ Varlığımız, asker dahil herkesi rahatlatacak. Kimse bizden çekinmesin. Dine dayalı bir siyaset anlayışımız olmayacak. 
     BİZİ 28 ŞUBAT BÖLMEDİ Başkaları, "Şunu, bunu dedi" diye değil, kendi bildiğimiz doğruları yapıyoruz. Bizi 28 Şubat bölmedi, oyuna gelme söz konusu değil. Aslında bölünme gibi gözüken hadiseden çok daha büyük bir sıçrama yapacağız. DSP - CHP gibi olmayacağız. 
     ATATÜRK'ÜN İZİNDEYİZ Atatürk, Türkiye'yi muasır medeniyetlerin üstüne çıkarmak gerektiğini söylüyordu. Biz de demokratik hak ve özgürlükler için onu istiyoruz. Hedeflerimiz örtüşüyor. Ama din konusunda istismarcılık oluyorsa, Atatürk'le ilgili konularda da bu oluyor. 
     SOLDA DERVİŞ, SAĞDA BİZ Türkiye siyasi bir değişim ve şekillenme sürecine girdi. Bu süreçte solda Kemal Derviş, sağda biz güçlü oluruz. Ama Derviş dışarının gücünü temsil ediyor. Ayrıca tam bakılırsa Derviş'inki sol bir anlayış değil. Milli değerler anlamında solculuğu biz yaparız. Soldan bize çok talep var. Derviş sağımızda bile kalabilir. 
     TÜRBAN UZLAŞMAYLA ÇÖZÜLÜR Türban ve başörtüsüne temel hak ve özgürlükler çerçevesinde bakacağız. Biz başörtüsünün serbestlik anlamında çözülmesini istiyoruz. "Bu problem yok" diyemezsiniz. Başörtüsü bireysel özgürlüğe girer. İsteyen kapatır, isteyen açar. Bu konu çatışmayla değil, uzlaşmayla çözülür. 
     KADIN SÜS DEĞİL, KATKI Kadınlar nüfusumuzun yarısı. Onları yok sayamazsınız. Siyasette kadınların yolunu açacağız. Kurucular arasında da kendine güvenen kadınlarımız olacak. Kadın süs değil, katkı olacak. 
     FAZİLET KÖTÜ, REFAH İYİ İSİMDİ Yeni imajımıza uygun isim arıyoruz. Geçmişte Refah iyi bir isimdi ama Fazilet iyi değildi. Biz, tek kelime olsun istiyoruz. Yenilikçi Parti, Hepimizin Partisi, Merkez Parti, Demokratik Cumhuriyet Partisi, Yeni Yol gibi isimler gündeme getiriliyor. 
     HER ŞEYİMİZ AÇIK OLACAK Para ilişkilerinden mali yapıya ve örgütlenmelere kadar açık bir politika sergileyeceğiz. Söylemler abartıdan, çıkarcılıktan uzak gerçekçi çözümlere uygun olacak. Arkamızda DP'nin ilk çıkışı, AP'nin ilk büyük zaferi, Özal'ın seçim zaferi gibi bir rüzg r var. 
     EMANETÇİLİK OLMAZ Aramızda liderlik sorunu yok. Tayyip Bey yasaklı olursa hareketin lideri de olamaz. Çünkü emanetçilik doğru olmaz. Genel başkan olan lider olur. 
     İHTİLAL SONRASI GİBİ Bu dönemi "İhtilal sonrası dönem" gibi anlamak lazım. Her şey yerli yerine oturacak. 
     YARGITAY BAŞKANI'NA DAVET Yargıtay Başkanı Sami Selçuk da partimizde yer alabilecek bir isim. Gerçekten dürüst bir kişi. Şu anda görevde olduğu için bir görüşmemiz olmadı. 
     



 SİYASET 
















</TEXT>
</DOC>
