<DOC>
<DOCNO> 48572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/son/sondun22.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüzü önleyecek jean pantolon üretildi 
</HEADLINE>
<TEXT>

     Hırvatistan'da ''kadınlara tecavüzü önleyecek'' bir jean pantolon üretildi. 
     Hırvat tasarımcı Vladimir Markov, tüm kadınların ilgisini çekeceğini savunduğu ve Grizzly adını verdiği jean pantolonun bel düğmesinin yerine sadece giyen kişinin şifresini bildiği bir çelik toka yerleştirdiğini belirtti. 
     Eğer saldırgan direnme gösterir ve giysiyi yırtmaya kalkışırsa, kemerin içine dikilmiş ince çelik ipliğe rastlayacağını belirten Markov, kurbanın da bu fırsattan yararlanarak kaçabileceğini ya da yardım isteyebileceğini kaydetti. 
     Bu modelini Haziran ayında ABD'nin Pittsburgh kentindeki icatlar fuarında sergilediğini belirten Markov, çok sayıda işadamıyla bağlantı kurduğunu ve bir Tayland şirketinin bu jean pantolonu seri olarak üretmeyi planladığını ifade etti. 
     Hırvat mucit, pantolonunu Kasım ayında Brüksel'de yapılacak Dünya İcatlar Fuarı'nda da kamuoyununun beğenisine sunacağını belirtti. 
     






</TEXT>
</DOC>
