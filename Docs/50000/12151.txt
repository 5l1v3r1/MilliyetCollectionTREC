<DOC>
<DOCNO> 12151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/ekonomi/eko08a.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'deb tek fiyat yöntemi 
</HEADLINE>
<TEXT>

     ANKARA Milliyet 

     Borçlanma sistemini değiştiren Hazine, 21 Mart'taki kritik ödemesini tek fiyat ihale sistemiyle aşmaya çalışacak. Yarın ödeyeceği toplam 3.2 katrilyon için açacağı ihalede teklifler için ihalede faiz ne düzeyde oluşursa oluşsun senet almaya hak kazananlara satışlar en yüksek faiz üzerinden yapılacak. 
     Şubat ayı sonunda açıklanması gereken ancak kriz nedeniyle ertelenen Hazine'nin mart ayı nakit yönetimi ve borçlanma programına göre, Hazine bugün 3 ay 98 gün vadeli bono ihalesi düzenleyerek piyasalardan net 2.5 - 3.5 katrilyon lira arasında borçlanmaya çalışacak. 
     Açıklamada ihaleden önce rekabetçi olmayan teklif ROT satışı yoluyla ya da ihaleden sonra opsiyon yöntemiyle satış yapılırsa bu ihraçlara da ihalede oluşan tek fiyat diğer bir deyişle en yüksek faizden satış yapılacak. 
     Programa göre Hazine, mart içinde piyasa yapıcılarına yönelik TAP Merkez Bankası aracılığı ihale kağıdı satışı geri alım ihalesi, değiştirme ihalesi yapılabilecek. Söz konusu yöntemlerin kullanılması kararlaştırıldığında, bununla ilgili bilgiler kamuoyuna bildirilecek. Hazine, dünkü açıklamasında halka arz kapısını da açık bıraktı. Eğer halka arz yapılırsa bununla ilgili bilgiler de ihraçtan önce kamuoyuna açıklanacak. 
     


 EKONOMİ 


















</TEXT>
</DOC>
