<DOC>
<DOCNO> 13173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/son/sontur09.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivas'ta terör örgütüne ait sığınak bulundu 
</HEADLINE>
<TEXT>

     Jandarma Bölge Komutanı Tümgeneral Bekir Uğurlu'nun aracının da içinde bulunduğu askeri konvoya, Çorum-Ankara karayolunda düzenlenen silahlı saldırı sonrası başlatılan operasyonlar sürüyor. 
     Sivas'ın Hafik İlçesi kırsal kesiminde operasyon yapan İl Jandarma Komutanlığı'na bağlı timler, Beykonağı köyü kırsal kırsal kesiminde terör örgütü TKP-ML-TİKKO örgütü mensuplarının kullandığı bir adet sığınak belirledi. Sığınakta bulunan içki ve gıda maddelerini imha eden timler, sığınağı da kullanılmaz hale getirdi. 
     Bu arada, Jandarma Bölge Komutanı Tümgeneral Bekir Uğurlu'nun aracının da bulunduğu askeri konvoya ateş açılmasında kullanılan silahın boş kovanlarının balistik incelemesinde, Ekim 2000 tarihinde Tokat merkeze bağlı Çerdiğim Köyü kırsal kesiminde, terör örgütü TKP-ML-TİKKO örgütü mensupları tarafından, bir güvenlik görevlisinin şehit edilmesi olayında da kullanıldığı ortaya çıktı. Sivas ve Tokat'ta operasyonlar sürüyor. 




</TEXT>
</DOC>
