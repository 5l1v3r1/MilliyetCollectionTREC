<DOC>
<DOCNO> 14998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/son/sontur13.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Beş zorba, iş arayan evli kadına sırayla tecavüz etti... 
</HEADLINE>
<TEXT>

     İzmir'de evli bir kadına bıçak tehdidiyle tecavüz ettikleri iddia edilen 5 kişinin arandığı, olayda aracı olduğu gerekçesiyle yerel bir radyonun DJ'inin gözaltına alındığı, 2 kişinin de yakalanmasına çalışıldığı bildirildi. 
     Alınan bilgiye göre, yerel bir radyoda DJ olarak çalışan Erkan Atalay 22 , DJ olmak isteyen S.B'yi 22 önce radyoya davet etti. Atalay, daha sonra S.B'ye telefon açarak işlerinin yoğunluğunu bahane etti ve 2 arkadaşını yanına göndereceğini söyledi. Soyadı belirlenemeyen Ramazan adlı bir kişi ve kimliği belirsiz bir şahıs, Basmane Garı önünde bekleyen S.B. ile buluştu. 
     İddiaya göre, bu kişiler genç kadını, 1282 Sokak'taki Mehmetçik İlköğretim Okulu'nun bahçesine götürerek kendilerini bekleyen ve yine kimlikleri henüz belirlenemeyen 5 kişiye teslim ettiler. Bu kişiler de bıçak zoruyla S.B'ye sırayla tecavüz ettiler. Bir ara ''tuvalete gitme'' bahanesiyle zorbaların yanından ayrılan S.B, bu sırada civarda devriye gezen polis ekibiyle karşılaşarak olayı anlatınca, bölgede geniş çaplı operasyon başlatıldı, ancak sanıklar yakalanamadı. 
     Asayiş Şube Müdürlüğü Gasp Büro Amirliği'ne götürülen S.B'nin verdiği bilgileri değerlendiren ekipler, DJ Atalay'ı evinde yakalayarak gözaltına aldı. Hastaneye gönderilen S.B'nin, muayenesinde tecavüze uğradığı ve olay sırasında alkollü olduğu belirlendi. 
     S.B. polise verdiği ilk ifadede, 1 aylık evli olduğunu, eşinin askere gittiğini, iş bulmak için Atalay ile görüştüğünü ve olayın nasıl geliştiğini anlattı. S.B, ''Tecavüz sırasında bağıramadım. Çok korktum. Sadece ağlayabildim'' dedi. 
     Genç kadın, kendisine tecavüz edilirken Ramazan ve kimliği belirsiz kişinin, olayı seyrettiklerini ve bütün sanıklardan şikayetçi olduğunu söyledi. 
     Yetkililer, olayla ilgili soruşturmanın sürdürüldüğünü ve 7 kişinin yakalanmasına çalışıldığını belirttiler. 




</TEXT>
</DOC>
