<DOC>
<DOCNO> 11023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/son/soneko17.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB Repo piyasasında faizler gecelik yüzde 80-99 bandında gerçekleşti 
</HEADLINE>
<TEXT>

     Merkez Bankası Para piyasasında TL Interbank'ında faiz yüzde 80-82'den gerçekleşirken, İMKB repo piyasasında ise ortalama gecelik faiz yüzde 89.08'den kapandı. 
     İMKB Repo piyasasında faizler gecelik yüzde 80-99 bandında gerçekleşti. Merkez Bankası TL Interbank'ında ise gecelik faizler şu an itibariyle yüzde 80'de bulunuyor. Piyasaların açılışında TL Interbank'ta Merkez Bankası yüzde 120'dan teklif vermişti. Cuma günü, Merkez Bankası TL Interbank'ında ortalama gecelik faiz yüzde 80.02, Repo piyasasında ise yüzde 80.18 olmuştu. 
     Bu arada, Merkez Bankası kapanışta doların alış fiyatını 923 bin 349 lira, satış fiyatını 927 bin 802 lira olarak açıkladı. Merkez Bankası Cuma günü doların alış kurunu 887 bin 605 lira, satış kurunu da 891 bin 886 lira olarak açıklamıştı. Öte yandan, bono piyasasında işlem hacminin çok düşük kaldığı ifade ediliyor. Bankacılık çevreleri, piyasadaki işlemlerin müşteri kaynaklı olduğunu ve programa ilişkin belirsizliklerin devam etmesi nedeniyle işlem hacminin düşük kaldığını belirttiler. Bono piyasasında bugün, en çok işlem gören 23 Mayıs vadeli kağıtta ortalama bileşik faiz, yüzde 157.68'den kapandı. 




</TEXT>
</DOC>
