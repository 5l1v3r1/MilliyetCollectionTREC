<DOC>
<DOCNO> 6648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/spor/spo01.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Rezil olduk’ 
</HEADLINE>
<TEXT>

Beşiktaşlı futbolcular faturayı kendilerine çıkardılar 
     BEŞİKTAŞLI futbolcular Rize hezimetinin sorumlusu olarak kendilerini gösterdiler. Ümit, "Tek kelimeyle rezil olduk. Söylenecek bir şey yok" derken, Ali Eren, "Döküldük. Kimse Beşiktaş’ı bu hallere düşürmek istemez" diye konuştu. İbrahim ise "Bir seri yakalayıp çıkışa geçmezsek halimiz kötü olur. Geçen senenin Fenerbahçe’sinin durumuna düşeriz. Rizespor üstümüze geldikçe geldi. Ne yapacağımızı şaşırdık" şeklinde görüş belirtti. 
     YÖNETİCİLER de bozgun karşısında şok oldular. Fikret Orman, "Hayatımda böyle skandal oyun görmedim. İçim kan ağlıyor. Bu yanlışların sebebini ben de bilmiyorum. Şimdi herkes cezalı olan Nouma’ya yüklenebilir. Ama o da olsaydı hiçbir şey değişmezdi. Çünkü takım olarak sıfırdık. Belki o olsaydı daha da kötü olurdu. Çünkü sinirlenip istenmeyen hareketlerde bulunabilirdi" açıklamasını yaptı. İbrahim Altınsay ise "Önlemimizi alacağız" dedi. 
     
Scala ile hezimetler Milan - Beşiktaş 4 - 1 Leeds United - Beşiktaş 6 - 0 Barcelona - Beşiktaş 5 - 0 Beşiktaş - G.Antep 2 - 4 Beşiktaş - G.Birliği 0 - 3 Ç.Rize - Beşiktaş 5 - 1      
     
Tarihi hezimetler 1980 - 81 Bursa - Beşiktaş 5 - 0 1987 - 88 Malatya - Beşiktaş 5 - 3 1995 - 96 Beşiktaş - Kocaeli 3 - 5 1995 - 96 Beşiktaş - Denizli 0 - 4      
     
H LİMİZ YOKTU      "Kazanamazdık" 
     BEŞİKTAŞ Teknik Direktörü Scala, Rize yenilgisini yorgunluğa bağladı. İtalyan hoca, "Söylenecek fazla bir şey yok. Kupa maçının yorgunluğunu üzerimizden atamadık. Mağlubiyetin tek açıklaması bu. Ne kuvvetimiz, ne de çabukluğumuz vardı. Mağlubiyeti hak ettik. Sahada üç Nouma oynasaydı bile kazanamazdık. Yorgunluktan adım atacak h limiz yoktu" dedi. 
     
     "Maçı konuşalım" 
     SCALA, "Oyuncularıma söyleyecek çok şeyim var. Ama bunu sadece kendilerine söyleyeceğim. Bu mağlubiyet bundan sonraki haftalar için sorun teşkil etmeyecek" ifadelerini kullandı. Beşiktaş’ın hocası, "İstifa etmeyi düşünüyor musunuz " şeklinde bir soruya "Maçı konuşalım" yanıtını vermekle yetindi. Scala’nın soyunma odasında "Kimsenin bunu yapmaya hakkı yok. Kendinize gelin" diye bağırdığı öğrenildi. 
     
Scala topun ağzında      BEŞİKTAŞ’TA Scala’ya tepkiler giderek büyüyor. Siyah - Beyazlı ekibin önce Şampiyonlar Ligi, ardından kupadan elenmesi, son olarak da farklı Rizespor yenilgisi, İtalyan hocanın yıldızını söndürdü. Serdar Bilgili başkanlığında bugün yapılacak yönetim toplantısında, Scala masaya yatırılacak ve Nouma’nın cezası belirlenecek. Yönetim içinde Scala’yı istemeyenlerin sayısı artmaya başladı. Bazı yöneticilerin toplantıda hocanın gönderilmesi yolunda görüş belirtecekleri öğrenildi. 
     
Ümit’te yırtık      RİZESPOR maçında sakatlanarak oyundan çıkan Ümit’in sağ arka adalesinde yırtık olduğu açıklandı. Beşiktaşlı futbolcunun bugün MR’ı çekilecek ve kesin durumu belli olacak. 
     
Sürpriz olmadı’      RİZESPOR Teknik Direktörü Pecze, galibiyetin sürpriz olmadığını belirtti, "Yeneceğimize inanıyordum. Ancak farkı beklemiyordum. Beşiktaş kupada finali kaybettiği için morali bozuktu. Bizim için avantaj olmadı. Çünkü her maça böyle hazırlanıyoruz. Rize için yeni bir hayat başlıyor" dedi. Ümit Ozan ise, "Rakibimizi oynatmadık. Kötü duruma düştüler" diye konuştu. 
     


 SPOR 


































</TEXT>
</DOC>
