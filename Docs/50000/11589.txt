<DOC>
<DOCNO> 11589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/guncel/gun07.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'dan 'dostane çözüm' 
</HEADLINE>
<TEXT>
Dayaktan ölüme 55 milyar 
     SAMSUN ANKA 

     Hollanda'da gözaltındayken aldığı darp sonucu beyin kanamasından ölen Hüseyin Köksal'ın 32 ailesinin Avrupa İnsan Hakları Mahkemesi'ne AİHM açtığı dava nedeniyle Hollanda hükümeti dostane çözüm yolunu kabul etti. Hollanda, Köksal'ın ailesine 140 bin Gulden yaklaşık 55.5 milyar lira önerdi. Trafik kazası geçiren Hüseyin Köksal, alkollü olduğu gerekçesiyle tek kişilik hücreye konuldu. Uzun süre hareket etmeyen Köksal için ertesi gün çağrılan doktor, beyin kanaması teşhisiyle Köksal'ı hasteneye kaldırdı. Müdahalelere karşın Köksal kurtarılamadı. 
     
Dayak, suç sayılmadı      Baba Salih Köksal ve torunu Ercan Köksal'ın açtığı dava üzerine Köksal'ı gözaltına alan polis Dirke Adrianus Korwel, "Aşırı derecede şiddete başvurmak ve kötü muamelede bulunmak"la suçlandı. Adli tıp raporlarında Köksal'ın yerde sürüklendiği ve kafasının polis otosuna vurulduğu saptanmasına karşın Krowel, suçsuz bulundu. 
     
Bir "Dostane çözüm" de bizdenNAMIK DURUKAN Diyarbakır DHA 
     Avrupa İnsan Hakları Mahkemesi AİHM , 23 Haziran 1996'daki olaylı HADEP Kongresi'nin ardından gözaltına alınan Batman Belediye Başkanı Abdullah Akın'ın açtığı davada, Türkiye'nin "dostane çözüm" önerisi çerçevesinde, 30 bin frank yaklaşık 4.2 milyar lira tazminat ödemesini kararlaştırdı. Kongre döneminde Parti Meclis üyesi ve Diyarbakır İl Başkanı olan Akın, bir grubun salondaki Türk bayrağını indirmesi olayında rolü olduğu iddiasıyla, kongreden bir gün sonra gözaltına alındı. 11 günlük sorgulamanın ardından, tutuklanan Akın, 12 Temmuz'da tahliye edildikten sonra AİHM'de dava açtı. 
     


 GÜNCEL 















</TEXT>
</DOC>
