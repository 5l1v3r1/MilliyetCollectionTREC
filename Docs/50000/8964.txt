<DOC>
<DOCNO> 8964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/spor/spo01.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizi Scala mahvetti’ 
</HEADLINE>
<TEXT>

İtalyan hocayı suçlama yarışına Beşiktaşlı futbolcular da katıldılar, öfke yağdırdılar 
     KARTAL YİĞİT 

     BEŞİKTAŞ’ta yöneticiler ve taraftarlardan sonra futbolcular da Fenerbahçe yenilgisinin faturasını Teknik Direktör Scala’ya kestiler. "Bizi Scala mahvetti" diyen futbolcular, "Onun yüzünden korkak oynadık. Takımı yanlış taktikle sahaya çıkardı. Tek santrforla silik mücadele ettik" yorumunu yaptılar. 
     FENERBAHÇE karşısında sahalarından çıkamadıklarını vurgulayan Siyah - Beyazlılar, "Mahkum oynadık. Gol atmayı hiç düşünmedik. Doğrusu ileride kimse olmadığı için nereye pas atacağımızı da şaşırdık. Ayhan ve Mehmet oynasaydı böyle bir tablo ortaya çıkmazdı. Scala inatçı davrandı" dediler. 
     TAKIM olarak Fenerbahçe’den çok da kötü olmadıklarını belirten Beşiktaşlı futbolcular, "Aynı takımı ligin ilk yarısında 3 - 0 yenmedik mi Ancak o zaman cesur oynamıştık. Bu kez ise sahaya beraberlik için kurulmuş bir taktikle çıktık. Ortaya çıkan tablo bizi de üzdü. Aciz oynadık" diye konuştular. 
     
     Yönetim istedi Bilgili direndi 
Scala kalsın’      BEŞİKTAŞ’ın şampiyonluk yarışından uzaklaşmasından sonra yöneticilerin büyük bölümünün Scala’nın hemen gönderilmesini istedikleri öğrenildi. Ancak buna Başkan Serdar Bilgili’inin direndiği ve İtalyan hocanın sezon sonuna kadar kalması gerektiğini bildirdiği ifade edildi. Konu bugünkü toplantıda da görüşülecek. 
     
Sıkıysa at’ dedi, atıldı      DERBİDE ilk yarının son anlarında kırmızı kart gören Ahmet Dursun’un hakem Muhittin Boşat’a sözlü sataşmada bulununca atıldığı öğrenildi. Sarı kartı gören Ahmet’in, "Hadi şimdi de alkışlıyorum. Sıkıysa at" dediği, bunun üzerine de Boşat’ın kırmızı kartını çıkardığı belirtildi. 
     
Muhalefet ayakta      SİYAH - Beyazlı kulübün dün yapılan mali kongresinde yönetim, teknik kadro ve futbolcular adeta yaylım ateşine tutuldu. Başkan Serdar Bilgili’nin "Bu kötü günlerde üyelerimizden destek bekliyorum" demesinden sonra kürsüye çıkan konuşmacılar sert eleştirilerde bulundular. Muhalefetin lideri olarak gösterilen Hasan Arat ise salonu dolduran üyelerce ayakta alkışlandı. 
     ARAT, "Beşiktaş 43 milyon dolarla tarihinin en ağır borçlanmasını yaşıyor. Beşiktaşlılara sabır diliyorum" derken, Nevzat Demir’in laf atması ortamı gerginleştirdi ve tepki topladı. Üyeler yaptıkları konuşmalarda, "Başkan neşteri vuracağım, İnönü’de asılırım, dedi. Bu sinirliliğinin anlamı ne Briegel, Ertuğrul gibi isimler yollandı. Yönetimde birlik yok" dediler. 
     
Kongre notları      Beşiktaş’ın yeni bütçesi 47 trilyon 33 milyar 913 milyon 315 bin lira olarak belirlendi. Üyelik ücreti 1 milyar liraya çıkarılırken, yıllık aidat da 10 milyon lira oldu. 
     Üyeler, kongrede Fenerbahçe yenilgisini de konuştular ve Scala’nın hemen gönderilmesi gerektiği görüşünde birleştiler. Bir üye, "5 yedik, 6 yedik, sıra 7’ye mi geldi " dedi. 
     Kongrede yönetime Samet Aybaba ve Metin Tekin gibi isimlerin hocalığa getirilmesini önerenler de oldu. Bazı üyeler ise, "Biz Seba’ya haksızlık etmişiz" diye konuştular. 
     Lütfi Kırdar Salonu’na sadece 533 üye katıldı. Üyelerden Ersan Ersoy söz alarak, "Neşteri bir an önce vurun başkanım. Yoksa harakiriye döner. Harakiri yapmayın" dedi. 
     Ayvalık Beşiktaşlılar Derneği Başkanı Nedret İrdel, "Merhum İslam Çupi’nin Beşiktaş müzesine girmenin dünya kurlarında fiyatı yoktur’ sözü Beşiktaş için çok önemli" deyince alkışlandı. 
     


 SPOR 



























</TEXT>
</DOC>
