<DOC>
<DOCNO> 19691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/yazar/pulur.html </URL>
<DATE> 2001/05/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bu ne şiddet, bu ne hiddet, bu ne telaş .. 
</HEADLINE>
<TEXT>

     ADALETE, siyaset karışmamalıdır... 
     Elbette, doğru da bunu söyleyen kim 
     "Anayasa'yı bir kere de biz delsek ne olur " diyen Turgut Özal'ın halefi, Mesut Yılmaz söyleyince, orada durmak lazım. 
     Yüce Divan'a gidip, yargı önünde aklanmak yerine, "al gülüm, ver gülüm " taktiğiyle Tansu Çiller'le kendisini aklayan Mesut Yılmaz söyleyince garip oluyor. 
     Kim adalete, siyaseti karıştırmış 
     Soruşturmayı yapan jandarma ile savcı Talat Şalk... 
     
     BİR de, Mesut Yılmaz gibi bir "devrimci"nin yapacağı devrimi önlemek isteyen "statükocu" çevreler ve yazarlar. 
     Demek, "yolsuzluk araştırılsın " diyenler "karşı devrimci" Mesut Yılmaz da devrimci... 
     Bakar mısınız, "devrim"le Mesut Yılmaz'ı yan yana koyup, bir daha bakar mısınız 
     Birbirlerine ne kadar da yakışıyorlar değil mi 
     Sevsinler 
     
     OYSA adaleti siyasete alet edenleri, siyasetin adalete müdahalesini becerenleri Mesut Yılmaz'ın çok iyi tanıması gerek... 
     Bunlardan biri, Adalet Bakanlığı müsteşarıdır, Turgut Özal'ın yakınıdır. Anadolu'da, ANAP'ın ileri gelenlerinden biriyle bir gazetecinin davası vardır. Müsteşar Bey davaya bakan hakimi Ankara'ya çağırır, hakim ertesi gün dosya koltuğunda, müsteşarın huzurundadır. Daha sonra bu ANAP'lı Mesut Yılmaz'ın da bulunduğu hükümetlerde bakanlık yapmıştır. 
     Mesut Yılmaz, bu olayı acaba bilir mi, bilirse hatırlar mı 
     
     YA Cumhurbaşkanı Evren'in anlattığı... 
     Cumhurbaşkanı Evren'in anılarında vardır, ANAP tek başına iktidardadır, tabii Adalet Bakanı da ANAP'lıdır. 
     Evren anılarında şöyle yazar 
     "Adalet Bakanı .... kabul ettim. Yüksek Hakimler ve Savcılar Kurulu, nisan ayı içerisinde hakim ve savcılarını seçecek. Buralara güvenilir hakimlerin tayini için kendisiyle birlikte kurulu toplayarak, onlara bazı telkinlerde bulunmak suretiyle, istediğimiz hakim ve savcıları tayin ettirmemizi teklif etti. 
     Hemen reddettim. 
     .... bana böyle bir teklifte bulunulmasını hayretle karşıladım." Milliyet Yayınları cilt 6 
     
     İŞTE, siyasetin adalete müdahalesi budur. 
     Ve ne hikmetse, bunlar ANAP iktidarında olagelmiştir. 
     O halde, Mesut Yılmaz şimdi niye feveran etmektedir 
     Hem 1994 yılının eylül ayının 27'nci günü muhalefetteyken, parti grubunda esip savuran, hükümete, yargıya, savcılığa meydan okuyan kimdir 
     "Bütün yolsuzlukları ortaya çıkarın, ister soyadı Yılmaz olsun, ister Özal olsun, ister Çiller olsun, ister Mercümek olsun, kimseyi muaf tutmadan, bütün yolsuzlukları ortaya çıkarın" diyen kendisi değil midir 
     
     O halde, bu ne şiddet, bu ne hiddet... 
     Ya da nedir, neyin telaşıdır bu telaş 
     Yoksa ağızdan ağza yayılan "Tansu Çiller bile..." lafı Mesut Yılmaz'ın kulağına mı gitti 
     
     







Tarafsız yargı 


Eller doğru yere 


Derviş'i görebilsem sorun çözülecek 
ama... 


Katarakt ameliyatı ve kadınlara etkisi 


Kemal Derviş'in eğilimi DSP ama... 


Medya ve siyasetçi 


Özgürlük gününden notlar 


ÖSS maratonu 


Çorum Bildirgesi 


Hep aynı mesaj... 


Yapılacak iş belli 


Bu ne şiddet, bu ne hiddet, bu ne telaş .. 


Kulis yasağı 


Bozdur bozdur harca 


İşin gerçeği şu 


ABD'de 200 bin "okumuş" gencimiz çalışıyor 


</TEXT>
</DOC>
