<DOC>
<DOCNO> 13312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/son/sonspo06.html </URL>
<DATE> 2001/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş antremanında kaleyi tutturamayan Yasin Daum'u kızdırdı 
</HEADLINE>
<TEXT>

     Beşiktaş, Galatasaray ile yapacağı derbi maçının hazırlıklarını sürdürdü. 
     Teknik direktör Christoph Daum yönetiminde Fulya Tesisleri'nde gerçekleştirilen idmanda siyah-beyazlı futbolcular, istasyon çalışmasının ardından, kanat organizasyonlarıyla gol çalışması yaptı. Antremana, sakatlıkları süren Fazlı ve Erman ile gribal enfeksiyona yakalanan Ayhan ve Murat'ın yanı sıra milli takımlarda yer alan Tayfur, Nihat, Karhan, Khlestov katılmadı. 
     Teknik direktör Daum, kanatlardan yapılan ortalarda savunmadan seken topu, ceza alanı dışında kaleye vurmasını istediği Yasin'in bir türlü başarılı vuruşlar yapamamasına sinirlendi. Daum, Yasin'in yanına giderek bu futbolcuya topa nasıl vurması gerektiğini defalarca gösterdi. 
     Siyah-beyazlılar, bu akşam yapacakları antrenmanla Galatasaray maçı hazırlıklarını sürdürecek. 




</TEXT>
</DOC>
