<DOC>
<DOCNO> 41705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/yasam/yas01.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa’nın buzu mikrop yuvası çıktı 
</HEADLINE>
<TEXT>

     DIŞ HABERLER SERVİSİ 

     Avrupa’nın ünlü tatil merkezleri İspanya, Fransa, Portekiz ve İngiltere’deki pub ve kafelerle tatil köylerinde yapılan araştırmada, içeceklerde kullanılan buzların beşte birinin bakteri içerdiği ortaya çıktı. İspanya’nın ünlü sahili Costa del Sol’de yapılan araştırmada ise burada kullanılan buzların yarısının mikrop dolu olduğu tespit edildi. 
     
     Nedeni pasaklı garsonlar 
     Araştırmayı gerçekleştiren İngiliz mikrobiyoloji uzmanları, buzun içine atıldığı su, bira veya meyve sularında herhangi bir soruna rastlanmadığını belirterek, buzların bu kadar bakteriyle dolu olmasının başlıca nedeninin "pasaklı garsonlar" olduğunu söyledi. Araştırmanın yapıldığı dört ülkede de garsonların ellerini yıkamadıklarını tespit ettiklerini belirten araştırmacılar, birçok garsonun tuvaletten çıktığı gibi buzları tuttuğunu belirterek "En gelişmiş ülkelerde bile buzla beraber mikrop içiyoruz" dedi. 
     



 YAŞAM 











</TEXT>
</DOC>
