<DOC>
<DOCNO> 49663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/son/sontur09.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş'in bugün bir açıklama yapması bekleniyor 
</HEADLINE>
<TEXT>

     İtalya'ya yaptığı geziyi tamamlayarak dün Türkiye'ye dönen Devlet Bakanı Kemal Derviş, akşam ekonomi kurmayları ile toplantı yaptı. Derviş'in bugün bir açıklama yapması bekleniyor. 
     Devlet Bakanı Kemal Derviş, akşam saat 22 00'den sonra Bankacılık Düzenleme ve Denetleme Kurulu Başkanı Engin Akçakoca, Kamu Bankaları Ortak Yönetim Kurulu Başkanı Vural Akışık ve üst düzey yöneticilerle toplantı yaptı. 
     Halk Bankası'nın Beykoz'daki Sosyal Tesisleri'nde gerçekleştirilen ve yaklaşık 5 saat süren toplantının ardından Kemal Derviş, gazetecilerin sorularına, ''Açıklama yapmayacağım şeklinde söz vermiştim. Sözümü tutuyorum'' karşılığını verdi. 
     Devlet Bakanı Derviş'in bugün bir basın toplantısı düzenlemesi bekleniyor. Siyaset kulislerinde Derviş'in basın toplantısı yerine yazılı bir açıklama ile de yetinebileceği belirtiliyor. Ancak açıklamanın saatiyle ilgili henüz bir bilgi ulaşmadı. 
     Gelişmeleri aktarmaya devam edeceğiz... 
     






</TEXT>
</DOC>
