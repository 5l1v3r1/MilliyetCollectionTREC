<DOC>
<DOCNO> 44913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/son/sonspo14.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk hakemlerine UEFA'dan görev... 
</HEADLINE>
<TEXT>

     UEFA Hakem Komitesi, FIFA kokartlı Türk hakemler Erol Ersoy ile Orhan Erdemir'e, UEFA Kupası maçlarında görev verdi. 
     Futbol Federasyonu'ndan yapılan açıklamaya göre, 1 Kasım'da Standart Liege Belçika ile Girondins de Bordeaux Fransa takımları arasındaki karşılaşmayı, Erol Ersoy yönetecek. Merkez Hakem Kurulu MHK , bu maçın yardımcı hakemleri olarak Münir Takpak ve Ragıp Uysal'ı, 4. hakem olarak da Ünsal Çimen'i atadı. 
     Aynı tarihte Servette Cenevre İsviçre ile Real Zaragoza İspanya takımları arasında yapılacak maçta ise, Orhan Erdemir görev yapacak. MHK, bu maç için de yardımcı hakemler Baki Tuncay Akkın ve Koray Gencerler ile 4. hakem Ali Uluyol'u görevlendirdi. 
     






</TEXT>
</DOC>
