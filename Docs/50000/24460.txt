<DOC>
<DOCNO> 24460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/yazar/pulur.html </URL>
<DATE> 2001/06/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
50 yıllık kalem 
</HEADLINE>
<TEXT>

     BU mesleğe yarım yüzyıl emek vermek, 50 yılı çile çekerek, geçim sıkıntısıyla, mahkeme kapılarında bekleyerek, cezaevinde yatarak geçirmek... 
     Bursa'nın en eski gazetecilerinden Necati Akgün'dür bu... 
     Bursa Gazeteciler Cemiyeti, eski başkanlarının onuruna geçenlerde bir tören düzenlendi, jübile yaptı, sessiz sedasız... 
     Davetiyenin bir yüzünde o'nun geçen mart ayında Bursa Hakimiyet gazetesinde yayımlanan bir yazısı vardı Necati Akgün, ellinci meslek yılının sonunda hesap veriyordu 
     "Gazetecilik şerefli olduğu kadar, çok fedakarlık isteyen, az kazandıran, daha önemlisi iş garantisi olmayan bir meslektir" diyordu. 
     "Ben, 50 yıllık meslek hayatımda, gazetecilikten para kazanıp zengin olanı pek görmedim" diyordu. 
     "Kişiliğinden ve meslek hayatından sıyrılıp şuna, buna şantaj ve yağcılık yaparak çok kazananları çile çeken idealistlerin dışında tutuyorum" diyordu. 
     
     BUNLARI söyledikten sonra, iki üç satırla kendisini anlatıyordu 
     "Üçü haftalık, biri de günlük dört gazete çıkardım. Fakat yaşamımı devam ettirebilmek için Hürriyet, Milliyet gibi büyük gazetelerin yıllarca Bursa sorumluluğunu yüklendim. Onlardan kazandıklarımı günlük gazeteme aktararak 19 yıl dayanabildim." 
     Sonra 
     Merak mı ediyorsunuz 
     Necati Akgün, pes etti, havlu attı 
     "Borç batağına batmamak için, sonunda gazetemi sermayedara teslim ettim. 
     Yaşamımı devam ettirmek için de 75 yaşına gelmeme rağmen, köşe yazarlığına devam ediyorum. 
     50 yıllık gazetecilik yaşamım, baştan sona mahkemelerde, cezaevlerinde geçti. Bu yolda hayatımıza kastedildi, vuruldum, fakat yılmadım. Atatürk ilkelerinden taviz vermedim." 
     Necati Akgün'ün, gazeteciliğe heves eden gençlere de bir çift sözü vardı 
     "Bizler gibi uzun yıllar aza kanaat edip meşakkatine ve sonucuna dayanabilirseniz buyrun, meydan sizin..." 
     
     SEVGİLİ Necati, bilirsin, "Hürriyet"in kurucusu rahmetli Sedat Simavi'nin çok ünlü bir öğüdü vardır 
     "Kalemine daima efendi kal, uşak olmamaya gayret et, mecbur olursan kır, sakın satma " 
     
     







Üniversite... 


Sessiz piyano 


Ders olsun diye... 


İki kadeh içince... 


Siyasetçiler hiç mi ders almayacak .. 


Konuştukça batmak 


Ecevit sözü 


Bir güvenlik konusu daha... 


Bu uyarı önemli 


Haydi Daum saç testine 


50 yıllık kalem 


Efsane döndü 


Derviş'i kaçırtmak, Derviş'e mi yarar 


Bu geçiş dönemidir 


Eski Gümüşhane, yenisinden güzel 


Yeni belgeler aynı hikayeler 


</TEXT>
</DOC>
