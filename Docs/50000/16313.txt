<DOC>
<DOCNO> 16313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/son/sontur14.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulaştırma Bakanı "Derviş'i sonuna kadar destekliyorum" 
</HEADLINE>
<TEXT>

     Ulaştırma Bakanı Enis Öksüz partisinin MYK toplantısı çıkışında gazetecilerin sorularını yanıtladı. 
     Ekonomik programa yönelik bir soruya Öksüz, ''Sayın Derviş Bey'le aynı fikirde olduğumuzu gördünüz değil mi '' karşılığını verdi. Daha önce kanunlar değişmeden özelleştirme yapılmayacağını söylediğini ve Derviş'in de bunu açıkladığını belirten Öksöz ''İrade birliğimiz vardır. Kimse bizi birbirimize düşüremez. Sonuna kadar programı destekliyoruz. Çünkü, benim irademle, bu programın iradesi, bu konudaki irade birleşiktir'' diye konuştu. 
     Açıklanan ekonomik programda Türk Telekom ile ilgili bölümün kendisini tatmin edip etmediğine yönelik bir soruyu da Öksüz, şöyle yanıtladı 
     ''Türk Telekom ve Türk Hava Yolları ile ilgili konuları söylüyorum. Beraber yaptık ve irade birliği vardı. Kanun üzerindeki görüşmeler devam edecektir. Demek ki hukuk değişmeden olmuyormuş. Ben ne diyordum, onu diyorum. Sayın Derviş ne diyor. Bunu diyor. Sayın Derviş'e de huzurunuzda teşekkür ediyorum ve sonuna kadar da destekleyeceğim.'' 
     Bir gazetecinin, ''3 saatlik bir programa özel uçakla gitmenize yönelik basında eleştiriler var'' yönündeki sözleri üzerine ise Öksüz, ekonomik programın gündemi işgal ettiği bir günde açıklama yapmayacağını, ancak ileriki günlerde ''çok güzel bir açıklama'' yapacağını ifade etti. 
     




</TEXT>
</DOC>
