<DOC>
<DOCNO> 5502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/ekonomi/eko03.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhafazak r yönetim fonlara kazandırdı 
</HEADLINE>
<TEXT>

Geçen yıl en çok kazandıran fonlar arasına giren Denizbank yatırım fonları, uzun vadeli strateji izledi 
     EBRU SUNGUR 

     Deniz Yatırım Varlık Yönetim Stratejisti Metin Türkeş borsanın önünde zor bir dönem bulunduğunu belirterek, "Piyasa artık ekonomik programın somut sonuçlarını görmek istiyor" dedi. Türkeş, toparlanma eğiliminde olan borsanın taban oluşturma çabası içinde bulunduğunu kaydetti. 
     Önümüzdeki haftalarda yıl sonu bilanço beklentilerine bağlı olarak hisse bazında hareketlilik yaşanabileceğine dikkat çeken Türkeş, şunları söyledi 
     "Talep daralması otomotiv ve beyaz eşyaya olumsuz yansıyacak. Euro’nun güçlenmesiyse tekstil, konfeksiyon, inşaat malzemeleri, seramik gibi ihracata çalışan sektörlere yarayacak. Perakende, enerji, bankacılık da hareketli sektörler arasında yer alacak." 
     
İhtiyatlı iyimserlik      Deniz Yatırım Varlık Yönetim Bölümü olarak Denizbank’ın yatırım fonlarını yönettiklerini belirten Türkeş, bu fonların 2000’de en çok kazandıran fonlar arasına girdiğini kaydetti. Türkeş, borsanın değer kaybettiği, faizlerin ise yılın son ayları dışında düşük seyrettiği bir ortamda başarıya ulaşmak için muhafazak r yönetim tarzını benimsediklerini söyledi. 
     Türkeş, "Böylece düşüşlerden az etkilendik, yükselişlerde de piyasaya paralel getiri sağladık" dedi. Türkeş, bu yıl için ise ihtiyatlı bir iyimserlik içinde olduklarını ifade etti. 
     


 EKONOMİ 





















</TEXT>
</DOC>
