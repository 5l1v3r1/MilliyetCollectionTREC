<DOC>
<DOCNO> 1185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/yazar/theper.html </URL>
<DATE> 2001/01/08/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Kefalet çeşitlidir 
</HEADLINE>
<TEXT>

Oğlum bir arkadaşına kefil olmuş. Kefilin iki kişi olduğunu biliyoruz. Öte yandan asıl borçlu olan şahıs borcunu ödemiyor. Şimdi alacaklılar, benim oğlumun üzerine gelirler mi Bu borcu biz ödemek zorunda kalır mıyız Biz ödemek zorunda kalırsak daha sonra asıl borçludan söz konusu miktarı talep edebilme şansımız olur mu Alacaklı önce hangi kefile başvurur 
S.D. - İstanbul 

     Boşuna dememişler "işin yoksa şahit ol, paran çoksa kefil ol" diye. Tam bizim toplumumuz için söylenmiş bir söz. Şimdi size kefillik konusunda bir detay vereyim, zira size tek bir yanıt veremem. Şöyle Kefillik dediğiniz şey tek tip değil çeşit çeşit. Sizi ilgilendiren çeşit iki türlü. 
     Birincisi, adi kefalet. Şayet oğlunuz adi kefil ise bu halde alacaklı önce asıl borçluya başvuracak ve alacağını ondan tahsil etmeye çalışacak. Şayet ondan tahsil etme imk nı kalmazsa oğlunuza başvuracak. Şayet oğlunuz adi kefil ise ve ilk defa oğlunuza başvurulursa böyle bir takibe oğlunuzun itiraz imk nı var. 
     
     Duruma göre değişir 
     Ancak, oğlunuzun kefaleti müteselsil kefalet ise durum farklı. Bu halde alacaklı asıl borçluya başvurmadan dahi oğlunuza ödemesi için başvurabilir. Bu halde iki kefilden birini tercih etmek diye bir sıralaması da yoktur, dilerse kefillere, dilerse asıl borçluya başvurur, yani tercih alacaklınındır. 
     Bu durumda kefil, "önce asıl alacaklıya başvur" diye bir itirazda bulunamaz. 
     Şayet kefil olarak borcu oğlunuz ödemek zorunda kalırsa tabii ki borçluya başvurma hakkı vardır, ama borçlunun ödeme imk nı olsa zaten asıl alacaklı önce ona başvururdu. Demek ki, borçlunun durumu elverişli değil ki, kefilleri takip edecek. Kefaletin türünün tayini için ve takip yapılırsa nasıl bir işlem gerektiğinin takdiri için bir avukata başvurmanızı tavsiye ederim. Böyle bir takip amatörce karşılanamaz. 
     
     





Issawi'ye saygı 


Dokunmaya devam 


Sessiz zirveler 


İndirgenmiş ittifak... 


Saray, stadyum ve hamburger .. 


Ortadoğu'da geriye sayım 


"Bizi sevmiyorlar .." 


Olimpiyat ve maydanoz 


Memleket gerçekleri... 


Demirel Çağlar dava arkadaşım 


Kefalet çeşitlidir 


Telekom tekeli gelişmenize engel’ 


"Cep" cebi yakıyor 


</TEXT>
</DOC>
