<DOC>
<DOCNO> 14451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/son/sontur07.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'daki Klas TV binasına silahlı saldırı 
</HEADLINE>
<TEXT>

     Antalya'nın Manavgat İlçesi'nde yayın yapan yerel Klas TV'nin binasına, sabaha karşı silahlı saldırıda bulunuldu. 
     Demokrasi Bulvarı'ndaki bir apartmanın zemin katında bulunan Klas TV'ye, yoldan geçen beyaz renkli Tofaş Şahin marka bir otomobilden saat 02.30 sıralarında, 3 el ateş açıldı. Saldırganlar, aynı otomobille olay yerinden kaçarak izlerini kaybettirdiler. Saldırıda televizyon binasının camları kırıldı. 
     Saldırı sırasında, televizyonun sahibi Cengizhan Demirkaya, kameraman Emin Yeşil ve yayın masası sorumlusu Mehmet Çubukçu'nun binada bulundukları öğrenildi. Manavgat İlçe Emniyet Müdürü Cemil Tombul, bu sabah televizyon binasına gelerek, olay yerinde inceleme yaptı. Polis yetkilileri, olayla ilgili soruşturmanın sürdürüldüğünü bildirdiler. 




</TEXT>
</DOC>
