<DOC>
<DOCNO> 6630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/sanat/asan.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ruha bir renk dokununca... 
</HEADLINE>
<TEXT>

Mustafa Ata’ya göre, bugünün ve insanın sorgulanması sorunu, kendini en iyi figürde ifade ediyor. Ata’nın tuvallerinde insana dair her şeyi bulmak mümkün. 
     SERAP YÜZGÜLLER 

     Ve ruha bir renk dokundu... Mustafa Ata’nın tuvalindeki renkler yüzyılın yorumunu yaparken insanı kendisiyle yüzleştiriyor ve dokunduran’ anlatımıyla insan ruhunun derinliklerine doğru yol alıyor. Renkçi ve dışavurumcu çizgisini sürdüren, insana dair her şeyi tuvaline aktaran Mustafa Ata, Mine Sanat Galerisi’nde açtığı "Ve Ruha Bir Renk Dokunur" adlı resim sergisinde insan yaşamını sorguluyor. Sanat yaşamı boyunca hep figürün etrafında dolaşan ressamın figüre olan bağlılığı gelenekçi ya da tutucu bir tavır değil. Ata’ya göre bugünün ve insanın sorgulanması sorunu, kendini en iyi figürde ifade eder. Ayrıca figür, Ata’nın resminde, bir plastik değer ve tema olarak karşımıza çıkmakta. 
     
Rengin tüm verileri      Sergide büyük boyutlu tabloların yanı sıra k ğıt üzerine yağlıboya küçük boyutlu eserler de yer alıyor. Köken olarak Alman dışavurumcularından etkilenen Ata, dışavurumcu tavrın gereği rengin tüm verilerinden yararlanıyor. 
     Mısır sanatından İznik çinilerine kadar uzanan geniş bir yelpazede hayat bulan çok renkliliğe zıt olarak fonda karşılaştığımız renk beyaz. Bu seçimin gerekçesi çok açık Beyaz fon, form ve rengin rahatlıkla vurgulanmasını sağlıyor. Aynı zamanda hareket ve devingenliğin de. Kontrastlı renklerin parlaklığı beyaz renk üzerinde daha belirgin bir görünüme ulaşıyor. Ata’nın resimlerinde karşılaştığımız bir başka öğe ise boş alanlar. Bir form olarak beliren boşluk beyaz fonla birlikte daha net ortaya çıkıyor. 
     Mustafa Ata son resimlerini önceki çalışmalarıyla karşılaştırdığında şunları fark ettiğini söylüyor "Son resimlerimde formun daha toparlanmış bir hal aldığını görüyorum. Resmimde özellikle blok bölgeleri aydınlatan ışık formları oluşmaya başladı. Bu da eski işlerime göre çözülmüş bir sorun olarak görülebilir." 
     
Kargaşadan uzakta      Ata’nın son çalışmalarında resimdeki elemanların çoğaldığını görüyoruz. Figürlere dağ, ağaç vb. doğa parçaları eşlik etmekte. Sanatçı bu değişikliği ise kent kargaşasından uzakta, doğayla iç içe olduğu bir bölgede yaşamasına bağlıyor. 
     Sanat anlayışını insan yaşamının sorgulanması üzerine kuran Mustafa Ata, "Ve Ruha Bir Renk Dokunur" sergisinde günümüz dünyasının içinde bulunduğu koşulları, figür etrafında ele alarak izleyiciye kendi kendini sorgulama’ şansını tanıyor. Bir sanatçı olarak ise insanın insanlaşması’ sürecini en kısaya indirmenin yollarını aramayı sürdürüyor. 
     


 SANAT 









</TEXT>
</DOC>
