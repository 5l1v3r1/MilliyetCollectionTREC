<DOC>
<DOCNO> 18534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/son/soneko04.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta böyle geçti 
</HEADLINE>
<TEXT>

     New York borsasında dolar geçen hafta Japon Yeni karşısında değer kazandı. Amerika ekonomisinin Mart ayı sonunda geçen 12 ay itibariyle yüzde 2 büyüdüğünün açıklanması, dolara, euro karşısında da yükseltti. 
     Japonya'nın yeni Maliye Bakanı Masajuro Shiokawa'nın, döviz kurlarının tamamen piyasa güçlerince belirlenmesi gerektiğini açıklaması, ''Japonya'nın, ekonomisini canlandırmak için yenin zayıflamasını istediği'' şeklinde yorumlanınca, yen geriledi. 
     New York'ta dolar Cuma günü 123.16 yenden 124.01 yene çıkarken, euro 90.34 sentten 89.10 sente geriledi. 
     ABD Doları geçen hafta önemli para birimlerinin çoğu karşısında değer kazandı. Avrupa borsalarında Pazartesi günü 90.21 sentten işlem gören euro, Cuma günkü kapanışta 89.25 sente indi. 
     New York menkul kıymetler borsası Wall Street'te Dow Jones Endeksi Nisan ayında yaklaşık yüzde 10 değer kazandı. 
     Borsacılara göre, teknoloji sektörü şirketlerinin hisse senetleri başta olmak üzere, borsada yaşanan düşüşler 1929'daki Büyük Buhran'daki çöküşe benzemişti. Yatırım fonlarının malvarlıklarının yüzde 80'inden fazlası nakite çevrilmişti. Ancak, ABD Merkez Bankası'nın nisan ayında faiz oranlarını düşürmesi ve ekonominin sanıldığından daha sağlıklı olduğunun anlaşılmasıyla, yatırım fonlarındaki varlıklarındaki nakit oranı yüzde 20'ye indi, geri kalanı yine hisse senetlerinden oluşturuldu. 
     Tokyo menkul kıymetler borsasında Nikkei Endeksi geçen hafta 168.65 puan kazanarak 13,934.32 puana yükseldi. Londra'da FTSE-100 Endeksi geçen hafta 71.6 puan artışla 5,951.4 puana çıktı. 
     







</TEXT>
</DOC>
