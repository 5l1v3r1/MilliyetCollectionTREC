<DOC>
<DOCNO> 10510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/son/sonspo15.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ile İnter, Hakan Şükür hakkında bir araya geliyor 
</HEADLINE>
<TEXT>

     Galatasaray'da, Hakan Şükür'ün bonservis bedeli konusundaki anlaşmazlığın hafta sonunda çözüleceği bildirildi. 
     Kulüp Başkanı Faruk Süren ile Sportif İlişkiler Direktörü Mete Razlıklı ve Kulüp Genel Sekreteri Sinan Kalpakçıoğlu, yarın İsviçre'nin Zürih kentine giderek, Inter ile masaya oturacak. 
     Hakan Şükür'ün bonservisinin belirlenmesi için FIFA'nın merkezinde yapılacak toplantıya, FIFA yetkililerin de katılarak, arabuluculuk yapacağı öğrenildi. 
     Öte yandan, Galatasaray'da sakatlıkları bulunan Suat ve Ergün'ün durumlarının iyi olduğu açıklandı. 
     Kulüp doktoru Serhan Kurtulmuş, iki oyuncunun da antrenmanlarda çift kalelerde oynayabildiğini bildirerek, ''Suat ve Ergün, Gençlerbirliği ile oynanacak maçta forma giyebilecek durumdalar. Paris Saint Germain ile yapılacak karşılaşma öncesi tam olarak iyileşecekler'' dedi. 




</TEXT>
</DOC>
