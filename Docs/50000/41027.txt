<DOC>
<DOCNO> 41027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/astro/index.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Mars burç değiştirdi 
</HEADLINE>
<TEXT>

Mars sonunda, uzun bir aradan sonra burç değiştirdi, Yay’dan Oğlak’a geçti. Mars bu yıl geri hareketinden dolayı şubat ortasından beri Yay burcunda hareket ediyordu. Gezegenin 11 Mayıs-19 Temmuz arasında geri harekette olması hepimiz için değişik alanlarda yeni mücadeleler, bekleme ve daha fazla çatışma doğurdu. Kuşkusuz yolunda gitmeyen şeyler vardı. Bu konumdan özellikle İkizler, Başak, Yay ve Balık gibi değişken burçlar çok daha fazla etkilendiler. Zira bu burçlar şu sıralarda sadece Mars’ın değil, Satürn ve Pluto’nun da gergin transitleri altında kalıyorlar. Mars’ın da Yay’da kalması bu burçlara, yoğun bir tempo ama aynı zamanda elde etmek istedikleri şeyler için çok daha büyük bir bedel ödetmiş olabilir. Kuşkusuz bu sorun alanları herkesin yükselen burcuna bağlı olarak değişik alanlarda meydana gelmiş olabilir. Örneğin İkizler için ilişkiler ve ortaklıklarda 7. ev , Akrep’ler için parasal konularda 2. ev ya da Kova’lar için grup çalışmalarında 11. ev çözümlenmesi gereken enerjiler vardı. Bugün Mars’ın Oğlak burcuna geçmesi ile birlikte bu enerjilerin dağıldığını görmekteyiz. Ayrıca Mars Oğlak burcunda aradığı disiplini ve planlı hareketi bulacağı için yıkıcı olmaktan çok yapıcı bir biçimde hareket edebilecek. Oğlak uzun vadeli planlama, amaçlara bağlı olmakla yakından ilgilidir. Mars’ın bu konumu Boğa ve Başak için akıcı enerjiler getirmekte. Mars’ı burçlarında konuk eden Oğlak’lar için fiziksel açıdan yoğun bir dönem beklemekte. Oğlak’ların yeni başlangıçlar yapabileceğini söylemeliyiz. Bununla birlikte Mars, Koç, Yengeç ve Terazi için daha dikkatli olmaları gereken bir döneme işaret ediyor. Mars’ın bu burçta kalacağı 27 Ekim’e kadar bu burçlar isteklerini gerçekleştirmek için daha fazla çatışma ve rekabet yaşayabilirler. 

            Faks 287 74 37 
      








BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
