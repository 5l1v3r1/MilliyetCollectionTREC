<DOC>
<DOCNO> 37665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/son/sontur20.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan AK Parti'nin amblemi ampule taktı... 
</HEADLINE>
<TEXT>

     Kapatılan Refah Partisi'nin Genel Başkanı Necmettin Erbakan, ''AK Parti'deki arkadaşların neden böyle bir ampule gerek duyduklarını anlayabilmiş değilim. Üç tane mumla Türkiye aydınlanmaz'' dedi. 
     Erbakan, Balıkesir'in Edremit İlçesi'ne bağlı Altınoluk Beldesi'ndeki Ayvalıburun Camisi'nde kıldığı Cuma namazının ardından gazetecilere açıklama yaptı. 
     Hükümetin ülkeyi her geçen gün karanlığa sürüklediğini öne süren Erbakan, kurtuluşun Saadet Partisi'nde SP olduğunu savundu. Erbakan, geçen haftalarda üç yeni parti kurulduğunu anımsatarak, şöyle konuştu 
     ''Yeni partilerden bir diğerini de bizim arkadaşlar kurdu. Bu arkadaşlarımızın neden böyle bir ampule ihtiyaç duyduklarını anlayabilmiş değilim. Recai beyin bu arkadaşlar için güzel bir tavsiyesi var. Ben bu tavsiyeyi kendime şiar edindim. Ben de ona uyacağım. Ancak, o ampulün içerisine üç tane mum koymuşlar. Üç mumla Türkiye aydınlanmaz.'' 
     SP'nin Kıbrıs Barış Harekatının yıldönümüne denk gelen 20 Temmuz'da kurulduğunu ve bunun özel bir anlamı olduğunu belirten Erbakan, şöyle devam etti 
     ''Refah Partisi de 19 Temmuz'da kurulmuştu. Seçimlere bir ay vardı ve en az 35 ilde teşkilatlanması gerekiyordu. Bir ay içinde 45 ilde teşkilatlanarak seçimlere katıldık. SP ise bir ay süre zarfında 65 ilde hatta 80 ilde teşkilat kuracak canlılık gösteriyor. Bu demek ki arkadaşlarımız eskiye göre iki misli büyük gayret gösteriyor. Bütün illerimizdeki inançlı insanlar seferber olmuşlar. Bu çalışmalara katılan insanların Türkiye'nin kurtuluşu için canla başla çalıştıkları için kutluyorum.'' 
     
     







</TEXT>
</DOC>
