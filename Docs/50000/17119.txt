<DOC>
<DOCNO> 17119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/son/sontur22.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm orucunda durumu ağırlaşan tutuklular tedaviyi reddediyor 
</HEADLINE>
<TEXT>

     Karaman'ın Ermenek ilçesindeki Özel Tip Cezaevi'nde bir süredir ölüm orucu eylemi yapan terör örgütleri mensubu 8 tutuklunun, tedavi amacıyla Konya E Tipi Cezaevi'ne nakledildiği bildirildi. 
     Konya Cumhuriyet Başsavcısı Zafer Sipahi, Ermenek Cezaevi'nde kalan yasadışı DHKP-C ve Tikko adlı terör örgütleri üyesi tutuklu ve hükümlülerin bir süre önce ''ölüm orucu'' eylemi başlattıklarını hatırlatarak, eylem sırasında sağlık durumu kötüleşen 8 tutuklunun, ilçedeki sağlık kurumlarının yetersiz oluşu nedeniyle Konya'ya nakledildiğini söyledi. Konya E Tipi Cezaevi'ndeki terör örgütü mensubu 8 tutuklunun ise tedavi girişimlerini kabul etmediklerini belirten Sipahi, ''8 kişi eylemlerini sürdürüyorlar ve tedaviyi reddediyorlar. Durumu yakından izliyoruz'' dedi. 




</TEXT>
</DOC>
