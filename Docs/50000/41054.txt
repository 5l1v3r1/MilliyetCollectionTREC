<DOC>
<DOCNO> 41054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/guncel/gun03.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Rahip ve rahibeler İslam teftişindeydi 
</HEADLINE>
<TEXT>

İslamı incelemek için Türkiye'ye gelen 15 kişilik rahip ve rahibe grubunun son gözlem durağı Yenibosna'daki cemeviydi... 
     BİRSEN ALTUNTAŞ 

     Yer, Yenibosna Cemevi... Sazlar çalınıyor, türküler söyleniyor, zaman zaman secdeye varılıyor... Yüzlerce Alevi ibadet ediyor. Cem salonunun ortasında ise günlük giysileriyle 15 Alman rahip ve rahibe, bu çok yabancı oldukları dini inancın vecibelerinin nasıl yerine getirildiğini büyük bir ilgiyle izliyor. Almanya’nın Bavyera Eyaleti’ne bağlı Neuendettelsau’da bulunan Evangelich - Lutherisches okulundan gelen rahip ve rahibeler pazar gününden beri Türkiye’deler ve İslam dinini anlamak için gözlem yapıyorlar. Din dersi vermeden önce, ön yargılarından arınmak için pek çok ülkenin dinini yerinde görmek istediklerini belirten rahiplerden Dr. Arne Manzeschue, şöyle konuştu 
     
     Sizde İslam modern’ 
     "Sultanhmet Camii’nde namazı izledik, Sünni kesimin tarikatlarında, buradaki Ortodoks ve Protestan kiliselerinde gözlem yaptık. Son olarak da İslamın çok modern bir yorumlanışı olan, müzikle ibadet yapan Alevilerin cemini izlemek istedik. Hepimizin fikri şu ki, Türkiye’deki İslam anlayışı Arap ülkelerine göre çok sıcak ve modern. Genel bir İslam tarzı yok, tıpkı Hristiyanlıkta olduğu gibi, herkes İslamı kendisine göre yaşıyor." 
     



 GÜNCEL 






















</TEXT>
</DOC>
