<DOC>
<DOCNO> 4509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/son/sonspo03.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da idmanda kemik sesleri 
</HEADLINE>
<TEXT>

     Galatasaray, Türkiye Kupası'nda 31 Ocak Çarşamba günü Trabzonspor ile yapacağı maçının hazırlıklarını bugün tek idmanla sürdürdü. 
     Teknik Direktör Mircea Lucescu yönetiminde, Florya Metin Oktay Tesisleri'nde yapılan ve yaklaşık 1,5 saat süren idman oldukça sert geçerken, sinirlenen Emre Belözoğlu, sakatlandığını belirterek çift kale maçı yarıda bıraktı. 
     Galatasaray'da sık sık yapılan 3'lü turnuva bir hayli iddialı geçerken, Emre Belözoğu maçların hakemliğini yapan Lucescu'yu taraf tutmakla itham etti. 2 dakika sürelerle oynanan ve bu süre bitiminde gol atılamadığı taktikde 3. takımın oyuna girdiği turnuvada Emre Belözoğlu, takımı oyun dışındayken bu sürenin bittiğini ve kendilerinin maça başlaması gerektiğini öne sürdü. Lucescu'ya sitemde bulunan ve ''Biz olsaydık şimdiye kadar maçı bitirirdin'' diyen Emre Belözoğlu, kendi kalelerine atılan bir golde de kaleciye faul yapıldığını öne sürdü. Lucescu'nun bu pozisyonda golü vermesi üzerine Emre Belözoğlu, sol ayak topuğunun ağrıdığını belirterek Rumen teknik adamdan izin aldı ve soyunma odasına gitti. 
     Antrenmanda orta yaşlıların kazandığı turnuva sırasında Hakan'ın attığı goller, Hagi'yi sinirlendirdi. Hakan, sıfırdan muhteşem bir gol atarken, Hagi golü yiyen kaleci Mehmet'e tepki göstererek, ''Ben gülüyor muyum, sen gülüyorsun'' diyerek tepki gösterdi. Rumen futbolcu, genç kaleciye Hakan Ünsal'ın üst direğe çaptırarak attığı ikinci golde de sinirlendi. 
     Galatasaray'ın bugünkü idmanı oldukça sert geçerken, Metin Oktay Tesisleri'nde adeta kemik sesleri duyuldu. Takımların iddialı oldukları maçta, Ahmet, Emre Aşık ve Vedat kısa süreyle sakatlıklar geçirdi. Galatasaray, Trabzonspor maçının hazırlıklarını yarın yapacağı idmanla sürdürdükten sonra, uçakla Trabzon'a gidecek. 




</TEXT>
</DOC>
