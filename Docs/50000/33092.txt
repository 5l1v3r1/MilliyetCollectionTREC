<DOC>
<DOCNO> 33092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/son/sonspo11.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe basketbolda Mrsiç, Nedim Dal ve Murat Özgül ile imzaladı 
</HEADLINE>
<TEXT>

     Fenerbahçe Basketbol Takımı, daha önce anlaşmaya vardığı oyuncular Damir Mrsiç, Nedim Dal ve antrenör Murat Özgül ile bugün sözleşme imzaladı. 
     Fenerbahçe Kulübü binasında yapılan imza töreninde Damir Mrsiç, Nedim Dal ve antrenör Murat Özgül, kendilerini 1 yıllığına sarı-lacivertli renklere bağlayan sözleşmeye imza attılar. 
     Fenerbahçe Kulübü Asbaşkanı ve Basketbol Şubesi Sorumlusu Osman Yalçın, imza töreninde yaptığı açıklamada, geçen sezon futbolda yakaladıkları başarıyı bu sezon tüm branşlarda elde etmek istediklerini belierterek, ''Bunun için en üst düzeyde çabalarımızı sürdüreceğiz. Basketbolda de bu başarıları yakalamak için ilk imzaları attık. Bütçemiz küçük olsa da hedeflerimiz küçülmez'' dedi. 
     Nedim Dal ve Damir Mrsiç de Fenerbahçe forması giyecekleri için mutlu olduklarını söylerlerken, antrenör Murat Özgül ise Fenerbahçe'de görev yapmanın keyif verici olduğunu ve aynı keyfi izleyenlere da yaşatmak istediklerini bildirdi. 






</TEXT>
</DOC>
