<DOC>
<DOCNO> 38590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/son/sondun01.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Discovery döndü 
</HEADLINE>
<TEXT>

     Discovery astronotları, Uluslararası Uzay İstasyonu'na UUİ , ileride 90 metre çapındaki merkez yapım iskeletinde inşaat çalışmasının hızlandırılmasında kullanılacak, bilimsel araştırma laboratuvarı Destiny'nin Kısmet de yanından geçen yapım ''tırabzanını'' yerleştirdiler. 
     Ana iskelette gelecek yıl Mart ayında Atlantis mekiğinin getireceği astronotlar çalışacak ve sonunda enerji kaynağı dev güneş panelleri burada görev yapacak. 
     Discovery, son görevinde 12 günde Dünya çevresini saatte 27 km hızla 2 bin 600 kez dolaşarak 112 milyon km katetti. Saatte 27 bin km hızla Dünya çevresini dönen UUİ ve ona kenetli Discovery mekiği astronotları, Güneş'in 1.5 saatte bir kızıldan kızıla bürünerek doğuşunu izledi. Aynı zamanda toplam 12 saatlik iki uzay yürüyüşünün bir parçası olarak 270 kilo amonyak taşıyan konteynır istasyona yerleştirildi. Bu amonyak aygıtı, uzay istasyonunun soğutma sisteminde bir sızıntı olması durumunda yedek kullanılacak. Discovery ile Dünya yörüngesinde yapımı süren UUİ'ye gelen 3 kişilik 3'üncü mürettebat, istasyona 14 Ağustos'ta geçerek çalışmalara başladı. UUİ'nin 52 yaşındaki yeni kaptan pilotu Amerikalı astronot Frank Culbertson, Rus kozmotlar Vladimir Dezhurov ve Mihail Tyurin ile birlikte en az Aralık ayı ortalarına kadar UUİ'de kalacak. 






</TEXT>
</DOC>
