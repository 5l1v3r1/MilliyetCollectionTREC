<DOC>
<DOCNO> 40453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/son/soneko24.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilişimde dev birleşme..HP Compaq'ı satın alıyor 
</HEADLINE>
<TEXT>

     Dünyanın en büyük yazılım ve donanım devlerinden Hewlett-Packard'ın HP , diğer bir dev Compaq'ın 25 milyar dolarlık hissesini satın alarak bu şirketi bünyesine katacağı bildirildi. 
     HP'nin internet sitesinde yer alan habere göre, anlaşma ile şirketlerin, özellikle 2001 yılında düşen satışlardan en az zararla çıkması planlanıyor. Hewlett-Packard'ın son 12 ayda geliri 47 milyar dolar olurken, Compaq'ın geliri 40 milyar dolar olarak gerçekleşti. İki şirketin birleşmesiyle oluşacak yeni şirketin yıllık satışlarının 90 milyar dolara ulaşarak IBM'in toplam satışlarının biraz altında kalacağı tahmin ediliyor. Ekonomideki yavaşlama nedeniyle, yılın ikinci çeyreğinde, HP'nin net karı yüzde 89, Compaq'ınki ise yüzde 81 oldu. Öte yandan, birleşme kararının açıklanmasından sonra Instinet üzerinden Compaq hisselerinin yüzde 12 değerlendiği, HP hisselerinin ise yüzde 5 değer kaybettiği açıklandı. 







</TEXT>
</DOC>
