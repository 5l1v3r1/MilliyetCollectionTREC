<DOC>
<DOCNO> 25351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/son/sondun07.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da muhafazakarlar kadın sinema oyuncusunu yaraladı 
</HEADLINE>
<TEXT>

     İran'da aşırı muhafazakar militanlar, genç kadın sinema oyuncusu Pefah Ahengerani'yi 20 yüzünden yaraladı. 
     Nevruz gazetesinin bugünkü haberine göre, dün gece başkent Tahran'da Cumhurbaşkanı Muhammed Hatemi'nin seçim kampanyası merkezlerinden birine saldırına militanlar, evden kaçan kızların sorunlarının anlatıldığı ''Keten Ayakkabılı Kız'' filmiyle meşhur olan Ahengerani'yi yüzünden bıçakladı. 
     Aşırı muhafazakarlar son günlerde Hatemi'nin seçim merkezlerine yönelik saldırılarını artırdı. 
     Bu arada, cumhurbaşkanı adaylarından birinin yarıştan çekileceği ileri sürüldü. 
     İntihab Seçim gazetesi, adını açıklamadığı adayın, seçime 2 gün kala adaylık konusunu bir kez daha düşündüğünü ve seçimden çekilme kararı aldığını belirtti. 
     Siyasi gözlemciler, reformcu 23 Mayıs Cephesi içinde bulunan Yeniden Onarım Partisi'nin kurucularından Cumhurbaşkanı Yardımcısı ve Beden Terbiyesi Kurumu Başkanı Mustafa Haşimi Taba'nın, kendi partisi de Cumhurbaşkanı Hatemi'yi desteklediği için seçimden çekileceğini belirtiyorlar. 
     Halen yurtdışında bulunan Taba, 8 Haziran Cuma günü yapılacak seçim için kampanya yürütmüyor. 
     İran Anayasayı Koruyucular Konseyi, aday olmak için başvuran 814 kişiden, sadece aralarında Cumhurbaşkanı Hatemi'nin de bulunduğu 10 kişinin aday olmasına izin verdi. 






</TEXT>
</DOC>
