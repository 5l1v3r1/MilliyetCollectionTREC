<DOC>
<DOCNO> 26952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/siyaset/siy05.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hitler kafası’ direniyor 
</HEADLINE>
<TEXT>

     BARÇIN YİNANÇ Ankara 

     Başbakan Bülent Ecevit’in yayımladığı genelgeye karşın, İçişleri Bakanlığı’nın Güneydoğu’daki Süryani köylerine getirdiği ziyaret yasağının sadece kısmen kaldırıldığı ortaya çıktı. 
     Ocak ayında yabancıların kazı, bilimsel araştırma, turistik gezi ve sportif faaliyet yapmasını 2001 sonuna kadar yasaklayan bir karar alan İçişleri Bakanlığı turizm sektörü ve Avrupa’dan gelen tepki üzerine yerel makamlara yeni bir talimat gönderdi. Sadettin Tantan’ın İçişleri Bakanlığı görevinden ayrılmasından bir gün sonra yerel makamlara gönderilen yazıda, ocak ayındaki yasaklamanın koşullarla kaldırıldığı bildirildi. 
     Ancak, İçişleri’nin yeni talimatı, Başbakan Ecevit’in Süryanilerin talepleri halinde köylerine geri dönmelerine izin verileceğine ilişkin genelgesiyle çelişiyor. 
     İçişleri Bakanlığı’nın "güvenlik gerekçesiyle" gündeme getirdiği yasağın kısmen kaldırılmasının, Süryanilerin bölgeye dönmesinin engellendiği yönündeki Avrupa’daki inancı değiştirmeye yetmeyeceğine dikkat çekildi. 
     
     Çok ağır koşullar 
     Yabancıların ziyaretlerinden 48 saat önce mülki makamlara bilgi vermesi. 
     Tur operatörlerinin Jandarma ile irtibata geçmesi. 
     Ziyaretlerin günü birlik yapılması. 
     Gece konaklamaya izin verilmemesi. 
     Ziyaretlerin tur organizatörleri ve rehberler eşliğinde yapılması. 
     Münferit ziyaretlere izin verilmemesi. 
     



 SİYASET 
















</TEXT>
</DOC>
