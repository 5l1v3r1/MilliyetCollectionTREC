<DOC>
<DOCNO> 30263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/yazar/theper.html </URL>
<DATE> 2001/07/04/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Kardeşiniz malları istiyor 
</HEADLINE>
<TEXT>

Ağabeyim, annem hayatta iken kendisi ile ölünceye kadar bakma sözleşmesi yapmış ve bazı mallarını vekaleten satıp parasını kendine harcamış. Diğer mallarını da kendi oğluna hibe şeklinde tescil ettirmiş. Annemiz öldü. 1999 Aralık ayında ihtar çektiler, 2000 yılında da tapu iptal davası açtılar. Siz ise ana - evlat arasında ölünceye kadar bakma sözleşmesi imzalanamayacağını yazmıştınız. Yukarıda anlattığım olaylarla ilgili olarak Yargıtay içtihatlarını bulabileceğim bir kaynak söyleyebilir misiniz 
T. D. - Yalova 

     Evet bu konuda yazdıklarımı hatırlıyorum, ana - evlat, baba - evlat arasında ölünceye kadar bakma sözleşmesi yapılamaz. Zira bunların gerektiğinde birbirlerine bakmaları ahlaki ve hukuki bir görevdir. Bu nedenle anasına bakan biri ondan bir dairenin kendisine verilmesini isteyemez. Benim yazdığım buydu. 
     Size ihtar çekilmiş, hatta dava açılmış. Tabii mektubunuzdan açıkça ne maksatla tapu iptal davası açıldığını tam anlayamadım ama tahminim annenize ait gayrimenkulleri adınıza tescil ettirdiniz, buna karşın kardeşiniz ölünceye kadar bakma sözleşmesini ileri sürüp bunları tek başına adına tescil edilmesini dava etti. Tahminim doğru ise bu davayı takip edip yukarıdaki gerekçeyi ileri süreceksiniz ama ben size tüm davayı yürütebileceğiniz ve sizin işinizi baştan sona kadar görecek içtihatları içeren bir kaynak veremeyeceğim. Zira bu tür kaynaklar profesyoneller için hazırlanmış kitaplardır. Vatandaşa hitap eder tarzda olanı yoktur. Çoğunlukla da muhtelif kaynaklardan yararlanırız. Öyle her işi bir anda görecek hazır kaynak yoktur. Benim size tavsiyem bu işi bir meslektaşımla birlikte takip etmenizdir, bakılacak dava teknik incelikleri olan bir davadır. 
     Sizin anlattıklarınızı yanlış anlamış da olabilirim, bu nedenle elinizdeki belgelerle profesyonel yardım almanız daha da önem kazanacaktır. Bir olaya sade vatandaşın bakışı farklı, bir hukukçunun bakışı ise tamamen farklıdır, unutmayın. 
     
     







Kahrolsun IMF 


Özal'a gönderi 


Zirve ve IMF 


Dalkavuk tarifesi 


IMF ile de ip, inceldiği yerden kopsun mu .. 


Sürdürülebilir siyaset 


Kriz kolejleri de vurdu 


Kim suçlu 


"Akıllı politika" zamanı 


Sultans of the Diplomasi... 


Yönetim krizi... 


Kamu bankaları nasıl bitirildi 


Parti kapatmak insan yakmak 


Gümrüklerde ilk kez yap - işlet - devret 


Kardeşiniz malları istiyor 


CHP "ötekiler" gibi değildir 


Köşeye sıkışmış durumdayız 


</TEXT>
</DOC>
