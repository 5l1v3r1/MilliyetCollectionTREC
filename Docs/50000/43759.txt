<DOC>
<DOCNO> 43759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/25/guncel/gun12.html </URL>
<DATE> 2001/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Arabayı getir, devekuşunu götür 
</HEADLINE>
<TEXT>

Krizden sonra hiç satış yapamayan Antalyalı çiftlik sahibi, elindeki devekuşlarını otomobille takas etmeye başladı 
     N. KEMAL KILINÇ Antalya DHA 

     Antalya'nın Serik ilçesinde devekuşu çiftliği sahibi Aziz Avaz, "Bir otomobil getirene bir devekuşu bedava" kampanyası başlattı. Avaz'ın ilk müşterisi olan Sebahattin Işık, 1994 model Serçe marka otomobilini getirerek, devekuşunu evine götürdü. Avaz 2 yıl önce merkezi Antalya'da bulunan bir devekuşu çiftliğinin Serik'te şubesini açtı. Ancak ekonomik krizden sonra satışların tamamen durması üzerine kendine çıkış yolları arayan Avaz, devekuşlarını otomobille takas etmeye karar verdi. Gazetelere ilan veren Avaz, "Bir Otomobil Getirene Bir Devekuşu Bedava" kampanyasını uygulamaya başladı. İlanı görerek devekuşu almak isteyen ilk müşteri de Işık oldu. Işık, 1994 model Serçe marka otomobilini çiftliğe satarak, karşılığında bir devekuşu aldı. 
     



 GÜNCEL 























</TEXT>
</DOC>
