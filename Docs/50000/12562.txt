<DOC>
<DOCNO> 12562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/son/soneko23.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
THY zam için bekliyor 
</HEADLINE>
<TEXT>

     Türk Hava Yolları THY Basın Tanıtım Halkla İlişkiler Başkanı Faik Akın, iç hat bilet ücretlerinde yeni bir düzenleme yapılması konusunda Ulaştırma Bakanlığı'na yaptıkları müracaatın sonuçlarını beklediklerini söyledi. 
     Akın,iç hat uçuşlarında son aylarda maliyetlerin büyük artış gösterdiğini bildirdi. Bilet ücretlerine yüzde 35 oranında zam yapılması yönünde Ulaştırma Bakanlığı'na yaklaşık 3 ay önce müracaatta bulunduklarını belirten Akın, bu taleplerinin o dönemde kabul edilmediğini kaydetti. İç hat bilet ücretlerine zam yapılması için en son verilen oranın yüzde 10'da kaldığını belirten Akın, bu rakamın, THY'nin son aylarda aşırı artan maliyetlerinin çok altında kaldığına dikkati çekti. Akın, döviz fiyatlarındaki son artışlar da dikkate alındığında talep edilen yüzde 35'lik zam oranının da yetersiz kalabileceğini vurgulayarak, ''Zam talebimize izin konusunda hala olumlu bir yanıt gelmedi. Bilet ücretlerine zam konusunda mevcut bir değişiklik yok'' diye konuştu. 




</TEXT>
</DOC>
