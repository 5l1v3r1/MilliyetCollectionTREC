<DOC>
<DOCNO> 9091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/dunya/dun01.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa’da şap yangını 
</HEADLINE>
<TEXT>

     GÜVEN ÖZALP Brüksel 

     Geçtiğimiz yıllarda İngiltere’de ortaya çıkıp ortalığı kasıp kavuran Deli Dana hastalığının kısa bir süre önce hortlaması nedeniyle ne yapacağını şaşıran Avrupa Birliği ülkeleri şimdi yeni bir kabusun eşiğinde. Kabusun çıkış noktası yine İngiltere, ancak bu sefer ismi değişik Şap hastalığı. 
     İngiltere’den et ve süt mamülleri ithali yasaklansa da daha önce yapılan satışlar göz önüne alınarak hastalığa yakalanan hayvanlar "kitlesel imha" yöntemiyle oratadan kaldırılıyor. Öldürülen hayvanlar mikrobun yayılmaması için yakılıyor. 
     İngiltere’de imha edilen domuz, inek ve koyun sayısı iki bin civarında belirginleşirken Hollanda’da bu sayı üç bini geçti. Almanya da İngiltere’den ithal edilen hayvanların bulunduğu bölgelerde imha işlemlerini yürütüyor. 
     
Brüksel kuşatmada      Deli dana hastalığı nedeniyle büyük sıkıntı yaşayan hayvancılık sektörünün temsilcileri de Brüksel’de düzenledikleri eylemle kentte hayatı felce uğrattı. Sabahın erken saatlerinde şehri traktörlerle kuşatan hayvan üreticileri AB Konsey binası yakınlarında eylemlerini sürdürdüler. 
     Eylemciler itlaf edilen hayvanlarının bedellerinin hükümetler tarafından ödenmesini istiyor. 
     


 DÜNYA 













</TEXT>
</DOC>
