<DOC>
<DOCNO> 5117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/yasam/yas02.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İş biraz pis ama... Parası çok temiz ’ 
</HEADLINE>
<TEXT>

İstanbul Esenler Otogarı’ndaki helalara’ girenler sanki altın yumurtluyor’. Çünkü ihaleyle verilen 8 tuvalet, günde temiz’ 7.5 milyar kazandırıyor... 
     ASLI ÖKTENER İstanbul 

     Günde ortalama 2 bin 500 otobüsün girip çıkış yaptığı İstanbul Esenler Otogarı’nın tuvaletleri, tam anlamıyla para basıyor. 
     Günlük kazancı 7.5 milyar lirayı bulduğu hesaplanan tuvaletler, Uluslararası Anadolu ve Trakya Otobüsçüleri Derneği ve Büyükşehir Belediyesi arasındaki protokol gereği yap - işlet - devret modeliyle yapıldı. Böylece inşa edilen İstanbul Esenler Otogarı içindeki toplam 8 tuvalet, tesisin hizmete girdiği 1994’de ihaleye çıktı. Büyük rantın döndüğü iddia edilen ihalede, tuvaletlerin işletmesini, Uluslararası Anadolu ve Trakya Otobüscüleri Derneği Başkanı ve Metro Turizm’in sahibi Galip Öztürk’ün kardeşi Talip Öztürk ile Aydın Çanakkale Truva Turizm’in sahiplerinden Sinan ve Köksal Uzun kazandı. 
     
     Günde 12 bin araç geliyor 
     Esenler Otogarı içindeki tuvaletlerden biri, sözde’ özürlülere ait. Bu tuvalet, kullanılmadığı gerekçesiyle kapalı tutuluyor. 
     Ancak otogara günde ortalama 2 bin 500 otobüs ile 10 bin özel araç giriş yaptığı için, kalan 7 tuvalet müthiş bir kazanca’ yetiyor. Neredeyse 60 kişi alan koca bir otobüste, sadece 10 kişinin girişi 300 bin liradan tuvaletleri kullandığı varsayılsa bile, günlük ciro 7.5 milyar liraya ulaşıyor. 
     
     Hasılat üç kerede toplanıyor 
     Kazanılan bunca paranın karşılığı ise, tuvalet kullanıcılarına pek verilmiyor. 
     Vatandaşın ücretini ödedikten sonra turnikelerden içereye girebildiği tuvaletler yeterince temiz değil. Çoğunda tuvalet kağıdı ve kolonya bile bulunmayan tuvaletlerin gişelerinde biriken paralar ise sabah, öğle ve akşam saatlerinde, işletmeciler tarafından toplanıyor. 
     
     Bu işte bir gariplik var 
     Uluslararası Anadolu ve Trakya Otobüsçüleri Derneği İkinci Başkanı Fikret Uzun’a göre, Metro Turizm’in sahibi Galip Öztürk tuvalet işletmiyor. Uzun, "Sinan ve Köksal Uzun’un iki tuvaleti var. Karşılığında yıllık 121 bin 200 dolar 82 milyar 173 milyon lira ödemişler. Elit Otelcilik ise daha az kabinli dört tuvalet işletiyor ve 37 bin dolar 25 milyar 160 milyon lira ödüyor" dedi. Uzun, otogar içindeki Elit Otelcilik’in sahibini bilmediğini belirtti ama, ticaret sicil kayıtlarında otelin sahibi Galip Öztürk’ün kardeşi Talip Öztürk çıkıyor. 
     


 YAŞAM 























</TEXT>
</DOC>
