<DOC>
<DOCNO> 32043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/son/sonspo03.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Olimpiyatların Pekin'e verilmesine İtalyanlardan tepki... 
</HEADLINE>
<TEXT>

     İtalyan basını, 2008 Olimpiyatları'nı Pekin'in ev sahipliği yapacak olmasına tepki gösterdi. 
     Uluslararası Olimpiyat Komitesi tarafından dün yapılan oylama sonucunda en fazla oyu alan Pekin, 2008 Olimpiyat Oyunları'na ev sahipliği yapma hakkı kazanırken, İtalyanlar, ''Önce insan haklarını çözsün'' diyor. Basında manşetlere taşınan 2008 Pekin Olimpiyatları haberlerinde, ''Pekin'e tarihi evet kararı verildi. İnsan hakları ihlalinin dünyada en fazla olduğu bir ülkenin bu kadar açık oy farkla kazanması düşündürücü. Spor oyunlarının insan hakları ihlali olan bir ülkede yapılması hoş değil'' yorumları yapıldı. 
     Gazeteler, ''Olimpiyat Komitesi Çin seddini yıkıyor. İnsan hakları ilki gibi asla olmayacak. Tarihi karar. Olimpiyatlar Pekin'de, şimdi reformlar'' başlıklarını attı. 
     Bu arada Roma Belediye Başkanı Walter Veltroni, Roma'daki Yabancı Basın Merkezi'nde düzenlediği basın toplantısında 2012 Olimpiyat Oyunları'na Roma'nın aday olacağını açıkladı. 






</TEXT>
</DOC>
