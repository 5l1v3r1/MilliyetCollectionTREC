<DOC>
<DOCNO> 44117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/dunya/dun03.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kral Zahir Şah sahnede 
</HEADLINE>
<TEXT>

Afganistan’da muhalif Kuzey İttifakı, Taliban sonrası’ için hazırlık yapmaya başladı 
     DIŞ HABERLER SERVİSİ 

     Afganistan'daki Taliban yönetimine karşı mücadele dozunu son günlerde artıran Kuzey İttifakı, Taliban sonrası için şimdiden kolları sıvadı. 
     Kuzey İttifakı, bu çerçevede sürgündeki eski Kral Zahir Şah başkanlığında bir Yüksek Konsey ve Askeri Konsey kurmayı kararlaştırdı. Zahir Şah'ın özel sekreteri Zalmay Resul, dün gece Roma'da yaptığı açıklamada, "Roma'da yapılan toplantıda Kral'ın başkanlığında olmak üzere bir Yüksek Konsey ve bir Askeri Konsey kurulması kararlaştırıldı" dedi. Resul, her iki kurumun bileşiminin önümüzdeki günlerde belirleneceğini bildirdi. 
     1973'te tahttan indirildikten sonra İtalya'nın başkenti Roma'da yaşayan Zahir Şah'ın adı, son günlerde sık sık gündeme gelmeye başladı. Bazı kaynaklar, Taliban'a karşı operasyona hazırlanan ABD'nin, birleştirici olur düşüncesiyle devrik Kral'ı yeniden iktidara getirmeyi tasarladığını iddia ediyorlar. 
     



 DÜNYA 















</TEXT>
</DOC>
