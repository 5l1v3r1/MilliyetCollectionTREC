<DOC>
<DOCNO> 23497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/spor/ytstan.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Konfetiden medet ummak 
</HEADLINE>
<TEXT>

     MEHMET TAN 

     Maçın başlaması için ilk yarıda 7 dakika bekledik. Sebep, Samsun’daki konfeti yağmuruymuş. İkinci yarı da aynı gerekçe ile dört dakika geç başladı. Ali Aydın’ın ikinci yarının başlaması için çaldığı düdük, bu kez Ali Sami Yen’de konfeti yağmurunu başlattı. Hadi bir altı dakika daha bekledik. Yine bir başlama düdüğü, yine bir konfeti yağmuru. 
     Türkiye’nin en eski iki ve İstanbul’un üç büyük kulübünden ikisinin Fair - Play’i hiçe sayıp, futbol ve golden değil de, konfetiden medet ummasını mazur ve meşru gösterecek, ahlaklı, edepli ve de mantıklı hiçbir gerekçesi yoktur. 
     Kabul edene, içine sindirene mübarek olsun. 
     Böyle bir müsabakanın analizi olmaz ama, hadi adet yerini bulsun. 
     Trabzonspor, oyuna kalabalık bir orta alan ve tek forvetle başladı. Galatasaray’ın o bilinen presini savaşarak ve dar alanda tek top yaparak kırmak istedi. Ani çıkışlarla gol bulmayı uman Trabzonspor, Hagi’nin golüne kadar işine sadık kaldı, üç pozisyon üretti. Birinde Gökdeniz kötüydü, diğer ikisinde de Oktay. Samsun’dan gelen gol haberi Galatasaray’ın performansını yükseltti. Cem ve Tamer’in bireysel hataları ilk yarının skorunu tayin etti. Sonra da ip koptu. 
     Sonuç... Futboldan çok konfetiden medet uman iki takım, kendilerine gerekli olan sonucu elde etti. 
     



 SPOR 





























</TEXT>
</DOC>
