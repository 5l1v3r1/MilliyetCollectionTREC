<DOC>
<DOCNO> 2216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/ekonomi/eko06.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
OECD kara parada Üst Kurul'a güveniyor 
</HEADLINE>
<TEXT>

OECD analisti John Karlson, kara para ile mücadelede Türkiye'de Bankacılık Denetleme ve Düzenleme Kurulu'nun çok önemli bir rol oynadığını söyledi 
     Ekonomik İşbirliği ve Kalkınma Örgütü'nün OECD içinde yer alan ve para aklama ile mücadele eden Mali Eylem Görev Gücü FATF Türkiye analisti John Karlsonn, Türkiye'de yolsuzluklarla mücadelenin en önemli konulardan biri olduğunu ve Türkiye'nin bütün kurumlarıyla, bu konuda etkin, kararlı bir şekilde mücadele ettiğini söyledi. 
     
     Sonuç alıyoruz’ 
     Kalsonn, yaptığı değerlendirmede, Türkiye'de kara para aklamaya önlemeye yönelik kurumların oluşturulduğunu ve yasal düzenlemelere gidildiğini belirterek, ''Bu mücadele meyvesini vermeye başladı, özellikle son bir yıldır şüpheli bankacılık işlemleri konusunda, bankalar ile diğer mali kurumlardan çok sayıda rapor gönderilmeye başlandı, bu konularda gelişme kaydedildi'' dedi. 
     FATF'ın, doğrudan yolsuzluklarla ilgili bir kurum olmadığını belirten Karlsonn, yolsuzluklarla dolaylı olarak mücadele eden ve yolsuzlukların önemli bir parçası olan kara para aklama ile uğraşan bir kurum olduğunu kaydetti. Karlsonn, Bankacılık Düzenleme ve Denetleme Kurumu'nun BDDK , kara para ve yolsuzluklarla mücadale için çok önemli bir kurum olduğunu belirterek, böylece banka sistemindeki şüpheli işlemlerin daha etkin ve kapsamlı bir şekilde takip edilebileceğini, bu kurumun başarılı olacağını da inandığını ifade etti. 
     
     Sağlıklı sistem 
     Karlsonn, Üst Kurul’un, bankaları daha etkin ve sağlıklı bir şekilde denetleyerek, bankacılık sisteminin daha sağlam bir yapıya kavuşturulmasına katkıda bulunacağını vurguladı. 
     Karlsonn, Türkiye'deki gelişmeleri yakından takip ettiklerini ve Türk yetkililer ile sıkı bir işbirliği içinde bulunduklarını da sözlerine ekledi. 
     


 EKONOMİ 
















</TEXT>
</DOC>
