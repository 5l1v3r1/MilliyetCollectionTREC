<DOC>
<DOCNO> 31413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/guncel/gun03.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkeklere yasak bölge 
</HEADLINE>
<TEXT>

İstanbul'da sırf kadınların sadece deniz yoluyla gidebildiği bir plajı var. Bu özel plaja çoluk çocuk gelen kadınlar gönüllerince hareket ediyor... 
     ÖMER ERBİL İstanbul 

     Kısıtlı plaj imk nı olan İstanbul'da, sadece kadınlara özel bir plaj var. Sarıyer Rumelikavağı ile Rumelifeneri arasında sadece deniz yoluyla ulaşılabilen plajda erkek kuş bile uçurulmuyor. Çoğunluğu Fatih'ten olmak üzere, çeşitli semtlerden turlarla günübirlik plaja gelen kadınlarsa ilginç görüntüler oluşturuyor. İç çamaşırı ve elbiseleriyle denizde serinleyen kadınlar, pardösü ve başörtülerini de şemsiye ya da ağaçlara asarak özgürlüğün tadını çıkarıyor. 
     Kadınlar plajına, gördüğümüz bir pankarttan yola çıkarak ulaşıyoruz. "Kadınlara özel plaj" yazılı pankartta, salı ve perşembe günleri Marmara Turizm şirketinin tur düzenlediği belirtiliyor. Etrafı orman arazisi ve askeri bölge olan koy, Sarıyer Rumelikavağı'ndan tekneyle 20 dakikalık mesafede. Karayolu bağlantısı olmayan plaj, Hüseyin Menekşe'ye ait. 
     
     Hepsi beş milyona... 
     Turu organize eden şirketin yetkilisi Fevzi Başak ise şunları söylüyor 
     "Fatih'ten otobüslerle misafirlerimizi alıp Eminönü'nden yata bindiriyoruz. Akşam tekrar yatla getirip servislerle Fatih'e dönüyoruz. Plaj, yat, servis ücreti dahil toplam 5 milyon lira. Karayoluyla gitme imk nınız yok. Salı ve perşembe günleri kadınlara tur yapıyoruz. Erkek kesinlikle yok. Biz motoru epey uzağa çekiyoruz. Denizden gelebilecek tatsız bir olay karşısında hemen motoru üzerlerine sürüyoruz. Yemeklerini evden getiriyorlar. Bir dönüm arazi üzerinde kurulu plajda kafe ve yemek yerleri de var. Özel şahısa ait olan arazide denize örtü çekemiyoruz, çünkü izin verilmiyor." 
     



 GÜNCEL 





















</TEXT>
</DOC>
