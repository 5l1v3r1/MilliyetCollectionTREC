<DOC>
<DOCNO> 28628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/ekonomi/eko10a.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Zor bir maç 
</HEADLINE>
<TEXT>

Portföy YAŞAR ERDİNÇ 
     Bir antrenör düşünün. Maça çıkacak olan futbolculara taktik veriyor. Hangi durumda futbolcuların ne yapması gerektiğini ayrıntılarıyla anlatıyor. Eğer futbolcular gelecek ataklara ve taktik savaşlarına karşı istenilen görevi yerine getirebilirlerse sonucun başarılı olması olasılığı yükselir. Fakat unutmayın ki top yuvarlaktır ve bir son dakika golü herşeyi bitirebilir. Bu hafta hazinenin ciddi bir maçı var. Derviş bonoları olarak adlandırılan bonoların itfası geri ödemesi çarşamba günü yapılacak, fakat Salı günü ihale var. Bu ihaleye talep ne düzeyde olacak 
     Bildiğiniz gibi itfa yapılacak olan bu bonolar yüzde 197 civarında bir yıllık bileşik faizle halka da arzedilmişti ve büyük talep olmuştu. şimdi bu paraların tekrar bonoya dönüp dönmeyeceği çok önemlidir. şu ana kadarki sinyaller bonoya yeterli talebin gelmeyeceği yönünde. Hazine minimum 2.5 katrilyon borçlanmayı hedefliyor. Hangi durumda ne beklenmelidir 
     - Toplam talep miktarı eğer 4-5 katrilyon civarında olursa ve hazine 80’in altında bir yıllık bileşik faizle 2,5-3 katrilyon borçlanırsa sorun yok. Dövizdeki baskı azalır ve piyasalar rahatlar. 
     - Toplam talep miktarı 2-3 katrilyon civarında kalırsa ve hazine minimum miktarı yüzde 82-85 oranlarından borçlanmak zorunda kalırsa, piyasalar tarafından kötü bir sinyal olarak algılanır, dövizde yukarı hareket ve borsada aşağı hareket olur. 
     - Toplam talep miktarının 2,5 katrilyonun altında kalması olasılığı çok zayıf, fakat eğer bu olursa gerçekten çok büyük sorunlarla karşı karşıya kalırız. 
     İtfadan dönecek olan 4.2 katrilyonun bir kısmı yeniden bonoya girebilecektir. Piyasada ne kadar para kalacağını bilmiyoruz. Fakat bonoya düşük talep gelmesi, piyasaya girecek para miktarını artırır. Bu paranın adresi çok önemlidir. Eğer bu para repoya giderse çok fazla sorun olmaz ama 15 Temmuza kadar bankaların 1.6 milyar dolardan fazla sendikasyon ödemeleri var ve bu paranın bir kısmı dövize talep olarak gelebilir. Doların bu hafta 1 milyon 250 binin altına düşmesi zayıf görünüyor. 
     
Piyasalar tedirgin, ihale bekleniyor      FP’nin kapatılma sonucu ufukta seçim görünmediği için borsanın haftaya geçici bir artış dalgasıyla başlaması olasılığı yüksektir. Fakat salı günkü ihale sonuçları ve dövizdeki hareket borsayı da yakından etkileyecektir.Özellikle 11.250 -11.500 aralığına bir çıkış durumunda alım yapılması riskli olabilir. Ama şunu da belirteyim ki ihaleye 4-5 katrilyon talep gelmesi, faizin 80’in altında oluşması ve itfadan dönen paranın adresinin döviz olmaması borsayı yeni bir artış trendine sokar. Bu hafta bu olasılık oldukça az görünüyor ve piyasalar bu yüzden tedirgin. Hazinenin ve Derviş’in bu maçta gol yememesi gerekiyor. 
     



 EKONOMİ 






















</TEXT>
</DOC>
