<DOC>
<DOCNO> 18294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/siyaset/siy09.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İstifa özürlüyüz 
</HEADLINE>
<TEXT>

     AYŞEGÜL AYDOĞAN İstanbul 

     Enerji ve Tabii Kaynaklar Bakanı Cumhur Ersümer'le ilgili istifa tartışmaları, Türkiye'de daha önce yaşanan benzer olayları yeniden gündeme getirdi. Türkiye'de istifa geleneği olmadığını belirten psikiyatristler, siyasilerde "makamdan vazgeçmeme bağımlılığı" olduğuna dikkat çekti. 
     İstifanın, toplum ve insanların gelişmişliğinin göstergesi olduğunu kaydeden Prof. Dr. Sedat Özkan, "Centilmence bir davranış. Kişi ne kadar uygarlaşmış ve olgunlaşmışsa, kendinden eminse, koltuğa o kadar az yapışır" dedi. 
     
Osmanlı’dan kalma      İlk insanlarda ve ilkel toplumlarda ömür boyu yöneticilik olduğunu hatırlatan Özkan şöyle konuştu "Bu bizde Osmanlı'dan kalma bir alışkanlıktır. İstifa etmeme yetersizlik duygusudur, özgüven azlığıdır. Ersümer örneğinde, toplum psikolojisi ve toplumda güvenin oluşması açısından bu gerekli." 
     



 SİYASET 



















</TEXT>
</DOC>
