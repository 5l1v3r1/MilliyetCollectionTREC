<DOC>
<DOCNO> 43269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/son/sontur12.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri uyardı "Pakistan'a gitmeyin" 
</HEADLINE>
<TEXT>

     Dışişleri Bakanlığı, ABD'deki terörist eylemlerin ardından meydana gelen gelişmelerin Pakistan'da yaratabileceği sorunlar nedeniyle, bu ülkede bulunan Türk vatandaşlarının ayrılmalarını, bu ülkeye seyahat planlarının da iptal edilmesini istedi. 
     Dışişleri Bakanlığı'ndan yapılan açıklamada, geçen hafta ABD'deki terörist eylemlerin ertesinde meydana gelen gelişmelerin Pakistan'da yaratabileeği güvenlik sorunlarına dikat çekilirken, "Pakistan'a seyahat etmeyi planlayan vatandaşlarımızın bundan vazgeçmeleri uygun ve menfaatları gereği olacaktır" denildi. 
     Halen Pakistan'da bulunan Türk vatandaşlarının bu ülkede kalmalarının kişisel güvenlik sorunlarına yol açabileceği uyarısında bulunulan açıklamada şu ifadelere yer verildi 
     "Zorunlu bir nedenle kalmaları gerekenlerin, güvenlik önlemlerine azami dikkat göstermeleri yararlı olacaktır. Pakistan'ın Afganistan sınırına yakın kuzey ve kuzeybatı bölgesinde bulunan vatandaşlarımızın bu bölgelerden mümkün olan en kısa sürede ayrılmaları, Pakistan'daki daha güvenlikli bölgelere gitmeleri veya ülkeden ayrılmaları önem taşımaktadır." 






</TEXT>
</DOC>
