<DOC>
<DOCNO> 38014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/spor/spo02.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İnançlı değildik’ 
</HEADLINE>
<TEXT>

     FENERBAHÇE Teknik Direktörü Mustafa Denizli, "Zaman zaman iyi oynadık. Zaman zaman kötü oynadık. Hücumda inançlı değildik. Futbolda böyle günler vardır. Bu bir lig maçı olduğu için telafisi var" dedi. İstanbul’un tek atağının golle sonuçlandığını belirten Denizli, "Fenerbahçe ne istediğini biliyor. Elimizde geniş kadro olduğu için her maça aynı onbirle çıkacak değiliz. O zaman futbolcularımıza nasıl şans vereceğiz Her maça farklı bir onbirle çıkmak gayet doğal" diye konuştu. 
     
Glasgow takipte      GLASGOW Rangers’ın yardımcı antrenörü Jan Wouters da maçı izledi. Bu arada taraftarlar, maça gelen Galatasaray yöneticisi Abdurrahim Albayrak aleyhinde tezahürat yaptılar. 
     
FIFA’ya isyan      FENERBAHÇELİ yöneticiler, aylardır paralarını tahsil edemediklerini bildirip FIFA’ya isyan ettiler. Asbaşkan Mahmut Uslu, "Artık sabrımız taştı. Kaiserslautern Kulübü, Murat Yakın’ın bonservisini ödememekte direniyor. FIFA ise hiçbir yaptırım uygulamıyor. Aynı şeyi biz yapsaydık FIFA bizi çoktan cezalandırmıştı" dedi. Dış İlişkiler Sorumlusu Sadettin Saran, bugün İsveçre’ye giderek FIFA yetkilileriyle bir kez daha görüşecek. 
     



 SPOR 

























</TEXT>
</DOC>
