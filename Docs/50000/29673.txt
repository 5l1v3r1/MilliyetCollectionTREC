<DOC>
<DOCNO> 29673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/son/sontur06.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP'li bakanların konvoyunda kaza...Üç koruma polisi yaralandı... 
</HEADLINE>
<TEXT>

     Sağlık Bakanı Osman Durmuş ve Ulaştırma Bakanı Enis Öksüz'ün konvoyunda meydana gelen trafik kazasında 3'ü koruma polisi 4 kişi yaralandı. 
     Alınan bilgiye göre, Ana Sultan Kurultayı'na katılmak üzere Kütahya'ya yola çıkan Sağlık Bakanı Osman Durmuş ile Ulaştırma Bakanı Enis Öksüz Eskişehir Organize Sanayi Bölgesi önünde partililer tarafından karşılandı. 
     Burada bir süre partililerle sohbet eden bakanlar daha sonra konvoy eşliğinde hareket ettiler. Ankara-Eskişehir karayolunun 8. kilometresinde ise Ulaştırma Bakanı Enis Öksüz'ün korumalarının bulunduğu, sürücü Erol Şahin yönetimindeki 06 F 4277 plakalı resmi araç, sürücünün direksiyon hakimiyetini kaybetmesi sonucu takla atarak şarampole yuvarlandı. 
     Kazada, Erol Şahin ile koruma polisleri Veli Çakıcı, Recai Sezgin ve Musa Karacan yaralandı. İlk müdahaleyi Sağlık Bakanı Osman Durmuş'un yaptığı yaralılar Devlet Hastanesi'nde tedavi altına alındılar. 
     
     






</TEXT>
</DOC>
