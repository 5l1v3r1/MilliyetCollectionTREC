<DOC>
<DOCNO> 36850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/son/sondun11.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika kayıp Türk kadınını bulmaya çalışıyor 
</HEADLINE>
<TEXT>

     Belçika'nın Mons bölgesi savcılığı, Betül Kurtoğlu 24 isimli bir Türk kadınının, endişe verici bir şekilde kaybolduğunu açıkladı. 
     Savcılık, Kurtoğlu'nun, son olarak 4 Ağustos'ta saat 09.00 sıralarında, ikamet ettiği La Louviere kentinin tren istasyonu yakınlarında görüldüğünü, o gün staj için Charleroi üzerinden Ottignies istikametine gitmek üzere trene binmesi gerektiğini, ancak genç kadının Ottignies'ye varmadığının belirlendiğini bildirdi. Yapılan inceleme ve soruşturmalar sonucunda, Türk kadının kaybolmasının ''ciddi bir olay'' olduğu görüşüne varan savcılık, basından ve kamuoyundan, arama çabalarına katkıda bulunmalarını istedi. Söz konusu kadın hakkında bilgi sahibi olanların veya kendisini son bir hafta içinde görenlerin, Mons Federal Polisi'nin 065-383 211 veya La Louviere polisinin 064-21 31 61 numaralaı telefonlarına bilgi vermeleri istendi. 






</TEXT>
</DOC>
