<DOC>
<DOCNO> 46593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/ekonomi/eko08.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkbank’ta açlık grevi yapanları polis dağıttı 
</HEADLINE>
<TEXT>

     SEBRİ SEVER İstanbul 

     Türk Ticaret Bankası’nın çeşitli şubelerinde işten çıkartılan yüzlerce çalışan eylem yaparak, açlık grevine başladı. Genel Müdürlük binasında saatlerce süren eyleme, polisin uyarısı üzerine son verildi. 
     Dün mesai bitiminde Gayrettepe’deki genel müdürlük binasında toplanan yüzlerce çalışan adına konuşan Bank -Si -Sen Banka ve Sigorta İşçileri Sendikası Başkanı Alptekin Sağlanmak, açlık grevine başladıklarını bildirdi. Bankalar Denetleme Kurulu’nun aldığı kararın Türk Ticaret Bankası’nı tasfiye etme kararı olduğunu belirten Sağlanmak, "Şu ana kadar 380 arkadaşımızı işten çıkartıyorlar. Devamı da gelecek. Amerika bile vurduğu yerlere yardım paketi atarken, hükümet sadece vuruyor" diye konuştu. 
     Çevrede geniş güvenlik önlemi alan polis, saatlerce eylem yapan işten çıkartılan banka çalışanlarını saat 24.00’te dağılmaları için uyardı. Polis yetkilileriyle sendika yetkililerinin görüşmesi sonucu eyleme son verilirken, yüzlerce kişi olaysız dağıldı. 
     



 EKONOMİ 






















</TEXT>
</DOC>
