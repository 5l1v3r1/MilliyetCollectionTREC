<DOC>
<DOCNO> 48351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/yazar/okur.html </URL>
<DATE> 2001/10/23/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Çözüm önerileri... 
</HEADLINE>
<TEXT>

     Artık vakit kaybetmeyelim, havanda su dövmeyelim Londra mı İstanbul mu Bir yana bırakalım, bunun "özel" bir çözüm olduğunu, 100 veya 200 şirketi kapsayacağını iyi belleyelim. Kabul etmemiz gereken en önemli nokta "mali sistemdeki sorunları çözmeden reel sektör sorunlarına çözüm bulmamızın olanağı yok." 
     Ancak bankacılık sisteminde bugüne gelinen noktada asıl yanlış ne "Bankalar neden zarar yazdı" derseniz iki noktanın altını çizmek zorundayız Hazine’ye verilen borçlar ve açık pozisyonlar. Kısacası kısa vadeli repo, kısa vadeli mevduat, faiz ve kur riski... Şimdi bunları niye yazdığımızı açıklayalım 
     Çünkü bankacılık sisteminin karşı bacağı Hazine... Hazine, işte böyle bir dönemde bankalar zarar yazarken bunun karşı sacağı olarak hep kar yazdı... Ama bir farkla, ne zaman ki fona alınan banka sayısı arttı, Hazine’nin zararı başladı. Çünkü Hazine, fona alınan bankalara bono vermeye başladı. Ve sistemdeki sağlıklı bankalarda bu gelişmeden dolayı zarar etti. 
     Tablo bu iken, açık pozisyonlarını kapatan, aktif ve pasifini dolarla süsleyen, güven ve belirsizlik ortamında bocalayan, sermaye yetersizliği sıkıntısı içinde debeleyen ve TL cinsinden özkaynaklarını nasıl büyüteceklerini düşünen bankalar acaba ne yapacaklar 
     Sistemdeki sorunun nereden kaynaklandığına doğru bakalım. Bankacılık sisteminin yüzde 60’ına sahip olan Hazine, sistemi denetleyip, gözetliyor, sistemin en büyük borçlusu da sistemi düzeltmeye çalışan da Hazine. Bu noktada bankacılar da artık kendi sektörleriyle ilgili çözüm arayışı içine girdi. 
     Örnek mi Koçbank Yönetim Kurulu Başkanı Burhan Karaçam, arkadaşlarıyla birlikte bir çözüm raporu hazırlamış. 
     Bu çalışmaya küçük bir hatırlatma ile girelim. Hani Bakan Kemal Derviş’e bankalarla ilgili üçlü bir plan hazırlanıp sunulmuştu ya, bu önerilerden birisi de devletin bankalara belli bir dönem için ortak olması, bankalara sermaye koymasıydı. Bankalar buna sıcak bakmıyordu. Bu noktada Karaçam diyor ki "Hazine, bankalara sermaye koyarsa bankaların sahibi olacak. Oysa kamunun bugüne kadar ne yaptığı ortada. Madem ki Hazine’nin mali sistemi böyle kullanmaması gerekiyor, o halde uzun vadeli sermaye şırıngasıyla bu iş olabilir." 
     Uzun vadeli sermayeden kasıt, uzun vadeli kredi. 5 ile 15 yıl arasında değişebilir. Bu krediler Hazine’ye sermaye üzerinde mülkiyet hakkı doğurabilir. Üstelik yurtdışından bir haftada bile bulunabilir. Sermaye yetersizliğinden dolayı kredi bile veremeyen bankalar için bu öneri ne getirecek derseniz gerisi yarına... 
     
     







Kemalizm tartışması 


Bu da terör... 


Alınması gereken ders 


Siyasal çıkmazda sihirli formül 


Bumerang sözcükler 


Muazzez Ersoy'un banyosu 


Batman kabuk değiştiriyor 


Herkes teröre karşı ama... 


Tarihi bir değişikliğe tanık olacağız 


Çözüm önerileri... 


Susurluğun silahçısı diyor ki 


Şanghay nire Brüksel nire 


Yıllanmış markaların kriz atağı 


Yağ karaborsasında Ecevit’in suçu yok 


Tantan 11 Eylül ve dini eğitimi yorumladı 


</TEXT>
</DOC>
