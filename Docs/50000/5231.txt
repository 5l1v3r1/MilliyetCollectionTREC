<DOC>
<DOCNO> 5231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/ekonomi/eko04.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Daewoo'da rüşvet depremi 
</HEADLINE>
<TEXT>

Şirketin yatırım kararlarını 'rüşvet' alarak yönlendirdiği iddia edilen Daewoo yöneticileri için peşpeşe tutuklama kararları alınıyor 
     EKONOMİ SERVİSİ 

     Güney Kore'nin en büyük ikinci otomobil üreticisi olan Daewoo Motor "rüşvet skandalı" ile çalkalanıyor. Güney Koreli savcılar Daewoo'nun ticari işlerini yürütmekle sorumlu beş üst düzey yöneticisinin tutuklanması için karar verdi. 
     Geçen salı günü de Daewoo'nun üç üst düzey yöneticiyi, şirketin 10 milyarlarca dolarlık yatırımlarını rüşvet alarak yönlendirdikleri ve borç batağına sürükledikleri gerekçesiyle tutuklanmıştı. Soruşturmayı yürüten savcılar tutuklamaların süreceğini ve bu sayının daha da artabileceğini belirttiler. 
     1999 yılının Ağustos ayında açıklanan rakamlara göre şirketin finans kuruluşlarına ve bankalara 80 milyar dolara yakın borcu bulunuyor. İddalara göre şirket 19 milyar dolara yakın gereksiz kredi kullandı. 
     Daewoo aynı zamanda Güney Kore'nin ekonomik büyümesinin sembollerinden birisi olarak gösteriliyordu. Ancak şimdi şirketin içinde bulunduğu durum üç yıl önce Asya ekonomik krizi nedeniyle yara alan ve bu görüntüyü düzeltme çabasında olan ülkeyi daha da zor durumda bırakıyor. 
     


 EKONOMİ 


















</TEXT>
</DOC>
