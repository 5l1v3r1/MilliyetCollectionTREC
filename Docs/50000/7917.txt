<DOC>
<DOCNO> 7917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/ekonomi/eko09.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İş dünyasından sağduyu çağrısı 
</HEADLINE>
<TEXT>

İşadamları Sezer ve Ecevit’e Kimsenin kriz yaratma lüksü yok’ diye seslendi 
     Fuat Miras Ekonomi çıkmaza girer 
     TOBB Başkanı Fuat Miras, "Zaten ekonomi darboğazda, bir de bu kavgalar Türk ekonomisini çıkmaza sokar’’ dedi. Ankara Sanayi Odası Başkanı Zafer Çağlayan, "Büyüklerimiz sırat köprüsünde kavga ediyor’’ derken, Ankara Ticaret Odası Başkanı Sinan Aygün "Sorun çözecek makamda olanlar, lütfen sorun yaratmasınlar’’ dedi. 
     
     Oğuz Satıcı Mantıklı hareket edilmeli 
     İstanbul Tekstil ve Hammaddeleri İhracatçıları Birliği İTHİB Başkanı Oğuz Satıcı, "Cumhurbaşkanı ve Başbakan’ın böyle bir ortamı yaratmaya lüksü yok. Onlar, Türkiye Cumhuriyeti vatandaşlarını temsil ediyorlar. O yüzden de daha mantıklı, daha usluba ve teamüllere uygun bir biçimde hareket edilmesi gerekir" dedi. 
     
     Okan Oğuz Siyasi krize tahammülümüz yok 
     Türkiye İhracatçılar Meclisi TİM Başkanı Okan Oğuz, "Ekonomi bıçak sırtında seyderken, siyasal krizlere ülkenin tahammülü olmaz’’ dedi. Oğuz, "Devletin tepesinde böyle bir dönemde olmaması gereken bir hadise. Bu durumdan, ekonominin olumsuz etkileneceği Borsa’dan belli" diye konuştu. 
     
     Mehmet Yıldırım Başbakan istifa etmeli 
     İstanbul Ticaret Odası İTO Başkanı Mehmet Yıldırım, "Gerginliğin sebebini Başbakan kamuoyuna açıklamalı, sonra da istifasını vermeli’’ dedi. Hükümet istifa ettiği zaman MGK’nın seçimlere kadar bir hükümet kurabileceğini kaydeden Yıldırım, seçime gidilmesinin dengelerin bozulacağı anlamına gelmediğini de belirtti. 
     
     Başaran Ulusoy Türkiye buna layık değil 
     Türkiye Sehayat Acenteleri Birliği Başkanı Başaran Ulusoy, "Kimsenin kriz yaratmaya hakkı yok. İş dünyasının yeni bir istikrarsızlığa tahammülü yok. Türkiye ve biz buna layık değiliz. Kendi sektörümüzü örnek verecek olursam, turizm ilk olarak huzur arar" dedi. 
     


 EKONOMİ 
















</TEXT>
</DOC>
