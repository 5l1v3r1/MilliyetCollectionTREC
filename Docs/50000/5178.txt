<DOC>
<DOCNO> 5178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/son/soneko11.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirme İdaresi'nden THY ve Telekom açıklaması 
</HEADLINE>
<TEXT>

     Özelleştirme İdaresi Başkanlığı ÖİB ,Türk Telekom ihalesi ile ilgili olarak, bugüne kadar 10 yatırımcı grubun itimat taahhütnamesi imzaladığını, 5 yatırımcının ise Telekom ihalesiyle ilgili şartname aldığını bildirdi. ÖİB, THY ihalesinde de bugüne kadar 9 yatırımcıya itimat taahhütnamesi verildiğini, bunlardan 4'ünün taahhütnameyi imzalayarak, ihale şartnamesi aldığını açıkladı. Özelleştirme İdaresi Başkanlığı, THY ve Türk Telekom ihalelerine ilişkin bazı basın yayın organlarında yeralan haberlere açıklık getirdi. 
     ÖİB'den yapılan açıklamada, Türk Telekom ihale komisyonunda bulunan tüm kurumların temsilcileriyle birlikte, 1 Şubat 2001 tarihinde Almanya-Bonn şehrinde Deustche Telekom yetkilileriyle Telekom'un özelleştirilmesine ilişkin bir toplantı gerçekleştirildiği belirtildi. 
     Yapılan görüşmelerin olumlu geçtiği ifade edilen açıklamada, şöyle denildi 
     'Tabiidir ki yatırımcıların ilgisi, ihale sürecine aktif katılımlarıyla görülecektir. Bu çerçevede katılımcıların, şirket ile ilgili ayrıntılı bilgilerin yeraldığı bilgi odaları, şartnamede belirtildiği üzere 18 Şubat 2001 tarihinden itibaren açılacaktır. Öte yandan, Deutsche Telekom ile yapılacak görüşme sonrası Londra'da yapılacak görüşmenin iptal edildiği yolundaki haberler doğru değildir. Daha önce de belirtildiği gibi Londrada British Telekom ile zaten bir randevu vai olmamıştır, dolayısıyla bir iptal de sözkonusu değildir.'' 
     Açıklamada, THY'nin özelleştirilmesi ile ilgili olarak da ihale ile daha önce ilgilendiği bilinen Swıss Air'in Başkanı Philippe Bruggiser'in istifa etmesi sonucunda, şirket tarafından 23 Ocak'ta yapılan duyuruyla, şirketin büyüme stratejisinden vazgeçildiğinin açıklandığı ifade edildi. 
     Bu çerçevede, 29 Ocak'ta ÖİB'ye gönderilen mektupla yeni strateji çerçevesinde SAir Group'un THY ihalesi için de herhangi bir konsorsiyumda yeralmayacağının ve teklif vermeyeceğinin bildirildiği belirtilen açıklamada, şu bilgilere yer verildi 
     'Bilindiği gibi THY özelleştirme ihalesi halen devam etmektedir. İhaleye ilgi duyan çeşitli grup ve kuruluşlar ihale şartnamesi almaya devam etmektedir. Son teklif verme tarihi 28 Şubat 2001 olarak tespit edilen THY ihalesinde, bugüne kadar 9 yatırımcıya itimat taahhütnamesi verilmiş, bunlardan 4'ü taahhütnamelerini imzayalarak ihale şartnamesi almıştır.'' 




</TEXT>
</DOC>
