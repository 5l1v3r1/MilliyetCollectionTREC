<DOC>
<DOCNO> 38960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/son/sonspo14.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Siirt Jetpalı kaleci Metin "Eski yuvam Beşiktaş'ta severek oynarım" 
</HEADLINE>
<TEXT>

     Beşiktaş'da adı gündeme gelen Siirt Jet-Pa Sporlu Metin Akçevre, ''Beşiktaş benim eski yuvam ve yeniden kalesini korumaktan mutluluk duyarım'' dedi. 
     Halen lisansı Siirt Jet-Pa Spor'da olmasına karşın memleketi Ordu'da Orduspor ile idmanlara çıkan Beşiktaş'ın eski file bekçisi Metin Akçevre, kaleciliğinin en olgun dönemini yaşadığını ve yeniden Beşiktaş forması giymek istediğini söyledi. 
     Beşiktaşlı yöneticilerin kendisiyle bir ön görüşme yaptıklarını belirten deneyimli kaleci, ''Orduspor'da yetiştikten sonra Beşiktaş'a gittim ve uzun süre kalesini korudum. Beşiktaş benim eski yuvam ve yeniden kalesini korumaktan mutluluk duyarım. Kulübümle anlaşılması durumunda seve seve görev alırım'' dedi. 






</TEXT>
</DOC>
