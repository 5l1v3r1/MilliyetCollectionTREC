<DOC>
<DOCNO> 30446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/yazar/akyol.html </URL>
<DATE> 2001/07/05/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yeni oluşum 
</HEADLINE>
<TEXT>

     MERAL Akşener, Erbakan'dan kopan ve daha liberal bir açılım sergileyen "Yenilikçiler"e katıldı. 
     Akşener, sağda önemli bir isimdir. Akademisyendir. Ülkücü kökenlidir. DYP'de Demokrat Parti'nin kültürel mirasıyla tanışmıştır. 28 Şubat'ta 'devlet'i daha yakından tanımış, "oligarşik devlet anlayışını" eleştirmiştir 
     "Milli Görüş" kökenli "yenilikçiler" için, Akşener siyasi kültür olarak yeni bir 'tip', yeni bir katkıdır. 
     Dün görüştüğüm Abdüllatif Şener rakam verdi 
     - Sağdaki üç partiden 6 - 7 milletvekili kesin olarak bize katılacak... Açıklamalarımız devam edecek... 
     Az değil, 6 - 7 milletvekili 
     Önceki gün Recai Kutan basın toplantısıyla gövde gösterisi yapmıştı... 
     Sıra "Yenilikçiler"de... "Yeni isimler"i kazanma konusunda daha başarılı olacaklar galiba... 
     Yeni fikirlere, yeni yüzlere ihtiyaç duyuluyor. 
     
     BELLİ ki, artık Türkiye'de "Milli Görüş"ün kavramlarıyla siyaset yapmak imkansızdır. Sadece anti demokratik müdahaleler yüzünden değil. "Milli Görüş" denilen siyasi kavramlar iflas etmiştir de ondan. 
     Bırakın "Yenilikçiler"i, Recai Kutan da "milli ve manevi değerlerimizi, sosyal demokrat ekonomi politikalarını ve liberal anlayışı birleştiren" bir partiden bahsediyor. 
     Erbakan bile Adil Düzen broşüründeki "selem senedi ile ticaret" ve "İslam dinarı" gibi demagojileri ağzına almıyor artık. 
     Peygamberimiz zamanında bile İmparator Heraklius'un resmini taşıyan Bizans dinarı kullanılırdı. "Milli Görüş" şefleri ne "para"yı anlamıştı, ne de merkantilizmle ortaya çıkan "milli para"yı... 
     Bu kadar hayalperest bir siyaset elbette iflas edecekti. İflas iktidarda somut ülke sorunlarıyla karşılaşıldığı anda başlamıştı. 
     Türkiye'de, reel hayatta karşılıkları bulunan kavramlarla konuşma ihtiyacı arttıkça, siyasetin kavramları da değişiyor, normalleşiyor, iyi de oluyor... 
     
     MİLLİ Görüş etrafında kurulan partilere dikkat ediniz Gittikçe temel kavramlarından uzaklaşmak ve farklı fikirlere, değişik yüzlere 'açılmak' ihtiyacını hissediyor. 
     Yerleşmiş lider imajlarının değişmesi çok zor olduğu için, Erbakan gölgesi sürdükçe geniş kitlelere, faklı siyasi görüşlere açılmak çok zor olacaktır. O sebepledir ki, şimdi "Yenilikçiler" daha 'açılmış' gözüküyor, daha bir 'hayatiyet' sergiliyorlar Öteki sağ partilerden 6 - 7 milletvekilinin gelmesi basit bir olay değildir. 
     Bu "Yenilikçiler"in mutlaka başarılı olacağı, hele sağı toparlayacakları anlamına gelmez. Potansiyelin varlığı başkadır, bunun harekete geçirilebilmesi başka... 
     Kesin olan şudur ki, kentleşen, ticarileşen, dışa açılan, bireysel hakların bilincine varan, eğitim düzeyi yükselen, iyi yönetim isteyen toplum, yeni bir siyaset hamuru yoğuruyor İşte sağın solun her tarafında geniş kitlelerde derin, güçlü bir arayış var... 
     Sağda ve solda, yeni doğumu yaptıracak ebeler kimler olacak Bakıp göreceğiz. 
     
     







Yeni oluşum 


Yine vatandaş 


O değilse bu gerekçeyle 


Her yıl gerekir mi 


Türkiye'yi dünyaya rezil etmek... 


50 dolarlık haraç... 


Jilet sırtında 


Nazım Belgeseli 


IMF ile krizin asıl nedeni 


Sosyal sorumluluk 


Adaletin bu mu adliye 


Yürürlük maddesi uçaktaki yazı... 


Kasımda seçim olur mu 


IMF'nin başka bir isteği daha mı var 


Gecekondu affı 


IMF’siz de olmaz tek başına IMF ile de 


Akşener vizeyi köstebekle aldı 


</TEXT>
</DOC>
