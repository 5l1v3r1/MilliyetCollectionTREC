<DOC>
<DOCNO> 15767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/son/sontur15.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Milletvekillerine "yalaka" diyen İTO Başkanı mahkemeye veriliyor 
</HEADLINE>
<TEXT>

     TBMM Başkanı Ömer İzgi, bir oda başkanının, ''eleştiri dozunu kötüye kullandığını'' ifade ederek, ''Hiçbir milletvekili O'nun ifade ettiği gibi yalaka değildir'' dedi. 
     Ömer İzgi, TBMM'de düzenlediği basın toplantısında, İstanbul Ticaret Odası İTO Başkanı Mehmet Yıldırım'ın dün sarfettiği sözlere tepki gösterdi. 
     Son günlerde TBMM'ye yönelik eleştiri dozunun arttığını anlatan İzgi, Orta Asya Türk Cumhuriyetleri'ne yaptığı gezi sırasında olduğu gibi dün de bir yenisine tanık olduklarını söyledi. İzgi, ''Bir oda başkanı tarafından, milletvekili arkadaşlarımıza yakışmayacak biçimde bir tecavüzde, saldırıda bulunulmuştur. Bizce bu davranış, eleştiri dozunun kötüye kullanılması demektir'' şeklinde konuştu. Basın için ''demokrasinin olmazsa olmazı'' dediğini, demokrasinin katmanları arasında yer alan unsurlardan birinin de sivil toplum örgütler olduğunu anlatan İzgi, bu kesimlerin ''içinde bulundukları ortamı yok edecek davranışlara yol açmaması'' gerektiğini söyledi. 
     İzgi, ''Bu nedir Demokrasiyi korumaktır. Demokrasi nerede tecelli 
     ediyor Parlamentolarda...'' dedi. 
     Kendilerinin ''O açıklamayı yapan kişinin tavrı gibi bir tavır sergileyemeyeceklerini'' anlatan İzgi, konuyu yargıya götüreceklerini bildirdi. 




</TEXT>
</DOC>
