<DOC>
<DOCNO> 44129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/ekonomi/eko07.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim sözü ortalığı karıştırdı 
</HEADLINE>
<TEXT>

     Daha önce gündeme getirildiği her defasında, şimdi zamanı değil’ diyerek karşı çıkan TÜSİAD’da ilk kez seçim telaffuz edildi. YİK toplantısının ana gündemi lider sorunu’ çerçevesinde gelişirken, bazı üyeler seçim’ konusunu gündeme getirdiler. Açılış konuşmasında liderlik eksikliğini’ vurgulayan Başkan Özilhan, Yeni bir seçim sizin aradığınız lideri ortaya çıkartır mı ’ şeklindeki bir soru üzerine "Seçimler çıkarabilir lider tabii. Şu anda Türkiye önemli bir sıkıntı içinde, bir lider sıkıntısı içinde diyebilirim. Üçlü koalisyonda birtakım kararlar geç alınıyor. Dolayısıyla Türkiye’yi bir seçime hazırlayacak bir yapıya gelmesi gerekir diye inanıyorum" dedi. 
     TÜSİAD eski Başkanı Erkut Yücaoğlu, "Erken seçim ne lüzumlu, ne de Türkiye’nin buna tahammülü olduğu kanaatindeyim" diyerek seçim isteğine karşı çıkarken, TÜSİAD Haysiyet Divanı Başkanı Can Paker, Seçim ve Siyasi Partiler Yasası’nın çıkarılmasından hemen sonra seçime gidilmesini istedi. 
     
     Yazılı açıklama geldi 
     Ancak bu açıklamalardan hemen sonra TÜSİAD’dan bir yazılı açıklama yapılarak, kuruluşun erken seçim istemediği belirtildi. Açıklamada şöyle denildi "Yönetim Kurulu Başkanı Tuncay Özilhan’ın görüşleri, bir erken seçim talebini içermemektedir. Türkiye’nin krizle mücadele içinde olduğu bu dönemde bir seçim talebi olmadığı da çeşitli vesilelerle dile getirilmiştir. Seçim konusundaki düşünceler, Türkiye’nin yakın vadeli programına ilişkin değildir." 
     
Cem bizi niye götürmedi      Toplantının basına kapalı bölümde konuşan Hasan Arat ise, ABD yaşanan terör eylemlerinden sonra, iki ülke arasındaki ticaretin artırılması konusunda harekete geçilmesini istedi. Arat, Ürdünlü yetkililerin 11 Eylül’den üç gün sonra ABD’ye koşarak gittiğini ve ABD Kongresi’nden istediğini aldığını belirtti. Arat, Ürdün’ün 24 Eylül’den itibaren özel bir serbest bölge statüsüne alınacağını belirtti. Ürdün’de üretilecek mala hiç kota olmadığını, İsraillilerin de bu ülkede yatırım yapmaya başladıklarını anlatan Arat, ABD’ye giden Dışişleri Bakanı İsmail Cem’den böyle bir çağrı almadıklarını söyledi. Arat, kotalar konusunda pazarlığın tam zamanı olduğunu kaydetti. 
     
Artık kapalı kapılar ardında konuşmayalım...      Toplantının basına kapalı bölümünde konuşan TÜSİAD Üyesi, Koç Grubu eski tepe yöneticisi İnan Kıraç, yönetime sert eleştiriler yöneltti. TÜSİAD’ın son dönemlerde kendi alanı dışına çıktığını belirten Kıraç, Başbakan Yardımcısı Yılmaz’ın gündeme getirdiği ulusal güvenlik’ konusunda, TÜSİAD’ın tavrını eleştirdi. Kıraç, "Ulusal güvenlik TÜSİAD’ın işi miydi Kapalı kapılar ardında başka konuşuyorsunuz" dedi. 
     
     Ötekileri niye atmıyorsunuz 
     İnan Kıraç’ın, toplantıda, Kamuran Çörtük’ün, TÜSİAD üyeliğine layık olmadığı’ gerekçesiyle atılmasını da gündeme getirerek, "Şimdi burada kaç tane daha öyle var. Onları niye atmıyorsunuz. Bu çifte standart değil mi " dediği öğrenildi. 
     Yıldırım Alptürk de, AB’nin kapısı çalınarak, "Bizi beş yıl içinde tam üye yapmazsanız, terör üssü haline gelebiliriz" denilmesini, AB üyeliği konusunda adımlar atılmasını istedi. 
     



 EKONOMİ 






















</TEXT>
</DOC>
