<DOC>
<DOCNO> 9492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/yasam/yas04.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
15 ölü, 56 yaralı 
</HEADLINE>
<TEXT>
Film gibi kaza 
Önce bir kamyon üst geçitten raylara düştü. Kamyona çarpan hızlı tren, raydan çıktı. Ona da bir yük treni çarptı 
     BİRSEN ALTUNTAŞ 

     İngiltere’nin Kuzey Yorkshire bölgesindeki Selby kasabası yakınlarında dün, filmlerdeki aksiyon sahnelerini bile geride bırakacak bir kaza meydana geldi. Zincirleme tren kazasında 15 kişi öldü, 56 kişi yaralandı. 
     Her şey arkasında Land Rover taşıyan bir kamyonun sabah saat 06.16 sıralarında kaza yapmasıyla başladı. Yağmurla kayganlaşan yoldan çıkan kamyon demiryolu üst geçidinden raylara düştü. Şoför camdan atlayarak kendini kurtardı. 
     
     Felaketler zinciri 
     Bu sırada Newcastle-Londra seferini yapan hızlı tren, kamyona saatte 200 kilometre hızla çarptı. Anacı yüzlerce metre sürükleyen hızlı trenin 9 vagonu raydan çıktı. İşte tam bu sırada, 100 kilometre hızla karşı yönden gelen 17 vagonlu, bin ton kömür taşıyan bir yük treni de hızlı trene çarptı. 
     Sürüklenerek devrilen ve içinde 100 yolcu bulunan hızlı treninin vagonlarından bir kısmı, çevredeki evlerin bahçesine dağıldı. Şans eseri kimse yaralanmadı. Ancak tren kazasındaki yaralıların 30’unun durumu oldukça ağır. 
     
     Eyvah tren geliyor’ 
     Bu arada bölge polisi, kazayı telefondan adım adım dinledi Çünkü kamyon kazasının kahramanı aracını kullanmak için hemen polise telefon etti. Kazayı anlatıyordu ki, hızla gelen treni gördü. Ancak kamyon şoförünün "Aman Allahım tren geliyor" deyip, kenara atlamasıyla polisin patlama sesi duyması bir oldu. 
     


 YAŞAM 























</TEXT>
</DOC>
