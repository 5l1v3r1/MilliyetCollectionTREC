<DOC>
<DOCNO> 8351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/son/sondun09.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya idam kaldırmıyor 
</HEADLINE>
<TEXT>

     Japonya, idamın kaldırılması yolundaki Avrupa Konseyi çağrısını reddetti. 
     Japonya Adalet Bakanı Masahiko Komura, Tokyo'da Avrupa Konseyi heyetinin başkanı Gunnar Jansson ile görüştükten sonra yaptığı basın toplantısında, Konsey'in idam cezasının kaldırılmasını istediğini, ancak bunu kabul edemeyeceklerini söyledi. 
     Gerekçe olarak ''halkın idam cezasını desteklemesi''ni gösteren Komura, kamuoyu araştırmalarına göre Japon halkının yüzde 80'inin idam cezasından yana olduğunu söyledi ve ''Bu koşullarda bu cezayı kaldıramazsınız'' dedi. Japonya ve ABD, Avrupa Konseyi'nde gözlemci statüsüne sahip 6 ülke arasında idam cezasını kaldırmayan iki ülke. Japonya'da son olarak geçen Kasım'da, üç mahkumun idam cezaları infaz edilmişti. 




</TEXT>
</DOC>
