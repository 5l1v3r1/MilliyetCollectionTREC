<DOC>
<DOCNO> 41537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/yazar/tamer.html </URL>
<DATE> 2001/09/11/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Avrupalı cep’e doymuş, yenisini de istemiyor 
</HEADLINE>
<TEXT>

     LONDRA 

     Ericsson’un Strateji ve Teknoloji Zirvesi’nde önümüze konan yandaki grafik, mobil telekomünikasyon sektöründe işlerin neden zor olduğunu da gayet net gösteriyor. 
     Bakar mısınız, Batı Avrupa’da pazar ne biçim doymuş Penetrasyon oranı 69. Her 3 Avrupalıdan 2’sinde cep telefonu var. Daha neresine alacak yenisini 
     Yapılan kamuoyu araştırmaları da, 3. jenerasyon cep’ler devreye girdiğinde, satın almaya hevesli olanların sayısının, tahmin edilenin çok altında olduğunu gösteriyor. Ne Şam’ın şekeri, ne Arap’ın yüzü misali, 3. jenerasyonun tanıyacağı yeni olanakların çoğu, aslında ille de gerekli değil, karşılığında ödenecek fatura ise mevcuda göre daha pahalı. Öyleyse neden değiştirsinler ki 
     Bu yıl tüm dünyada 500 - 550 milyon cep telefonu satılacağı tahmin ediliyordu. Daha Noel’de piyasaya çıkan telefonlardan 50 milyonu satılamayıp elde kalınca anlaşıldı ki, 2001 için de durum pek parlak değil. Tüm dünyada bu yıl boyunca 400 - 420 milyon kişi cep telefonu alırsa, öpüp başlarına koyacaklar. Bunların da yarısı yenileme, yeni abone sayısı 200 milyonda kalacak. 
     3. jenerasonda şu an için en parlak istikbal Japonya’da. Zaten tüm dünyadan çok önce, mayıstan beri deneme mahiyetinde piyasada. 1 Ekim’de de ticari olarak resmen devreye girecek. Japonların geliştirdiği DOCOMA denen sistem, Avrupa’daki 3. jenerasyon cep’lerin teknolojisine göre çok daha ucuz. Üstelik mobil oyunlara pek meraklı Japonlara da sonsuz seçenekler sunuyor. 
     Asya - Pasifik ve Ortadoğu Afrika gibi penetrasyon oranının düşük olduğu ülkelerde bir potansiyel var tabii. Çin, Asya - Pasifik’in yıldızı. Ortadoğu - Afrika’da petrol fiyatlarındaki artıştan sonra gelirleri artan Bahreyn, Birleşik Arap Emirlikleri, Umman ve Suudi Arabistan, mobil telekomünikasyona hızlı giriş yapıyorlar. 
     Aslında eski sosyalist blok ülkeleri de Orta Avrupa başlığı altında Ortadoğu - Afrika grubu içinde yer alıyor. Ancak bu grupta Polonya ve Çek Cumhuriyeti gibi penetrasyon oranının 30’u bulduğu ülkeler olduğu gibi, Bulgaristan ve Romanya gibi 10 - 15’te kaldığı ve dolayısıyla pazarın büyüme potansiyelinin daha yüksek olduğu ülkeler de var. 
     
Cep lisansı vermede Nijerya kadar olamadık      Nijeryalı işadamları, Türkiye’de üçkağıt girişimleriyle ünlenmişlerdir. Nijeryalı girişimcilerden bizimkilere çok yaratıcı fikirler içeren faks mesajları gelir. Ve bu oltaya takılanların da çoğunlukla dolandırıldığı iddia edilir. 
     Ericsson’un Orta Avrupa, Ortadoğu ve Afrika’dan sorumlu Başkan Yardımcısı Karl Alsmar, Nijerya’da 3 cep telefonu operatörüne lisans verilmesi işinin neden bugüne kadar geciktiğini anlatırken içim cız etti "Nijeryalılar artık bu kez işi mutlaka hukuka uygun yapmak istedikleri için bu kadar geciktiler." 
     Mesut Yılmaz’ın başbakan, Güneş Taner’in ekonomiden sorumlu Devlet Bakanı olduğu dönemde Turkcell’e ve Telsim’e cep telefonu lisansı verilirken Nijerya kadar olamamışız. Hani abone sayısı 400 bine ulaştığında 3. lisansör devreye girecekti 10 milyon aboneye ulaşılıncaya kadar 3. lisansın ertelenmesini, hangi güçler nasıl sağladı 
     Karl Alsmar’a "Nijerya bari başardı mı " diye sordum. "Evet" dedi. "Demek biz Nijerya kadar bile olamadık" diye sordum. "Yorum yok" diye gülümsedi. 
     Alsmar’a göre en yoksul Afrika ülkelerinde bile cep telefonu dahil her türlü yeni teknolojiyi satın almaya istekli ve cebinde de parası olan 5’lik bir kesim mevcut. Lafın kısası Avrupa’da pazar doymuş olsada bakınız üstteki yazı , doymamış pazarlar çok. Belki buralara gidiş biraz daha zahmetli, hacimde çok geniş değil, ama bu durgunlukta da olacak o kadar 
     
     







Anayasa ve ulusal güvenlik 


Bir mucize bekleniyor... 


Her çocuğa bir bardak süt 


Boşa beklemeyin Mesih gelmeyecek 


Okullar açıldı ama... 


En iyi olasılık senaryosu 


Yargıca bak yargıca... 


TÜSİAD, AB, Anayasa 


Avrupalı cep’e doymuş, yenisini de istemiyor 


Tasfiyeye mani yok 


Genelde Isparta’da durum eyidir eyi... 


Sadrazamlar şehri Isparta konuşuyor 


</TEXT>
</DOC>
