<DOC>
<DOCNO> 21701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/spor/spo08.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener’den Nora isyanı 
</HEADLINE>
<TEXT>

Atletizm Şube Kaptanı Turhan Şahin, federasyon başkanını ağır dille suçlayarak, rest çekti 
     FUAT ERCAN 

     FENERBAHÇE, IAAF’ın doping soruşturması açtığı milli atleti Nora Güner’i İzmir’de müsabaka dışı bırakan federasyonu komplo düzenlemekle suçladı. Şube Kaptanı Turhan Şahin, Federasyon Başkanı Mehmet Yurdadön’ü teşkilatın memuru olmakla itham edip, "Atletizmin iskeletini oluşturan bir kulübü küstürüp, yok etmenin uğraşını veriyorlar. Tofaş’ın basketbolda yaptığını yapar, büyükler şubesini kapatırız. Vebalini de tezgahın sorumluları çeker" diye konuştu. 
     NORA Güner’in federasyon ve yetkililerce adi suçlu muamelesi gördüğünü savunan Şahin, sözlerini şöyle sürdürdü "İzmir Bölge Müdürü Necati Demir, müdür yardımcısı Nuri Demirci’nin talimatıyla stada polis eşliğinde gelip, bize ve sporcumuza zor kullandı. Tutuklanma korkusuyla Nora’yı ikinci gün yarışlardan çektik. Federasyon dururken, genel müdürlüğün olaya müdahale etmesine anlam veremedik. Sporcumuz aklanırsa, puanlarımızı kim telafi edecek " dedi. 
     



 SPOR 


























</TEXT>
</DOC>
