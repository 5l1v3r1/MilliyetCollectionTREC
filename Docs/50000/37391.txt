<DOC>
<DOCNO> 37391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/yazar/pulur.html </URL>
<DATE> 2001/08/16/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Cem Karaca ve değişenler .. 
</HEADLINE>
<TEXT>

     DOĞRUSU gidemediğimiz için çok hayıflandık, biri Timur Selçuk'un konseri, diğeri de Cem Karaca'nın... 
     Niye derseniz "bel" nahiyemizle, Açıkhava Tiyatrosu'nun oturacak yerleri, uyum sağlayamıyor, oralarda oturamıyoruz, belimiz ağrıyor. 
     Görüp, anlatanlar, Timur Selçuk'un konserini öve öve bitiremiyorlar. 
     
     CEM Karaca ise "Kurtalan Ekspresi"yle birlikte, yaygın deyimle, "nostalji takılmış" eski şarkılarını coşkuyla okumuş, coşkuyla alkışlanmış... 
     "Namus Belası Dadaloğlu Tamirci Çırağı İşçisin sen, işçi kal Resimdeki Gözyaşları Bu son olsun Islak ıslak ve Ceviz Ağacı" 
     Bunlar Cem Karaca'nın eski şarkıları... 
     Kendisinin de, bazıları gibi asla saklamadığı "solculuk dönemi"nin şarkıları. 
     
     PEKİ, Cem Karaca şimdi "solcu" değil mi 
     Kimsenin kimseye "solcu musun, sağcı mısın" diye sorma hakkı, yoktur. 
     Ya kendisi ne olduğunu açıklar, ya da onun konuşmaları, yazıları, şarkılarıyla bir fikir sahibi olursunuz. 
     
     PEKİ, Cem Karaca bugün nerede 
     Eski şarkılarına sahip çıktığına göre, en azından, geçmişini, ne inkar ediyor, ne de saklıyor. 
     Şimdi nerede olduğunu isterse kendisi açıklar, ya da siz, onun yeni şarkılarından - varsa - değerlendirirsiniz. 
     Hem, bu da çok önemli değil, şarkılarını beğeniyorsanız, onu dinliyorsanız, alkışlıyorsanız, sanırız bu da Cem Karaca'ya yeter. 
     
     CEM Karaca'nın konserde söylediği şarkılar arasında "Yarım Porsiyon Aydınlık" var mıydı yok muydu, tam bilemiyoruz, oysa çok güzel bir şarkıdır, o şarkı... 
     Cem Karaca, o şarkısıyla, bir zamanlar, çok iyi tanıdığı kesimi eleştirir. 
     Hele bu şarkıyı, uzun yıllar dışarıda kaldıktan sonra, memlekete dönünce yazmışsa... 
     
     ŞARKI "Her zamanki köşenizde Her zamanki barınızda Önünüzde viski ve votka Ve bir eliniz çenenizde" diye başlar "Sinemadan siz anlarsınız Tiyatrodan müzikten Heykel, resim edebiyat Sorulmalı sizden" diye devam eder ve "Burda da orda da aynı barlar Hep yarım kalmış, yarım porsiyon aydınlık Aynı çehreler aynı laflar Vallahi hiç değişmemişsiniz" diye biter. 
     
     HİÇ değişmemişler mi 
     Değiştiler Cem Karaca değiştiler, hatta değiştiklerini de "değiştim" diyen Tayyip Erdoğan'ın peşine takılarak, ona koltuk çıkarak ispatladılar. 
     Marksistlikten Maoculuğa, Humeynicilikten Arafatçılığa, Özalcılıktan Tayyipçiliğe... 
     Az değişim mi bu 
     
     ŞAİR "Yüksel ki yerin bu yer değildir " demiş... 
     Bunu da değiştirmeli... 
     "Değiş ki yerin bu yer değildir. 
     Dönmemek asla hüner değildir" diyerek... 
     
     







Hacı Bektaş ve Alevilik 


Gül'e göre Ak Parti 


Fuhuş ve fukaralık 


Ankara'da rehavet 


Balkent modeli 


Türkiye daha şanslı 


Piyasa - kondu ’ 


Recep Tayyip Erdoğan kaç para kazanıyor 


Cem Karaca ve değişenler .. 


Solun Camp David'i 


Cüce maymunlar ve ateş rengi ibişle muhabbet 


Tartışması bile hata 


Sadece halkta değil devlette de güven yok 


Tayyip olmadı Derviş verelim 


</TEXT>
</DOC>
