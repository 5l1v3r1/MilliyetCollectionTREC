<DOC>
<DOCNO> 19449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/guncel/gun13.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>

     Türkiye’de 970 AIDS'li var 
     GÜLAY FIRAT İstanbul 

     Üreme Sağlığındaki Zorlukların Aşılması, Kontraseptiflerin Güvenliği ve AIDS'ten Korunmak için Kondom konulu toplantının ilki dün gerçekleştirildi. Toplantıya katılan Sağlık Bakanı Osman Durmuş, Türkiye'de 970 AIDS vakası olduğunu söyledi. Durmuş, bunların yüzde 25'inin Doğu Bloku ülkelerinden, yüzde 16'sının da Avrupa'dan gelen vakalar olduğunu kaydetti. 
     
     Tüm kasabanın parmak izi alınıyor 
     YUSUF KARATAŞ Konya DHA 

     Konya'nın Akşehir ilçesine bağlı Karahöyük beldesinde oturan Naciye Yaprak'ın 28 Nisan gecesi eşarpla boğularak öldürülmesi üzerine jandarma, 2 bin 700 nüfuslu kasabada katili bulmak için, 1500 kişinin parmak izini aldı. Kimlikleri belirsiz kişiler, soymak amacıyla girdikleri evde Yaprak'ı 65 öldürmüştü. Jandarma, evde yaptığı aramada, bir küp içerisine konulmuş 2 bin dolar, 7 bin Alman markı ve 5 bin Suudi Arabistan riyali bulmuştu. 
     
     Hem müebbet hem hücre hapsi 
     İSTANBUL Milliyet 

     Kartal 2. Ağır Ceza Mahkemesi'nde görülen duruşmada röntgen teknisyeni Sami Öztürk'ü öldürdükleri ve para ile eşyasını gasp ettikleri gerekçesiyle yargılanan Ersin Ayaz, Rıza Karaosman, Fatih Yıldırım ve Rasim Günaşan hakkında verilen idam cezası müebbet hapse çevrildi. Mahkeme heyeti, sanıkların hapis cezalarının bir yılını geceli gündüzlü hücrede geçirmelerine karar verdi. 
     
     Genç h kimin gurur intiharı 
     İzmir'in Buca ilçesinde, hakkında dava açıldığı için görevden alınan h kim, intihar etti. Şirinyer'deki apartmanda annesine ait dairede oturan Sadullah Acılar 35 , önceki gece odasına çekildikten sonra, yanında bulunan silahı şakağına dayayarak yaşamına son verdi. Sekiz yıllık h kim olan Acılar'ın 1999'da Bolu Göynük'te görev yaptığı sırada N.T. adındaki kız arkadaşının tecavüz iddiasıyla kendisi aleyhine dava açtığı belirlendi. Acılar'ın bu olaydan sonra açığa alınarak meslekten men edildiği öğrenildi. 
     
     Hac vaadiyle dolandırdılar 
     İzmir'de, umre ve hac organizasyonu yapan Talha Turizm firmasının üç yöneticisi, dolandırıcılık iddiasıyla gözaltına alındı. Mali Şube’ye başvuran vatandaşlar, kişi başına 1000 - 1200 dolar para alan firmanın, kontenjanlarının dolduğunu belirttiğini, ancak pasaport ve paralarını iade etmediğini söyledi. Bunun üzerine polis, şirketin ortaklarından Nuri Aydın, Songül Aydın, Sevgi Canata’yı gözaltına aldı. 
     
     Tokat Erbaa orta şiddette sallandı 
     TOKAT DHA 

     Tokat'ın Erbaa ilçesinde orta büyüklükte bir deprem meydana geldi. Boğaziçi Üniversitesi BÜ Kandilli Rasathanesi ve Deprem Araştırma Enstitüsü'nden alınan bilgiye göre, dün saat 09.10'da, merkez üssü Erbaa olan 4.1 büyüklüğünde bir deprem kaydedildi. Erbaa Kaymakamı Gürbüz Karakuş, deprem sırasında okullarda eğitim gören öğrencilerin kısa süreli panik yaşadığını belirterek, "Ancak panik kısa sürede atlatıldı. Deprem nedeniyle bölgemizde can ve mal kaybı olmadı" dedi. 
     



 GÜNCEL 



















</TEXT>
</DOC>
