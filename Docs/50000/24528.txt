<DOC>
<DOCNO> 24528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/son/sontur03.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski bakan Yalova "İstifayı ben istedim...Kırgın değilim" 
</HEADLINE>
<TEXT>

     Devlet Bakanlığı görevinden istifa eden Yüksel Yalova, ''istifayı ben istedim. İstifa tek yanlı irade beyanıdır'' dedi. 
     Devlet Bakanlığı görevinden istifasının ardından dün akşam saat 19.45 sıralarında Kavaklıdere Spor Külübüne gelen Yüksel Yalova, burada eşi, kızı ve bazı arkadaşları ile birlikte yemek yedi. Spor Klübünde yaklaşık 5 saat kaldıktan sonra buradan ayrılırken Yalova, gazetecilerin sorularını yanıtladı. 
     Bir gazetecinin, ''kırgınlık var mı'' sorusunu, ''Kırgınlık olur mu devlet hayatında'' diye yanıtlayan Yalova, ''Bu herhangi bir krize yol açacak mı'' sorusuna karşılık olarak da ''hayır, olmaz. Türkiye'nin krize tahammülü olabilir mi'' şeklinde yanıt verdi. 
     Bundan sonraki süreçte ne yapacağına ilişki bir diğer soruya ''herşey iyi olarak Türkiye için'' diye yanıt veren Yalova, gazetecilerden bu saate kadar kendisini bekledikleri için özür diledi. 
     Gazetecilerin ''istifayı kendiniz mi istediniz'' sorusuna da ''ben istedim'' diye yanıt veren Yalova, istifanın tek yanlı bir irade beyanı olduğunu bildirdi. 
     Daha sonra yanındakilerle vedalaşan Yalova, Kavaklıdere Spor Külübü'den gri renk, tipo marka bir otomobil ile ayrıldı. 






</TEXT>
</DOC>
