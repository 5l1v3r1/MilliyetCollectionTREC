<DOC>
<DOCNO> 38610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/son/sondun21.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuveyt'ten İntifada'ya 150 milyon dolar yardım 
</HEADLINE>
<TEXT>

     Kuveyt'in Filistin'in İntifada hareketini destekleme fonlarına 150 milyon dolarlık yardım aktardığı bildirildi. 
     Kuveyt resmi ajansı KUNA'da yayınlanan haberde, Kuveyt'in geçen yıl Mısır'ın başkenti Kahire'de toplanan Arap zirvesi sırasında kurulması kararlaştırılan 2 destekleme fonuna 150 milyon dolar aktardığı belirtildi. Kahire'deki Arap Birliği Dışişleri Bakanları olağanüstü toplantısında ülkesini temsil eden Kuveyt Dışişleri Bakanı Şeyh Muhammed Sabah el Sabah, KUNA'ya verdiği demeçte, ülkesinin dışında Suudi Arabistan ile Birleşik Arap Emirlikleri'nin de BAE vaatlerini yerine getireceklerini ve fonlara para aktaracaklarını söyledi. Kuveyt Dışişleri Bakanı, Suudi Arabistan'ın 250 milyon dolar, BAE'nin de 150 milyon yardım sözü verdiğini belirterek, Arap ülkelerinin şu ana kadar fona toplam 409 milyon dolar aktardığını, bunun 240 milyon dolarının Filistin yönetimine ulaştırıldığını kaydetti. 







</TEXT>
</DOC>
