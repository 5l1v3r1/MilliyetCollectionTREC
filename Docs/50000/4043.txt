<DOC>
<DOCNO> 4043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/yazar/okur.html </URL>
<DATE> 2001/01/26/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Kim bu uyanık 
</HEADLINE>
<TEXT>

     Önce sakin olun... 
     Sonra "bu da neyin nesi" diye kendi kendinize düşünün. 
     Ve arkasından başlayın soruşturmaya. 
     Çünkü birileri, hatta tek "bir kişi" suç işliyor. 
     Göz önünde ve apaçık. 
     Bu suçu işleyen kim Hangi kurum ve hangi büyük manipülatör 
     Adını biliyoruz, ama soruşturma sonuçlanıncaya kadar yazmayacağız. 
     Spekülatör olmadan da, yatırımcı olmadan da borsa olmaz. Ama manipülatör dendi mi, durup soluklanmak gerekiyor. 
     Elbette siz, İMKB SPK fark etmez, nereye gidecekseniz gidin... 
     Ha, bir de Bankacılık Düzenleme ve Denetleme Kurumu var tabii ki... 
     Çünkü, Demirbank ve onun aracı kurumu Demir Yatırım, fon şemsiyesi altında.Fon’daki 11 bankadan biri. "Yok satıldı, yok yok yabancılar vazgeçti " Bırakın bu haberleri, size yararı yok. 
     Şimdi bir gün içinde cebine en az 300 milyar lira girdiği iddia edilen kim Onu öğrenin. 
     Demir Yatırım’ın elinde 3 milyon lot Doğan Holding, 1 milyon lotun üzerinde Ereğli Demir Çelik var. Bu bilgi saklı değil. Ancak sizin Demir Yatırım’ın, hem Ereğli Demir Çelik, hem de Doğan Holding’de ne yapmaya çalıştığınızı bilmek en doğal hakkınız. Öyle ya Demir Yatırım, büyük bir "portföye" sahip ve cümle alem biliyor. O yüzden Bankacılık Düzenleme ve Denetleme Kurumu’ndan açıklama isteyin... 
     
İşin adı belli      Gelelim Tekstilbank’a bağlı Tekstil Yatırım’a... Büyük ortakları biliyorsunuz, Akın Holding - GSD Holding. Nuri Akın ve Turgut Yılmaz... 
     Ama bize gelen bilgilere göre, bu olayda iki büyük patronu şöyle bir kenara almak zorundayız. 
     Çünkü herkes biliyor ki, onlar da kendi şirketleri üzerinden "kör gözüm" misali böyle bir operasyon yapmayacak kadar işi bilenlerden... 
     Her neyse biz operasyona bakalım. 
     Yapılan işin adı belli ve SPK’ya göre en büyük suç. "Insider trading mi Manipülasyon mu " 
     Ancak hem İMKB Gözetim Müdürlüğü, hem SPK, hem de Bankacılık Düzenleme ve Denetleme Kurumu’nun inceleme başlattığını söyleyelim. 
     Gelelim olayın özüne 
     Tekstil Yatırım’ın müşterisi "bir tek manipülatör" portföyündeki Doğan Holding hissesini satmak istemiş. Ve ilk seansta alım - satım emirleri yazdırmış. İkinci seans başında yazdırılan miktar, 1 milyon lot olunca Demir Yatırım da satışa başlamış. Kısacası gün sonunda Tekstil Yatırım’ın alım - satımı aynı. İlk akla gelen soru şu Tekstil Yatırım’ın acaba bir gün önce portföyünde ne kadar Doğan Holding hissesi vardı Ve, ikinci soru 
     1 milyon lot hisse az mı Eğer Demir Yatırım’ın satış yapacağını birileri önceden bu kişiye haber verdi mi Acaba bu kişi açığa mı işlem şaptı 
     Madem ki Demir Yatırım’ın elindeki portföy büyük ve sıkıntı yaratıyor. O halde diyelim ki başka hisselerde de satışlar gelebilir. Bunun önceden duyurulması gerekmiyor mu Kim olursa olsun yanlışa izin verilmemeli. 
     Sessiz kalmak mümkün değil... 
     SPK’nın manipülasyon konusunda gündeminden çıkacak dosyaları uzun süre beklemek istemiyoruz. Çünkü atı alan Üsküdar’ı geçiyor, olan yatırımcıya oluyor. 
     
     





Hizbul - vahşet 


Akdeniz'de gemi 


İhmal ve istihbarat 


Allah Alican’ı korudu 


Davos 2001'in gündemi Zenginle yoksul... 


"Dağ"a kıydılar 


Bir, iki, üç pusu... 


Kıbrıs'ta çıkmazdan kurtulmak 


Tatilde ödev 


Postmodern 


Terör ve idam 


Tepkilere dikkat... 


Kim bu uyanık 


Komik olmayalım 


Suikast timi 


Saat neden şimdi çaldı 


Davos'ta sıkıyönetim 


Acaba şaka mı 


Rami esnafı "parayla mal alamıyor" 


Biliyor musunuz Alcatel Başkanı, Türk 


</TEXT>
</DOC>
