<DOC>
<DOCNO> 49468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/son/sontur13.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Karadeniz'de kuru yük gemisi battı 
</HEADLINE>
<TEXT>

     Samsun-Sinop arasında, maden yüklü bir kuru yük gemisinin battığı bildirildi. 
     Alınan bilgiye göre, Kastamonu'nu İnebolu İlçesi'nden maden yükleyen ''Deniz 4'' adlı kuru yük gemisi, bu sabah Samsun-Sinop arasında battı. 
     Henüz batış nedeni belirlenemeyen geminin 6 kişilik mürettebatı, Sahil Güvenlik Komutanlığı'na ait botlarla kurtarıldı. 
     Samsun-Sinop arasında batan ''Deniz 4'' adlı kuru yük gemisinin, Emmar Deniz ve Ticaret Şirketi'ne ait 
     olduğu belirlendi. 
     Kastamonu'nun İnebolu Limanı'ndan bakır madeni yükleyen Emmar Deniz ve Ticaret Şirketi'ne ait 496 grostonluk ''Deniz 4'' adlı kuru yük gemisi, bu sabah saat 07.30 sıralarında Gerze-Alaçam arası 15 mil açıkta yük kayması ve 
     aşırı dalga yüzünden battı. 
     Gemide bulunan 6 kişilik mürettebat, kurtarma filikalarına binerek olay yerinde uzaklaştı. Bu sırada olay yerine giden Sahil Güvenlik Komutanlığı'na ait bot, filikadaki mürettabatı bota çıkardı. 
     Sinop Limanı'na götürülen mürettabatın kimlik belirleme çalışmalarının sürdürüldüğü bildirildi. 
     






</TEXT>
</DOC>
