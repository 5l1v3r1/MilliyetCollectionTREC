<DOC>
<DOCNO> 33677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/son/sontur19.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Saadet Partisi'ne bir şok daha...Avni Doğan da istifa etti 
</HEADLINE>
<TEXT>

     Saadet Partisi SP Kahramanmaraş Milletvekili Avni Doğan, partisinden istifa etti. 
     Doğan, TBMM Başkanlığı'na ve SP Genel Merkezi'ne gönderdiği istifa dilekçesinde, ''Gördüğüm lüzum üzerine üyesi bulunduğum Saadet Partisi'nden istifa ediyorum'' dedi. 
     Kapatılan FP'de Grup Başkanvekilliği görevinde de bulunan Doğan, Saadet Partisi'nin kuruluşu döneminde çalışmalara aktif olarak katılmamış, parti yönetiminde de görev almamıştı. Doğan'ın yakın çevresine, ''Şimdilik gelişmeleri izleyeceğini'' söylediği öğrenildi. 
     Saadet Partisi'nden dün de yine Kahramanmaraş Milletvekili olan Ali Sezal, istifa etmişti. 
     Avni Doğan'ın istifası ile bağımsız milletvekillerinin sayısı 68'e yükselirken, SP'nin milletvekili sayısı 49'a düştü. 
     
     






</TEXT>
</DOC>
