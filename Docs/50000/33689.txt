<DOC>
<DOCNO> 33689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/ekonomi/eko05a.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine ihalesine rekor talep geldi 
</HEADLINE>
<TEXT>

Hazine’nin 772 trilyonluk üç ay vadeli ihalesine 2.6 katrilyon liralık teklif geldi. İhalede faiz yüzde 91.88 oldu 
     EKONOMİ SERVİSİ 

     Ekonomi yönetiminin bankacılık sektörü ile başlattığı diyalog sonrası piyasada gözlenen iyimserlik havası Hazine’nin dün gerçekleştirdiği üç aylık bono ihalesinde de etkili oldu. 
     Bankalar, 1.5 katrilyonluk teklifin beklendiği ihalede toplam 2 katrilyon 626 trilyon liralık talepte bulunarak Hazine’ye destek verdi. 
     Başarılı olarak değerlendirilen ihalede, piyasa kısa vadede ekonomiye duyduğu güveni gösterdi. Bir önceki yedi ay vadeli ihalede talep beklentinin çok altında gerçekleşmiş, faiz ise yüzde 104’ün üstünde belirlenmişti. 
     Merkez Bankası ve Hazine’nin birlikte hareket etmesinin piyasalar üzerinde etkili olduğunu belirten uzmanlar, ihalenin uzun vadeli k ğıtlara da olumlu etkisi olacağını belirtiyor. 
     İhalenin kısa vadeli olması nedeniyle ikinci el piyasada bireysel yatırımcının da k ğıtlara ilgi göstereceğini ifade eden bankacılar şöyle konuştu 
     "Ancak, bankaların ve halkın Türk Lirası tasarruf araçlarına yönelmesi için dolara talebin düşmesi ve kurdaki belirsizliğin belli ölçüde giderilmesi gerekiyor." 
     
     Bugün geri ödeme var 
     Yoğun talep gören dünkü ihalede yıllık bileşik faiz yüzde 91.88 oldu. Böylece bileşik faizi yüzde 104.89 olan yedi ay vadeli ihaleye göre 13 puanlık bir düşüş gösterdi. 
     Hazine, dünkü ihalenin parasını tahsil edeceği bugün 775 trilyon liralık iç borç geri ödemesi gerçekleştirecek. 
     Bu hafta Hazine’nin 27 Temmuz’da kamu ve fon bankalarına toplam 202.3 trilyon liralık faiz ödemesi bulunuyor. 
     



 EKONOMİ 






















</TEXT>
</DOC>
