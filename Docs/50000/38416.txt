<DOC>
<DOCNO> 38416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/son/sondun17.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Norveç'in müstakbel kraliçesi, uyuşturucu partilerine katılmış 
</HEADLINE>
<TEXT>

     Norveç veliaht Prensi Haakon ile 3 gün sonra evlenecek geleceğin Norveç kraliçesi Mette-Marit Tjessem Hoiby, geçmişte uyuşturucu partilerine katıldığını kabul etti. 
     Sarayda gözyaşları içinde bir basın toplantısı düzenleyen 28 yaşındaki kraliçe adayı Tjessem Hoiby, ''Gençken, birçok insana göre daha isyankardım. Sınırları aştık ve ben bunun için çok üzgünüm'' dedi. 
     Eskiden garsonluk yapan ve modern Cinderella olarak tanımlanan Tjessem Hoiby, uyuşturucuyu kınadığını ve saray hayatına hazır olduğunu belirtti, ancak uyuşturucu kullanıp kullanmadığını açıklamadı. 
     Bugüne kadar geçmişiyle ilgili demeçler vermekten kaçınan Tjessem Hoiby, basın toplantısına geçmişi hakkında konuşmak istediğini belirterek, başladı ve ''Umarım artık geçmişimle ilgili daha fazla konuşmaktan kurtulurum ve bu dileğime basın saygı duyar'' dedi. 
     Veliaht Prens Haakon ile 1997'de ortak arkadaşları sayesinde tanışan Mette-Marit Tjessem Hoiby'nin uyuşturucu ve alköllü araç kullanmak gibi bir dizi suçtan tutuklanmış bir adamdan evlilik dışı 4 yaşında bir oğlu bulunuyor. 
     Geçen yıldan bu yana birlikte yaşayan çift, Cumartesi günü slo'daki bir katedralde evlenecek. 






</TEXT>
</DOC>
