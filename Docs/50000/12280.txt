<DOC>
<DOCNO> 12280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/ekonomi/eko05.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
TİSK Günahı paylaşalım 
</HEADLINE>
<TEXT>

     TİSK Başkanı Refik Baydur da "Bakanlar Kurulu siyasi desteğini samimi olarak verirse biz bu sıkıntının içinden eninde sonunda çıkmak imkanına kavuşuruz" dedi. 
     Baydur, Bakan Derviş’in konfederasyonu ziyaretinde yaptığı konuşmada, Derviş’in fazla alışılmayan bir sistem içinde göreve başlar başlamaz çalışan ve çalıştıran kesimlerle elele olmasının kendilerini etkilediğini söyledi. 
     Radikal değişikliklerin kitlelerin desteğiyle sağlanabileceğini kaydeden Baydur, darboğazda kusurlu aramanın doğru olmadığını da belirtti. Baydur, "Ne sayın Cottarelli’yi suçlamaya hakkımız var, ne de bu görevi daha önce yapanları. Olsa olsa koordinatörü sağlayamayan siyasi arenanın günahıdır. Bu günahı paylaşmak zorundayız. Çünkü bu memleket hepimizin." 
     Daha önce uygulanan programları "bastırılmış sıkıştırılmış programlar" olarak niteleyen Baydur, yeni programla Türkiye’nin gerçek yerine kavuşacağını belirtti. 
     
     


 EKONOMİ 















</TEXT>
</DOC>
