<DOC>
<DOCNO> 40485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/son/sontur08.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurt ücretlerine de zam yapıldı... Yeni fiyatlar için tıklayın 
</HEADLINE>
<TEXT>

     Üniversite öğrencilerinin barındığı, Yükseköğrenim Kredi ve Yurtlar Kurumu'na YURTKUR bağlı yurtların aylık ücretlerine yüzde 100 oranında zam yapılarak 24 milyon liraya yükseltildi. 
     Alınan bilgiye göre, genel ücrete tabi yurtların ücretleri, 2001-2002 eğitim-öğretim yılı için yeniden belirlendi. Geçen yıl aylık 12 milyon lira olarak belirlenen ücretlerin, bu yıl 24 milyon liraya yükseltilmesi kararlaştırıldı. 
     Genel ücrete tabi olmayan yurtların ücretleri Fiyatları yüksek yurtlar ile ilk defa kayıt yaptıracak öğrencilerden alınan depozito miktarları henüz belirlenmedi. 
     Devlet yurtları arasında, diğerlerine göre daha fazla olanaklar sunan bazı yurtlar da bulunuyor. Bu yurtların fiyatları, genel ücrete tabi yurtların fiyatlarına göre daha yüksek miktarda belirleniyor. Geçen öğretim yılında, sözkonusu yurtların fiyatları 15-75 milyon liraarasında değişiyordu. 
     Fiyatı yüksek yurtlar 
     Aylık ücreti yüksek olan yurtlar ve bulundukları yerler şöyle 
     Ankara Başkent Yurdu A Blok erkek , Ankara Halide Edip Adıvar Yurdu B Blok kız , Ankara Yuvaş Yurdu kız , Antalya Akdeniz Yurdu Rasim Aktaş Bloğu kız , Isparta-Isparta Yurdu 10. Blok Erkek , İstanbul-Avcılar Atatürk Yurdu kız , İstanbul-Avcılar Yurdu D ve E Blok erkek , Kayseri Erciyes Yurdu E Blok erkek , Muğla Milli Piyango Yurdu Ş. Baydur -Atatürk Bloğu kız , Samsun İlkadım Yurdu M. Gökçe Bloğu erkek , Samsun İlkadım Yurdu G Blok kız , Tokat Gaziosmanpaşa Yurdu Mustafa Kemal Bloğu kız . 
     Ayrıca, karma olan Sinop-Sinop Yurdu B Blok, Aydın Yurdu, Denizli-Pamukkale Yurdu, İzmir-Çeşme Yurdu ve İçel Mersin Yurdu'nda da yüksek tarife uygulanıyor. 
     Yurt ücretleri, yurt müdürlüklerince öğrencilerin barındığı yurtlarda tahsil ediliyor. Ücretler, 3'er aylık dönemler halinde Ocak-Şubat-Mart, Nisan-Mayıs-Haziran, Temmuz-Ağustos-Eylül, Ekim-Kasım-Aralık , o döneme ait ilk ayın son iş günü saat 14.00'e kadar alınıyor. Farklı ücret uygulaması yapılan yurtlarda ise ödemelerin aylık olarak yine ayın son iş günü saat 14.00'e kadar yapılması gerekiyor. 
     Öğrenciler, peşin ödeme yapabiliyor. 1 yıllık erken peşin ödemelerde yüzde 20 indirim uygulanıyor. 
     Öğrenim kredilerine zam teklifi 
     Öte yandan, YURTKUR, Maliye Bakanlığı'na, üniversite öğrencilerini desteklemek amacıyla verilen öğrenim kredilerinin aylık 100 milyon liraya yükseltilmesini teklif etti. Maliye Bakanlığı, teklifi inceledikten sonra hangi oranda artırılması gerektiğine karar verecek. 
     Öğrencilere verilecek öğrenim kredisi miktarı, Maliye Bakanlığı'nın vereceği kararla netleşecek. 
     Üniversitelerdeki lisans öğrencilerine halen aylık 30 milyon lira öğrenim kredisi veriliyor. Öğrenim kredisi ödemeleri yılda 4 kez 1. dönem Ocak-Şubat-Mart, 2. dönem Nisan-Mayıs-Haziran, 3. dönem Temmuz-Ağustos-Eylül, 4. dönem Ekim-Kasım-Aralık 3'er aylık dönemler halinde, her dönemin ilk ayının 7'sinden itibaren yapılıyor. 
     
     
     







</TEXT>
</DOC>
