<DOC>
<DOCNO> 26988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/yazar/akyol.html </URL>
<DATE> 2001/06/15/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yeni bir yön 
</HEADLINE>
<TEXT>

     KÜRTÇE yayın, Anayasa değişikliği taslağı ile mümkün hale mi gelecek 
     Taslakta, evvela "devlet dili, Türkçedir" hükmü korunuyor, korunmalıdır da... Çünkü ortak yaşamanın ve ekonomik gelişmenin ortak milli bir dil gerektirdiği kesindir. 
     Toplumsal düzeyde ise, yayın hayatında farklı dillerin kullanılmasına kapı aralanıyor Anayasa'nın "düşünceyi açıklama ve yayma hürriyeti"yle ilgili 26. maddesiyle, "basın ve yayım"la ilgili 28. maddesindeki "kanunla yasaklanmış herhangi bir dil kullanılamaz" ifadesi kaldırılıyor. 
     Bütün partilerin imzaladığı resmi gerekçede de deniliyor ki 
     "Toplumdaki dil farklılıkları sosyolojik bir gerçek olarak değerlendirilmekte ve bu duruma Anayasa'da getirilen engel kaldırılmaktadır..." 
     Yani Kürtçe yayın mümkün olacak. 
     
     'SOSYOLOJİK' nitelikteki etnik, dini, yerel aidiyetler konusunda üç yol var 
     Yok sayarsınız Görüldüğü yerde ezersiniz Ama, aşırı merkeziyetçi devletin yerel kimlikleri bastırması zamanla ciddi sorunların patlamasına, Batı dillerinde 'civic' denilen ülkeye mensubiyet duygusunun zayıflamasına, toplumsal güvensizliğe, atomlaşmaya sebep olabilir... 
     Düzenlersiniz Böylece kitlelerde ezilmişlik duygusu yaratmazsınız. Aynı zamanda ortak milli dili geliştirmek için sadece eğitim değil, ekonomik ve ticari ilişkilerin yoğunlaşması, toplumsal hareketliliğin artması gibi 'birleştirici sosyolojik dinamikleri' de hızlandırırsınız. 
     Devleti 'parçalı' yaparsınız Yani etnik federasyon veya kamu haklarının etnik kimliklere göre 'kota'lara ayrılması... Bu bir felakettir. Etnik kimliklere sempatisi olan araştırmacılar bile bunun çok kötü bir formül olduğunu belirtiyorlar. Etnik farkların derinleşmesi de, aşırı merkeziyetçilik de istikrarsızlık yaratmakta, demokrasiyi çıkmaza sokmaktadır. Larry Diamond, The Global Resurgence of Democracy, sf. 105 
     
     TÜRKİYE'NİN geldiği gibi gidemeyeceği bellidir. "Merkeziyetçi" politikalar ekonomide de, kültürde de artık Türkiye'ye dar geliyor. 
     Partiler Arası Uzlaşma Komisyonu'nun Anayasa'da öngördüğü değişikliklerin hepsi, merkeziyetçi anlayışın ve ideolojinin şu veya bu ölçüde liberalleşmesi yönündedir. 
     Türkiye yavaş yavaş yön değiştiriyor 
     Bizde 1925'ten beri parti kapatma geleneği vardır, şimdi parti kapatma zorlaştırılıyor... Bizde tek resmi kimlik meşru sayılır, taslakta toplumsal düzeyde kültürel çeşitliliğin kapısı aralanıyor... Bizde "güvenlik gerektirirse yetkilerin aşılacağı" belletilir, değişiklik metninde soruşturma kuralları Batı standartlarına uygun hale getiriliyor... 
     Bizde düşünce ve ifade hürriyetinin sınırları resmi ideolojidir, şimdi bu sınırları genişletip evrensel hukuk diliyle tarif etme yönünde bir çaba var. 
     Merkeziyetçi 'geleneğin' en güçlü kurumu olan MGK'ya bile 'sivil' makyaj yapılmasına ihtiyaç duyuluyor. 
     Türkiye gerçekten yeni bir istikamete yöneliyor, yavaş yavaş... 
     Tabii kafaların yenilenmesi yasaların yenilenmesi kadar, belki daha da önemli... 
     
     







Yeni bir yön 


Çaresizler... 


Şeffaf yönetim sıkı denetim... 


Miras’ın buçuğu 


Devletle HADEP duvarı 


Sonbahar sendromu 


Hoş geldin tatil 


Yurtdışından gelen olumlu haberler 


Nasıl bir müdahale 


Güçler "savaşı" 


Çiftlik Hyde Park olsun 


"Republic of Turkey" 


Hocasız parti 


Tütünde orta yol 


Şaka değildi 


Türkler meze ile karın doyuruyor 


</TEXT>
</DOC>
