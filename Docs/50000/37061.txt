<DOC>
<DOCNO> 37061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/son/sondun25.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Evliliği Vatikan'da skandala yolaçan Başpiskoposun eşi açlık grevinde 
</HEADLINE>
<TEXT>

     Evliliği Vatikan'da skandala yolaçan Başpiskopos Emmanuel Milingo'nun karısı Maria Sung, açlık grevine başladı. 
     Basın toplantısı düzenleyen Sung, gazetecilere ''Eğer onunla bu dünyada buluşamazsak, öleceğim, ruhum onun yanında olacak'' diyerek seslendi. Kocasını zorla kendisinden ayırdıklarını belirten Sung,''Emmanuel Milingo'yu tüm kalbimle seviyorum, onun da benim için yapacağı gibi, onu korumak için hayatımı vermeye hazırım. Kocamla kimsenin denetiminde olmaksızın yüz yüze görüşmek istiyorum'' dedi. 
     Daha önce hamile olabileceğini, ancak kocası yanına gelinceye kadar hamilelik testi yaptırmayı reddettiğini açıklayan Sung, eğer hamileyse açlık grevinin bebeği etkileyip etkilemeyeceği sorusuna, kocasının şu anda daha öncelikli olduğu yanıtını verdi. Moon Tarikatı sözcüsü de, 43 yaşındaki Sung'un açlık grevi sırasında tan ağardığı andan hava kararıncaya kadar St Peter Meydanı'nda kocasının büyük bir resmiyle oturmak istediğini söyledi. Milingo ile karısı geçen hafta İtalya'ya gelmişlerdi. Milingo, Salı günü, evliliğinin nedenlerini tartışmak için Papa ile görüşmüştü. Sung, Pazartesi gününden beri kocasını görmediğini, Çarşamba gününden beri ise haber alamadığını açıklamıştı. Vatikan, Milingo'nun ruhani inzivaya çekildiğini ve ibadet etmesi için yalnız kalması gerektiğini belirtiyor. 







</TEXT>
</DOC>
