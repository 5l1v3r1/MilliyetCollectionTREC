<DOC>
<DOCNO> 6855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/yazar/theper.html </URL>
<DATE> 2001/02/13/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Ortaklık devam eder 2 
</HEADLINE>
<TEXT>

     Kooperatifin ortaklar adına tapuları çıkartmasından önce kooperatif ortaklığının devrini dün anlattım. Bugün ikinci aşamayı, yani okuyucumun asıl sorusunu açıklıyorum. 
     Kooperatif inşaatları tamamlanmış, ortaklar adına tapuları çıkartılmış, yani ortaklar adına tescili yapmışsa, artık yapılan binalar üzerinde kooperatifin hakimiyeti bitmiştir. İster bina deyin, ister apartman deyin, isterse site deyin, artık kooperatifle bir ilişiği kalmamıştır. Site kendi kendini yönetir, kooperatif ise kendi yönetim kurulu ile yönetilir. 
     Bu durumda daireler satılacaksa satış işlemine kooperatif katılmaz. Satıcı ile alıcı, tapu dairesine giderek alışveriş işlemini tamamlarlar. Bu halde iken kooperatif tasfiye edilmemiş, hükmi şahsiyeti h l sürmekte ise satıcının kooperatif üyeliğine zarar gelmez. Bu evi alan da evi aldığı için kooperatif üyesi olamaz. O sadece sitede bir bağımsız bölüm malikidir. Kat mülkiyetinden kaynaklanan haklarını kullanır ama kooperatif içinde Kooperatifler Kanunu’ndan kaynaklanan hakları yoktur. 
     Dolayısı ile kooperatif üyeliği devam eden eski malik, kooperatif ortaklığı nedeni ile kooperatif imkanlarından yararlanır. Örneğin kooperatifin bir başka yerde arsası vardır. Bu arsadan elde edilecek yarar, eski malik olan ortağa aittir. Dolayısı ile kooperatif ortaklığı farklı kat maliki olmak farklı. Ancak alıcı ile satıcı anlaşarak, daire satışı ile birlikte kooperatif ortaklığının da devrini kararlaştırabilirler. Bu halde tapuda gayrimenkulün tescili alıcı adına yapılırken, kooperatif ortaklığının devri de kooperatif merkezinde dün bahsettiğim bir devir sözleşmesi ile ayrı bir muamele olarak yapılacaktır. 
     Anlaşıldı değil mi Kooperatif ortaklığı ayrı, kat maliki olmak ayrı. 
     
     





Türkeş'in mirası 


Hafife almalı 


Yürüyen parti 


Savas riskini düsünerek o karara varmıstık’ 


Neslişah Sultan’ı tam üç kere kıskandım 


Demiralp ve Erçel'den haklı uyarılar... 


Tıpta 2.milat 


Başlığı dip notta olan yazı 


"Acı serüvenin" ortasındayız 


Mastırın yoksa... 


Taviz varsa ya hep, ya hiç 


Atina'nın sorumluluğu... 


Bu savaş başka savaş... 


BJK nereye 


Devrilirken birer birer 


Ombudsmanımızın yeri doldurulamaz 


Ortaklık devam eder 2 


Ayağınızı yorganınıza göre değil IMF mektubuna göre uzatınız 


</TEXT>
</DOC>
