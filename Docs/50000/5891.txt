<DOC>
<DOCNO> 5891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/yazar/eralp.html </URL>
<DATE> 2001/02/07/ </DATE>
<TIME>  </TIME>
<AUTHOR> Yalım ERALP  </AUTHOR>
<HEADLINE>
Osmanlı arşivleri ve Cumhurbaşkanı 
</HEADLINE>
<TEXT>

     Ermeni soykırım iddialarının önümüzdeki aylarda dış politikada başımızı ağrıtacağını söylemek maalesef kehanet değil artık. Koçaryan, M. A. Birand ile yaptığı söyleşide bunu belirtti. Türkiye'nin tezi ise "bunu tarihçilere bırakalım" şeklinde. Tarihçilere bırakalım ama tarihçinin malzemesi belge ve arşiv. Bu konuda Başbakan ve diğer yetkililer arşivlerin açık olduğunu söylüyor. Öte yandan, Türk tezini destekleyen tarihçiler dahi arşivlerin durumunun kötü olduğunu ve arşivlerin tam açık durumda olmadığını vurguluyorlar. 
     Osmanlı arşivlerini düzgün hale getirmek konusunda eskiden bazı çalışmaların yapıldığını biliyorum. Bu çalışmalar devam ediyor mu, yoksa yarım mı kaldı belli değil. Kamuoyunun kafası çelişik açıklamalar karşısında karışmış durumda. Halbuki bir ülkenin tarihi ve belgeleri o ülkenin adeta namusu ve onuru sayılır. Hele Osmanlı arşivleri... Birçok ülkenin tarihi orada yatıyor. Onları antika gibi saklamak ve hava koşullarından etkilenmemesini sağlamak bizim için adeta uluslararası bir vecibe. Bürokrasiden geldiğim için devletin bugünkü arşivinin dahi ne kadar kötü durumda olduğunu biliyorum. Altı ay önceki yazışmaları bulamazsınız. Maalesef ciddi bir dosyalama sistemi ve saklama usulleri yoktur. 
     
Hukuk      Ermeni sorununun hukuka intikal etmesi olasılığını bertaraf edemeyiz. Böyle bir olasılık belki de ileride bizim başvurabileceğimiz bir yol dahi olabilir. Adana'da şimdiden bazı kişisel davaların açıldığı anlaşılıyor. Benim bahsettiğim olasılık ise uluslararası davalar. Eğer arşivler düzgün durumda olmazsa, rezil olmak bir yana, tamamen kasıtlı hareket edildiği yolunda izlenim dahi kolayca uyanır. İşi tarihçilere bırakalım tezimiz bile çürür. Ciddi olmak zorundayız. Zira durum ciddidir. Arşivler konusunda birkaç bürokratın söyledikleri ile yetinmemeliyiz. İngiltere, Amerika gibi ciddi devletler arşivlerini belirli bir süre sonra basarak tarihçilerin ve dünyanın bilgisine sunuyor. Biz bu örneklerden dahi ders almıyoruz. 
     
Devlet Denetleme Kurumu      Konu önemlidir ve ulusal bir meseledir. Anayasa'nın 108'inci maddesi ile Cumhurbaşkanı'na bağlı bir Devlet Denetleme Kurulu kurulmuştu. Sayın Sezer bu kurula geçenlerde yeni üyeler atadı bile. Cumhurbaşkanı Devlet Denetleme Kurulu'nu Osmanlı arşivleri konusunda harekete geçirmeli ve durumu incelettirmelidir. Kurulun denetleme sonu hazırlayacağı rapora göre arşivlerin düzgün ve açık hale süratle getirilmesi için hükümet gerekeni yapmalıdır. Konu bu derecede önemlidir ve hepimizin onurudur. Ve de ihale ambargoları ile halledilebilecek türden değildir. 
     
     





Türban yasağı 


Lahanasever... 


Baykal'ın çizgisi 


Yeni bir günlük gazete, İmparator geliyor 


Kudüs'ten Barış da zor, savaş da 


Bölücülüğün yeni adı 


Şalk'a yeni görev .. 


Osmanlı arşivleri ve Cumhurbaşkanı 


Yabancı dili bırak Türkçeye bak 


Diasporaya cevap var 


Wiltonpark'ta Ermeni tartışması 


Semra Sultan’dan memleket meseleleri... 


Kara parayla mücadele böyle olmaz 


Slogan denince CHP 


Mevlana gibi 


Yitik kentin İslam Abisi 


Ezberlemeden içselleşir mi 


Görüldüğü gibi değil 


Öfke baldan tatlıdır, Türkiye bu işte haklıdır 


IMF'nin enflasyonu 28.3 Ayşe Hanım Teyzeminki 52.0 


Açıklamalar ve ayrıntılar 


</TEXT>
</DOC>
