<DOC>
<DOCNO> 20016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/son/sonspo15.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Milan 2. Başkanı "Terim'in alternatifi yok" 
</HEADLINE>
<TEXT>

     Milan Kulübü'nün 2. Başkanı Adriano Galliani, ''Terim'e alternatif başka biri yok'' dedi. 
     Zaccheroni'nin görevden alınmasından sonra teknik direktörlüğe getirilen Maldini-Tassotti ikilisi bu zamana kadar 4 galibiyet 2 beraberlikle yenilgi görmezken, pazar günü Perugia'ya 2-1 yenilerek ilk mağlubiyetlerini aldı. 
     Tutto Sport gazetesinin verdiği haber göre maç öncesinde açıklama yapan Galliani, ''Eğer Maldini-Tassotti ikilisi iyi şekilde devam ederlerse, onlarla devam etmeye ikna oluruz. Diğer türlü alternatif Terim, bunun üçüncü bir alternatifi yok'' diye konuştu. 
     Galliani maç sonrasında verdiği demeçte ise, ''Hiçbirşey değişmedi. Maldini ve Tassotti'yi sezon sonuna kadar çalışmaları için rahat bırakmak zorundayız'' dedi. Gazete, Milan Kulübü 2. Başkanı'nın ilk sözüne göre yaptığı yorumda, ''Galliani Terim'i onayladı'' ifadesini kullandı. 
     Şampiyonlar Ligi'ne kalma mücadelesi veren ve ligde 44 puanla 5. sırada bulunan Milan İnter aynı puanla 6. sırada , ligin bitimine 5 hafta kala Parma'nın 6 puan gerisinde kalarak, Şampiyonlar Ligi'nden uzaklaştı. 






</TEXT>
</DOC>
