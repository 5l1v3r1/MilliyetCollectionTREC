<DOC>
<DOCNO> 9139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/siyaset/siy06.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne dedi ne dedi ’ 
</HEADLINE>
<TEXT>

Stenografların korkulu rüyası ASLAN POLAT 
     GÜNSELİ ÖNAL Ankara 

     Hızlı konuştuğu ve bir cümleyi bitirmeden diğerine geçtiği için ne dediği bir türlü anlaşılmayan, Meclis'in en sık söz alan milletvekillerinin başında gelerek kürsüden inmek bilmeyen FP Erzurum Milletvekili Aslan Polat, stenogafların korkulu rüyası oldu. Polat'ın söylediklerinin çoğunu anlayamadıkları için konuşmasının büyük bölümünü tutanaklara geçiremeyen stenograflar, Genel Kurul'daki konuşmaların kaydedildiği bantları dinleyerek de bir sonuca varamıyorlar. 
     
Kendisi sonra izah ediyor      Stenograflar her konuşmasından sonra Polat'ın yanına gidip "az önce ne demiştiniz" diye sorarak ve tane tane söyleterek kürsüdeki konuşmasını tutanaklara geçiriyorlar. Polat, kürsüde Türkçe yaptığı konuşmayı böylece stenografların anlayacağı biçimde tercüme etmiş oluyor. 
     
"Alt yazı geçsin" önerisi      Stenograflar gibi milletvekilleri de Polat'ı anlamakta zorluk çekiyor. DSP'li Ahmet Tan, hızlı konuşması nedeniyle önceleri kavga ettiğini sandığı Polat'ın ne dediğini anlamak için Meclis TV yayınlarında alt yazı verilmesi önerisini getirdi. Ancak milletvekilleri, Tan'ın bu önerisinin yaşama geçirilmesinin mümkün olmadığını belirterek, "O alt yazıyı kim anlayacak Ne dediğini kimse anlamıyor ki alt yazı hazırlasın" dediler. 
     


 SİYASET 














</TEXT>
</DOC>
