<DOC>
<DOCNO> 46235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/ekonomi/eko10.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere’ye kara para suçlaması 
</HEADLINE>
<TEXT>

     Fransız parlamenterlerince hazırlanan bir raporda İngiltere ve krallığa bağlı ülkelerin kara para aklama operasyonlarına izin verdiği ileri sürüldü. 
     Raporun yazarı Fransız parlamenter Arnaud Montebourg, "kara para aklama cenneti" olmakla itham ettiği İngiltere’nin Başbakanı Tony Blair için "Terörizme karşı verdiği vaazları, kara paracı İngiliz bankalarına verse daha iyi bir iş yapmış olacağını" söyledi. İngiliz bankalarının "müşteri gizliliği" adına para aklama işlemlerinin takibini engellediğini belirten Fransız parlamenter bu konuda kötü bir üne sahip olan İsviçre bankalarının bile, kara parayla mücadelede İngilizlerden "daha istekli" olduğunu belirtti. 
     Montebourg, İngiltere’nin bu tutumuyla terörizmle mücadeleyi de sekteye uğrattığını ifade etti. Fransız parlamentosunun raporu İngiltere’de büyük tepkiyle karşılandı. İngiliz Hazine yetkilileri "İngiltere’nin tüm dünyada, kara parayla mücadelede en kapsamlı ve etkili hükümleri içeren mevzuatlardan birine sahip olduğunu" iddia ederek, kara para hareketlerine hoşgörü gösterilmediğini söylediler. 
     



 EKONOMİ 

























</TEXT>
</DOC>
