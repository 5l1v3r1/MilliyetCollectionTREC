<DOC>
<DOCNO> 36483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/guncel/gun05.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
6. Filo burgerle kaleyi fethetti 
</HEADLINE>
<TEXT>

Hamburger ve sodalarla Umut Çocukevi’nin minik sakinlerini ziyaret eden Amerikan 6. Filosu, çocuklara doyurucu’ olduğu kadar keyifli bir gün yaşattı 
     AYŞEGÜL SÖNMEZ 

     ABD 6. Filosu sancak gemisi "La Salle"nin İstanbul’a gelişinin sabahında, 45 denizci, ellerinde Mc Donald’s hamburgerler ve üzümlü sodalarla sokak çocuklarına evsahipliği yapan Umut Çocukevi’nin kapısını çaldı. Rahip olan gemi komutanlarından Albay Robert Lawrence, anlamlı ziyaretlerini açıklarken, çocukların mutluluğu gözlerinden okunuyordu. 
     
     Eroini bırakınca... 
     Manzara görülmeye değer. Gökhan, yaptığı manzara resmini Lawrence’a armağan ediyor. Teybe kaset koyulunca asker İsmail salsa yapıyor, çocuklar göbek atıyor. Kadın asker Angela Maxwell’in varlığı bu ziyaretin anlamını artırıyor. Angela 7 yaşında babası evi terk edilince alkolik annesine bakmak için işe girmiş. 11 yaşında eroine başlayan, 6 yıl sonra sonra tedavi olup geçmişe sünger çeken Angela, "Çocuklara tavsiyem geçmişten pişmanlık duymayıp ders almayı öğrenmeleri" diyor. 
     
37’lik La Salle filonun beyni      6. Filo’ya bağlı gemi sayısı 5 - 25 arasında değişiyor. 37 yaşındaki USS La Salle, filonun beyni. Silah sistemi dakikada 4 bin mermi atan bir füzesavardan oluşuyor. Geminin şimdiki kaptanı Charles Hautau ise, aynı geminin eski kaptanlarından birinin oğlu. 
     



 GÜNCEL 













</TEXT>
</DOC>
