<DOC>
<DOCNO> 18061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/son/sontur24.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Depremzedeleri bir de yangın vurdu, 9 prefabrik yanarak kül oldu 
</HEADLINE>
<TEXT>

     Adapazarı'nın Adliye köyündeki Türk-Japon prefabrik konutlarında çıkan yangın tamamen söndürüldü. 
     Zeynep Korkmaz'a ait konutta elektrik saatinden çıkan ve kısa sürede büyüyen yangın, Adapazarı Büyükşehir, Geyve, Alifuatpaşa, Pamukova, Arifiye ve Erenler belediyeleri itfaiye ekiplerinin çalışmaları sonucu tamamen söndürüldü. 
     Yangında, Osman Ataoğlu, Hasan Gökdemir, Rahmi Dayanç, Zeynel Kartal, Yakup Karataş, Emine Bayrak, Süleyman Üstkaya ve Münevver Yontu'ya ait konutlar da kullanılamaz hale geldi. Bu arada, yangın sırasında ambulansa konularak ToyotoSA İlkyardım Hastanesi'ne götürülen 2 kişinin yara almadığı, şok geçirdikleri öğrenildi. 
     Bölgeye söndürme çalışmaları sırasında gelen Sakarya Valisi Cahit Kıraç ve Büyükşehir Belediye Başkanı Aziz Duran, ilgililerden bilgi aldı. Bazı depremzedelerin ''yangın sırasında elektriklerin kesilmesi yüzünden yangın musluğu çalışmadığı'' iddiaları hatırlatılan Kıraç, olayın araştırıldığını bildirdi. Cahit Kıraç, zarar gören 9 aileye yeni konut verileceğini ve gereken yardımın yapılacağını sözlerine ekledi. 







</TEXT>
</DOC>
