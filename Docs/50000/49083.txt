<DOC>
<DOCNO> 49083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/yazar/pulur.html </URL>
<DATE> 2001/10/27/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Onları unutmamak için yaşatmalıyız 
</HEADLINE>
<TEXT>

     Ertuğrul Özkök, perşembe günkü yazısında şunu soruyordu 
     "Balkanlar’ı neden kaybettik, Güneydoğu’da neden kaybetmedik " 
     Ve her Türk’ün en azından bir kere, bu sorunun cevabını vermesi gerektiğini söylüyordu 
     "Ben kendi payıma bu soruyu defalarca kendi kendime sordum. Ve kendimce cesur ve aynı zamanda gerçekçi cevaplarını da verdim." 
     Ertuğrul Özkök’ün cevabı şuydu 
     "Siyasi ve mesleki kariyerlerini yakmayı, hatta cezai riskleri göze alarak bu savaşa katılan insanları, işte o nedenle hep saygıyla ve minnetle andım. 
     Yaşadığım sürece de saygıyla hatırlamaya devam edeceğim. 
     Tabii bu savaşın bir de en büyük kahramanı var. 
     Hiç sesini çıkarmadan evlatlarını vatan savunmasına gönderen bu halk. 
     Savaşın en ağır günlerinde, her kasabadan bir cenazenin kalktığı o ıstıraplı anlarda bile, savaşı ırkçı bir linçe dönüştürmeyen bu ülkenin medeni insanları. 
     Onları da hiç unutmayacağım." 
     Elbette, biz de unutmayacağız... 
     
     LAKİN, sadece, belleğimizde, bilinçaltımızda "onları" unutmamak yeter mi 
     Onları yaşatmalıyız. 
     Hani, bu duygunun ürünü olan eserler 
     Film, roman, şiir, hikaye, heykel, tiyatro oyunu, şarkılar 
     Şehitliklerden başka ne var 
     İnsanları, olayları ölümsüzleştiren sanat değil midir 
     Güneydoğu’nun gerçeklere dayanan filmi çevrilmez mi, romanı yazılmaz mı 
     Irkçılığa, aşırı milliyetçiliğe, şovenizme yer vermeyen, özeleştiri yapan eserler, Özkök’ün çizdiği çerçeveye oturan eserler nerede 
     Hakan Evrensel’in üç ciltlik "Güneydoğudan Öyküler"i olmasa... 
     Hele o öykülerin, yayımlandığı gazetede, nasıl sansür edildiğini, yarıda kesildiğini de bir bilseniz... 
     
     GÜNEYDOĞU’YLA ilgili film çevrilmiyor mu, kitap çıkarılmıyor mu 
     Mesela, öyle bir film çevriliyor ki, dostluk üzerine, barış üzerine, insanlık üzerine sanki bir destan 
     Ama ne hikmetse o filmin başoyuncusu beş yaşındaki çocuk, ilk gördüğü yerde, bir büfenin üzerinde duran jandarma subayının çerçeveli fotoğrafını, alıp yere atıyor, kırıyor. 
     Ya da yerinden yurdundan edilmiş, bir zavallı ihtiyar başına gelenleri bir cümlede anlatıyor 
     "Ah beyim ah Devletle gerilla arasında kaldık " 
     Kimlerin teröristlere "gerilla" dediğini bilmez misiniz 
     
     EVET, "onları" biz hiç unutmayacağız... 
     Lakin, onları gelecek kuşaklara kitaplarla. filmlerle, şarkılarla emanet etmeliyiz. 
     "Örtülü" filmlerle değil 
     
     ORHAN Veli’nin şiirini de hiç unutmamalıyız 
     "Neler yapmadık şu vatan için 
     Kimimiz öldük, 
     Kimimiz nutuk söyledik." 
     Yakında, politikacı, üç kuruşluk oy için, nutuktan bile vazgeçer 
     
     







Yarı başkanlık sistemi 


Salak kaldı mı 


Türkiye'nin şirket haritası 


Ermenistan'la ilişkiler neden mi önemli 


Önü ve arkası 


"Şark'ın Dianası" öldü 


Şahap Kocatopçu 


Ceyhan projesi yolunda gidiyor 


Gökten kurul yağıyor 


Onları unutmamak için yaşatmalıyız 


Çeteye gizlilik zırhı 


Fransa'da cep lisansı fiyatı onda bire indi 


Türkiye'nin dışardan görünüşü 


Krediden değil talep olmadığından üretim yapılamıyor 


</TEXT>
</DOC>
