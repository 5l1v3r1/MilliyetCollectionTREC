<DOC>
<DOCNO> 27011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/son/sondun07.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Göteborg'da küreselleşme karşıtları eylem hazırlanıyor 
</HEADLINE>
<TEXT>

     Avrupa Birliği'nin AB , öncelikli olarak genişlemenin ele alınacağı zirvesi İsveç'in Göteborg kentinde başlarken, küreselleşme karşıtları ve çeşitli protestocular eyleme hazırlanıyor. 
     AB ülkeleri devlet ve hükümet başkanlarının katıldığı zirvenin yapıldığı binanın önünde toplanan ve kendisini ''Şiddet Karşıtları Ağı'' olarak niteleyen bir grup, oturma eylemi yapıyor. Toplantı salonuna girerek, yetkililere dilekçi vermek isteyen grup üyesi 16 kişi, polis tarafından engellendi. Grubun sözcüsü Sara Olvegagd, A.A muhabirine yaptığı açıklamada, barışçı, özgür ve demokratik bir dünya istediklerini belirterek, ''Bu kriterleri yerine getiremeyen bir AB, varlığını sürdürümez. AB'nin şimdiki durumu şirketler için çalışan bir görüntü veriyor'' dedi. 
     Şiddet karşıtı olmaları ve heyetlere bir tehdit oluşturmamalarına rağmen, içeri alınmadıklarını söyleyen Olvegagd, ''Oturma eylemimize içeri alınıncaya kadar devam edeceğiz'' diye konuştu. Öte yandan, küreselleşme karşıtı eylemciler de Göteborg kent merkezinde toplanmaya başladı. Güvenlik yetkilileri göstericilerin sayısının 25 bini bulabileceğine dikkat çekiyor. Göteborg sokaklarında, şirketlerin genişleme lehine astıkları afişler dikkat çekiyor. Afişlerde, AB genişlemisinin ilk dalgasında yer alan 5 ülke ile Kıbrıs Rum kesiminin birliğe girmesi gerektiği yönünde ifadeler bulunuyor. 







</TEXT>
</DOC>
