<DOC>
<DOCNO> 47134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/yazar/yilmaz.html </URL>
<DATE> 2001/10/16/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Siyasileşme tamam, sıra partileşmede 
</HEADLINE>
<TEXT>

     Gelir dağılımı adaletsizliğini gideremeyen hükümetlerden farklı olarak Ecevit kabinesi bir şeyi başardı gelir kaybı adaletini sağlamayı 
     Herkes bütçesi ve varlıkları oranında neredeyse aynı ölçüde aşındı. Zenginin servetini kaybetmesi ekmek kuyruğuna girmesini gerektirmiyor ama, parti kurmasını teşvik ediyor. 
     Hafta sonları geniş salonlarda, uzun masalarda toplaşmalar arttıyor. 
     Henüz isim isim listelere dökülmeyen bu toplantılardan birisi, geçtiğimiz pazar günü Durusu’da yapıldı. 
     Durusu’ya siyasi çalışmaları izlemek üzere benim bu ikinci gidişim. Birincisi Tayyip Erdoğan ile bir grup genç işadamı ve gazeteci ile birlikte kahvaltıya davet edilmiştim. 
     Durusu’nun ev sahibi Turgut Özal ile kamuyonunun tanıdığı avukat ve medya patronu Münci İnci’ydi. 
     
TÜSİAD korktu      Yasaklı lider Erbakan ile yollarını ayrıldıktan sonra Erdoğan’ı merkezle buluşturma gayreti içinde olan İnci, AKP’nin Abant Toplantısı sonrası desteğini çektiği gibi, tüm yasal bağlarını da kopardı. 
     Ona göre merkez artık boştaydı ve Erdoğan için harcadığı emeği boşa çıkarmayacak yeni oluşumlara yönelebilirdi. 
     Bir süre bunun fikri takibini yaptı. 
     Aynı süreci iş dünyası da, farklı yollardan geçerek tamamlıyordu. 
     Örneğin patronlar kulübü TÜSİAD Politika Komitesi, Sabancı - Koç gibi gruplardan siyasete adam istemeye başladı. ABD savaşına kadar süren bu çabalar, 11 Eylül günü son buldu. 
     11 Eylül’de Manhattan bombalanmasaydı, diyelim Koç Topluluğu’nun tepe yöneticisi Temel Atay siyasete atılır mıydı 
     Sanmıyorum. 
     TÜSİAD’ın siyasete kadro aktarması gerektiğini ifade eden emekli Koç Holding yöneticisi İnan Kıraç’ın isteği, patronların gözlerini karartıp, mevcut liderlere sırtlarını dönmeleri için yeterli değil. 
     Çok açık yazıyorum Korkuyorlar. 
     Çünkü ekonomi Ankara’nın elinde. Kafaları bozulursa, bir gecede bir grubun ipini çekebilirler, bunun örnekleri de var Polisan, Yaşar, Okumuş gibi... 
     
Ekim sonunda      İnci’nin evine gelenleri ve söylenenleri yazmayacağım, çünkü toplantı basına kapalıydı. Yalnız şunu belirtmek istiyorum iş ve bilim dünyasından tanıdığımız isimler, gün boyu Türkiye’nin iyi yönetilmesi için nasıl bir parti kurulması gerektiğini tartıştılar. Asla platform değil... 
     Davetlilerin tümü aktif politikaya girmeye kararlı gözükmüyor. Yola devam edecekler, parti ilkelerini hazırlamak üzere biraraya geldiler, ikinci toplantıyı ekim sonunda yapacaklar. 
     ANAP İzmir milletvekili Işın Çelebi’nin Seçim ve Partiler Yasası değişikliği için verdiği süre de ayın 29’unda doluyor. 
     Büyük bir olasılıkla İnci’nin organizasyonunda gelişen parti çizgisi, Çelebi ve muhalif milletvekilleri ile buluşacak. Yeni partinin kesinlikle olmayacağı iki adres var Birincisi Süleyman Demirel, ikincisi de TÜSİAD. 
     Yeni bir parti için tren kalktı, yolcular bekleme salonunda. 
     Merak edilenler ise VIP’tekiler .. 
     
     







Bir bakanın feryadı 


Petrol savaşı 


Ankara barış gücüne sıcak 


Piyasalar bekliyor Para para para 


Kötü kokular 


Tarkan'la... sahne arkasında... 


Yabancı dille eğitim 


Devalüasyon bankalara ne yapar 


Rusya'nın desteği de bir yere kadar... 


Bu aslında demokrasinin savaşı... 


’İstanbul yaklaşımı’ 


Komplolar ve gerçekler 


Uçup giden umutlar 


Milletvekili maaşlarında 10 indirim 


Londra Yaklaşımı büyükleri’ hedefliyor 


Siyasileşme tamam, sıra partileşmede 


</TEXT>
</DOC>
