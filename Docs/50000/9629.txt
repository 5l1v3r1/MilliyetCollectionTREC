<DOC>
<DOCNO> 9629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/spor/aspo.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Rota 2002, ileri 
</HEADLINE>
<TEXT>

Hollanda maçındaki futbol, Teknik Direktör Şenol Güneş’i umutlandırdı. Milli Takım’ın hocası, "Slovakya’yı yenerek hedefimize ulaşacağız" dedi 
     Noksanlarımız var’ 
     MİLLİ Takım Teknik Direktörü Şenol Güneş, Hollanda karşısında çok iyi mücadele ettiklerini söyledi. Güneş, "Oyuncularımızın performansı beni umutlandırdı. Rotamız 2002 Dünya Kupası finalleri. Şimdi Slovakya’yı düşünüyoruz. Rakibimizi yenerek hedefimize ulaşacağımıza inanıyoruz. Bazı noksanlarımız var. Bunları da giderirsek çok daha iyi olacağız" ifadelerini kullandı. 
     
     Hakem izin verdi’ 
     FRANSA ile oynadıkları maçın kadrosundan 10 eksikle Hollanda karşısına çıktıklarını vurgulayan Güneş, "Bunun üzerine maçta da üç sakatımız daha oldu. Hakemin sertliğe izin vermesi de bu sonucun ortaya çıkmasında önemli bir faktör. Sonuçtan çok forma şansı verdiğim oyuncuların mükemmel performansı, mücadeleci oyunları ve sağlamlığı beni sevindirdi" dedi. 
     
     İyi değerlendirdik’ 
     HOLLANDA’nın kendilerine oranla daha iyi oynadığını söylemenin de mümkün olduğunu belirten Güneş, "Fakat sonuçta bu bir hazırlık maçıydı. Ve en iyi şekilde değerlendirdiğimize inanıyorum" yorumunu yaptı. Güneş, "Bundan sonra tüm dikkatlerimizi Slovakya maçına çevireceğiz. Ortaya koyduğumuz futbol gösterdi ki, Slovakya engelini kayıpsız aşabileceğiz" diye konuştu. 
     
Hollanda basını savunmamıza bayıldı      Kansız ve cansız’ 
     HOLLANDA’nın yüksek tirajlı gazetelerinde De Telegraaf, milli takımlarının Türkiye ile kansız ve cansız bir beraberlik maçı oynadıklarını yazdı. Kluivert ve Makaay’e geçit vermeyen savunmamıza övgüler yağdıran gazete, "Hollanda daha çok denemeli" diye yazdı. Frank de Boer gazeteye verdiği demeçte, "Bu sahada bu kadar" dedi ve çimlerin değiştirilmesini istedi. Çimler daha önce de 24 kez değiştirilmişti. 
     
     Sadece Hakan’ 
     AD gazetesi ise "Hollanda’da yaratıcılık yok" manşetini atarken, "Türk Milli Takımı’nın defansı mükemmel oynadı" yorumunu yaptı. Teknik Direktör Van Gaal’in Türk Milli Takımı’na karşı kullandığı formüllerin hiç işe yaramadığını vurgulayan gazetede, "İyi sonuçların gelmesi için daha çok çalışılmalı. Türk takımında göze sadece Hakan Şükür battı. Ama savunmaları da başarılıydı" ifadeleri kullandı. 
     
Sıra Macaristan’da      BELÇİKA Ümit Milli Takımı’nı 2-1 yenerken ortaya koyduğu futbolla ilerisi için olumlu sinyaller veren Ümit Milli Takım, 6 Mart’ta da Macaristan sınavına çıkacak. Teknik Direktör Raşit Çetiner, deplasmanda oynanacak karşılaşmanın aday kadrosunu açıklarken, Macaristan maçının da kendileri için iyi bir hazırlık olacağını söyledi. Ümit Milli Takım, 4 Mart Pazar günü Holiday Inn Marina Otel’de toplanacak 
     


 SPOR 





































</TEXT>
</DOC>
