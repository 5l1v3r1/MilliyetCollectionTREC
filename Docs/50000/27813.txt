<DOC>
<DOCNO> 27813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/spor/aspo.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Şeytan Türk 
</HEADLINE>
<TEXT>

İtalyan basını, Teknik Direktör Fatih Terim’e geniş yer ayırdı, "Milan’ın yeni imparatoru" yorumunu yaptı 
     Manşetlere çıktı 
     İTALYAN basını, Milan ile iki yıllık sözleşme imzalayan Fatih Terim’i manşetlerine taşıdı. Ülkenin en yüksek tirajlı spor gazetelerinden La Gazetta Dello Sport, "Terim iş başında" başlığını attığı haberinde, "Yeni felsefe, pres. Çok fazla fırsat yakalayacaklarını söyleyen Terim, Milan’ın yeni imparatoru" denildi. 
     
     Büyük düşünüyor’ 
     CORRİERE Dello Sport Gazetesi, "Terim Milan şampiyon olacak" başlığı altında verdiği haberinde, "Sezon başına 4 milyar İtalyan Lireti 2 milyon dolar alacak Terim, büyük düşünüyor" ifadesine yer verdi. Gazete ayrıca, Terim’in "Görevim Şampiyonlar Ligi’ne gitmek. Lig şampiyonu olarak gitmek daha iyi" sözünü ön plana çıkardı. 
     
     Hedefi büyük’ 
     TUTTO Sport Gazetesi, "Terim’in hedefi büyük Şampiyonlar Ligi" başlığını kullandı. Gazetede ayrıca, Milan Kulübü İkinci Başkanı Galliani’nin "10 oyuncuyu satmak zorundayız, Rui Costa ile değil Inzaghi ile müzakere edeceğiz" dediği belirtilerek, "Galliani, Fatih Terim’i hemen donduruyor" başlığına ilk sayfasında yer verdi. 
     
     Korkuya paydos’ 
     LA Repubblica Gazetesi, "Hoşgeldin Mr. Terim. Terim’in sloganı Korkuya paydos. Tek hedef kazanmak " manşetini attı. Gazetede, "Şeytan Türk" başlıklı yer alan tam sayfa bir yazıda, "İstanbul imparatoru, Milanello’yu fethetti. Terim İtalyanca olarak, Şampiyonlar Ligi’ne şampiyon olarak katılma sözü verdi" denildi. 
     
     Tam yetkili’ 
     CORRİERA della Sera Gazetesi "Berlusconi’nin Milan’ından Terim’e güvenoyu. Terim’e 2003 yılına kadar tam yetkili, opsiyonsuz sözleşme" diye yazdı. Il Giornale de, "Galliani’nin Terim coşkusu. Bu zamana kadar 13 yabancı teknik direktör çalıştıran Milan, bunlardan üçünde şampiyonluk elde edebildi. Şimdi sıra Terim’de" yorumunu yaptı. 
     
TERİM kolları sıvadı      MİLAN’ın yeni teknik direktörü Fatih Terim işbaşı yaptı. Milan ile 30 Haziran 2003 tarihine kadar geçerli kontrat imzalayan Terim, İtalyan yöneticileriyle toplantılara başladı. Terim, yöneticilerle transfer başta olmak üzere kamp süresine kadar geçecek zamandaki tüm konuları ele aldıklarını ifade etti. Terim, futbolcuların satışı konusunda, önemli olanın dışarıdan gelen teklifler olduğunu söyledi. 
     TERİM, 16 Temmuz’da Milanello’da sezona başlayacaklarını, 26 Temmuz’da da Amsterdam’da, Amstel Turnuvası’nda, Ajax, Liverpool ve Manchester United takımlarıyla karşılaşacaklarını dile getirdi. Bu arada, Inzaghi’nin, Kırmızı - Siyahlılarla anlaştığı ve Juventus ile olan bonservis probleminin yarın yapılacak görüşmede giderileceği kaydedildi. Bugün İstanbul’a dönecek olan Terim basın toplantısı yapacak. 
     



 SPOR 
























</TEXT>
</DOC>
