<DOC>
<DOCNO> 26549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/magazin/amag.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bar müşteri seçemez’ 
</HEADLINE>
<TEXT>

Ünlü gece kulüplerinin kapısından, insanların keyfi biçimde çevrilmesi tartışma yarattı. Hukukçulara göre bu işletmelerin böyle bir hakkı yok 
     İSTANBUL Milliyet 

     Son günlerde İstanbul’un ünlü gece kulüplerinin kapısından birçok kişi geri çevrilirken, bu uygulama "İçeri müşteri almama hakları var mı " sorusunu gündeme getirdi. Hukukçular ve polise göre umuma açık’ diye ruhsat alan bu işletmelerin kapıdan müşteri çevirme hakkı yok. 
     
     Tartışma ve olaylar çıktı 
     İstanbul gecelerinde eğlence mekanlarının kapısından çevrilme olayı Cem Özer’in Laila’ya girişine izin verilmemesiyle başladı. Ardından manken Deniz Akkaya, Laila’nın kapısından çevrildi. Chine White isimli işletme de kapıdan müşteri çevirme modasına katıldı. Özellikle bu mekanların kapılarının önünde tartışmalar ve olaylar çıkmaya başladı. 
     Peki, İşletmelerin müşterileri kapıdan çevirme hakkı var mı 
     
     Herkes girebilir’ 
     İstanbul Üniversitesi Hukuk Fakültesi öğretim üyesi Prof. Dr. Süheyl Donay’a göre, yok’. 
     Donay konuyla ilgili olarak şunları söyledi "Buraların kamuya açık’ olduğu ilan edilmiş. Kamuya açılmış yerlere herkes girebilir. Eğer asayişi bozacak, olay çıkaracak bir kişi ise engelleyebilirler. Ama zor kullanarak olmaz. Zor kullanmak işyeri sahibinin hakkı değildir. Polise müracaat ederler, o kişinin zabıta marifetinde içeri alınmamasını sağlarlar. Kapıdaki özel korumaların öyle bir hakkı yok. Ancak sadece üyelerine hizmet veren bir yerse, başkalarının girmesi engellenebilir." 
     
     Kişilere göre farklılık olmaz’ 
     Avukat Cengiz Hortoğlu konuyla ilgili olarak şöyle konuştu "İşletme kuralları genel olmalı. Kişilere göre farklılık göstermemeli. Sadece yemek yeyip, eğlenmeye giden bir insan kapıdan çevrilmemeli. Olay çıkarmadığı, başkalarına saygısızlık yapmadığı sürece bir insanın engellenmesi doğru değil. Herkese açık bir yere, Hayır sen giremezsin’ diyemezsin. En azından bir gerekçe sunmak gerekir." 
     
     Polis İnsan hakları ihlali’ 
     Bir polis yetkilisi, eğlenmeye gelen insanların içeri alınmamasının insan hakları ihlali olduğuna dikkat çekerek, "İşletmeler açılırken, umuma açık’ diye ruhsat alıyor. Kapıdan çevrilme olmaz. Ama bugüne kadar rastladığımız örnek bir şikayet vakası yok. İşletme İçerisi dolu ya da rezervasyonun yok’ gibi gerekçeler ileri sürülebilir" dedi. 
     



 MAGAZİN 











</TEXT>
</DOC>
