<DOC>
<DOCNO> 48587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/son/soneko07.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Milletvekili maaş hesabında eskiye dönüldü 
</HEADLINE>
<TEXT>

     Milletvekili ödenek ve yolluklarının hesaplanmasında daha önce olduğu gibi Başbakanlık Müsteşarı maaşının esas alınmasını öngören Kanun yürürlüğe girdi. 
     Bugünkü Resmi Gazete'de yayımlanan Gelir Vergisi Kanununa Bir Geçici Madde Eklenmesine ve Türkiye Cumhuriyeti Emekli Sandığı Kanunu'nda Değişiklik Yapılmasına Dair Kanun ile Anayasa değişikliği paketinde yer alan ve Cumhurbaşkanı'nın referanduma götürme kararı aldığı milletvekillerinin maaş hesabında yeniden eski uygulamaya dönüldü. 
     Kanuna göre, maaş hesabında en yüksek Emekli Sandığı iştirakçisi olarak ''en yüksek devlet memuru'' yani Başbakanlık Müsteşarı'nın maaşı esas alınacak. 
     Söz konusu Kanun uyarınca 31 Aralık 2004 tarihine kadar, 26 Temmuz 2001 ve 31 Aralık 2002 tarihleri arasında ihraç edilen Devlet tahvilleri ve Hazine bonolarının faiz gelirleri ile bunların elden çıkarılmasından sağlanan diğer kazançların 2001 yılında 50 milyar liraya kadar olan bölümü gelir vergisinden müstesna tutulacak. 2002 ve izleyen yıllarda bu tutar veya artırılmış tutarın her yıl için belirlenen yeniden değerleme oranında arttırılmasıyla bulunacak bölümü gelir vergisindan istisna edilecek. Ticari işletmelere ait olan bu tür gelirler ise istisnaya girmeyecek. 
     






</TEXT>
</DOC>
