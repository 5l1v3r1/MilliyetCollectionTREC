<DOC>
<DOCNO> 22948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/son/sondun09.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush Dalay Lama ile görüştü 
</HEADLINE>
<TEXT>

     ABD Başkanı George Bush, ABD ziyaretinde bulunan Tibet'in ruhani lideri Dalay Lama ile Beyaz Saray'da görüştü. 
     Bush'un Ulusal Güvenlik Başdanışmanı Condoleezza Rice'ın da hazır bulunduğu Bush-Dalay Lama görüşmesine, Tibet'i ilhakının 50. yılını anan Çin Halk Cumhuriyeti büyük tepki gösteriyor. Dalay Lama'nın yanı sıra Tayvan Devlet Başkanı Çen Şui-bien de ABD ziyaretinde bulunuyor. 
     Çin, kurulduğu 1949'da biten iç savaştan beri ''asi yavru vatanı''olarak gördüğü Tayvan'ın liderinin de ziyaretini protesto etti. Ancak ABD Başkanı Bush, Pekin hükümetinin uyarısını dikkate alarak Dalay Lama'yı resmi konuk olarak ağırlamadı ve Beyaz Saray görüşmesi, başkanlık makam odası Oval Ofis'te yapılmadı. Dalay Lama 66 , 1959'da Çin işgali karşısında kaçtığı Hindistan'ın kuzeyindeki Darmsala kentinde kurduğu ''sürgün hükümetiyle'' siyasi etkinliğini sürdürüyor. Tamamen barışçı yol izleyen Dalay Lama, esas amaçlarının Tibet'in kültürel-dinsel kimliğinin muhafazası olduğunu söylüyor. 







</TEXT>
</DOC>
