<DOC>
<DOCNO> 17889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/son/sontur27.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit. "Beyaz Enerji iddianemesinden haberim yok..." 
</HEADLINE>
<TEXT>

     Başbakan Bülent Ecevit, gazetecilerin ''Beyaz Enerji Operasyonu'na ilişkin iddianamede Enerji ve Tabii Kaynaklar Bakanı Cumhur Ersümer'in adı geçiyor '' sözlerine, ''Bilemiyorum, ilk defa sizden duyuyorum'' karşılığını verdi. 
     Devlet Bakanı ve Başbakan Yardımcısı Hüsamettin Özkan ile TBMM'ye gelen Başbakan Ecevit, gazetecilerin, beyaz enerji operasyonuna ilişkin iddianame konusundaki soruları ile karşılaştı. 
     Ecevit, bir gazetecinin, ''Cumhur Ersümer hakkında bir işlem başlatacak mısınız, bugünkü açıklamalardan sonra'' sorusuna, ''Niçin Bugün ne oldu '' diye karşılık verdi. Ecevit, gazetecinin, ''Başsavcının biraz önce açıkladığı iddianamede adı geçiyor'' sözlerine karşılık, ''Bilemiyorum...İlk defa sizden duyuyorum'' dedi. 
     Başbakan Ecevit, daha sonra Merkez Bankası Kanunu'nda değişiklik öngören tasarının görüşmelerini izlemek üzere Genel Kurul Salonu'na girdi. Ecevit, kısa bir süre sonra Genel Kurul'un Başkanlık Dinlenme Odası'na geçerek, burada Devlet Bakanı Kemal Derviş ile bir süre görüştü. 
     Ecevit, Genel Kurul Salonu'ndan çıkarken, bir gazetecinin ''Sayın Derviş ile ne görüştüğünüzü öğrenebilir miyiz '' sorusuna, ''Ekonomiyi görüştük'' karşılığını verdi. 
     Ecevit, bir başka gazetecinin ''Sayın Derviş, ekonominin çok iyi olduğunu Plan ve Bütçe Komisyonu'nda dile getirmiş. Size de mi aynı şeyleri söyledi '' sorusu üzerine, ''Onu kendisine sorun'' dedi. 
     
     




</TEXT>
</DOC>
