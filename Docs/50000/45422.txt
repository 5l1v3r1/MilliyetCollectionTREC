<DOC>
<DOCNO> 45422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/son/sondun13.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya Savunma Bakanı "Afganistan'a asker gönderebiliriz" 
</HEADLINE>
<TEXT>

     Almanya Savunma Bakanı Rudolf Scharping, gerektiği takdirde Afganistan'a asker gönderebileceklerini söyledi. 
     Schharping, Der Spiegel dergisine yaptığı açıklamada, ''Benim sloganım, 'gizlenme ve itişme'dir. ABD, bizden henüz terörizmle mücadele konusunda somut talepte bulunmadı. Talep gelirse gereken kararı veririz'' dedi. 
     Ordunun görevlerini belirleyen ve acil müdahaleler konusunda hükümete daha fazla imkanlar veren yeni bir yasanın çıkartılmasını da isteyen Scharping, ''Ancak bu, daha sonra ortalık sakinleştiğinde tartışılacak bir konu'' diye konuştu. 
     Scharping, Rusya'nın NATO üyeliğine de karşı çıkarak, ''Rusya'yla, doğrudan savunmamızı ilgilendirmeyen diğer bazı alanlarda ortak karar mekanizmaları oluşturabiliriz'' dedi. 
     Öte yandan Almanya'da yapılan bir kamuoyu araştırması, Alman halkının yüzde 71'inin, ABD ile sınırsız dayanışma göstterilmesinden yana olduğunu ortaya koydu. 
     Araştırma sonuçlarına göre, 30 yaşın altındaki gençlerin yüzde 63'ü, 30 yaşın üstündeki kişilerin de yüzde 73'ü sınırsız bir 
     dayanışmadan yana. Bu dayanışmaya karşı çıkan kadınların oranı yüzde 29, erkeklerin oranı ise yüzde 17. 
     Sosyal Demokrat Parti SPD seçmenlerinin yüzde 81'i, Hıristiyan Demokrat Birlik ve Hıristiyan Sosyal Birlik CDU CSU partileri seçmenlerinin ise yüzde 75'i böyle bir dayanışmadan yana olduğunu bildirdi. 
     






</TEXT>
</DOC>
