<DOC>
<DOCNO> 28483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/ekonomi/eko12.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Köprü zammı çileden çıkardı 
</HEADLINE>
<TEXT>

     TAHSİN AKSU İstanbul 

     Boğaziçi ve Fatih Sultan Mehmet Köprüsü’ne yapılan yüzde 40, paralı otoyollara ise yüzde 200 oranındaki zam köprülerin sürekli müşterilerinin tepkisine neden oldu. Sürücü Seçkin Bircan, tepkisini "Zamlar böyle devam ederse, sonumuz çok kötü" diye dile getirirken, Recep Yaşlı "Bu zamların biteceği yok. Bu devletin acizliğidir" dedi. Taksi şoförü Murat Korkmaz ise, "Ne kazanıyoruz ki, devlete ne verelim. Ben günde üç kez köprüyü kullanıyorum. Hiç alınmaması gerekir" şeklinde konuştu. Ensar Öğüt’ün tepkisi ise "Yıldırım gibi gelen bu zamlara kim dayanabilir. Hepimizi perişan ettiler" şeklindeydi. Önceki gece saat 24.00’den itibaren geçerli olan yeni tarife ile köprü geçişleri 1’inci ve 2’nci grupta yer alan motosiklet, otomobil, kamyonet, pikap, cip, ambulans, küçük otobüs, iki akslı büyük otobüs ve iki akslı kamyonların geçiş ücretleri 1 milyon 500 bin liradan 2 milyon liraya çıkarıldı. 
     



 EKONOMİ 






















</TEXT>
</DOC>
