<DOC>
<DOCNO> 6081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/yazar/dogan.html </URL>
<DATE> 2001/02/08/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
"Fevkalade" ölüm 
</HEADLINE>
<TEXT>

     1930 tarihli Umumi Hıfzıssıhha Kanunu'nun 211. maddesi 
     "Mezarlık ittihaz olunan yerlerden başka yerlere ölü defni yasaktır. Fevkalade hallerde ve sıhhi mahzur mevcut olmadığı takdirde, Bakanlar Kurulu kararıyla, muayyen ve malum mezarlıklar haricinde, ölü defnine izin verilir." 
     Nakşibendi lideri Esat Coşan'ın Süleymaniye Camii mezarlığına gömülmesiyle ilgili Bakanlar Kurulu kararı bu maddeye dayanıyor. Madde açık. Ölülerin mezarlık dışındaki yerlere gömülmesi, ancak "fevkalade hallerde" mümkün. Demek ki, Türkiye Cumhuriyeti'nin 57. hükümeti için, bir tarikat liderinin ölümü fevkalade bir hal .. O nedenle, mezarlık dışında bir başka yere gömülmesine izin veriliyor. 
     
Kararnameyi gördüm      Esat Coşan'ın Süleymaniye'ye gömülmesine izin veren kararnameyi gördüm. 
     Nakşiler, hükümetin üç ortağına da başvuruyor. Yazılı dilekçe, Esat Coşan'ın oğlu Nureddin Coşan imzasıyla Başbakan Ecevit'e veriliyor. Başbakanlık Müsteşarı Ahmet Şağar dilekçeyi ilgili Devlet Bakanlığı'na gönderiyor. "Konunun incelenerek, uygun bulunuyorsa, teklifte bulunulmasını rica ederim" kaydıyla .. Müsteşar Şağar bir hatırlatma yapıyor. Yazının ekinde 1996 tarihli bir başka yazı var. 
     Dönemin RP'li Devlet Bakanı Ahmet Cemil Tunç, Aralık 96'da, Esat Coşan'ın babası Halil Necati Coşan'ın ölümünden sonra, Süleymaniye'ye gömülmesi için Bakanlar Kurulu'ndan izin çıkartıyor. 
     Esat Coşan'a izin istenirken, o izin hatırlatılıyor. Kararname dosyasında, hukuk danışmanının görüşü var. Orada, "Bakanlar Kurulu uygun görürse, söz konusu defin yapılabilir" deniyor. Yani, işin hukuk yönü eksiksiz .. 
     
"Yurtdışında organize"      Yıllar sonra, bir cenaze nedeniyle, tarikatlara meşruiyet kazandıran girişimin altında, Ecevit, Bahçeli ve Yılmaz'ın imzaları var .. 
     Esat Coşan 28 Şubat'tan sonra Avustralya'ya gidiyor. Hakkında soruşturma yok. 28 Şubat'tan bir yıl önce dergisinde şunu yazıyor 
     "İmam hatip okullarını kapatmak, Müslümanlığın kurumlarını dağıtmak, gelişmesini durdurmak gibi, bir hazırlığın içinde olduklarını görüyoruz. Yurtdışında organize olmamız lazım. Tabanımızı sadece Türkiye'ye yayarsak, Türkiye'nin sarsıntıları nedeniyle, çalışmalarımız sekteye uğrar. Onun için bir ayağımız mutlaka yurtdışında olmalı. Almanya, Amerika, Endonezya, hatta Avustralya olabilir." 
     Bir zamanlar Anadolu'da etkin olan tarikatlar, son yıllarda baskı altında, seslerini çıkartamıyorlar. Şimdi Esat Coşan'ın Süleymaniye'ye gömülme izniyle birlikte, onlar güven tazeliyor. Unutulmuş gibi görünen siyaset - tarikat avcılığı, Demokratik Sol lider ve kumpanyasıyla yeniden huzurlarınızda .. 
     
     





Nakşibendi... 


Coşan 


Atatürk'e inat 


Yolsuzluk bürokrasisi 


Benim de ve kurtul 


Arafat’tan Türkiye’ye destek çağrısı... 


Devlet, asker, emir... 


Saç tıraşı kaç milyon 


Süleymaniye ve Laisizm 


"Fevkalade" ölüm 


Tatilya eziyet 


Erbakan'dan özür dileyin .. 


Bir bu eksikti 


Bugün IMF için ne yaptınız 


Akasyaları kesmeyiniz... 


İslam, üslubuyla gitti 


Fazilet ve seçim 


Çözüm yok 


Mimarlara "İltifat olmayan yerde, marifette olmuyor" 


</TEXT>
</DOC>
