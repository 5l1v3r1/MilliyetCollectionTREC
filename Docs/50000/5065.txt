<DOC>
<DOCNO> 5065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/guncel/gun06.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fehriye TV’de mahk m 
</HEADLINE>
<TEXT>

Fehriye Erdal, Belçika TV’sine çıktı. Sabancı cinayetinin objektif olarak değerlendirildiği programda, Erdal’ın suikasta katıldığı belirtildi... 
     GüVEN ÖZALP Brüksel 

     Sabancı Center suikastı faillerinden Fehriye Erdal, uzun süre sonra ilk kez televizyon ekranlarında göründü. 
     RTBF kanalında yayınlanan "Kanun Namına" adlı programla Belçika’da ilk kez Sabancı suikastına objektif bir yaklaşım sergilenmesi ise dikkat çekti. Suikasta ilişkin görüntüleri ve Türkiye’den gelen kanıtları ayrıntılı olarak yansıtan RTBF, Belçika İstihbarat Servisi Sözcüsü Jean - Baptiste De Smet’in açıklamalarına da yer verdi. 
     De Smet, Belçika istihbaratının, DHKP - C’nin tehlikeli bir terör örgütü olduğunu iyi bildiğini ve teröristleri yakından izlediğini anlattı. Türk emniyet ve istihbarat yetkililerinin görüşlerini de yansıtarak Erdal’ın gerçek kimliği hakkında izleyicilerine geniş fikir veren "Kanun Namına", Erdal’ın Sabancı suikastıyla ilişkisi olmamasının mümkün görülmediğini, cinayete katıldığını ve olay duyulmadan binayı terk etmeyi başardığını görüntü ve kanıtlarla anlattı. 
     
Sınırdışı edilmesi gündemde      Belçika Adalet Bakanı Antoine Duquesne de, programda yayınlanan demecinde, Erdal’ın Belçika kamu güvenliğini tehdit ettiğine dikkat çekerek, siyasi sığınma hakkı vermediklerini, ölüm cezasının varlığı nedeniyle Türkiye’ye iade edemediklerini, Belçika’daki suçları nedeniyle yargılanmasının ardından sınırdışı edilmesinin gündeme geleceğini anlattı. Programın yapımcıları, Erdal’ın, "Ali" isimli ve Alman istihbarat servisleri ile bağlantısı olan bir şahıs tarafından Türkiye’den kaçırıldığına ilişkin bilgiler edindiklerini de duyurdu. Programda konuşan Erdal da çok korktuğunu, kendini güvenlikte hissetmediğini, sınırdışı edilmek istemediğini, bir AB ülkesinin kendisine sığınma hakkı tanımasını talep ettiğini dile getirdi. 
     Programda Erdal’ın binayı cinayetten hemen sonra ve olay duyulmadan terk ettiği görüntülerle anlatılırken, "Cinayeti herkesten önce nasıl biliyordu " sorusuyla çelişkili açıklamalarına dikkat çekildi. 
     


 GÜNCEL 






















</TEXT>
</DOC>
