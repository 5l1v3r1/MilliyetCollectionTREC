<DOC>
<DOCNO> 35166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/ekonomi/eko07.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Halk doları bırakmıyor 
</HEADLINE>
<TEXT>

Hazine’nin döviz tahvil ihalesi ve Merkez Bankası’nın da dolar satışına rağmen dolar mevduatı 51.5 milyar dolara çıktı 
     EKONOMİ SERVİSİ 

     Dövize olan talebi kırmak için dolar tahvil ihaleleri açılmasına karşın, döviz mevduatlarındaki artış sürüyor. Bankalardaki toplam döviz mevduat hesapları, 767 milyon dolar artarak 51.5 milyar dolar düzeyine ulaştı. 
     Merkez Bankası’nın verilerine göre, 13 Temmuz’da 50 milyar 808 milyon dolar olan toplam döviz mevduat hesapları, bir haftada 767 milyon dolar artarak, 20 Temmuz’da 51 milyar 575 milyon dolara çıktı. 
     
     557 milyon arttı 
     Dalgalı kur sistemine geçilmesiyle birlikte, bu ta-rihen itibaren bankaların dolar bildirimi esas alınarak yayımlanmaya başlanan döviz tevdiat hesapları, bir haftada 557 milyon dolar artarak, 51 milyar 557 milyon dolara çıktı. 
     Yurtiçi döviz tevdiat hesapları DTH toplamı 459 milyon dolar artarak 39 milyar 476 milyon dolara çıkarken, yurtdışı DTH 98 milyon dolar yükse-lerek, 2 milyar 81 mil-yon dolar olarak gerçekleşti. 
     
     Rezervler eriyor 
     Öte yandan Merkez Bankası’nın döviz rezervleri, 20 - 27 Temmuz 2001 arasındaki bir haftada 580 milyon dolar azaldı. 
     Merkez Bankası’nın haftalık bültenine göre, 20 Temmuz’da 17 milyar 768 milyon dolar olan bankanın döviz rezervleri, 27 Temmuz’da 17 milyar 188 milyon dolara indi. 
     



 EKONOMİ 


























</TEXT>
</DOC>
