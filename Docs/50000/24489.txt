<DOC>
<DOCNO> 24489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/son/soneko09.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada 1. seans böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 396.74 puan artışla 1. seansı 11,276.57 puandan tamamladı. 
     Hisse senetleri ortalama yüzde 3.65 oranında değer kazandı. 
     Borsa'da dünkü hızlı dalgalanmaların ardından gerçeklesen toparlanma günün ilk seansında sürdü. Seans 11,091 seviyesinden alış ağırlıklı açıldı. Kısa sürede 11,200 seviyesine ulaşan Endeks, seansın ilk yarısında 11,100-200 puan aralığında dalgalı bir seyir izledi. İlk bir saat 11,177 puanla geçildi. 
     İkinci yarıda alımların dana güçlü olduğu gözlenirken, sakince yükselen Endeks, seansın sonlarına doğru en yüksek 11,361 puanı gördü. Ancak, kar realizasyonlarıyla 11,250 seviyelerine gerileyen Ulusal-100 Endeks, seansı 11,276.57 puandan tamamladı. 
     Kapanışta mali endeks 622.36 puanlık artışla 16,351.66 puana, hizmet endeksi 222.78 puanlık artışla 6,376.61 puana, sınai endeksi de 271.70 puanlık artışla 8,557.80 puana yükseldi. 
     Böylece önceki kapanışa göre mali grup hisseler ortalama yüzde 3.96, hizmet grubu hisseler yüzde 3.62, sınai grubu hisseler de yüzde 3.28 oranında değer kazandı. 
     1. seansta işlem gören toplam 287 hisse senedinden 267'si değer kazandı. 9 hisse senedi değer yitirirken, 11 hissenin fiyatında ise değişiklik olmadı. 
     Seansta 245 trilyon 323 milyar 802 milyon liralık işlem hacmi oluştu. 
     1. seansta Akbank, Garanti Bankası, Yapı Kredi Bankası, Doğan Holding ve Sabancı Holding en yoğun işlem gören hisseler oldular. 






</TEXT>
</DOC>
