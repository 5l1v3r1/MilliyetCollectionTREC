<DOC>
<DOCNO> 16527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/son/sondun05.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ricky Martin'in günlüğü 3 milyon dolar... 
</HEADLINE>
<TEXT>

     Dünyaca ünlü sanatçıların özel toplantılara katılma ücretleri belli oldu. Sanatçıların bazıları şarkı başına, bazıları saat hesabıyla ücret talep ediyor. 
     Amerikan magazin basınında yer alan haberlere göre, şarkıcılar arasında ücreti en pahalı olanların başında, özel toplantı başına 1,5-3 milyon dolar alan Ricky Martin ve saat başına 750 bin dolar alan Jennifer Lopez geliyor. Mariah Carey, Shania Twain ve Celine Dion'un toplantıya katılma fiyatı ise 1 milyon dolar. 
     Bir düğünde ya da davetiyede söyledi şarkılar karşılığında 500 bin dolar alan Elton John, şarkı başına da 30 bin dolar istiyor. Neil Diamond ve Natalie Cole ise, 250 bin dolar alıyor. Astronomik fiyat talep eden şarkıcılardan Whitney Houston ve Rolling Stones 1,5 milyon dolar, Carlos Santana ise 750 bin dolar talep ediyor. 
     Bu astronomik fiyatlara rağmen ünlü şarkıcılara olan talebin giderek arttığı bildiriliyor. Sanatçılar genelde Bermuda, Bahama adaları ya da Hawaii'deki malikanelerde verilen göz kamaştırıcı partilere davet ediliyor ve özel jetleriyle buralara gelebilmek için ayrıca 10 bin dolar benzin parası alıyor. 
     




</TEXT>
</DOC>
