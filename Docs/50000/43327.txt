<DOC>
<DOCNO> 43327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/magazin/amag.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Allah, Tarkan’ı özenerek yaratmış’ 
</HEADLINE>
<TEXT>

Dinleyicilerinin taparcasına sevdiği Tarkan’ı, bir de yakınlarına, çalışma arkadaşlarına sorduk... Ve bilinmeyen yönlerini, ilginç hik yelerini öğrendik... 
     BİRSEN ALTUNTAŞ 

     Ağabeyi Hakan Tevetoğlu 
Sözleri bıçak gibidir’ 
     Küçükken çok sakin ve çalışkan bir çocuktu. Çocukluğumuzun geçtiği Almanya’da bir gün buğday yüklü bir at arabasının arkasına asılınca o da "Abi" diyerek peşimden gelmişti. At aniden durunca, at arabasının altında kaldı. Vücudunda tek çizik bile yoktu. O zaman Tanrı’nın ona bir şey olmasını istemediğini anladım. Çok merhametlidir. Mükemmeliyetçidir ve bazen çevresindekileri zorlar. Kızdığı zaman tepkisini sakince belli eder ama sözleri bıçak gibi kesici olabilir. 
     
     Modacısı Ece Ege 
Enteresan bir tip’ 
     Çok karizmatik ve aynı zamanda manyetik. Fiziği muhteşem ve olağanüstü bir elektrik yayıyor. Onu giydirmeye bayılıyorum. Enteresan bir karakteri var olaylara herkesten farklı, çok derin bakar, ilginç çözümler üretir. Yeni tipiyle içindeki seksapelliği daha da ön plana çıkardığımızı düşünüyorum. Ruhundaki akıcılığı temsil ettiği için ipeksi dokulu kumaşları ve belirgin renkleri tercih ediyoruz. 
     
     Koruması Levent Süleyman Ağaoğlu 
Çok disiplinli ve titiz’ 
     Yanında 16 kişi çalışıyor çoğu 8 yıldır yanında. Bu da ekip ruhuna verdiği önemin göstergesi. Çok disiplinli ve titiz. İşinin iyi olmasını ister. Taviz vermez. Günde yarım saat aletli jimnastik yapıyor, yüzüyoruz. Diyet yapıyor, fazla yağlı yiyeceklerden uzak duruyor. 
     
Avukatı Süheyl Atay 
Kendisi servis yapar’ 
     Tarkan kimdir sorusunun en iyi karşılığı erdemdir. Onun Allah’ın sevgili kulu olduğunu ve özel olarak korunduğunu düşünüyorum. Çünkü ona kötülük yapmaya çalışanlar bir şekilde acı çekiyor. Dedikodudan nefret eder, kendisini eleştirenlere kızanları bile susturur. Evinde konuk ağırlamayı çok sever ve yardımcı bir kadın almasına rağmen ona "Çay getir" bile demez. Misafirlerine kendisi bir şeyler hazırlayıp servis yapar. 
     
     Aranjörü Ozan Çolakoğlu 
Sabahları sinirli olur’ 
     Başarısının altında müthiş detaycı ve titiz olması yatıyor. İşini yarım bırakmaz. Çok fazla felsefi kitap okur. Sinemaya gitmeye bayılır. Güvenilir ve çok disiplinlidir. Sabahları bazen sinirli uyanır, ara sıra dengesiz olur, birden parlar, kızar, ancak kısa sürede gönül almayı bilir. Kıskanç değildir. Kendisine güvenen biri olduğu için dedikoduları önemsemez. 
     
     Temizlikçisi Arife Gül 
Çalışmadığımda bile maaşımı öder’ 
     5 yıldır ev işinden ütüsüne her işini yapıyorum. Harika bir çocuk. Güleryüzlüdür. Huysuzluğunu görmedim. Bana iş yaparken kolaylık sağlar, oğlum kadar seviyorum. Çok şanslıyım, çünkü şarkılarını ilk dinleyen insanlardan biriyim. Yanında maaşlı çalışıyorum, yurtdışında olduğu zaman ben çalışmadığım halde aylığımı veriyor. 
     
     Mali müşaviri Kenan Kır 
Çok duygusal’ 
     94 yılından beri dünya starı olma konusunda çıtayı yükseltmek için yatırım yapar. Üzerinde kayıtlı gayrimenkul yok. Soruyu adam gibi sorup, aldığı cevabı da anlayıp, aktarmasını bilen bir çocuk. Çıkan haksız haberleri ona fazla yansıtmıyoruz. Biz Tarkan’a sorunları değil, sonuçları götürüyoruz. Çok duygusal olduğu için moralini bozmamaya çalışıyoruz. 
     



 MAGAZİN 















</TEXT>
</DOC>
