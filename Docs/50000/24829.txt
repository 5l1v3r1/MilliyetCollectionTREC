<DOC>
<DOCNO> 24829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/son/sonspo09.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Alpay "Galibiyeti Şenol Güneş’e hediye ediyoruz" 
</HEADLINE>
<TEXT>

     A Milli Futbol Takımı’nın savunma oyuncusu Alpay Özalan, dün elde ettikleri Azerbaycan galibiyetini ve gruptaki liderliği, 1 Haziran Cuma doğum gününü kutlayan teknik direktörleri Şenol Güneş’e hediye ettiklerini söyledi. 
     Alpay, kendisine ait olan "www.alpayozalan.com" adresli internet sitesinde yaptığı açıklamada, maçtan 1 gün önce Milli Takımlar Teknik Direktörü Şenol Güneş’in doğum günü olduğunu belirterek, "Azerbaycan karşısında aldığımız 3 puanı ve liderliği kendisine armağan ediyoruz" dedi. 
     Azerbaycan’ın yenerek Dünya Kupası finallerine katılmak için bir adım daha attıklarını kaydeden milli futbolcu , "Rakibimiz grubun iddiasız takımlarından. Bu nedenle elde ettiğimiz 3-0’lık galibiyet normal bir sonuç. Ancak önemli olan 3 puan almamızdı. Bunu başardığımız için mutluyuz. Grupta liderliğe yükselmemiz de bizim için ayrı bir sevinç oldu" diye konuştu. 
     Alpay, Azerbaycan ile deplasmanda yaptıkları maçta bazı sıkıntılar yaşadıklarını vurgulayarak, şunları söyledi "Deplasmandaki maçtan önce yüzlerce seyirci gelip çalıştığımız sahayı adeta istila etmişti. Maçta da küfürlü tezarühatla karşılaşmış, çok sayıda yabancı madde sahaya atılmıştı. Stat dışında ise yetersiz önlemler nedeniyle zor anlar yaşamıştık. Bir anlamda bu hareketlerin karşılığını da dün vermiş olduk. Azerileri gayet güzel ağırladık. Sahada da farklı yendik." 
     Azerbaycan maçında seyircinin her zamanki gibi çok iyi destek verdiğini vurgulayan Alpay, sporseverlerin tezarühatlarıyla kendilerini ateşlediğini, maçtan önce de kendisine yönelik yapılan sevgi gösterisine çok sevindiğini dile getirdi. 
     
     







</TEXT>
</DOC>
