<DOC>
<DOCNO> 44998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/spor/spo01.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
SABIR VE DESTEK 
</HEADLINE>
<TEXT>

Beşiktaşlı Ronaldo, taraftarlara başarının formülünü yolladı. Brezilyalı futbolcu, takımın daha iyi yere geleceğini, kendisinin de şimdilik yüzde 60 kapasite ile oynadığını belirtti 
     ORHAN YILDIRIM 

     SİYAH - Beyazlı takımın, son haftalarda yükselen form grafiği ile dikkati çeken oyuncusu Ronaldo, taraftarlardan sabır ve destek istedi. Brezilyalı futbolcu sezon sonunda mutlaka ipi önde göğüsleyeceklerini de belirtti. 
     
     - Futbola ne zaman başladın 
     - 13 yaşında. 18’imde Groni’de profesyonel oldum. Atletic Minaro ve Benfica’da da yer aldım. 
     
     - Brezilya ile Türkiye arasında fark var mı 
     - Hiçbir fark yok. İkisinde de futbola ilgi büyük. Ancak orada tesis sayısı daha fazla. 
     
     - İstanbul’da seni zorlayan ne 
     - Trafikte. Ama şimdiye kadar hiç kaybolmadım. Buna ben de şaşırıyorum. 
     
     - Ailen memnun mu 
     - İstanbul’dan olmaktan mutlular. 
     
     - Beşiktaş bu yıl ne yapar 
     - Şampiyon olur. Ancak taraftarlar sabırlı olsun. Grafiğimiz sürekli yükseliyor. Desteklesinler, çünkü ipi biz göğüsleyeceğiz" 
     
     - Takımda altı ülkeden oyuncu var. Bu bir sorun mu 
     - Evet. Geleli 2 ay oldu. Ama yine de uyum sağladığıma inanıyorum. 
     
     - Daum’dan memnun musun 
     - Benfica’da Jupp Heynkens ile çalıştım. İkinci Alman hocam da Daum. Şu an çok memnunum. 
     
     - Basın için ne diyorsun 
     - Kötü sonuç alınca, herkes eleştiriliyor. 10 kişi kötü oynasın, bir kişi görevini yaptı diye yazan olmuyor. Böyle bir şeyi ilk kez görüyorum. 
     
     - Türkiye’de görev yapan Brezilya’dan tanıdığın futbolcu var mı 
     - Kaleci Silva, Capone ve bir de Taffarel. Taffarel, bana Beşiktaş büyük kulüp. Mutlaka gel’ dedi, sonra da transfer gerçekleşti. 
     
     - Türkçe öğrendin mi 
     - Merhaba, nasılsın, ben çok iyiyim, top, bırak .. 
     
Fatih Tekke pazarlığı      BEŞİKTAŞ Başkanı Serdar Bilgili, Fatih Tekke için Gaziantep Başkanı Celal Doğan’la görüştü. Doğan, Bilgili’nin transfer teklifine "Bonservis bedeli bir milyon dolar, verin alın" yanıtını verdi. Serdar Bilgili ise sıkıntıda olduklarını, ancak zorlayacaklarını söyledi. Celal Doğan’ın, Fatih’e karşılık Yasin ile Bayram’ı istediği de kaydedildi. 
     
NOUMA mesaj yolladı      BEŞİKTAŞ’TA futbolunun yanı sıra olaylarıyla ön plana çıkan, bu nedenle sezon başında Marsilya’ya satılan Nouma yine ilginç mesajlar yolladı. Beşiktaşlı Bayram’ı arayan Fransız futbolcunun, "Henüz kondisyonum yetersiz. Bir - iki haftadan sonra toparlanırım. Atacağım gollerle Marsilya’dan çok, Beşiktaş’ta konuşulacağım" dediği belirtildi. 
     
Veit, takım arayışında      BEŞİKTAŞ’TA beklenen başarıyı gösteremeyen Alman futbolcu Veit’in ülkesinde takım aradığı bildirildi. Daum ile anlaşamayan Veit’in, izinli gittiği Almanya’da kulüplerle temasa geçtiği ileri sürüldü. Öte yandan sakatlıkları süren Ahmet Dursun ve Tamer’in yanı sıra, Stavrum ile Mehmet Aksu özel programla çalıştırılıyor. Bu arada Beşiktaş, devre arasında 4 - 12 Ocak’ta Antalya’da kamp yapacak. 
     
Mesai başlıyor      SİYAH-BEYAZLI takımda iki günlük izin sona eriyor. Samsunspor maçı hazırlıklarına bugün başlayacak Beşiktaş’ta, yönetim tarafından affedilen Ali Eren de idmana katılacak. İzinli olan Veit ile kaleci Kjaer’in de çalışmada yer alması bekleniyor. 
     



 SPOR 
























</TEXT>
</DOC>
