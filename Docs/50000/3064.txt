<DOC>
<DOCNO> 3064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/spor/spo02.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
FENER’DEN AYNI PROVA 4 - 2 
</HEADLINE>
<TEXT>

Kocaeli’den sonra Alman Bielefeld’i de mağlup etti, maçta tüm oyuncularına yer verdi 
     

     SARI - Lacivertli takım, Antalya’da oynadığı ikinci hazırlık maçında Alman İkinci Lig takımı Bielefeld’i 4 - 2 yendi. Fenerbahçe karşılaşmayı rahat bir tempoda oynarken, golleri Revivo, Balic, Yusuf ve genç Serhat attı. Sarı - Lacivertli ekip, Antalya’daki ilk sınavında da Kocaeli önünde 4 - 2’lik skora ulaşmıştı. 
     
     Maçın karnesi 
     HAKEMLER Metin Suyabakan , Erdoğan Üstün , Mehmet Gök 
     FENERBAHÇE Rüştü Oğuz Dk.63 - Mert Çetin Dk. 70 , Uche , Mustafa , Abdullah - Lazetiç Semih Dk.63 , Yusuf Deniz Dk.63 , Ogün Johnson Dk.63 , Revivo Ali Dk. 63 - Rapajiç Celil Dk. 63 , Balic Serhat Dk.63 
     YEDEKLER Recep, Adem 
     BİELEFELD Hain - Klitzpera Aracic Dk.66 , Reinhard , Borges - Bode Sternkarf Dk.66 , Wayzenberger Van Der Ven Dk.46 , Hofschneider , Dammeier , Everson - Labadia Wluch Dk.66 , Wichiniarek Wück Dk.66 
     YEDEK Dennis 
     SARI KART Hofscneider 
     GOLLER Revivo Dk.10 , Balic Dk.15 , Wayzenberger Dk.34 pen. Yusuf Dk.53 , Van Der Ven Dk.59 , Serhat Dk. 69 
     
     Fenerbahçe sevgisi 
     FENERBAHÇE’NİN dün oynadığı Bielefeld karşılaşmasını yaklaşık 1000 seyirci izledi. Maçın oynandığı sahaya seyirci alınmamasına karşın Sarı - Lacivertli taraftarlar tel örgülerin arkasından karşılaşmayı izleyerek yoğun tezahüratta bulundular. Bu arada bayrak, flama ve hediyelik eşya satıcıları da otelin kapısına tezgah açarak ilginç görüntüler oluşturdu. 
     
     4 - 4 - 2’ye devam 
     MUSTAFA Denizli, tandemli 4 - 4 - 2 sistemini dünkü Bielefeld maçında da devam ettirdi. Savunma bu yeni sistemiyle rakiplere daha az gol pozisyonu verdi. Denizli, Mirkoviç’in maçtan önce güçsüz olduğunu söylemesi üzerine onun yerine Uche’yi oyuna alarak, tecrübeli oyuncuyu ormana koşmaya gönderdi. Bu arada futbolcular pazartesi günü barbekü partisi verecek. 
     
     Yönetime arazi teklifi 
     FENERBAHÇE yönetimine, Beyşehir Belediyesi de arazi önerdi. Beyşehir Golü’ne kıyısı olan 200 dönümlük arazi için Kulüp Müdürü Serkan Acar ile alt yapı idari menajeri Cemil Turan inceleme yaptı. Bu arazinin özellikle yelken ve kürek sporları için elverişli olduğu bildirildi. Bu arada yöneticilerden Murat Özaydınlı ile Dursun Ekşioğlu dün kampa gelerek, Bielefeld maçını izlediler. Başkan Aziz Yıldırım ve diğer yöneticilerin de bugün kampta olacağı bildirildi. 
     
     TSYD’den kınama 
     TÜRKİYE Spor Yazarları Derneği Beşiktaş, Fenerbahçe ve Galatasaray’ın, spor gazetecilerini engelleyici tavır takınmaları nedeniyle bir kınama bildirisi yayınladı. Kınama özetle şöyle 
     "Unutulmamalıdır ki, spor gazetecileri mesleklerini icra ederken, kendi meraklarını değil, komuoyunun haber alma hakkını karşılamak durumundadır. Kulüplerimiz günlük etkinliklerinde, spor gazetecilerinin çalışma koşullarının iyileştirilmesi için çaba göstereceklerine, daha sağlıklı ve düzenli iletişim olanakları yaratacaklarına, çağımıza yakışmayan bir anlayışla ters, katı tutum ve davranışlar sergilemekte, gereksiz yasak ve ambargolarla yetersiz olan iletişimi de ortadan kaldırmaya çalışmaktadır. 
     
     Yalan haber 
     Kulüp yöneticileri ve teknik sorumluların yalan haber, kışkıtıcı yazı ve röportajları gerekçe olarak ileri sürmeleri asla kabul edilemez. Her meslekte rastlanabilecek kötü ve çirkin örnekler, dürüst çoğunluğun haklarını ortadan kaldırmanın nedeni olmamalıdır. 
     Bugüne kadar medyanın yoğun ilgisi sayesinde tribünleri seyirciyle dolan, maç yayınlarında sahip oldukları rating nedeniyle öteki kulüplerden daha fazla TV geliri elde eden kulüplerimizin, bireysel başarılarında medya olanaklarından yararlanarak halk ve taraftar desteği kazanan kulüplerin, medya ile ilgili davranışlarını gözden geçirmelerini talep ediyoruz." 
     


 SPOR 





















</TEXT>
</DOC>
