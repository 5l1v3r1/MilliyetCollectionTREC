<DOC>
<DOCNO> 9693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/son/sondun03.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'yı da şap hastalığı korkusu sardı 
</HEADLINE>
<TEXT>

     Fransa, İngiltere'den kaynaklanan şap hastalığı salgınına karşı önlem olarak, bu ülkeden ithal edilen koyunlarla temas eden koyunların itlafını sürdürüyor. 
     Son olarak, Paris bölgesindeki Ezanville mezbahasında, Salı gününden beri bekletilen ve bölgedeki Müslüman toplumunun kurbanlık ihtiyacı için getirilen 400'den fazla koyunun dün gece itlaf edildiği bildirildi. 
     Jandarma ve idari yetkililerin açıklamasında, bu koyunlardan birçoğunun İngiltere'den ithal edilen koyunlarla temas ettiği belirtilerek, hayvanların yaşadığı ve temas ettiği yerlerin de dezenfekte edildiği kaydedildi. Kurbanlık olarak getirilen 400 koyundan oluşan bir başkta sürünün de hastalık tahlillerinin beklendiği belirtildi. Fransa Tarım Bakanı Jean Glavany, şap hastalığına karşı alınan önlemler çerçevesinde itlaf edilecek koyun sayısının 50 bine ulaşacağını bildirmişti. 




</TEXT>
</DOC>
