<DOC>
<DOCNO> 13619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/yazar/ozkan.html </URL>
<DATE> 2001/03/29/ </DATE>
<TIME>  </TIME>
<AUTHOR> Tuncay Özkan  </AUTHOR>
<HEADLINE>
Liderlerden mektup var 
</HEADLINE>
<TEXT>

     Koalisyon zor zenaat. Bakanlar arasında uyum, edilen sözlerin yol açtığı tartışmalar nedeniyle sık sık bozulabiliyor. Son günlerde bakanlar arasında yaşanan tartışmalar üzerine liderler harekete geçti. Şimdi bakanlara bağlı oldukları siyasi partinin liderinden bir mektup gidiyor. Mektupta kavga etmemeleri için bakanlardan "Siyasi tartışmaları basın aracılığıyla yapmayın, polemik ve suçlayıcı ifadelerden sakının" deniyor. Bakalım her bir ortağı ayrı telden çalan koalisyonun bakanlarını bu mektup susturabilecek mi 
     
Hırsız kaybetmece oyunu      Şimdi size kimilerinin bildiği, kimilerinin ise bilmemezlikten geldiği bir oyundan bahsedeceğim. Bu oyunun adı Adam kaybetmece. Hem de Amerikan usulü. 
     Nasıl mı oynanıyor Çok basit. Öncelikle hırsızlık yapan üst düzey bir bürokrat ya da banka hortumlayan işadamı olmak gerekiyor. Sonra Amerika'ya vatandaşlık başvurusu yapılıyor. Eğer çok paranız varsa kolay. Daha da ucuza getirmek istiyorsanız, Amerikalı bir eş almanız gerekli. Ya da zaten Türkiye'de görev almadan önce bir şekilde Amerikan vatandaşı olmanız gerekiyor. 
     Diyelim ki Türkiye'den milyonlarca dolar çaldınız. Hemen ilk uçakla Amerika'ya uçuyorsunuz. Orada Türk yasalarının elinin uzanmadığı bir yerde, yolsuzluklarla elde ettiğiniz milyon milyon dolarları keyifle yiyorsunuz. Amerikalılar para getirene bir şey demezler biliyorsunuz. Nereden buldun diye de sormazlar. Para bitene kadar o kişiyi burada ne suç işlerse işlesin iade de etmezler. Alaattin çakıcı, Halil Bezmen, Ayşegül Tecimer, Sudi Özkan bunlara en iyi örnektir. 
     Ama Türkiye'yi özlediniz. Cebiniz veya burnunuzun direği kaşınıyor. Ya da buradaki nemalarınızı toplamanız, yeni işler bitirmeniz gerekiyor. Ne yapacaksınız 
     işte adam kaybetmece oyunu burada başlıyor. ABD'deki sistem gereği önemli olan kişinin sosyal güvenlik numarası. Sosyal güvenlik numarası tutuyorsa istediğiniz ismi kolaylıkla alıyorsunuz. Sonra yeni adınızla yalnızca 20 dolar harcama ile yeni pasaportunuza kavuşabiliyorsunuz. Al gülüm ver gülüm. Amerika'ya para girsin yeter. Karalar ak oluyor. 
     Sonra yine ilk uçağa bindiğiniz gibi Türkiye'desiniz. Türk güvenlik birimlerinin hiçbir şekilde yeni adınızdan haberi yok. Bilgisayarın arananlar bölümünde eski adınız kayıtlı. Polis memuru yeni adınızı bilgisayara girerken için için gülüyorsunuz. 
     Ondan sonra Türkiye'de her kapı size açık. Bu yolla birçok aranan kişinin Türkiye'ye girip çıktığı hatta burada yaşadığı iddia ediliyor. 
     
Civan'ın yeni kimliği      Amerika'daki Türkler arasında bu operasyonun şakaları bile yapılıyormuş. Söylentiler arasında Tony Ozz adını alan ünlü bir Türk kaçağın defalarca Türkiye'ye gelip gittiği bile söyleniyor. Hatta Türkiye'ye geldiği iddia edilenler arasında Engin Civan'ın da adı geçiyor. Rusya'ya sık sık gelip giden Civan bakarsınız hasrete dayanamayıp, yeni kimliğiyle İstanbullu eski dostlarını ziyaret bile etmiştir. 
     Amerikan usulü kara adam aklama yoluna ne diyorsunuz Temiz iş değil mi Hokus pokusa bile gerek yok. Türk vatandaşı yok oluyor, yerine sicili tertemiz pırıl pırıl Amerikan vatandaşı geliveriyor. Gerçi Mustafa Bayram gibi etkin bir çevreniz varsa, adınızı değiştirip yeni bir kimlik için Amerika'ya bile gitmenize gerek yok. Burada soyadınızı değiştirin, ne suçunuz olursa olsun, milletvekili bile olabileceğiniz ispatlandı. 
     
Karadeniz Gücü      Türkiye çok uzun bir aradan sonra, gelişmekte olan dünya dengelerine bağlı yeni stratejiler belirliyor. Bunların başında Bulgaristan, Rusya, Ukrayna, Romanya ile oluşturulan yeni Karadeniz Gücü oluşturuyor. Bu hem Balkanlar'da, hem de Rusya ile Kafkaslarda ve ötesinde Çin ile yepyeni ufuklara açılabilecek bir kapı. Ama Türkiye'nin bu konudaki kararlılığının, yeni oluşturulan silahlı gücün etkinliğinin, güçlü tutulması gerekiyor. Bu gücün arkasında sağlam durmak gerekiyor. Türkiye 2 Nisan'da İstanbul'da imzalanacak yeni gücün ilk döneminin komutasını da üstlenebilecek. Bu konuda atılacak kararlı adımlar Türkiye için stratejik yeni kapıları açabilir. Dikkatle izlemek ve desteklemek gerek. 
     
     





Hükümet .. 


Mucize formül 


Enis Öksüz'ün gerekçeleri 


Kim kimin bahçesine edecek .. 


Hazine Bakanı da siyasal reform dedi 


Derviş, külahını alıp giderse 


Mesajı okumak 


Reenkarnasyon nedir hocam .. 


Arjantin örneği... 


Yasak çözüm değil 


Liderlerden mektup var 


Yanlış şurada... 


Meclis'in hızı 


Bu tüzük’ ve bu liderler’ ile 15 kanun zor’ çıkar 


</TEXT>
</DOC>
