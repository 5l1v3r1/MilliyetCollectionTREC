<DOC>
<DOCNO> 39493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/spor/spo07a.html </URL>
<DATE> 2001/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyonun dramı 
</HEADLINE>
<TEXT>

Gürcü asıllı Dünya Şampiyonu boksörümüz Ramazan Paliani, yaşadığı vefasızlığa isyan etti ve "Profesyonel olup Türkiye’den ayrılacağım" dedi 
     FUAT ERCAN 

     İRLANDA’DA yapılan Dünya Boks Şampiyonası’nda şampiyonluk kürsüsünden inerken, "Bu altın madalya annem için. Alacağım ödülle onu ameliyat ettireceğim" sözleriyle yaşadığı dramı dile getiren Ramazan Paliani, vefasızlığa isyan etti. Paliani, "Akdeniz Oyunları’nın ardından amatör boksa veda ederek profesyonel olmayı ve Türkiye’den ayrılmayı düşünüyorum. Gürcistan’daki ağabeyim aradı ve annemin ağırlaştığını söyledi. Hastalık ödül töreni bekler mi " dedi. 
     YARDIM için baş vurduğu her kapıdan eli boş döndüğünü belirten Paliani, "Dünya sekizincisi olan bir sporcuyu döner dönmez 125 altınla ödüllendiren büyüklerimiz, niye beni görmezlikten gelir Manavdan bakkala kadar herkese borçlandım. Avrupa şampiyonu olduğumda verilen ödülle aldığım 91 model arabamı sattım. Elime geçen 4 milyardan cebime bir kuruş bile girmedi. Hedefim Türkiye’ye bir de olimpiyat altını hediye etmekti. Ama artık dayanma gücüm kalmadı" diye konuştu. 
     



 SPOR 

































</TEXT>
</DOC>
