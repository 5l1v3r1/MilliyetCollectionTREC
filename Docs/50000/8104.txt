<DOC>
<DOCNO> 8104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/siyaset/siy01.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldızlara göre bu kriz bitmez 
</HEADLINE>
<TEXT>

Zirve kavgasının aktörleri Sezer Başak, Ecevit ve Özkan ise İkizler burcundan. Bu burçları yöneten Merkür gezegeni 2002'ye kadar çatışma var diyor 
     ASLI ÖKTENER İstanbul 

     Astrolojiye göre zirvedeki kavganın üç ismi olan Başak burcu Cumhurbaşkanı Sezer ile İkizler burcu Başbakan Ecevit ve yardımcısı Özkan'ı Merkür yıldızı yönetiyor. Aslında birbirleriyle çok iyi anlaşması gereken Başak ile İkizler burcu arasında 2002'ye kadar kriz görünüyor. 
     Astrolojideki inanışlar uyarınca, zirvedeki anlaşmazlık Sezer'in aşırı detaycı, titiz ve eleştirel, Ecevit ve Özkan'ın ise daha duygusal ve yüzeysel olmasından kaynaklanıyor. Başak ve İkizler burçlarının en belirgin özelliği, "zeka ve aklı" temsil etmeleri olarak kabul ediliyor. İyi arkadaşlık kurabilen bu iki burç insanı arasında sık sık beyin fırtınası yaşanıyor. İşe çok iyi konsantre olma yetenekleri olan Başak insanları, kurala ve düzene uyulmasını isteyen, dikkatsiz ve tembel çalışana tahammülleri olmayan, detaycı kişiler olarak biliniyor. İkizler ise, çalışanlarıyla olan iletişimine dikkat ediyor, planlı çalışıyor, iş yaşamında da Başaklara yardım ediyor. Ancak zaman zaman Başakların ısrarcılığından sıkılıyor. 
     
Üçü biraraya gelince...      Astrolog Rezzan Kiraz, üç siyasinin aralarında yaşanan gerginliğin nedenini şöyle yorumladı 
     "Başbakan Ecevit'in doğal yapısı şu sıralar Merkür ve Satürn'den dolayı endişeli ve kaygılı. Davranışlarında gurur, kişiliğinde hassasiyet var. Kişiliğine yapılacak olan herhangi bir şeye ani reaksiyon veriyor. İlişkilerde maliyeti ne olursa olsun, istediğini yapma etkisi getiriyor. Aynı burçtan olan Hüsamettin Özkan da başına buyrukluk ve ani tepkiler içinde hareket ediyor. Cumhurbaşkanı Sezer, herkesin refah, huzur ve sevgi içinde yaşaması için bir girişimcilik örneği veriyor. Bu nedenle reaksiyonları sert olabiliyor. Ani tepkiler veriyor. Bu nedenle üçü yanyana geldiğinde sinirler geriliyor, kavga çıkıyor. Anlaşmazlıkları 2002 sonuna kadar sürecek." 
     
BAŞAK 2001      Çoktandır gizemli kalmış bir meselede karar vermeniz gerekecek. Çalıştığınız işle ya da arkadaşlarınızla ilgili bir mesele olabilir bu. Bu meseleye odaklanmaya çalışın ve diğer insanların öfkelerini üzerinize çekmemeye çalışın. 
     
İKİZLER 2001      Hayatınız aniden yeni fikirlerle dolup taşıyor. İkizler burcu olarak, çok çabuk karşı tarafa geçebilme zaafınız olduğunu unutmayın bu nedenle taraf değiştirmeyin. Gerek kariyerinizde gerekse iş hayatınızda ciddi bir kriz olabilir. 
     
KİRACISI DESTEK ÇIKTI Sezer'i üzdük evden çıkacağız’GÖKÇER TAHİNCİOĞLU Ankara 
     Başbakan Yardımcısı Hüsamettin Özkan'ın, "evinin kirasını yasal artışın üzerinde artırdığı" iddiasıyla eleştirdiği Cumhurbaşkanı Sezer'in kiracısı, "Daha önce açıklamayı yaptık ama Sayın Sezer'i üzmüş olabilir. Yüzde 25'lik oran geçen yılın kontratında yazıyordu" dedi. 
     Kiracı Ekrem Temuçin'in eşi, Sezer'i üzdüklerini belirterek, şöyle konuştu 
     
Kiramız 300 milyon’      "Biz geçtiğimiz nisan bu evi tuttuk. O dönemde kontrata yüzde 25 kira artışı oranı uygulanır yazılmıştı. Bu konu üzerinde daha sonra herhangi bir konuşma da olmadı. Şu andaki kiramız 300 milyon. Kontrata göre 375 milyon olacak. Biz bu durumda evden çıkmayı düşüneceğiz." 
     
"Çok dürüst bir insan"      Sezer'in evini kiraya vermesinden 2 ay önce çıkan yasaya göre, 2000 yılı içindeki kira artışlarının yüzde 25, 2001 yılı kira artışlarının yüzde 10 düzeyinde gerçekleştirilmesi gerekiyor. 
     


 SİYASET 

















</TEXT>
</DOC>
