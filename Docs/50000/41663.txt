<DOC>
<DOCNO> 41663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/guncel/gun07a.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İncirlik’te savaş alarmı 
</HEADLINE>
<TEXT>

Türkiye’deki ABD binaları yoğun korumaya alındı. Ankara, İstanbul, İzmir ve Adana’daki temsilciliklerde bayraklar yarıya indirildi. İncirlik üssü ise alarmda 
     ANKARA Milliyet 

     ABD’deki olayların duyulmasıyla birlikte bu ülkenin Türkiye’deki binalarıyla temsilcilikleri yoğun korumaya alındı. İncirlik’teki ABD üssü alarma geçirildi. 
     Emniyet Genel Müdürlüğü’nce il emniyet müdürlüklerine Türkiye’deki Amerikan binalarına yönelik güvenlik önlemlerinin artırılmasına ilişkin bir genelge gönderildi. Emniyet Genel Müdürlüğü yetkilileri, ABD’deki saldırıların ardından, Türkiye’deki ABD binalarına yönelik ek güvenlik önlemleri alındığını kaydettiler. 
     Bu ülkenin başta Ankara olmak üzere İstanbul, İzmir ve Adana’daki temsilcilikleri çevresinde olağanüstü güvenlik önlemleri alındı. ABD temsilciliklerindeki ABD bayraklarının da yarıya indirildiği görüldü. 
     
Vize işlemleri durdu      ABD’nin Ankara Büyükelçiliği Sözcüsü Jess Bailey, İstanbul, Adana ve Ankara’daki temsilciliklerinin yarın vize de dahil kamu hizmeti vermeyeceğini açıkladı. Bailey, "Washington’daki bu saldırılar, ABD halkı için ulusal bir trajedidir" dedi. 
     Bailey, Türkiye’den ülkesine gönderilen mesajlara da dikkat çekerek, "Başkan Bush’un da söylediği gibi New York ve Bailey, "Başbakan, Dışişleri Bakanı, Dışişleri Müsteşarı, Genelkurmay Başkanlığı ve Türk halkından gelen başsağlığı ve dayanışma mesajlarına müteşekkiriz" dedi. 
     ABD’nin Ankara Büyükelçisi Roberd Pearson’ın da ABD’de olduğu öğrenildi. 
     İncirlik Üssü’nde dün saat 17.00’den itibaren güvenlik önlemleri artırıldı. ABD’li yetkililer, üs içinde alarmın seviyesi konusunda açıklama yapmazken, güvenlik önlemlerinin artırıldığını söylemekle yetindi. 
     



 GÜNCEL 































</TEXT>
</DOC>
