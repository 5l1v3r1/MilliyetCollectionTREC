<DOC>
<DOCNO> 39888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/ekonomi/eko01.html </URL>
<DATE> 2001/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş gibi küçülme 
</HEADLINE>
<TEXT>

Kriz sonrası durgunluk ekonominin ikinci çeyrekte yüzde 11.8 küçülmesine neden oldu. Bu oran, 1945’teki yüzde 15.3’lük küçülmeden bu yana en büyük daralma 
     EKONOMİ SERVİSİ 

     Ekonomideki durgunluk olağanüstü dönemlerde görülebilecek bir küçülmeye neden oldu. Yılın ikinci çeyreğinde yüzde 11.8 küçülen Türkiye ekonomisi 2. Dünya Savaşı’nın sona erdiği 1945’teki yıllık yüzde 15.3’lük küçülmeden bu yana yaşanan en olumsuz rakam oldu. 
     Devlet İstatistik Enstitüsü DİE , verilerine göre sabit fiyatlarla gayri safi milli hasıla GSMH ikinci üç aylık dönemde yüzde 11.8, ocak - haziran döneminde yüzde 8.5 küçüldü. Gayri safi yurtiçi hasıla GSYİH ise ilk çeyrekte yüzde 9.3, ilk altı ayda yüzde 6.1 daraldı. 
     
     5 Nisan krizinden de kötü 
     Bu oranlar 1945’teki rekor daralmanın yanında, 5 Nisan kararlarından sonra 1994’ün ikinci ve üçüncü çeyreğinde sırasıyla yüzde 9.7 ve 8.7 çıkan küçülmeden daha büyük daralmanın yaşandığını gösterdi. 
     Küçülme sonucu cari fiyatlarla gayri safi milli hasıla GSMH ikinci çeyrekte 38.5 katrilyon lira, 1987 bazlı sabit fiyatlarla ise 24.7 trilyon lira oldu. Yılın ilk altı ayında sabit fiyatlarla GSMH ise yüzde 8.5 azalarak 46.9 trilyon liraya geriledi. 
     
     GSMH ile GSYİH makası açıldı 
     GSYİH, yılın ilk yarısında yüzde 6.1, nisan - haziran döneminde ise yüzde 9.3 azaldı. GSMH ile GSYİH arasındaki makasın açılmasına neden olan gelişme dış alem net faktör gelirlerindeki hızlı yükselişten kaynaklandı. 
     İşçi dövizlerinden beklenen düzeyde giriş olmaması, dış borçlara da yüksek tutarda faiz ödenmesi nedeniyle, dış alemden sağlanan net faktör gelirleri ikinci çeyrekte 752.4 milyar, ilk yarıda 1 trilyon lira eksi bakiye verdi. 
     
Kimse harcama yapmıyor      Özel tüketim harcamaları yüzde 11.5, kamu harcamaları ise yüzde 5.7 azaldı 
     Üretimdeki küçülme yanında ekonominin harcama yönünde de ciddi daralma gözlendi. Özel nihai tüketim harcamaları ikinci çeyrekte yüzde 11.5, yılın ilk yarısında yüzde 7.5, devletin nihai harcamaları ise ilk yarıda yüzde 3.5, ikinci çeyrekte yüzde 5.7 azaldı. 
     En dramatik düşüş ise gayri safi sabit sermaye gelişiminde yaşandı. İkinci çeyrekte yüzde 32.1 düşen sermaye yatırımı harcamaları, özel sektörde yüzde 32.2, kamu sektöründe ise yüzde 32 oldu. Hem kamu hem de özel sektörün makine, ekipman ve bina inşaatı harcaması yapmaması bu rakamların düşüşüne neden olan gelişme olarak dikkat çekti. 
     Olumlu tek veri ise ilk yarıda yüzde 8.8, ilk çeyrekte de yüzde 7.6 büyüyen ihracat oldu. 
     
En büyük küçülme ithalatta sabit fiyatlarla  1997 1998 1999 2000 2001 Sektörler     6 aylık II. çeyrek Tarım -2.7 1.1 -5.5 1.7 -1.6 -4.9 Sanayi 10.1 5.2 -3.9 3.5 -5.2 -8.5 İnşaat -4.7 0.2 -4.3 -0.4 -8.9 -10.1 Ticaret 11.9 5.8 -9.4 10.4 -8.3 -11.5 Ulaştırma ve haber. 6.4 9.3 -2 4.5 -5.9 -8.8 Mali kuruluşlar 3.2 6.8 7.6 2 -7.7 -10 Konut sahipliği 2.3 2.4 2.1 -1 2.1 -2 Serbest meslek ve hizm. 7.3 5.2 -4 4.2 -6.1 -9.4 Devlet hizm. -0.1 0.6 0.3 2.2 3.7 -3.6 Kar amacı olm. Kuruluşlar -0.1 1.9 1.3 0.1 0.6 -0.3 İthalat vergisi 14.1 9.7 -14.9 29.2 -22 -32.4 Gayri safi yurtiçi hasıla GSYiH 7.8 5.2 -5 5.7 -6.1 -9.3 Gayri safi milli hasıla GSMH 7.9 6.3 -5.8 4.3 -8.5 -11.8      
     
Hem devlet hem de özel tüketimi kıstı sabit fiyatlarla Harcama grupları Değer trilyon TL II. çeyrek Değer trilyon TL 6 aylık Özel nihai tüketim harc. 17.037 -11.5 34.507 -7.5 Devletin nihai tük. harc. 2.295 -5.7 4.030 -3.5 G. safi sabit sermaye oluşumu 5.900 -32.1 11.431 -23.5 Stok değişmeleri -985 - -1.606 - Mal ve hizmet ihracatı 10.717 7.6 19.776 8.8 Mal ve hizmet ithalatı - 8.966 -31.5 18.305 -23.7 GSYiH 25.998 -9.4 49.833 -6.0 İstatiki hata -559 - -1.921 - GSYiH alıcı fiyatlarıyla 26.557 -9.3 47.912 -6.1      
     
GSMH yüzde 11.8 azaldı 1999 III. çeyrekrek -7.6 IV. çeyrek -4.9 2000 I. çeyrek 4.2 II. çeyrek 4.9 III. çeyrek 7.2 IV. çeyrek 7.6 2001 I. çeyrek -4.5 II. çeyrek -11.8      
1929 buhranından bile daha kötü      Yılsonu hedefleri şaşacak’ 
     Prof.Dr. Oğuz Oyan Ankara Üniversitesi Siyasal Bilgiler Fakültesi 

     "Hükümetin hedeflediği gibi yıl sonunda küçülmenin yüzde 6 gibi olması için, 2001 yılının geri kalanında pozitif büyüme yaşanması gerekir. Oysa temmuz ve ağustosu geçirdik ve pozitif büyüme işaretleri yoktu. Bunun yanında kişi başına milli gelir dolar bazında iyice düşecek. Bu da Türkiye’nin 10 - 15 sıra aşağıya düşmesine neden olacak." 
     
     Bu kadar beklenmiyordu’ 
     Prof. Dr. Ahmet Gökçen İstanbul Üniversitesi İktisat Fakültesi 

     "Yüksek oranlı küçülme, ekonomi politikasının para piyasalarına dayalı olmasından kaynaklanıyor. Reel sektör ihmal edildi. Son zamanlarda iktisat politikalarını yürütenler reel sektör demelerine rağmen bu kesim için yapılan bir uygulama yoktur. Nitekim bunun sonuçlarını yaşamaya devam etmektedir. Bu kadar büyük bir küçülme oranı beklenmiyordu. Beklenmeyen küçülmenin sebebleri de reel sektörün ihmal edilmesinden kaynaklanıyor." 
     
     Kötümserliğe kapılmayalım’ 
     Prof. Dr. Eser Karakaş Bahçeşehir Üniversitesi 

     "Özel imalat sanayiin yüzde 15.4 küçülmesi kaygı verici. 1929’da ABD’de yaşanan büyük depresyon sırasında dahi imalat sanayi bu kadar çok daralmadı. Türkiye, İkinci Dünya Savaşı’ndan bu yana yaşadığı en yüksek küçülme oranı ile karşı karşıya ama kötümserliğe kapılmamamız lazım. Şubat krizinden sonra böyle bir küçülme bekleniyordu. 2001 yılı kayıp bir yıl oldu ama 2002’yi ve 2003’ü iyi tasarlamak gerekiyor." 
     



 EKONOMİ 



















</TEXT>
</DOC>
