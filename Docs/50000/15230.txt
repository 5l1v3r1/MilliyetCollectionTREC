<DOC>
<DOCNO> 15230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/yazar/cemal.html </URL>
<DATE> 2001/04/08/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Ankara'da kritik haftanın kararları... 
</HEADLINE>
<TEXT>

     Kemal Derviş'in tedirgin olmadığı söylenemez. Yangın sönecek mi, parlayacak mı Derviş sonuçtan ne kadar emin, bilemiyorum. 
     Yarın gerçekten kritik bir haftaya giriyoruz. 
     Yani IMF'li günler 
     Bu günler aynı zamanda koalisyon ortaklarının, Ecevit, Bahçeli ve Yılmaz'ın siyasal kararlılığını da sınayacak. 
     Çünkü radikal, acıtıcı kararların altına imza atıp atamayacakları belli olacak. 
     Türkiye'nin geleceğini nereye kadar düşünebildiklerinin bir işaretini daha alacağız. Hatta, hem ülkemizin hem kendilerinin kaderiyle oynayacakları da söylenebilir üç liderin. 
     Onun için kritik günler... 
     Bütçe, Bankacılar Yasası, Telekom ve sivil havacılık gibi alanlarda güç ama gerekli, olmazsa olmaz tercihler yapılacak. 
     Yapılmaz, sulandırılırsa ne olur 
     Hafta içi şöyle bir haberin manşetlerde, medyada patlamasına gönlünüz el veriyor mu 
     IMF ile anlaşma olmadı IMF heyeti Washington'a dönüyor. 
     Böyle bir haber hafta ortasına doğru patlarsa yangın ne olur 
     Döviz kuru, faiz ne olur 
     Borsa, piyasa ne olur 
     Veyahut 
     Kemal Derviş, "Bu iş yürümüyor " diyerek görevinden istifa etse, daha iyi mi olur 
     Derviş'in hataları var, eleştirilmesi gereken... 
     Ama bunun gibi, hükümetin de Derviş'le ilgili olarak değişmesi, düzelmesi şart olan tutum ve hataları göze çarpıyor. Bazı çarklar, Derviş'e destek değil köstek olacak şekilde çok yavaş çevriliyor. 
     Ayrıntılara girmenin zamanı değil. Bugün önemli olan, yangının bir an önce söndürülmesi için sağduyu sahibi herkesin kendine düşeni yapmasıdır. 
     Olağanüstü dikkat ve özen gerekiyor. Yoksa, bugünleri de aratacak bir çukura yuvarlanabilir Türkiye. 
     Bugün pazar 
     Niyetim, felaket senaryoları yazmak değil. Masamda iki değerli dostumun, Osman Ulagay'la Selçuk Demirel'in iki yeni kitabı duruyor. 
     Sevgili Osman, Küreselleşme Korkusu ismini taşıyan kitabının Timaş Yayınları iç sayfasına şöyle yazmış 
     "İstikrar özlemiyle helak olmuş kuşaktan değerli dostum Hasan Cemal'e küresel bir teselli..." 
     Evet, öylesi günler ki hepimizin teselliye ihtiyacı var. İstikrar hala Kaf Dağı'nın arkasında çünkü. 
     Kitabında Osman, Türkiye'de kurulu düzenin kalelerini, statükoyu hala aslanlar gibi savunmaya devam edenleri çok iyi teşhir ediyor. 
     "Türkiye'de değişimin hiç de kolay olamayacağını, küresel düzene uyum sağlamanın fevkalade sancılı dönüşümleri gerektireceğini ve mevcut düzenin mağdurlarının bir anda feraha çıkamayacağı"nı vurgularken sayfa 49 şimdiki durumumuzu anlatıyor. 
     Ama aynı zamanda iyimser 
     "Türkiye gibi sanayi devrimini ıskalamış, nüfusunun yüzde 40'ını hala verimliliğin çok düşük olduğu kırsal kesimde barındıran, eğitim düzeyi yetersiz bir ülkenin olanakları değerlendirilerek müthiş bir sıçrama yapma ve dünya liginde üst sıralara tırmanma potansiyeli de var." 
     Osman'a katılıyorum ben de... 
     Gelecekten umutluyum. 
     Ama bugünkü ruh halim ne yazık ki iyimserliğe el vermiyor. 
     Sevgili Selçuk Demirel'in 'Desen mi, Demesem mi ' isimli kitabındaki Okuyanus Yayınları bazı desenleri özellikle 'depresyon' başlıklı bölümdekiler şimdiki ruh hallerimizi galiba daha iyi anlatıyor. 
     İnşallah kısa zamanda bu depresif hallerden toplumca kurtuluruz. 
     İyi pazarlar 
     
     





Hesapta yoktu 


Esnafın üç isteği 


CHP bilmecesi 


Ankara'da kritik haftanın kararları... 


Gemi ve kapı 


Az alkollü tarih 


Amerika nasıl bakıyor 


Çifte standart 


Sadece yazarkasa değil atılan... 


Dinlerken dili tutuldu 


Dervişname 


Üniversiteler de TL'ye dönmeli 


Bodrum'da eğlence kadar tarih de var 


</TEXT>
</DOC>
