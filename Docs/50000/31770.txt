<DOC>
<DOCNO> 31770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/guncel/gun01.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Maden işletilsin’ diyenler Ecevit’e dilekçe gönderdi 
</HEADLINE>
<TEXT>
Altını görünce fikirleri değişti 
Bergama’da üretilen 11 kiloluk külçe altını gören Hopdediks’in hemşehrileri, mücadeleyi unutup Normandy şirketinin yanına geçti 
     İZMİR Milliyet 

     Yaklaşık 12 yıldır hukuk ve çevre mücadelelerine sahne olan Bergama’daki altın madeninin "deneme izniyle" işletildiğine ilişkin haberi ve ilk külçe altının fotoğrafını Milliyet’te gören vatandaşların kafası karıştı. Çevreciler ve köylülerin bir bölümü çalışmanın hemen durdurulması konusunda ısrar ederken gazetemize faks ve telefonlarla görüşlerini ileten bir başka grup, madenin çevreye zarar vermeyecek teknolojiyle işletildiğini savundu. 
     
     Çevreye zarar vermez’ 
     Altın yanlıları, 24 ton altın, 24 ton gümüş rezervine sahip, ekonomiye 240 milyon dolar yaklaşık 312 trilyon lira katkı sağlayacağı açıklanan madenin çalıştırılması gerektiğini belirterek, çok sayıda imza toplayıp Başbakan Bülent Ecevit’e de dilekçe gönderdi. 
     Dilekçede, "Madenin, çevreye hiç zarar vermeyeceği, test çalışmaları sonucu bağımsız denetleme kuruluşları gözetiminde ispatlanmıştır. Bergama halkı olarak, daha fazla iş sahası beklerken, ülkemize faydalı olan bu tesisin işletilmesini istiyoruz" denildi. 
     



 GÜNCEL 





















</TEXT>
</DOC>
