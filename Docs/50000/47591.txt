<DOC>
<DOCNO> 47591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/son/sontur17.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuzla'da bakımdaki bir gemide yangın çıktı... 
</HEADLINE>
<TEXT>

     Tuzla Tersaneler Bölgesi'nde, bakım ve onarım çalışması sırasında yangın çıkan gemide, itfaiye ekiplerinin soğutma çalışmaları sürüyor. 
     Türkoğlu Tersanesi'nde 1 aydır bakım ve onarımı yapılan 2 bin 800 grostonluk ''Denizhan'' adlı kuru yük gemisinin kaptan köşkünde saat 11.00 sıralarında başlayan ve makine dairesine de sıçrayan yangına, 
     Tuzla, Pendik ve Kartal itfaiyeleri müdahale etti. 
     İtfaiye ekiplerince kontrol altına alınarak söndürülen yangının ardından, gemide soğutma çalışmalarına başlandı. 
     Soğutma çalışmaları sırasında yoğun duman gözlenen gemideki yangının, kaptan köşkündeki elektrik kontağından ya da kaynak çalışması sırasında çıkmış olabileceği bildirildi. 
     Yangında ölen ya da yaralanan olmadığı kaydedildi. 
     






</TEXT>
</DOC>
