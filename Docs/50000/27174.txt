<DOC>
<DOCNO> 27174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/yasam/yas06.html </URL>
<DATE> 2001/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kılıbıklara müjde Erkek sığınma evi 
</HEADLINE>
<TEXT>

Eşinden dayak yiyen erkeklere Antalya kucak açıyor. Erkekler için bir sığınma evi kurulacak, ancak yeri sır gibi saklanacak 
     İBRAHİM OKUMAMIŞ Antalya DHA 

     ŞİDDETE maruz kalan kadınlara hizmet veren sığınma evlerinden sonra Türkiye bir ilkle tanışıyor. İlk erkek sığınma evi Antalya’da açılıyor. Antalya Sosyal Hizmetler İl Müdürlüğü tarafından projesi iki yıl önce hazırlanan erkek sığınma evinde son aşamaya gelindi. Yeri sır gibi saklanan erkek sığınma evi 10 kişi kapasiteli olacak. Bu evde, bir doktorla bir sosyal hizmet uzmanı görev yapacak. 
     ERKEĞE özel bu tesisten, eşinden dayak yiyen ya da eşi tarafından eve alınmayanlar yararlanabilecek. Sığınma evinin açılmasında, yardım talebinde bulunan erkeklerin sayısındaki artışın önemli etken olduğu belirtildi. Şiddet mağduru erkekler önce rehabilite edilecek, sonra eşleriyle araları düzeltilip evine dönmesi için girişim başlatılacak. 
     



 YAŞAM 























</TEXT>
</DOC>
