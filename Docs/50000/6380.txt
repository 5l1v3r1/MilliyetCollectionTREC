<DOC>
<DOCNO> 6380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/siyaset/asiy.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkeş’in serveti tedbirli 
</HEADLINE>
<TEXT>

Ayyüce Türkeş’in şikayetçi olmasıyla üzerine açılan davanın iddianamesinde, mirasın büyük bölümünün mahkemelik olan üç kızının arasında bölüştürüldüğü belirtildi 
     GÖKÇER TAHİNCİOĞLU, EZELHAN ÜSTÜNKAYA Ankara 

     MHP’nin Başbuğu merhum Alparslan Türkeş’in İngiltere’de ortaya çıkan ve iki eşinden olan kızlarını birbirine düşüren 1.2 trilyon liralık servetinin, ölümünden bu yana kullanılamadığı ortaya çıktı. 
     Babasının servetinden pay alamayan Ayyüce Türkeş’in açtığı dava sonucu, 1999 yılında Türkeş’in parayı kendi bankalarına transfer ettiren diğer iki kızının hesaplarına tedbir konulduğu anlaşıldı. 
     Ankara 7. Ağır Ceza Mahkemesi’nde, önceki gün başlayan yargılamayla ortaya çıkan Türkeş’in yurtdışındaki büyük serveti tartışma konusu oldu. Türkeş’in ilk eşinden olan kızları Ayzıt Türkeş ve Umay Günay’dan, ikinci eşinden olan Ayyüce Türkeş’in şikayetçi olması üzerine açılan davanın iddianamesiyle, kamuoyuna yansımayan gerçekler de ortaya çıktı. 
     İddianamede, Türkeş’in 4 Nisan 1997’deki ölümünün ardından, mirasın büyük bölümünün mahkemelik olan üç kızının arasında bölüştürüldüğü belirtilirken, Alparslan Türkeş’in İngiltere’deki "Detıtche Bank Privote" bankasının "0700245" nolu hesabında da 575 bin mark, 845 bin 475 dolar, 367 bin 549 sterlin parası bulunduğunun anlaşıldığı kaydedildi. 
     İddianamede, ilk eşten olan kızların, "ölümünden önce Türkeş’e boş bir kağıda imza attırdıkları ya da imzasını taklit edip paraları kendi hesaplarına aktardıkları" kaydedildi. 
     Ayyüce Türkeş’in, yargıya başvurduğu ve 11. Asliye Hukuk Mahkemesi’ne, "İngiltere’deki hesaplarda görülen paranın mirasta gözükmediği bu paranın da, mirasa eklenerek bölüşümünün yapılması" yönünde dava açıldığı öğrenildi. 
     Ayyüce Türkeş’in bunun ardından savcılığa, "dolandırıcılık" suçuyla ceza davası açılması yönünde de başvuruda bulunduğu, bunun üzerine 1999 yılında soruşturma açıldığı bildirildi. Savcı Musa Türkay’ın yaklaşık 1 yıl süren soruşturmanın ardından ceza davası da açtığı anlaşıldı. 
     
Kimse hesap soramaz      Eşinin ölümünün ardından ciddi bir malvarlığına sahip olmadıklarını öne süren Seval Türkeş, ortaya çıkan 1.2 trilyonluk servet için "Türkeş, Türkiye’ye miras bıraktı. Türkeş’in tabii ki parası olacak. Türkeş’e kimse hesap soramaz" diye değerlendirdi. Seval Türkeş, Alpaslan Türkeş’in ölümünden sonra mağdur edildiğini söyleyerek, "Hiçbir belgeye ve bilgiye dayanmadan kişilik ve ailemin mahremiyetine saldırıldı. Bizim gibi aileler toplum adına savaştı" dedi. 
     
Tuğrul Türkeş Beni karıştırmayın      Alpaslan Türkeş’in oğlu Tuğrul Türkeş de, miras tartışmasında sessiz kalmayı tercih etti. Türkeş, "Yargıya intikal eden bir konu. Tartışma dışında kalmak istiyorum" dedi. 
     
Bu para MHP’nin mi İSTANBUL Milliyet 
     Kızı Ayyüce Türkeş’in yargıya başvurmasıyla Alparslan Türkeş’in İngiltere’deki bir bankada ortaya çıkan 1.2 trilyon liralık nakit serveti, TBMM’ye yapılan resmi mal beyanında da yer almadı. Türkeş’e ilişkin resmi bildirimlerde yer almayan paranın MHP’ye ait olup olmadığı sorusu gündeme geldi. 
     Türkeş’in ölümünden hemen sonra MHP kadroları arasında yaşanan miras kavgası ve peşine düşülen partinin yaklaşık 5 trilyon lira parası sır oldu. MHP, kayıp evler ve arabaların akıbetini öğrenmeye çalışırken, Milliyet’in 22 Ağustos 1997’deki "Türkeş’in kayıp çantası" manşeti bomba etkisi yarattı. Haberde Türkeş’in, ölümünden bir gün önce Almanya’dan içinde 625 bin mark bulunan çantayla döndüğü, Türk kurultayı için getirildiği tahmin edilen paranın kaybolduğu vurgulandı. 
     
Resmi servet beyanında yok      Alpaslan Türkeş’in, TBBMM’ye resmen yaptığı beyanda da, İngiltere’deki bir bankada ortaya çıkan paralar yer almadı. Liderlerin Malvarlığını Soruşturma Komisyonu’nca açıklanan Türkeş’in resmi servet beyanı şöyle 
     İstanbul Yakacık’ta arsa ve ev n İzmir Özdere’de arsa, ev n Ankara Oran’da bir ev n Fethiye’de kooperatiften hisse n Ankara’da eşinin üzerine ev, İzmir Konak’ta daire, Ankara Çankaya’da iki daire, Ankara Altındağ’da arsa, Konut Yapı Kooperatif’ten hisse, Kocaeli Gebze, İstanbul Üsküdar’da arsa n 1991 model Mercedes ve 1994 model Audi marka otomobil n 25 bilezik, 60 Cumhuriyet altını n 45 bin mark, 2 bin dolar, 2 milyar 611 milyon lira nakit para. 
     
MHP’ye dava açılabilirANKARA Milliyet 
     Alparslan Türkeş’in İngiltere bankalarında ortaya çıkan gizli servetinin MHP’ye ait olması durumunda parti hukuki soruşturmayla karşı karşıya kalabilir. 
     Siyasi Partiler Yasası’na göre bir parti, yasayla belirlenen kişilerden başka kimselerden bağış ve yardım alamıyor. Yasa, siyasi partinin yurtdışından yardım aldığının belgelenmesiyle o parti hakkında kapatılma kararı verilmesini öngörüyor. 
     Türkeş’in İngiltere’de ortaya çıkan gizli serveti, MHP hesabına yatırılmış olsaydı öncelikle bu para, gizli tutulup Anayasa Mahkemesi denetiminden kaçırılmış olacağından Hazine’ye devredilecekti. 
     1.2 trilyon liranın partinin parası olması durumunda bu paranın nasıl ve nereden kazanıldığı soruşturulacaktı. Bu soruşturma sonunda söz konusu paranın kaynağının yurtdışı yardımlar olduğu belirlenirse Siyasi Partiler Yasası’na göre MHP hakkında kapatma davası açılabilecekti. 
     


 SİYASET 











</TEXT>
</DOC>
