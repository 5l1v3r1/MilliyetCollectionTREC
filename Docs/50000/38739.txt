<DOC>
<DOCNO> 38739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/yasam/yas01.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Paraya bak 
</HEADLINE>
<TEXT>

Herkes onu konuşuyor... Dile kolay ikramiye 280 trilyon lira... Ve rakam her dakika artıyor. ABD’deki Powerball’ lotosuna siz de katılabilirsiniz 
     DIŞ HABERLER SERVİSİ 

     ABD’de loto rekora koşuyor. Ülke tarihinin 3’üncü büyük ikramiyesi olan 193.5 milyon dolarlık yaklaşık 280 trilyon lira loto çekilişi yapıldı. Yetkililer, Powerball’ lotosunda 2-36-39 - 30 - 28 numaraya isabet eden lotoyu kazanan olmadığını açıkladı. Devreden ikramiyenin yarın yapılacak yeni çekilişte 280 milyon doları bulması bekleniyor. 
     
80 milyonda bir      ABD’de daha önce 1998’de 295.7 milyon dolar, 2000’de de 363 milyon dolar ikramiye veren çekilişler yapılmıştı. 1998’deki ikramiyeyi Ohio’da ortak bilet alan bir grup fabrika işçisi kazanmıştı. Rekor ikramiye olan 363 milyon dolarıysa geçen yıl Illinois ve Michigan’da ayrı 2 kişi kazanmıştı. Uzmanlar, Powerball’da büyük ikramiyeyi tutturma olasılığının 80 milyonda bir olduğunu söylüyor. 
     
İşte adres...      ABD’nin loto oynanmasına izin veren 21 eyaletinde oynanan Powerball’da isteyen her ülkenin vatandaşı ABD’deki yakınları aracılığıyla bilet edinerek şansını deneyebilir. Loto hakkında ayrıntılı bilgi www.powerball.com adresinden alınabilir. 
     



 YAŞAM 





















</TEXT>
</DOC>
