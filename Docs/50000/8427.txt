<DOC>
<DOCNO> 8427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/son/sontur14.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Cep telefonu hayat kurtardı 
</HEADLINE>
<TEXT>

     Van'ın Edremit ilçesinde, tipi nedeniyle yolda mahsur kalan 18 öğrenciyi cep telefonu kurtardı. 
     Kaymakam Fatih Kadiroğlu, ''Öğrencilerin kurtarılmasında devlet-vatandaş işbirliğinin en güzel örneği sergilendi'' dedi. 
     Edremit Kaymakamı Fatih Kadiroğlu, yaptığı açıklamada, Dönemeç köyünden Çayırbaşı köyüne öğrenci götüren Mehmet Gökdemir yönetimindeki 65 EY 286 plakalı minibüsünün, tipi nedeniyle yoldan çıktığını söyledi. 
     Kaymakam Kadrioğlu, öğrencilerin, cep telefonuyla durumu Milli Eğitim Müdürlüğü'ne bildirmesiyle olay yerine gidildiğini belirterek şöyle konuştu 
     'Olayın duyulması üzerine, jandarma, vatandaşlar ve Çiçekli beldesinden bir ekip yola koyularak, kısa sürede aracın yoldan çıktığı Çayırbaşı köyü yakınlarına gittik. Öğrencileri taşıyan minibüs, tipiye rağmen kurtarıldı. Kurtarma sırasında öğrenciler, minibüsten alınıp askeri araçlarla köye ulaştırıldı. Öğrenciler ailelerine sağlam olarak teslim edildi. Cep telefonu sayesinde bu öğrencilerimiz donmaktan kurtarıldı. Ayrıca öğrencilerin kurtarılmasında devlet-vatandaş işbirliğinin en güzel örneği sergilendi. İlçe merkezi ile köylerdeki vatandaşlar çok duyarlı davranarak olay bölgesine intikal ettiler.'' 




</TEXT>
</DOC>
