<DOC>
<DOCNO> 3840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/yasam/yas02.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu Türk genç kızına tüm Amerika hayran 
</HEADLINE>
<TEXT>

Henüz orta okuldayken bursa gittiği ABD’de 1 yılda liseden, 8 yılda ise 3 üniversiteden mezun oldu... Hepsen Uzcan’ın amacı, siyasete atılmak 
     ŞÜKRAN ÖZÇAKMAK İstanbul 

     İşte Türk gençleri yurtdışında büyük işler başarıyor’ haberlerinin en esaslısı... Samatya’da dünyaya gelen ve Davutpaşa İlkokulu’nu bitiren Hepsen Uzcan 26 , Üsküdar Amerikan Koleji 1’inci sınıf öğrencisiyken bursla gittiği Amerika’da başarıdan başarıya koşuyor. 
     Uzcan, Billanss West Lisesi’nden 1 yılda 1’incilikle mezun olduktan sonra, elektrik ve ekonomi mühendisliği bölümleri ile doktora yaptığı hukuk fakültesini de 8 yılda bitirdi. 
     1996’da davet edildiği Beyaz Saray’da, başarılı öğrencilerle birlikte hukuk sistemini tartışan Hepsen’in amacı, en kısa zamanda Türkiye’ye dönerek politikaya atılmak ve Türk Ceza Kanunu’nda köklü değişiklikler yapmak. 
     
     Dönüşü muhteşem olacak 
     Önceki gün düzenlenen törenle New York Barosu’na katılan Hepsen, daha önce de Boston ve Massachuseltts barolarına kabul edilmişti. Amerika’da baroya üye olmanın zorluklarına dikkat çeken Hepsen, şöyle konuştu 
     "Tek amacım geri dönüp ülkeme hizmet etmek. Amerika’da mahkemeler, anayasa doğrultusunda kendisini yenileyebiliyor. Kanunlar, meclis değil mahkemeler tarafından değiştiriliyor. Bu da hızlı ve doğru değişime neden oluyor. Ülkem için bunu özlüyorum." 
     


 YAŞAM 

























</TEXT>
</DOC>
