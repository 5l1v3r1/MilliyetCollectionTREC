<DOC>
<DOCNO> 39796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/yazar/akyol.html </URL>
<DATE> 2001/08/31/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Komplo teorisi 
</HEADLINE>
<TEXT>

     ZİHNİMİZ komplo teorileri uydurmaya pek yatkındır. 
     Gulyabani masalları kadar da ilgi çekicidir komplo teorileri... 
     Ülkemizdeki üstadı, Mahir Kaynak'tır... 
     İktisat profesörü Mahir Kaynak, ne zaman bir komplo teorisine ihtiyaç duyulsa hemen üretimine başvurulan bir isimdir. 
     Tek o değil tabii... 
     Üzeyir Garih cinayeti gibi, kamuoyunu sarsan bir olay olur da komplo teorileri sökün etmez mi 
     "Garih, mezarlığa çok önemli kişilerle çok gizli şeyler konuşmaya gitmiştir" imiş... Yoksa niye gitsin imiş 
     Bir başkası 
     "Devleti savunan Uğur Mumcu'yu nasıl derin devlet öldürtmüşse, Üzeyir Garih'i de diyalog kurmaya çalıştığı dinciler öldürmüştür" imiş... 
     Olayın pek örgüt işi gibi gözükmediği yolunda resmi açıklamalar yapıldı da komplo teorisi furyası fazla uzamadı... 
     Yoksa, kim bilir daha nice dehşetengiz komplo masalları dinlerdik... 
     
     
     
     SOMUT bulguları, verileri dikkate almadan her olayda, çok sayıda, hatta birbiriyle çelişen "komplo teorileri" üretebiliriz. Zihinsel spekülasyonlarımızı "delil" de sanabiliriz. 
     "Falanca kişiyi fişmancalar öldürmüştür Çünkü onlar canidir .." Ama bir kesimi cani olarak görmemiz, cinayetin delili olmaz .. 
     "Korkutup susturmak için öldürdüler " Ama böyle suçladığımız kesim de "Provokasyon yapmak için sizinkiler öldürdü" diye aynı şekilde soyut, spekülatif iddialar ileri sürebilirler. 
     Spekülasyonlarımızı genişletebiliriz... Emperyalizm, komünizm, yeşil kuşak, faşizm, derin devlet, irtica, dış güçler gibi daha soyut, o sebeple daha esrarengiz, o sayede daha heyecan verici "failler" üretebiliriz zihnimizde 
     Hitler'in "beynelmilel Yahudi"si, Stalin'in "kapitalist emperyalizm"i böyle soyut, esrarengiz ve heyecan verici "failler"di 
     Bir dalgınlığınız, bir yanılgınız, bir erdeminiz bile "haince bir eylem"in "delili" sayılır bu mantıkla 
     
     
     
     BİLİMDE ve hukukta bilinmeyen gerçeği araştırmanın metotları vardır bunların başında "nedensellik" ve "delil" kavramları gelir. 
     Bilimsel düşünceye girişin de ilk adımı "nedensellik" araştırmasıdır. 
     Yanılgı olabilir. Mesela 13 yaşındaki bir çocuğun katil sanılması... İlk açıklama böyleydi. Benim bir yazım da, çocuğun ismini vermeden, bu açıklamadan hareket ediyordu. 
     Yine hukukun "nedensellik" ve "delil" kurallarıyla anlaşıldı ki, o çocuk masumdur. 
     Üzeyir Garih'i sabıkalı bir firari erin, siyasi değil 'adi' sebeplerle öldürdüğü konusunda çok güçlü, hukuken geçerli deliller bulundu. 
     Tabii ki "Arkasından kimler var " diye sorulmalı, araştırılmalı Ama adi bir cinayet olamaz mı 
     Özellikle ideolojik niteliği ön plana çıkan olaylarda önyargılarımızı tahrik edecek komplo teorilerinden sakınmak gerekir. Hem toplumsal sorumluluk duygusuyla, hem de hukuka ve bilimselliğe özen gösterme duygusuyla... 
     Yoksa, toplumda hukukun hakemlik görevini yapması da, rasyonel bir toplum haline gelmemiz de zordur.... 
     ----- 
     NOT Şişli Belediye Başkanı Sayın Mustafa Sarıgül telefon ederek "Üzeyir Garih Teşvikiye Caddesi" ismini tarihçilerden oluşan bir komisyonla da görüşerek yeniden gözden geçireceklerini söyledi. Bu duyarlılığı için kendisine teşekkür ediyorum. 
     
     







Komplo teorisi 


Şirketlerinin yıllık cirosu sadece 
7 trilyon 


Koray Aydın istifa ve temiz politika 


Vurgun ve siyaset 


Boşuna eğitim, yitirilen hayaller 


Solus Deus non cadere 


Köy yemeğinde sorunlar geçidi 


Herkes özür dilesin ’ 


Üzerimize yürüdü Yener de bıçakladı 


Dikiş tutmayan yama ve gündem 


Ekonomik OHAL 


Zonguldak SSK mide - bağırsak röntgeni çekmez 


Kadınların tarafında 


Sırada kim var 


Diyarbakır’da umut ve kaygı 


Eylül "harcama ayı" 


</TEXT>
</DOC>
