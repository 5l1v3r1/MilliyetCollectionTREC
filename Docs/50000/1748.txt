<DOC>
<DOCNO> 1748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/dunya/dun02.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bosna kasabı hesap verİyor 
</HEADLINE>
<TEXT>

     DIŞ HABERLER SERVİSİ 

     Uluslararası Savaş Suçları Mahkemesi USSM dün, Bosna’daki etnik temizliğin en önemli isimlerinden birini daha adalet önüne çıkardı. 1992 - 1995 yılları arasındaki etnik temizliğin mimaralarından, Bosnalı Sırpların eski Eş Başkanı Biljana Plavsiç önceki sabah Hollanda’nın Lahey kentindeki USSM’ye teslim olduktan sonra, dün yargıçların önüne çıkarıldı. Plavsiç, bugüne kadar USSM önüne çıkan en üst düzey Sırp olduğunu gibi, savaş suçlusu olarak yargılanan ilk kadın unvanını aldı. 
     Plavsiç’in teslim olması, Radovan Karadziç ve Ratko Mladiç gibi Bosnalı müslümanlara karşı gerçekleştirilen etnik temizliğin başını çeken diğer isimlerin de USSM’ye çıkmasının önünü açtı. Plavsiç’i direnemeyerek teslim olmaya iten gelişme ise, Sırbistan’da Miloşeviç’in devrilerek Vojislav Koştunitsa - Zoran Cincic ikilisinin ikidara gelmesi oldu. 
     
Sırp Demir Leydisi’      Eski bir biyolog olan Biljana Plavsiç, Bosna’daki etnik temizliğin pervasız savunucusu olarak ün yaptı. İflah olmaz Boşnak düşmanlığı ve bu çereçevedeki politikalarıyla "Sırp Demir Leydisi" unvanını aldı. Etnik temizlik konusundaki açıklmalarıyla en az kendisi kadar pervasız olan Miloşeviç’i bile yaya bıraktı. 
     Miloşeviç, Plavsiç’in akıl sağlığından şüphe ettiğini söyleyerek "Onun yeri akıl hastanesi" demişti. Miloşeviç’in eşi Mirjana da onun için, Nazi doktoru Mengele’ye atfen "O bir Kadın Mengele" ifadesini kullanmıştı. 
     


 DÜNYA 












</TEXT>
</DOC>
