<DOC>
<DOCNO> 42155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/son/soneko03.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
New York Borsası'nda işlemler Pazartesi günü başlayacak 
</HEADLINE>
<TEXT>

     Öte yandan, New York borsası ile Nasdaq borsasında hisse senedi alım satımlarına Pazartesi günü yerel saatle 09.30'dan itibaren başlanacağı bildirildi. Bugün olan borsada önce bono ve tahvil işlemleri yapılacağı ifade ediliyor. 
     Bu arada, hayat sigortası şirketlerinin Dünya Ticaret Merkezi ve Pentagon binasına yönelik saldırılarda ölenlerin yakınlarına milyarlarca dolar tutarında sigorta bedeli ödeyecekleri ortaya çıktı. 
     Terörist saldırıda hayatını kaybedenler arasında, Wall Street borsasının üst düzey yöneticilerinin de bulunduğu ve bu kişilerin hayat sigortası miktarlarının çok yüksek olduğu ifade ediliyor. 
     ABD'nin en büyük hayat sigortası şirketi olan ''Northwestern Mutual''in icra direktörü Ed Zore, ''Çok büyük paralar ödeyeceğiz. Fakat bu bizim işimizin bir gereği'' şeklinde konuştu. 
     Sigorta şirketleri bununla birlikte ödenecek paranın kesin miktarı hakkında tahminde bulunmaktan kaçınıyor. 
     






</TEXT>
</DOC>
