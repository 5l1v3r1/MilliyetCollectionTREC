<DOC>
<DOCNO> 41425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/son/sonspo05.html </URL>
<DATE> 2001/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Avrupa'da 160. randevusuna çıkıyor 
</HEADLINE>
<TEXT>

     Galatasaray, 96 yıllık tarihinde yarın İtalya'nın SS Lazio takımıyla yapacağı maçla, Avrupa kupalarında 160. randevusuna çıkacak. 
     Sarı-kırmızılılar, bugüne dek Avrupa kupalarında yaptıkları 160 karşılaşmada 61 galibiyet elde ederken, 60 karşılaşmada da sahadan yenik ayrıldı. ''Aslanlar'', Avrupa kupalarında 38 maçta ise rakipleriyle yenişemedi. 
     Galatasaray, Avrupa kupalarında rakip fileleri 211 kez havalandırırken, kalesinde ise 241 gol gördü. 
     
     Uğurlu Ali Sami YEn 
     Galatasaray'ın, Avrupa kupalarında kendi sahasındaki maçlardaki uğuru sürüyor. 
     Avrupa Şampiyonlar Ligi'nde 7. kez mücadele eden Galatasaray, kendi sahasındaki son 15 maçta yenilgi yüzü görmedi. 
     Sarı-kırmızılı ekip, Avrupa kupalarında Ali Sami Yen Stadı'nda yaptığı son 15 maçta, 12 galibiyet ve 3 beraberlik aldı. Galatasaray, evinde yaptığı son 6 maçını da kazanmayı bildi. 
     Bu maçlarda yenilgi yüzü görmeyen sarı-kırmızılılar, 30 gol atıp, 15 gol yedi. 
     
     Son yenilgi Chelsea'den 
     Galatasaray, Ali Sami Yen Stadı'nda Avrupa kupalarında en son yenilgisini 2 sezon önce Avrupa Şampiyonlar Ligi'nde İngiltere'nin FC Chelsea takımına karşı 5-0'lık skorla aldı. 
     Sarı-kırmızılılar, bu maçın ardından Mecidiyeköy'de yaptığı son 15 Avrupa Kupası maçında sahadan yenik ayrılmadı. 







</TEXT>
</DOC>
