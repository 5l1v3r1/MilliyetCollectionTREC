<DOC>
<DOCNO> 48079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/son/sontur06.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizbullah'a darbe.... 
</HEADLINE>
<TEXT>

     Gaziantep'te düzenlenen operasyonlarda, terör örgütü Hizbullah'ın ilim grubuna mensup oldukları iddiasıyla 8 kişi yakalandı. 
     Emniyet Müdürlüğü'nden yapılan açıklamaya göre, İstihbarat ve Terörle Mücadele Şube Müdürlüğü ekiplerince gerçekleştirilen operasyonlarda, terör örgütüyle bağlantılı oldukları belirlenen Mehmet T, Cuma S, Orhan A, Muhittin B, Mehmet Y, Sinan Y, Nihat P. ile Abdullah G. gözaltına alındı. 
     Çıksorut ve Ocaklar bölgesinde bulunan çeşitli camilerde terör örgütü Hizbullah'a taban oluşturma ve eleman kazandırma faaliyetlerini yürüttükleri belirlenen 8 kişinin ev ve işyerlerinde yapılan aramalarda 1 pompalı tüfek, 15 av tüfeği fişeği, bol miktarda örgüt propagandası yapan kitap ve teyp kasetleri bulundu. 
     Açıklamada, gözaltındaki sanıkların sorgulamalarının devam ettiği, soruşturmanının sürdürüldüğü bildirildi. 
     






</TEXT>
</DOC>
