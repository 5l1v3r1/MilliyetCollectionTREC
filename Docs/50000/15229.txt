<DOC>
<DOCNO> 15229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/yazar/cankat.html </URL>
<DATE> 2001/04/08/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
CHP bilmecesi 
</HEADLINE>
<TEXT>

     CHP’nin bugün bir ilçe kongresi yapılıyor. 415 delege var, 214’ü Sivaslı. 
     Bilin bakalım, CHP’nin kongre yaptığı ilçe hangisi 
     Sivas Merkez I-ıh Gürün Değil. Kangal Söz konusu olan Çankaya ilçesi Ankara’nın Çankaya ilçesi. 
     CHP’nin bugün seçim yapacağı Çankaya ilçesinde oy kullanacak 415 delegenin 113’ü Sivas doğumlu, 101’i de Sivaslı ailelerin Ankara’da doğmuş çocukları. Bir de Baykal’ı hizipçilikle, mezhepçilikle, toprakçılıkla suçlarlar. 
     Gözünüze dizinize dursun e mi 
     Tesadüftür ayol, niye fesatlık ediyorsunuz 
     Sivaslı okurlarıma peşinen cevap bu yazının Sivas ve Sivaslılarla ilgisi yok. Çankaya delegelerinin 51’i Karslı, Edirneli veya Antalyalı da olsa, tepkim değişmeyecekti. Boşuna yorulmayın 
     
Güvenli piyasa      Hik ye e-postayla geldi. İlk yazan, yanlış görmediysem Cenap Yaman. Telif hakkına saygım tamdır... 
     İşi gereği Kolombiya’nın başkenti Bogota’da yaşayan bir Amerikalı’nın 60 bin dolar değerindeki Mercedes’i çalınmış. Polise gitmiş, gazeteye ilanlar vermiş... Nafile... Sigorta muamelesini başlattığı gün, telefonu çalmış 
     Araban bizde. 10 bin dolara geri veririz. 
     Adam sigortacısına danışıp, peki demiş. Parayı ödemiş, arabasını geri almış. 
     Derken ikinci bir telefon 
     Sorun çıkarmadan paranızı ödediğiniz için arabanızın bir yıl çalınmayacağını garanti ediyoruz. 
     Amerikalı artık bu kadarına inanmamış, şaka deyip geçmiş. 
     Ancak, bir hafta geçmeden, bir sabah bakmış, araba gene yerinde yok. 
     Derken malum telefon 
     
     Araban bizde. 10 bin dolara geri veririz... 
     Amerikalı tabii ağzına geleni söylemiş 
     
     Daha geçen hafta 10 bin dolar verdim. Hani bir daha çalınmayacaktı .. 
     
     Bir yanlışlık var herhalde, demiş karşısındaki, bir dakika bekler misiniz .. 
     Bilgisayar tuşlarının sesi işitilmiş... 
     
     Halkıymışsınız, özür dileriz. Arabanızı şu adreste bulacaksınız... 
     Adam, söylenen yere gittiğinde arabasının ön koltuğunda bir kart bulmuş 
     "Özrümüzün kabulünü rica ederiz" diye yanında bir şişe de... şampanya 
     
UĞURSUZLUK KİMDE      Eski bir fıkradır. Nedense aklıma geldi 
     İhtiyar Salomon, yanında uyuyan karısını sarsarak uyandırdı 
     Yahu Raşel, biz Polonya’da yaşarken, komşu köyden gelip evimizi yaktıklarında, sen benim yanımdaydın, değil mi 
     Evet Salomon, elbette yanındaydım. 
     1942’de Paris’te polis evimizi bastı, bizi Naziler’e teslim etti yine beraberdik... 
     Evet Salomon. 
     Auschwitz’de de öyle... 
     Evet Salomon 
     Sahi bak, toplama kampından zor bela kaçıp, üç gün karlı dağlardan sonra SS’lere yakalandığımızda da beraberdik... 
     Evet Salomon, beraberdik. 
     Yahu Raşel, sen bana uğursuzluk getiriyor olmayasın. 
     
Krem glase      Mehmet Barlas, Yeni Şafak’ta soruyor "İstanbul protokolü krema mı, mayonez mi " 
     "Aslında İstanbul protokolünü devlet değil sermaye belirler... İstanbul protokolünün son durumunu, mesela, Rahmi Koç’un, Baba Bush için verdiği davette gördük" diyen Barlas devam ediyor 
     Bazı heveslilere göre, İstanbul protokolünün üyeleri "Türkiye’nin kreması"dır. Ancak gerçekçi bir tahlil yapıldığı zaman, bu listenin genel olarak "krema"dan ziyade zaman zaman kesilen bir "mayonez"e, veya içinde sütten çok su bulunan bir "muhallebi"ye benzediği söylenebilir. 
     Şimdi size bir soru Sizceee, Mehmet Barlas, Baba Bush için verilen davete çağrıldı mı, çağrılmadı mı 
     Haydi bilin bakalım .. 
     
     





Hesapta yoktu 


Esnafın üç isteği 


CHP bilmecesi 


Ankara'da kritik haftanın kararları... 


Gemi ve kapı 


Az alkollü tarih 


Amerika nasıl bakıyor 


Çifte standart 


Sadece yazarkasa değil atılan... 


Dinlerken dili tutuldu 


Dervişname 


Üniversiteler de TL'ye dönmeli 


Bodrum'da eğlence kadar tarih de var 


</TEXT>
</DOC>
