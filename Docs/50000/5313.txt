<DOC>
<DOCNO> 5313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/yazar/cankat.html </URL>
<DATE> 2001/02/03/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Önemli olan parmak 
</HEADLINE>
<TEXT>

     İtalyan devlet televizyonu RAİ’nin olaylı programını dün seyrettiniz mi CNN Türk’te Kavgayı CNN Türk’ün de verdiğini İtalyanlar öğrenmiş, Reha’nın dediğine göre 
     Dünyaya rezil olduk, diyormuş olaydan söz eden gazeteler. Biz "Anacığım Türkler geliyor " derdik, şimdi Türkler "Anacığım İtalyanlar .." diyecekler. 
     Çok sevdiğim için Reha dediğim, sanmayın ki Reha Muhtar’dır ben Hürriyet’in ve CNN Türk’ün Roma temsilcisi Reha Erus’tan söz ediyorum. 
     Size de kısaca bilgi vereyim. 
     Saldırıya geçen hanım milletvekili Katia Bellilo, lisanslı boksördür. Soydan komünist bir aileden geliyor, Fırsat Eşitliğinden Sorumlu Devlet Bakanı. 
     Saldırıya tekmeyle karşılık veren sağcı Ulusal Birlik Partisi’nin Milletvekili Alessandra Mussolini, ünlüler ünlüsü Benito’nun torunu ve Sophia Loren’in yeğeni. Sağcı parti dedim, çünkü "faşist" demek İtalya’da büyük suç. Yani Katia ona "Faşist " derken ağır suç işliyordu. Alessandra bu hakarete, suç işlemeden cevap verebildi 
     Pis komünist, sen defol Küba’ya git, dedi. 
     Programın sunucusu Bruno Vespa ciddi bir gazetecidir. İlk dalaşmadan pek hoşlanmıştı, ama iki kadın çileden çıkınca 
     Aman Tanrım çekimdeyiz, diye feryada başladı. 
     Berlusconi’nin televizyonu RAİ’den kasedini çalmış ve pazartesi çekilen bu programı çarşamba akşamı yayımlamıştı. Belki bu yayının da etkisiyle perşembe akşamı reyting patladı. 
     Porta a Porta programının normal reytingi 36 civarındayken perşembe akşamı 56’ya, hatta vuruşmalar sırasında 70’e kadar çıktı. 
     Tartışılan konuyu da söyleyeyim. Kısaca "popodan taciz" diyebiliriz. Çıngar tacizin tanımlanmasından çıktı zaten. 
     İki farklı fiil konuşuluyordu 
     a Popoya, parmaklarınızı oynatmadan elinizle dokunursanız bunun adı "popoya dokunmakötır. 
     b Dokunduğunuz sırada, parmaklarınızı da harekete geçirirseniz, fiilin adı "mıncıklamak" olur ve taciz suçunu işlemiş sayılırsınız. 
     Hanımlardan hangisi bu tarifi kabul, hangisi reddediyordu. Orasını da, çok merak ederse İstanbul’daki Reha, Roma’daki adaşına telefon ederek kendisi öğrenir. 
     
Livaneli’yle kader birliği      Zülfü Livaneli içime su serpti demek ki böyle kazalar sadece benim başıma gelmiyormuş. 
     Akmerkez’deki bir kitapçıya gittim. Kitap, dergi filan alıp, ödemek için sıraya girdim. Bizde adettir ya, üç kasaya bir kasiyer koyarlar beklemem gerekti. Sıram gelince, kasadaki kıza "Vallahi müşterileriniz sabırlı insanlar..." demekten de geri kalmadım. Sonra, kredi kartımı çıkarıp burnuna uzattım. Kasiyer kız, aletten geçirdikten sonra kartı tezg hın üzerine pişti yapar gibi vurarak "Bunun limiti dolmuş..." dedi, hem de herkesin duyacağı şekilde. Sanki çekim karşılıksızmış gibi, utandım, kulaklarım ateş gibi oldu birden. Bırakıp kaçtım. Bir yandan da kendi kendime "İhtiyarladın kızım Berrin, acaba başına böyle işler gelen başkaları da var mı " diye söylenmeye başladım. 
     Varmış Aynı hadise, hem de benim gözümün önünde, Zülfü Livaneli’nin başına geldi. Nişantaşı’nda MR çektirmiş önemli bir şeyi yokmuş, çok şükür, kulak misafiri olduğum kadarıyla , kredi kartını uzattı ona da ama çok daha nazik bir tonda "Zülfü Bey, kartınızın limiti dolmuş" dediler. Üstüme vazifeymiş gibi ben gene sıkıldım. Zülfü Bey benim gibi mi, bütün Türkiye’nin, hatta dünyanın tanıdığı bir sanatçı, gazeteci, sivil toplumcu... O kim bilir ne kadar sıkılmıştır, dedim. "Evden başka bir kart getirteyim..." dediğini duydum, tam çıkarken. 
     Demek herkesin başına gelebiliyor böyle tatsızlıklar. Sanki biraz ferahlar gibi oldum. 
     
TRT’den 11 el ateş      TRT çok köklü bir kurumdur, bilirsiniz elbette. Çalışanları, TRT’yi iyice benimsemiştir, çok severler. 31 Ocak günü, TRT’nin kuruluş yıldönümüydü. Müdiran, Arı Stüdyosu’nda bir resepsiyona katılırken, kurumda nöbete kalanlar da, kendi aralarında küçük bir kutlama yaptılar. İki kadeh içenler de oldu demektir bu arada. 
     TRT’nin aşkıyla, haber dairesindeki muhabirlerden biri, 11. kata çıktı, pencereyi açtı Hey, oradakiler, siz TRT’cisiniz de biz değil miyiz " diye, havaya üst üste 11 el ateş etti. Hemen "TRT magandası" diye damgalamaya, kimmiş bu diye aramaya kalkmayın. Yoksa bir daha yazmam 
     
SARMISAK LAZIM MI      Adını vererek anlatmak olmaz. Zaten söylenti Ankara’da çok yaygın. Bu da yeni yöntemi kullananların üç beş kişiden ibaret olmadığını gösterir. 
     Bana anlatılanı size olduğu gibi aktarıyorum. Çapkınlığıyla ünlü bir milletvekili. Eliyle de göstererek 
     Şu yelek cebine bir diş sarmısak koyacaksın, diyor. Eve geç döndüğün akşam, birkaç dakika kala sarmısağı ağzına atıp bir güzel çiğneyeceksin. 
     Gerisi kolay. 
     Geç kaldın 
     Anacığım, dedim ya sana... Antep’ten gelmişler. Bir akşam ağırlamazsan, şimdi gönül koyarlar. 
     Karnın tok yani 
     Hem de nasıl Ağır da yemekler söyleniyor. Antep yemeklerini özlemişim diyeceksin... Leş gibi sarmısak kokuyorum herhalde affedersin... Çocuklar vakitlice yattılar mı .. 
     Tamamdııır .. 
     Dinleyenlerle birlikte basıyorlarmış kahkahayı. Meclis koridorlarında yaygın bir şaka da şu 
     Hocam, sarmısak lazım mı 
     
     





İkinci aşama 


Dışpolitika berbat 


Nasret Finans... 


'Dokununulmazlık zırhı kaldırılmalı' 


Önemli olan parmak 


Devlet Bahçeli inandırıcı olmak istiyorsa... 


Siyasetin silahı 


Kadınların beş ahret sorusu 


Sezer'in YÖK kuşatması 


Üniversiteler kimin umurunda 


Bir tartışmanın ortaya koyduğu 


Yaptırımlara dikkat... 


"Sümer Yatırım" tamam, diğerleri kapatılıyor 


Koçaryan'ın oltası... 


Körfez'de Ecevit farkı 


Bir öküzün itirafı 


Mikro kredi ABD'de var, bizde yok 


Sıfırdan milyoner olanlar 


</TEXT>
</DOC>
