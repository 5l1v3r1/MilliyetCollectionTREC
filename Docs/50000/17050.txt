<DOC>
<DOCNO> 17050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/son/sondun10.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de insan kopyalamak yasaklanacak 
</HEADLINE>
<TEXT>

     İngiliz hükümeti, insanın genetik kopyasının çıkarılmasını yasayla yasaklayacağını bildirdi. 
     Sağlık Bakanı Alan Milburn, İngiltere’nin genetik kopyalamayı yasayla resmen yasaklayan ilk ülke olacağını bildirdi. Kopyalamayı yasaklamakla birlikte genetik araştırmaları desteklediklerini belirten bakan, bu alanda dünyada öncü rol oynamak istediklerini söyledi. 
     Şimdiye dek dünyada hiç insan kopyalanmadı. Uzmanlar, insanı genetik olarak kopyalayacak teknolojinin henüz uzakta olduğunu belirtiyorlar. 
     İngiliz hükümetinin çıkarmayı kararlaştırdığı yasayla, hiçbir İngiliz araştırmacı kopyalama çalışması yapamayacak. Tedavi amacıyla cenin kopyalamak isteyen uzmanlar da, mutlaka biyo-ahlaki sorunlarla ilgili resmi kuruluşa başvuracaklar. 
     Sağlık Bakanı Milburn, genetik araştırmaları ise destekleyeceklerini belirtti ve bu araştırmaların, hastalıkların önlenmesi bakımından önemli olduğunu vurguladı 




</TEXT>
</DOC>
