<DOC>
<DOCNO> 45402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/yazar/okur.html </URL>
<DATE> 2001/10/06/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Süperman aramayalım’ 
</HEADLINE>
<TEXT>

     Hepimiz sınıfta kaldık Kriz yönetimini bir türlü beceremiyoruz. Hükümet, ekonomi yönetimi, Hazine, Merkez Bankası. BDDK, TÜSİAD, bankalar, ekonomistler, medya, şirketler ve vatandaş... Sakın alınmayın ama topyekün başarısızız. Bu programa kimse güvenmiyor... Kimse inanmıyor... 
     Devlet Bakanı Kemal Derviş’in "kahvaltı havarileri" bile ağız değiştirdi 
     Neden 
     IMF - Türkiye ilişkileri konusunda ne olacağını öğrendik. Ama içinde bulunduğumuz yönetim krizini bir türlü aşamıyoruz. 
     Sorun bu... 
     Artık kısır tartışmaları bir yana bırakalım ve bu ülke için ne yapılacağına "konsensüs" içinde hep birlikte karar verelim. 
     
     Hedefler değişti 
     Kişisel hesaplarla bir yere varılamayacağını görelim. 
     1999 yılında uygulamaya konulan programın iki hedefi vardı 
     "Enflasyonla mücadele ve bütçe disiplinini sağlamak " 
     Kabul edelim, olmadı... 
     Tam oluyor derken hesap bile sorulmayan bürokrasi ile siyasetçinin kurbanı olduk. 
     Bu kez yurtdışından mesih transfer edip, ona umut bağladık. 
     
     "Sihirli değnek yok " 
     Tek başına kim ne yapacak 
     Acaba biz çok fazla Amerikan filmlerinin etkisi altında mı kalıyoruz da sürekli "süperman" arayışlarına giriyoruz dersiniz... Sanki "süperman"in sihirli bir değneği birden bire tüm sorunlarımızı çözecek... 
     Gerçekçi olalım. 
     Doğru bakalım. 
     Onca yılın birikmiş sorunlarını kimse bir çırpıda çözemezdi... 
     Nitekim Kemal Derviş’e bağlanan büyük umut, yerini umutsuzluğa bıraktı. 
     Ve işlem derinliği olmayan piyasalar zemberekten boşalmışçasına bir yerlere koşup duruyor. Bu saatten sonra kimse "güven krizinden" söz etmeye kalkışmasın, komik oluyor Çünkü güven krizi kronikleşeli aylar oluyor, görmek istemeyenler de şimdi çıkmış ortalıkta büyük laflar ediyor. 
     Ayıp, ayıp... 
     
     Ufukta gözükenler... 
     Artık farklı bakmak zorundayız. Çünkü 11 Eylül 2001 dünya düzenini değiştirdi. ABD ekonomisi global krizin etkisi altında. Dünya bunu tartışırken bizim enflasyonla mücadele programımız ne kadar gerçekçi olur sanki 
     Görünen o ki herkes ekonomideki daralmayı enflasyonla aşma derdinde. "Bu kış canlanma olacak" diyenlerin başka cankurtaran simidi var mı 
     Üretemiyoruz diyenler, bugüne kadar "enflasyonla yaşayarak" karlarını korudular. Ancak şimdi kimsenin rol yapacak zamanı yok, dolar almış başını gidiyor. 
     Bu noktada büyük ihtimalle "kıyak zamla" cüzdanlarını yeşil dolarla süsleyecek olan siyasilere sesleniyoruz 
     "Haydi, görev başına " 
     
     







Varyag üzerine 


Milletvekili maaşı 


Türkiye hep önemli bir ülke ama... 


Hayat gerçeği 


Savaşta ilk kurban, gerçektir 


Kitap okumayı yasaklayan bakanlık 


Yeni bir coğrafya 


Terk edilmenin dayanılmaz ağırlığı 


Süperman aramayalım’ 


Şiirler üzerine... 


Bindiği dalı kesmek 


Kapıcı dairesi satılamaz 


Anayasanın Hikayesi - 1 


Ayşe Hanım Teyzem ne yapacağını şaşırdı 


Umudunu yitirmemiş bilgisayarcılar Milliyet TIR’ında 


</TEXT>
</DOC>
