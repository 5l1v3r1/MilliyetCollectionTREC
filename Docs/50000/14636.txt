<DOC>
<DOCNO> 14636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/son/sontur15.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da Siteler esnafı ayaklandı, Başbakanlığa yürüyor 
</HEADLINE>
<TEXT>

     Ankara'da küçük esnafın yoğun olarak bulunduğu Siteler'de toplanan yaklaşık 5 bin esnaf Başbakanlığa doğru yürüyüşe geçti. 
     Sabah saatlerinde Ahmet Çakmak adlı esnafın 6 bin dolar borcunu ödeyemediği için yazar kasasını Başbakana fırlatmasından sonra Siteler esnafı ayaklandı. 
     Önceden planlanmadığı ve kendiliğinden geliştiği belirtilen protestocular Ulus'a doğru yürüyüşe geçtiler. Ellerinde borç senetleri ile "Esnaf bitti" diye sloganlar atan esnafın önü polis panzerleri tarafından kesildi. Olay yerine gelen Ankara Ticaret Odası Başkanı Sinan Aygün panzerlerin üstüne çıkarak esnafı sakinleştirmeye çalıştı. 
     Sinan Aygün'ün "hep birlikte gidemeyiz içinizden bir grup temsilci olsun, Başbakandan randevu alalım" önerisi protestocuları sakinleştirmedi. Ankara'daki gerilimli saatler sürüyor. 




</TEXT>
</DOC>
