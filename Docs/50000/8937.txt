<DOC>
<DOCNO> 8937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/guncel/gun07.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgar soydaşlar dönüyor 
</HEADLINE>
<TEXT>

     ANKARA Milliyet 

     Avrupa Birliği, 1 Mayıs’tan itibaren Bulgar vatandaşlarını vize kapsamı dışında bırakınca, Bulgaristan’dan göç eden yaklaşık üç yüz bin soydaş Avrupa Birliği’ne girme hakkını elde etti. Bu kararın ardından 1989’da dönemin Bulgaristan Devlet Başkanı Todor Jivkov’un baskılarından kaçıp gelen soydaşlar, yeniden Bulgaristan’a dönmeye başladı. 
     Bulgaristan’dan göç eden soydaşlar geri dönüş için İçişleri Bakanlığı’na başvuru yapmaya başladı. Bir aydır devam eden başvurular sonucunda bin 500’e yakın Türk soylu Bulgar vatandaş Bulgar pasaportlarını alarak Bulgaristan’a döndü. 
     
Vize alıyorlar      Soydaşlar İçişleri Bakanlığı’ndan aldıkları eski pasaportlarına Bulgaristan Büyükelçiliği ve başkonsolosluklarından yeniden vize alarak ülkelerine dönerken, Bulgaristan’da daimi ikamet ettikleri kentlerdeki polis birimlerinden yeni pasaportlarını alabilecekler. Böylece Avrupa Birliği’nin Bulgaristan’ı birliğe dahil etme kararıyla Bulgar uyruklu Türk soydaşlar Türkiye’den önce AB’ye giriş yapmış olacak. Göç sonrası Türk vatandaşlığı hakkı kazanmış olan vatandaşlar çifte vatandaşlık hakkı nedeniyle Türk vatandaşlığını da kullanabilecek. 
     


 GÜNCEL 

















</TEXT>
</DOC>
