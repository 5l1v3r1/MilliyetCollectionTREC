<DOC>
<DOCNO> 20854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/yazar/theper.html </URL>
<DATE> 2001/05/12/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Yanlışlık yapılıyor 
</HEADLINE>
<TEXT>

     Bir kooperatife ortaktık, kooperatif binalarımızı bitirdi ve şimdi bir parselde bir blok, ikinci parselde on iki blok ve üçüncü parselde iki blok olmak üzere on beş bloklu bir site olduk. Ancak yönetim tek. Her blokun kalorifer kazanı ayrı. Parseller de birbirinden fiilen ayrılmış durumda. Ama sitedeki yönetim bizim kaloriferimize karışmak, yakıt parası toplamak gibi bir görevi de ısrarla sürdürüyor. Bunlardan ayrılmak mümkün değil mi N. Ö. - İstanbul 
     Size iki yönlü yanıt vereceğim. Birincisi 
     Siz müstakil bir parselde bulunan binada kat maliki iseniz zaten sizin için site yönetimi diye bir yönetim söz konusu değil. Sizin parselde bir bina varsa sizin binanıza ait bir yönetim kurulu olacak, sizin işlerinizi o kurul yönetecek. 
     Şayet bir parsel üzerinde iki blokun veya on iki blokun bulunduğu yerde daire sahibi iseniz. Sizin parseliniz içindeki binaların genel işlerini yürütmek üzere bir yönetim kurulunuz olabilir. Ancak her blokun kendine özel işlerinin görülmesi için site bazında kat malikleri kurulu gerekmeyecek. Her blokun kendine has problemini çözen, o blokun kat malikleri kurulu olacak. Sizin verdiğiniz örneğe geleyim. Her blokun kalorifer kazanı ayrı. Dolayısı ile ısınma işini kendi içinizde halledeceksiniz. Mektubunuzda son kat malikleri kurulunda yetmiş kişi ile karar alındığını yazmışsınız. Hayır madem ki sizin blok 21 daireden oluşuyor sizin blokun özel işleri için bu 21 kişi toplantıya çağrılacak ve kendinize ait kararları alacaksınız. Şayet parselinizde birden fazla bina varsa yani ikinci veya üçüncü parselde iseniz sadece parseliniz içinde kalan problemler için örneğin site yolları, aydınlatılması, müşterek gece bekçisi gibi işler için parsel içindeki tüm bağımsız bölüm malikleri toplanarak karar verecek ve site yönetimi bunlar arasından oluşacaktır. Parseller arasında ise bir yönetim birliği zaten olmamalıdır. Her parsel kendi içinde meselelerini halledecektir. 
     
     







Bürokrasi ve yargı 


Atış serbest 


Bence kusur değil 


Meclis TV’de asker sesi 


Ne zaman adam oluruz 


Yol kazası olmasın 


ABD'de surname 


Kriz, zam ve kolejler 


AB şartı WC 


İyi gitmiyor... 


Bu nasıl şeffaflık 


Sigorta güvencesi 


Hesap verme 


300 personelli üst kurula 350 lojman 


Yanlışlık yapılıyor 


Söyleneni yap... Yeter 


</TEXT>
</DOC>
