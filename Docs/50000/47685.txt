<DOC>
<DOCNO> 47685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/yazar/tamer.html </URL>
<DATE> 2001/10/19/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Kapana sıkışmış hükümet nasıl davranır 
</HEADLINE>
<TEXT>

Cumhurbaşkanı'na teşekkür edeceklerine, kuyusunu kazmaya uğraşıyorlar 
     Dün sabahki ilk durağım, Garanti ve Osmanlı bankalarının tek bir çatı altında toplanmasıyla ilgili olarak Doğuş Grubu Başkanı Ferit Şahenk’in, iki bankanın genel müdürleri Ergun Özen ile Turgay Gönensin’le birlikte düzenledikleri basın toplantısıydı. 
     Çağrılı olmadığım halde davetsiz misafir olarak katıldığım bu toplantıyı sizlere aktarmak üzere gazeteye bir geldim ki ne göreyim E - postam ve faksım, milletvekili zamları ile ilgili hokkabazlığa tepki mesajlarıyla dolup taşmış. Öte yanda ise kapana sıkışmış koalisyonun 3 liderinden Devlet Bahçeli hariç 2’si Cumhurbaşkanı’na yüklendikçe yükleniyorlar. Hem suçlu, hem güçlü misali... 
     ANAP lideri Mesut Yılmaz’ın şu sözlerini çerçeveletip asmak gerek "Referandum, milletvekili maaşlarıyla kıyaslanamayacak ölçüde kamu harcaması doğurur. Ekonomik kriz içindeki Türkiye’ye böyle bir yük yüklemeye kimsenin hakkı yoktur. Kamuoyu, Sezer’in bu davranışının ardında başka siyasi amaçlar arayacaktır. Bu hareket tümüyle Meclis’e karşıdır " 
     Pes vallahi Sayın Yılmaz, h l milletvekili maaşlarına zammı savunabiliyor, ancak kamuoyunun tepkisi konusunda fena halde yanılıyor. İşte masamda yığılan tepkilerden rasgele birkaç örnek 
     

</TEXT>
</DOC>
