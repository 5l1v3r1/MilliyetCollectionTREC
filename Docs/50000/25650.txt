<DOC>
<DOCNO> 25650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/dunya/dun01.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkleri AB'ye sokmayalım' 
</HEADLINE>
<TEXT>

Eski Alman şansölyesi Schmidt, Avrupa'da Türkiye'ye karşı ne kadar güçlü önyargılar bulunduğunu bir kez daha gözler önüne serdi 'Aydınlanma hiçbir zaman türkiye'ye ulaşmadı, ulaşmayacaktır' 
     DIŞ HABERLER SERVİSİ 

     Almanya'nın eski başbakanı Helmut Schmidt, Avrupa Birliği AB üyeliğine aday olan Türkiye'nin "birliğe girmesine asla izin verilmemesi gerektiğini" söyledi. 
     Stockholm Ekonomi Okulu tarafından düzenlenen "Avrupa'nın Gelecekteki Liderliği" konulu panelde konuşan Schmidt, Avrupa'nın siyasi ve ekonomik gelişiminde itici gücün, girişimci yönetim ve açık pazarlar kültürünün doğmasına neden olan 18. yüzyıl "aydınlanma çağı" olduğuna dikkati çekti ve şunları söyledi , "Aydınlanma felsefesi, hiçbir zaman Türkiye'ye ulaşmadı, ulaşmayacaktır "Türkiye, asla birliğe girmemelidir" diye konuştu. 
     Federal Almanya'da 1974 - 1982 yılları arasında başbakanlık yapan eski Sosyal Demokrat Parti SDP lideri Schmidt, Polonya, Çek Cumhuriyeti ve Macaristan'ın ise "ahlaki, tarihi, jeostratejik ve jeopolitik nedenlerle birliğe üye olacak ilk ülkeler olmaları gerektiğini" belirtti. 
     
Yardım edelim      Diğer yandan Şansölye Schmidt, AB'nin genişlemesiyle ilgili olarak haftalık Die Zeit gazetesine yazdığı makalede ise, Birliğin, Türkiye'nin kalkınmasına ve kendine güveninin artmasına yardımcı olacak olumlu ve açık bir politika izlemesi gerektiğini belirtti. 
     Helmut Schmidt, Türkiye'ye üyelik konusunda verilen sözün yetersiz olduğunu kaydederek, "Devlet adamları, jeopolitik düşüncelerden, demografik verilerden ve her şeyden önce kültürel çeşitliliğin kabul görmesinden dolayı, Türkiye'nin üyeliğiyle ilgili doğru olmayan açıklamalardan kaçınmalılar" ifadesini kullandı. 
     



 DÜNYA 












</TEXT>
</DOC>
