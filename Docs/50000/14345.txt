<DOC>
<DOCNO> 14345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/spor/spo02.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kritik dönemeç 
</HEADLINE>
<TEXT>

Fenerbahçe Teknik Direktörü Mustafa Denizli, Denizli ve Ankaragücü deplasmanlarının sezonun en önemli iki maçı olduğunu söyledi 
     YUSUF KOBAL 

     SARI - Lacivertli ekibin patronu, önlerindeki iki karşılaşmanın bu sezon ligde oynayacakları en kritik deplasmanlar olduğunu belirtti. Mustafa Denizli, "Denizlispor ve Ankaragücü son haftaların yükselen değerleri. Ligdeki en güçlü iki rakibimiz. Oyuncularım ve ben çok dikkatli olmalıyız" diye konuştu. 
     GENÇLERBİRLİĞİ maçı için Denizli karşılaşmasından sonra düşüncelerini açıklayabileceğini söyleyen Denizli, "Zaman kısaldıkça sorumluluğumuz artıyor. Oyuncularım özellikle gol yollarında daha becerili davranmak zorunda. Kendimizden eminiz, ciddiyeti elden bırakmıyoruz" dedi. 
     
Hasan Özaydın’ı kaybettikFenerbahçe’nin eski başkanı geçirdiği kalp krizi sonucu 56 yaşında hayata gözlerini yumdu 
     FENERBAHÇE’NİN eski başkanlarından Hasan Özaydın, dün akşam halı sahada futbol oynarken geçirdiği kalp krizi sonucu yaşamını yitirdi. Kadıköy, Göztepe’deki halı sahada maç yaparken "Ayağıma bir ağrı girdi" diyerek yere yığılan Özaydın arkadaşları tarafından ambulans ile Acıbadem Hastanesi’ne kaldırıldı. Ancak Özaydın tüm müdahalelere rağmen kurtarılamadı. 
     HASAN Özaydın’ın ani vefatı Fenerbahçe ve spor camiasında büyük üzüntü yarattı. 1945 yılında Erzurum’da doğan Hasan Özaydın 1994 yılında Fenerbahçe Kulübü’nde altı ay başkanlık görevinde bulunmuştu. Evli ve üç çocuk sahibi olan Özaydın’ın cenazesi yarın Kerimehatun Camii’nde kılınacak ikindi namazından sonra Çengelköy Mezarlığı’nda toprağa verilecek. 
     
Revivo kaset çıkaracak      İSRAİLLİ yıldız, sezon sonunda Fenerbahçe’nin şampiyon olması halinde sevdiği Türk şarkılarını bir kasette toplayacak. Revivo lig bitir bitmez stüdyoya girecek ve kendisinin okuyacağı şarkılardan oluşan bir kaset çıkaracak. 
     


 SPOR 




























</TEXT>
</DOC>
