<DOC>
<DOCNO> 1164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/yasam/yas02.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fidyecilerin oyunu tutmadı 
</HEADLINE>
<TEXT>
Sahte PKK’lılar çocuk kaçırdı 
13 yaşında bir çocuğu kaçıran çete, daha korkutucu olsun diye PKK’ adını kullandı 
     SABRİ SEVER İstanbul 

     Küçükçekmece’de bir işadamının oğlunu kaçıran biri kadın dört kişi yakalanırken, 13 yaşındaki rehine kurtarıldı. 
     Lise ikinci sınıf öğrencisi C.B.H., Cennet Mahallesi’ndeki evlerinden Rıza Şener, Hayati Gümüş, Sibel Gümüş, Cengiz Gümüş isimli silahlı şahıslar tarafından kaçırıldı. 
     İthalat ve ihracatla uğraşan Nihat Harman’ı arayan fidyeciler, "PKK için 150 bin mark vermezsen çocuğunu göremezsin" tehdidinde bulundular. Ancak Harman, polisten yardım istedi. 
     Telefonları dinlemeye alan polis, bir cep telefonu numarasından fidyecilerin adresini belirledi. Jandarmayla birlikte Celaliye Cemal Bey Caddesi’ndeki bir eve baskın düzenleyen ekipler, fidyecileri silahlarıyla birlikte yakalandı. Bir odada tutulan C.B.H. ise sağ olarak kurtarıldı. 
     


 YAŞAM 





















</TEXT>
</DOC>
