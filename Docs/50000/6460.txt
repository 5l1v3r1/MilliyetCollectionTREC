<DOC>
<DOCNO> 6460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/son/sonspo08.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İmdada yumruk yetişti 2-1 
</HEADLINE>
<TEXT>

     HANİ derler ya öldü, öldü, dirildi diye... Bu da onun misali... Öldü, öldü, dirildi Galatasaray, Bursaspor karşısında... Ne de olsa hafta içindeki 120 dakikalık Fenerbahçe maçının yorgunluğu ve de takımın eksikliği... Cim - Bom'u bunlar da etkiledi. Bursaspor rakibini sarstı, öne de geçmesine rağmen yenilmekten kurtulamadı. Elbette ki maçın skorunda en önemli rolü Bursaspor kalecisi Şenol oynadı. 
     YEŞİL - Beyazlı maçın başlamasıyla birlikte gol aradı. 16. dakikada Fatih ile de hedefine ulaştı. Sarı - Kırmızılı takım buna hemen karşılık verdi, 18. dakikada Ümit'le skora denge getirdi. Maçın kader anı 86. dakikaydı. Nedendir bilinmez, Şenol ceza alanında Jardel'in karnına yumruk attı. Dördüncü hakem de bunu görünce oyun dışı kaldı. Ve ardından 89. dakikada Ümit'in ortasına Jardel dokundu, maçın sonucu belli oldu 2 - 1. 



</TEXT>
</DOC>
