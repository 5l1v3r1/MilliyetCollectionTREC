<DOC>
<DOCNO> 26341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/guncel/gun02.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yiğit 3. köprüyü yapacağız 
</HEADLINE>
<TEXT>

3. köprü için proje hazırlıkları sürüyor’ diyen Karayolları Genel Müdürü kesin konuştu Mutlaka yapılacak’ 
     YILDIZ YAZICIOĞLU Ankara 

     Karayolları Genel Müdürü Dinçer Yiğit, Bayındırlık Bakanlığı olarak İstanbul Boğazı'nı "üçüncü kez geçmekte" kararlı olduklarını ama nasıl, nerede ve ne zaman olacağının kesinleşmediğini açıkladı. 
     Arnavutköy Semt Girişimi tarafından önceki gün "Boğaz'ımı sıkmayın" sloganıyla başlatılan protestolar üzerine Milliyet'in sorularını yanıtlayan Yiğit, üçüncü geçiş ile ilgili çalışmaların ön etüt aşamasında olduğunu belirterek, "Her şeyden önce ortaya çıkan proje, bir hükümet kararı gerektirir" dedi. 
     Protestolara anlam veremediklerini ifade eden Yiğit, zaman zaman resmi görüşlerin dışında spekülatif yaklaşımlar ortaya atıldığını savundu. 
     Bir ayağı Arnavutköy'de olacağı iddia edilen üçüncü köprü projesinin kaynağını bilmediğini belirten Yiğit, üçüncü geçiş için alternatif tüm projelerin uzmanlarca değerlendirildiğini ve proje ortaya çıktığında Bayındırlık Bakanlığı'nca açıklanacağını belirtti. 
     
     Henüz karar alınmadı’ 
     Bakanlık olarak "köprü" yapmayı amaçladıklarını söylemenin yanlış olduğunu savunan Yiğit, şöyle konuştu "Boğazın üçüncü defa geçilmesi çalışmaları henüz ön etüt safhasında. Geçişin nereden olacağı, hangi tip bir mühendislik yapısıyla geçileceği, finansman modelinin ne olacağı ve zamanlamasının ne olacağı konusunda herhangi bir karar alınmamıştır." 
     



 GÜNCEL 















</TEXT>
</DOC>
