<DOC>
<DOCNO> 30033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/siyaset/siy03.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Vatandaşla bütünleşin’ 
</HEADLINE>
<TEXT>

Bahçeli, yaz talimatı verdiği MHP’lilerden, her an, her gelişme olacakmış gibi hazır olmasını istedi 
     ÖNDER YILMAZ Ankara 

     TBMM’nin tatile girmesinin ardından siyasetteki tansiyon düşerken, MHP yaz dönemi boyunca tüm Türkiye’nin nabzını tutma çalışmalarına başladı. 
     Genel Başkan Devlet Bahçeli, bakanlar, milletvekilleri ve parti teşkilatına, "Rehavete kapılmayın, tabana inin, şik yetleri dinleyin, dertlerine ortak olun. Çözebiliyorsanız, sorunları çözün" talimatı verdi. 
     Milletvekili transferi yaparak Meclis’te birinci parti olmayı amaçlayan MHP, sonbahar senaryosu çerçevesinde, "Başbakanlığı almayı" tartışmaya açarken, yaz tatili döneminde çalışma temposunu düşürmeyecek. Bakanlar, milletvekilleri ve parti teşkilatı, transferler için, DYP ve kapatılan FP’den bağımsız kalan milletvekilleriyle dirsek temasını sürdürecek, tabanın nabzını yoklayacak. 
     Bahçeli de, Meclis’in tatile girmesine rağmen MHP’nin tetikte olması gerektiğini vurgularken, yayla şenlikleri ve il kurultay toplantılarıyla tabana inilmesini istedi. Bahçeli, "Meclis ve hükümetin yaptığı çalışmaları ve çıkarılan kanunları vatandaşa anlatın. Görüşlerini alın ve değerlendirin. Atılan adımların sahibinin hükümet ve Meclis olduğu-nu anlatın" dedi. Bahçeli, partinin her an her gelişme olacakmış gibi hazır olmasını isterken, "Partiye ilgiyi canlı tutun. Milliyetçi hareket yaz aylarında da hareketli olmalı" diye konuştu. 
     



 SİYASET 
















</TEXT>
</DOC>
