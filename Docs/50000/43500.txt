<DOC>
<DOCNO> 43500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/22/ekonomi/aeko.html </URL>
<DATE> 2001/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekrar masaya oturalım 
</HEADLINE>
<TEXT>

Sanayiciler, Edirne’den seslendi Ekonomi, bütün üretken unsurlarını yok eden tehlikeli bir girdaba sürükleniyor. IMF ile yeniden masaya oturularak bazı hedefler revize edilsin 
     EYLEM TÜRK Edirne 

     Türkiye Sanayicileri ve İşadamları Derneği TÜSİAD Başkanı Tuncay Özilhan, Türkiye’nin hızla, ekonominin üretken unsurlarının yutan bir girdaba sürüklendiğini belirterek, IMF ile yeniden masaya oturulması çağrısında bulundu. Türkiye SİAD Platformu’nun Sanayici ve İşadamları Dernekleri Platformu Edirne’de yaptığı 5. SİAD Zirvesi’nde konuşan Özilhan, IMF ile programın bazı varsayımlarının yeniden ele alınması gerektiğini söyledi. Özilhan, "Milli gelirin yüzde 6’sına çıkan faiz dışı fazla, yüzde 3’lere çekilmeli, aradaki fark reel ekonomiye aktarılmalıdır" dedi. 
     
     Yazıp odalarına assınlar’ 
     Ekonomi yönetiminin, başını masadan kaldırıp fiilen cepheyi iyi bilenleri dinleme zamanı geldiğini, belirten Özilhan, "Üretmeden ekonomi güçlenmez. Bunu tabelaya yazıp odalarına assınlar ki hiç unutmasınlar. Yapısal dengesizlikler sanıldığınından daha güçlü" diye konuştu. 
     Terör eylemlerinin, Batı ekonomilerindeki durgunluğu derinleştirebileceğini, dünya piyasalarından borçlanmayı zorlaştırabileceğini, petrol fiyatlarındaki artışın bağımlı ekonomileri altüst edebileceğini belirten Özilhan, dünyada yeni bir kamplaşma riski doğduğunu, aktif politikalar izlenmediğinde Türkiye’nin tecrit olabileceğini ifade etti. 
     Özilhan, "Umuyoruz hükümet olayların sadece askeri’ olduğunu düşünmüyordur. Muhtemel yeni siyasi ve sosyal yapı üzerinde düşünmüştür. Böyle bir vizyonu olduğunun işaretini görmek istiyoruz" dedi. 
     
     Demokrasi ilanı 
     Öte yandan, Türkiye’nin önde gelen sivil toplum kuruluşları, Anayasa değişikliğine destek ilanı yayınlıyor. TÜSİAD, TOBB, TİSK, TESK, TÜRKİŞ, HAKİŞ, DİSK, Türkiye SİAD ve Sektörel Dernekler Platformu imzalarını taşıyan "Anayasa’nın Değiştirilmesine Evet" başlığı taşıyan ilan, bugün gazetelerde yayımlanacak. 
     
Dünyayı bekleyen dört risk      Önlem alınmadığı takdirde, başta ABD olmak üzere gelişmiş ekonomilerde durgunluk derinleşebilir. 
     Gelişmekte olan ülkelerin, özellikle Türkiye’nin bulunduğu bölge ülkelerinin, dünya para piyasalarından borç bulabilmesi imkansızlaşabilir 
     ABD misillemesinin kapsamı ve süresine bağlı olarak petrol fiyatları artabilir. Bu da petrol bağımlısı ülkelerin ekonomilerini alt üst edebilir. 
     Hızlı bir kamplaşma meydana gelebilir. Gelişmiş ülkeler, az gelişmiş ve gelişmekte olan ülkelerle aralarına mesafe koyabilir. 
     
Türkiye’yi bekleyen riskler      Ekonomik kriz, krizden çıkış araçlarını da yok ederek sürüyor. Bu durum tehlikeli sonuçlar doğurur. 
     Savaş durumunun yarattığı kamplaşma olasılığı karşısında, Türkiye çaba sarfetmediği takdirde tecrit olabilir. 
     Petrol fiyatlarının yükselmesi Türkiye ekonomisini alt üst edebilir 
     Askeri gücü dolayısıyla gelişmişler kampına girme şansı olmayan Türkiye’nin, ayakta kalabilmesinin tek koşulunun üreten bir ekonomi’ olduğunun anlaşılmamasının çok olumsuz sonuçları olur. 
     
Çözüm Üretim demokrasi ve AB      SİAD Platformu’nun Başkanlar Kurulu’nun Edirne’de açıkladığı ortak bildirgede şu kararlar alındı 
     Kapanan veya üretimini durduran şirketlerin canlandırılması için kapsamlı bir program yürürlüğe konulmalı, n Ödeme zorluğuna düşen sağlıklı şirketlere kredi kolaylığı sağlamalı, n Borçlunun geleceği ile ilgili kararlar tüm taraflarca alınmalı, n Varlık yönetim şirketi gibi önlemler hemen alınmalı, n IMF ile anlaşılarak faiz dışı fazla hedefi yüzde 6’dan yüzde 3’lere çekilmeli, n Döviz kuruna istikrar kazandırılmalı, n Üretim ve istihdam üzerindeki vergi yükü hafifletilmeli, n Tecrit ihtimaline karşı AB ile entegrasyon süreci hızlanmalı. 
     



 EKONOMİ 


















</TEXT>
</DOC>
