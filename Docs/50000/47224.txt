<DOC>
<DOCNO> 47224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/sontur15.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Trliyonluk miras davasına ret... 
</HEADLINE>
<TEXT>

     Ölümüyle yaklaşık 115 trilyon lira miras bırakan İzmirli işadamı Hasan Yavaş'ın ''evlilik dışı kızı olduğunu'' savunan Yıldız Turnalı'nın açtığı babalık davası reddedildi. 
     İzmir 11. Asliye Hukuk Mahkemesi'ndeki duruşmaya, davacı Turnalı ile Hasan Yavaş'ın kızları Şennur Coşan, Aynur Ekener, Ayşegül İrvana ve Öznur Kolcuoğlu katılmadı, her iki tarafın avukatları hazır bulundu. 
     Turnalı'nın avukatları Muhsin Ergazi ile Aydın Zevkliler, daha önce verdiği dilekçelerinde belirttikleri gibi, DNA testi yönteminin uygulanmasını tekrarladılar. 
     Yavaş'ın kızlarının avukatları ise açılan davanın reddini talep ettiler. 
     Dosyanın tamamlandığına kanaat getiren mahkeme, davanın reddine karar verdi. 
     İzmirli işadamı Hasan Yavaş'ın geçen yıl Temmuz ayında ölümünden sonra evlilik dışı kızı olduğunu söyleyerek ortaya çıkan Yıldız Turnalı, babalık davası açmış ve DNA testi yapılması için mahkemeye başvurmuştu. Yaklaşık 115 trilyonluk miras bırakan Yavaş'ın kızları ise Turnalı'yı tanımadıklarını ve mirastan pay almak için böyle bir dava açtığını belirtmişler, konunun zaman aşımına uğradığını, bu nedenle davanın reddini istemişlerdi. 
     






</TEXT>
</DOC>
