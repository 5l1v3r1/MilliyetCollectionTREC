<DOC>
<DOCNO> 37177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/siyaset/asiy.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Görüş resmen bölündü. AK Parti, Türkiye’nin 39. partisi oldu 
</HEADLINE>
<TEXT>
Bill, Tony’ diyerek partisini kurdu 
Wangelis’in "Cennetin keşfi" müziğiyle kürsüye gelen Tayyip Erdoğan, Bill ile Tony’den örnek verdi ve "Biz dilsiz değiliz. Zamanı gelince konuşacağız" demekle yetindi 
     ABDULLAH KARAKUŞ Ankara 

     Necmettin Erbakan’dan ayrılan Recep Tayyip Erdoğan, Adalet ve Kalkınma Partisi’ni AK Parti kurdu. Amblemi "ampul" olan parti tüzel kişilik kazandıktan sonra açıklama yapan Erdoğan, yine soruları yanıtlamadı. Parti programı ve tüzüğünün de dağıtılmadığı tanıtım toplantısında Erdoğan, "Biz dilsiz değiliz. Zamanı gelince konuşacağız" demekle yetindi. "Yenilikçilik" konusunda iddialı olan Erdoğan, Cumhuriyet tarihinin en ağır ekonomik bunalımı için parti görüşünü ifade eden bir çözüm de önermedi. 
     Emekli Büyükelçi Yaşar Yakış, eski popçu Yasemin Kumral, Yusuf Bozkurt Özal’ın oğlu İbrahim Özal ile Erdoğan’ın avukatı Hayati Yazıcı, dün İçişleri Bakanlığı’na kuruluş dilekçesini verdiler. 
     Kumral, "Neden bu partiyi tercih ettiniz " sorusu üzerine, "Mevlana Yeni bir şeyler söylemek lazım’ der ya. Artık yeni bir şeyler söylemek gerektiğine inanıyorum" dedi. 
     
     Amerika’nın keşfiyle başladı 
     Amerika kıtasının keşfini anlatan 1492 filminde kullanılan Wangelis’in Conguesttof Paradise Cennetin Keşfi adlı müziğiyle kürsüye gelen Erdoğan, "artık hiçbir şeyin eskisi gibi olmayacağını" söyledi. Erdoğan, "AK Parti ilkler ve ilkeler partisi olmaya adaydır" dedi. Zorlu bir yola çıktıklarını belirten Erdoğan, "Bu yolda lider oligarşisi olmayacak" dedi. Partisinin, kişi ve kişilikleri hedef alan polemiklerin karşısında olacağını anlatan Erdoğan, Voltaire’in, "Sizin görüşlerinize katılmıyorum, ancak bu görüşlerinizi rahatça ifade etmeniz için canımı feda etmeye hazırım" sözünü anımsattı. 
     Konuşmasında medyayı eleştiren Erdoğan soruları yine yanıtlamadı. Programın ve tüzüğün dağıtılmadığı toplantıda sadece iki sunucu programla ilgili kısa bilgi okudu. 
     Erdoğan, partilerinin ilkler ve ilkeler partisi olmaya aday olduğunu belirterek, "Partide asla bir lider diktatöryası oluşmayacaktır" dedi. 
     Lider dahil, milletvekili, belediye başkanı, il, ilçe başkanının görev sürelerinin parti tüzüğünün belirlediği sınırlara göre tespit edileceğini kaydeden Erdoğan, ABD Başkanı Bill Clinton ve İngiltere Başbakanı Tony Blair’in bir sonraki seçimde aday olmadığını, kendi getirdikleri anlayışla bu ilkenin Türkiye’de de yerleşeceğini söyledi. Erdoğan, parti üst yönetimi dahil, etkin olan herkesin mal bildirimi kapsamını genişlettiklerini dile getirerek, partide her göreve seçimle gelineceğini kaydetti. 
     Ülkeyi kimsenin "muz cumhuriyetine" dönüştürmeye hakkının olmadığını kaydeden Erdoğan, ülkenin patinaj yaptığını, ülke içi konularda değil, global konularda da rasyonel davranacaklarını bildirdi. 
     
     NOTLAR 
7 çizgi, 7 bölgeyi ifade ediyor      ABDULLAH KARAKUŞ Ankara 

     Erdoğan konuşmasında "Atatürk" ismini hiç geçirmedi, ancak toplantı Atatürk için saygı duruşu ve İstiklal Marşı ile başladı. Slogan olarak da "Aydınlığa açık, karanlığa kapalı" sözü tercih edildi. 
     Parti amblemi olan ampulün içindeki çizgiler "Kur’an konulan rahle" figürü oluşturdu. Erdoğan, amblemde bulunan ampul ve çevresindeki 7 ışık hüzmesine ilişkin soru üzerine, "Türkiye’nin aydınlanması için en yüksek watt hangisi ise ona ihtiyacımız var" dedi. Erdoğan, ampulün etrafındaki 7 okun Türkiye’deki 7 bölgeyi ifade ettiğini söyledi. 
     Partinin kurucuları arasında 2 eşi ve 11 çocuğu olan, Lokantacılar Federasyonu Başkanı Mehmet Özlek de yer aldı. 
     Erbakan gibi Erdoğan da, kurucular listesine avukatı Hayati Yazıcı’yı aldı. İstanbul Büyükşehir Belediyesi Başkan danışmanı Gürsoy Erol, eski İstanbul Deniz Otobüsleri İşletmesi Genel Müdürü Binali Yıldırım, eski İstanbul Büyükşehir Belediyesi Genel Sekreter Yardımcısı İdris Naim Şahin de kurucular listesinde yer aldı. 
     Listede Süleymancılar cemaatinin lideri Mehmet Denizolgun’un bulunması dikkat çekti. Denizolgun, cemaatin kurucusu Süleyman Hilmi Tunahan’ın torunu. Eski Konya Büyükşehir Belediye Başkanı Halil Ürün de kurucu oldu. 
     Eski milli boksörlerden Cemal Kamacı ile Boks Federasyonu Başkanı Halil Caner Doğaneli ve Futbol Fedarasyonu Yönetim Kurulu üyesi Mehmet Gazioğlu da kurucu oldu. 
     13 kadının bulunduğu listede 6 türbanlı yer aldı. Ayşe Böhürler, Ayşe Nur Kurtoğlu, Habibe Güner, Sema Ramazanoğlu, Fatma Ünsal Bostan ve Serap Yahşi Yaşar türbanlı kurucular oldu. Tanıtım toplantısına Bostan ve Yaşar katılmadı. 
     Erdoğan’ı destekleyen ve Albayrakların gazetesi olan Yeni Şafak gazetesinden iki köşe yazarı Nurettin Canikli ile Nazif Gürdoğan da kurucu oldu. 
     Erdoğan ekibinin önde gelen ismi Abdullah Gül’ün saç modelindeki değişim dikkat çekti. 
     
İşte cevapsız kalan sorular      Siyasal İslamla demokrasi nerede buluşacak 
     Başörtü sorunu nasıl aşılacak 
     Yenilikçi hareket, kenardan merkeze talip. Köken orta sınıftan, yoksullardan oy isterken nasıl bir ekonomik çözüm vaat ediyorsunuz 
     Niçin değiştiniz Eskisi çok mu kötüydü de değiştiniz 50 yaşından sonra fikirlerin değişmesi radikal olabilir mi 
     Nasıl bir Türkiye hayal ediyorsunuz 
     Taksim’e Çankaya’ya cami yaptırma ısrarınızdan vazgeçtiniz mi Faiz haramdır inancınız devam ediyor mu 
     Mali dengeleri nasıl kuracaksınız kaynağınız ne 
     Halkçılar demokratlarla, sağcılar solcularla anlaşamadıkları için bu hallere geldik. Sizin müminlerle laikleri bağdaştırmak, bu ayırımı kaldırmak gibi bir ümidiniz var mı 
     
Referansımız Avrupa...      AK Parti'nin programının ana ilkeleri şöyle sıralandı 
     Partimiz, demokrasiyi önce kendi içinde yaşatacak. Parti içi denetim, demokratikleşme ve atılım projesi çerçevesinde oluşturuldu. 
     Partinin ilkelerinin amacı, toplumsal merkezi siyasetin merkezine taşımaktır. Yani kendini unutmadan, dünyayla bütünleşmeyi ideal edinmiştir. AK Partinin ilk ilkesini, ulusal bütünlüğümüz ve cumhuriyetimizin bölünmez yasasının teminatı olan TC Anayasası belirliyor. 
     TBMM tarafından onaylanmış BM İnsan Hakları Bildirgesi ve Avrupa İnsan Hakları ve Temel Özgürlüklerin Korunması Sözleşmesi belgeleri de temel referans kabul edilecek. 
     Adalet ve Kalkınma Partisi'nin lideri demokrat ve interaktiftir. Katılımı ve kolektif karar almayı benimser. Açık, inanılır, tutarlı ve ilkelidir. 
     Laiklik demokrasinin teminatıdır. Laiklik devletin tarafsızlığıdır. Laiklik devleti değil, bireyi sınırlandırır. Din ve vicdan, düşünce, ifade ve girişim özgürlüğünü vazgeçilmez ilkeleri olarak kabul eder. Din olgusunu toplumu ayrıştıran değil, bütünleştiren bir olgu olarak görür. 
     Partinin hukuk anlayışını, toplu olarak bir arada yaşamanın ortak güvencesi olarak hukukun üstünlüğü ve yargının bağımsızlığı oluşturur. Adaleti yalnız yargı kararlarının ifadesi konusunda değil, bunların toplum ve devlet hayatında bütün faaliyetlerde gözetilmesi gereken bir ilke olarak da benimser. 
     Ekonomik gelişimin kaynağı ve hedefi olarak insanı temel alan Adalet ve Kalkınma Partisi, piyasa ekonomisinden yanadır. 
     Her türlü değişim ve gelişime açık bir eğitim sistemini öngörür. Özgür ve sorgulayıcı bir eğitimden yanadır. 
     
TV’lerde de geçiştirdi      Recep Tayyip Erdoğan, dün akşam ATV ve Show TV'nin ana haber bültenlerine konuk oldu. ATV'de hakkındaki soruları geçiştiren Erdoğan'a Show TV'de Reha Muhtar'ın "Gazetelerde birçok soru soruluyor. Bunları cevaplar mısınız " sözlerine sinirlendi. Erdoğan, "Ben burada Adalet ve Kalkınma Partisi'ni konuşacağız sanmıştım. Bu soruları daha sonra yanıtlayalım" dedi. 
     Muhtar, ardından Erdoğan'a Milliyet yazarı Hasan Pulur'un da yazdığı "Ata’ya saygı için sap gibi arkasında durmaya gerek yok" deyip demediğini sordu. Erdoğan bu soruyu geçiştirdi. Muhtar, parti kurmaya ne kadar harcadığını ve ne kadar parası bulunduğunu açıklamasını istedi. Erdoğan bu soruyu da geçiştirdi. Erdoğan, "Gerçekten değiştiniz mi " sorusu üzerine de şunları söyledi 
     
     Bunlarla uğraşmayalım’ 
     "Eğer değişmekten kasıt eşimin, kızımın başörtüsü benim alkol almamam ise ben hala eskisi gibiyim, değişmem de. Geçmişteki değerleri inkar etmemi beklemeyin. Bunlarla uğraşmayalım, geleceğe bakalım." 
     
     Erken seçim istedi 
     Erdoğan, Bilkent Otel'den ayrılırken gazetecilerin bazı liderlerin erken seçim istediğini hatırlatmaları üzerine, "Ben de siyasi parti liderlerinin baktığı gibi bakıyorum. Halkın da öyle baktığına inanıyorum" dedi. 
     
Savcının eli kolu bağlı      ERSAN ATAR Ankara 

     Recep Tayyip Erdoğan’ın, Adalet ve Kalkınma Partisi’nin AK Parti kurucular listesinde yer almasının hukuki olup olmadığı tartışılırken, Yargıtay Cumhuriyet Başsavcılığı’nın bu konuda harekete geçmesini zorlaştıran yasa değişikliğinin çok önceden yapılmış olduğu saptandı. Buna göre, siyasi parti kurucusu olması yasal görünmeyen Erdoğan’a uygulanabilecek bir yaptırım bulunmuyor. Siyasi Partiler Yasası’nın SPY "Cumhuriyet Başsavcılığı’nın Partilerin Kuruluşunu Denetlemesi" başlıklı 9. maddesi, geçen yıl yapılan değişiklikle yürürlükten kaldırıldı. Bu madde başsavcılığa, partilerin kurucularının hukuki durumunun Anayasa ve yasa hükümlerine uygunluğunu denetleme görevini yüklüyordu. 
     



 SİYASET 










</TEXT>
</DOC>
