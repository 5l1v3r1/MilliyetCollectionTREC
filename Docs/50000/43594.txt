<DOC>
<DOCNO> 43594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/23/ekonomi/eko10.html </URL>
<DATE> 2001/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'ye pazarlığın ikinci turu 29 Eylül'de 
</HEADLINE>
<TEXT>

     HARUN GÜREK Ankara 

     ABD'deki terör saldırılarının yarattığı belirsizlik ortamı nedeniyle belirlenemeyen ve üzerinde uzlaşmaya da varılamayan 2002 hedeflerine ilişkin yarım kalan görüşmeler, ay sonunda tekrar başlıyor. 
     Devlet Bakanı Kemal Derviş başkanlığındaki üst düzey ekonomi bürokratlarından oluşan bir heyet, 29 Eylül'de Amerika'ya gidiyor. Heyette, Hazine Müsteşarı Faik Öztrak ile Merkez Bankası Başkanı Süreyya Serdengeçti de yer alacak. Heyette yer alacak diğer isimler henüz kesinleşmedi. Derviş, bir haftayı bulması beklenen gezi sırasında, ABD Hazine Bakanı O'Neill, IMF Başkanı Horst Köhler, Dünya Bankası Başkanı Wolfhenson ile de görüşecek. Bürokratlar da teknik görüşmelere katılacak. 
     Görüşmelerde, 2002 yılı faiz dışı fazla, enflasyon, büyüme, ödemeler dengesi hedefleri kesinleştirilerek, Türkiye'nin programın sürdürülmesi için ihtiyaç duyduğu kaynağın nasıl karşılanacağı ele alınacak. Daha ılımlı hedefler belirlenmesi ve ek kaynak sağlanması konusunda G - 7 ülkeleri temsilcileri ve IMF yönetimi ikna edilmeye çalışılacak. 
     Derviş'in uluslararası bankalar ve finans kuruluşlarının temsilcileri ile yapacağı toplantılar ile tamamlanabileceği de belirtildi. 
     



 EKONOMİ 


















</TEXT>
</DOC>
