<DOC>
<DOCNO> 45380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/spor/spo06.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan Şükür bilmecesi 
</HEADLINE>
<TEXT>

Golcü futbolcu, gazetecilere "Ağrılarım var, oynamam zor" dedi. Şenol Güneş’e ise hiçbir şey söylemedi. Hakan’ın bugünkü maçta sahaya yedek çıkacağı belirtildi 
     BİLAL MEŞE 

     MOLDOVA maçı öncesi Milli Takım’da dün Hakan Şükür sendromu yaşandı. Kişinev’deki antrenmanda sadece düz koşu yapan golcü futbolcu, gazetecilere "Ağrılarım var, oynamam çok zor. Hocayla konuşacağım" demesine karşın kampta sessiz kaldı ve Şenol Güneş’e hiçbir açıklamada bulunmadı. Bu durum kafalarda soru işaretleri yaratırken, Güneş de Hakan’ın bu belirsizliği karşısında yorum yapmaktan kaçındı. 
     ŞENOL Güneş’in, Hakan Şükür’ü Moldova karşısında yedek soyundurmayı planladığı belirtildi. Tecrübeli teknik adamın maç öncesi golcü futbolcuyla bir kez daha konuşacağı ve kesin kararını öyle vereceği de öğrenildi. Bu arada sol ayak bileğinde ağrılar bulunan Sergen’in de sahaya yedek çıkacağı bildirildi. Güneş’in bu iki oyuncunun yerine Ergün ile Tugay’a şans vermesi bekleniyor. 
     



 SPOR 

























</TEXT>
</DOC>
