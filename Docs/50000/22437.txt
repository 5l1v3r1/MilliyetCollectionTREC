<DOC>
<DOCNO> 22437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/son/sontur11.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanal D, Kanal 6 ve Flash TV kararacak 
</HEADLINE>
<TEXT>

     Radyo ve Televizyon Üst Kurulu RTÜK , ekran karartmaya devam ediyor. Kanal 6, Kanal D ile Flash TV'nin yayınlarının çeşitli sürelerle durdurulmasına karar verildi. RTÜK'ten yapılan açıklamada, Kanal 6'nın yayınının birer gün süreyle üç kez duruldurulmasına karar verildiği belirtildi. 
     Kanal 6'nın, kişi ya da kuruluşları eleştiri sınırları ötesinde küçük düşürücü, aşağılayıcı veya iftira niteliği taşıyan yayın yasakları ile çocukların ve gençlerin gelişimini olumsuz yönde etkileyecek yayın yapılmaması yasağını ihlal ettiği bildirildi. Ayrıca, yargı kararıyla kesinleşmedikçe hiçkimsenin suçlu olarak ilan edilemeyeceğine ilişkin hükmü ihlal eden Kanal D ile toplumu şiddet, terör ve etkin ayrımcılığa sevkeden yayınlara olanak verdiği gerekçesiyle Flash TV'nin yayınının birer gün durdurulması kararlaştırıldı. 
     RTÜK'ün yayın kuruluşlarına ilişkin olarak aldığı diğer durdurma kararları ile bu kararların alınış gerekçeleri şöyle Toplumu şiddet, terör ve etnik ayrımcılığa sevk eden ve toplumda nefret duyguları oluşturacak yayınlara olanak verdikleri gerekçesiyle Channel Malatya'ya 180 gün, Radyo Arkadaş'a Adana 90 gün, Marmara FM'e İstanbul 30 gün, Şanlıurfa TV'ye 15 gün, Arifan Radyo Ankara ile Çağ FM'e İstanbul 3'er gün yayın durdurma cezası. 
     Toplumu şiddet, terör ve etnik ayrımcılığa sevk eden yayınlara olanak verdikleri ve kişi ya da kuruluşları küçük düşürücü yayın yaptıkları gereçesiyle Denge Radyo'ya Ankara 15 gün yayın durdurma cezası. Kişi ya da kuruluşları eleştiri sınırları ötesinde küçük düşürücü yayın yaptığı gerekçesiyle Arifan Radyo'ya Ankara 7 gün durdurma cezası. Genel ahlak, toplum huzuru ve Türk aile yapısına ilişkin bendi ihlal ettiği gerekçesiyle Best FM'e İstanbul 7 gün süreyle durdurma cezası. Anayasa'nın genel esaslar kısmındaki ilkere aykırı yayın yaptığı gerekçesiyle Hedef Radyo'ya Ankara 3 gün yayın durdurma cezası. Kişi ya da kuruluşları küçük düşürücü, toplumu şiddet, terör, ayrımcılığa sevk edici yayın yaptığı ve demokratik gruplar ve siyasi partiler arasında fırsat eşitliğinin sağlanması esasına aykırı yayınları nedeniyle Radyo Ekin'e 30 gün, 3 gün ve 1 gün olmak üzere 3 kez durdurma cezası.RTÜK, ayrıca, Radyo 7 İstanbul , 
     Klas TV Samsun , Radyo İmaj Erzurum , Marmara FM İstanbul , Denge Radyo Ankara ve Birlik Radyo'nun Ankara uyarılmasına karar verdi. 






</TEXT>
</DOC>
