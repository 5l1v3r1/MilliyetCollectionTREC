<DOC>
<DOCNO> 33960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/son/sondun12.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturyalı Papaz "Eşcinseller 20-30 yıl daha az yaşıyor" 
</HEADLINE>
<TEXT>

     Almanya'da eşcinsellere resmen evlilik hakkı tanınmasından sonra Avusturya'da, kilisenin ''Tanrı Esşinselliği Yasakladı'' açıklaması tartışmaları yeni bir boyut kazandı. 
     Salzburglu Papaz Andreas Laun, ''eşcinseller 20-30 yıl daha az yaşıyor. Bunu yapılan araştırmalar gösteriyor'' diye konuştu. 
     Yeşiller'in, lezbiyen olduğunu gizlemeyen milletvekili Ulrike Lunacek, Avusturya'da eşcinselleri yasalar önünde küçük düşürdüğü ve ayrımcılık içerdiği gerekçesiyle ilgili yasanın tartışmalı 209'uncu maddesinin kaldırılmasını istedi ve eşcinsellerin diğer insanlardan farklı bir hastalığı olmadığını söyledi. 
     Bunun üzerine bir açıklama yapan Papaz Laun, ''eşcinsel hastalığı tabii ki var. AIDS, Hepatit ve daha başka birçok eşcinsel hastalığı ortaya çıkıyor. Kadın ve erkek arasındaki ilişki ile iki erkek arasındaki eşcinsel ilişki birbirinden farklıdır ve böyle bir ilişkinin hastalık ve problemlerinin telafisi yoktur'' diye konuştu. 






</TEXT>
</DOC>
