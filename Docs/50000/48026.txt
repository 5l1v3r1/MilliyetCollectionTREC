<DOC>
<DOCNO> 48026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/yazar/ulagay.html </URL>
<DATE> 2001/10/21/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
Krizle yaşamaya devam mı, tamam mı 
</HEADLINE>
<TEXT>

     Kumanda ekonomisinin çöküşünden sonra çok uzun süren bir ekonomik kriz yaşayan Rusya’nın bile sonunda krizden çıkmış görünmesi, hiç bir ülkede ekonomik krizin sonsuza dek sürmediğini bir kez daha kanıtladı. Türkiye de içine sürüklendiği ekonomik krizden elbette bir gün çıkacak, buna kuşku yok ama akla takılan önemli sorular var Krizden nasıl ve ne zaman çıkılacak Krizin faturası daha ne kadar kabaracak Bundan sonra çeşitli sektörlerde neler yaşanacak Hangi noktada, kim, nasıl bir müdahalede bulunacak ve krizden çıkış yoluna girmiş olacağız 
     Kimilerine göre böyle bir çözüm noktasına gelmeden önce krizin daha da derinleşmesi, ödenen faturanın daha da ağırlaşması gerekiyor. Onlara göre Türkiye’de siyasetçinin, bürokrasinin, iş aleminin ve her kesimden insanların krizden ancak kapsamlı bir değişimle çıkılabileceğini idrak etmesi için önce bulunduğumuz noktadan daha da aşağı düşmemiz, bugünleri bile aratacak günler yaşamamız şart. Özellikle Ankara’nın vurdumduymaz halini yakından izleyenler bu görüşlerinde israrlılar. 
     
     Düşünce jimnastiği 
     Yabana atılacak bir tez değil bu, ancak bana sempatik gelmiyor. Krizin daha da derinleştiği bir noktada insanların birden silkinip doğru yolu bulmalarını beklemek yerine, krizin daha da derinleşmesine fırsat vermeden bir çözüm bulunabilir mi diye düşünme jimnastiği yapmaya devam ediyorum kendi hesabıma. 
     Önce gelinen noktadaki durumu özetlemek için bazı basit saptamalar yapalım 
     1. Krizden çıkışın yolunu mevcut hükümet tıkamaktadır. 
     2. Halkın bu hükümete güveni kalmamıştır. 
     3. Ekonomide çözüm için dış kaynak temini zorunludur. 
     4. Dış kaynak temini için ABD’nin ve IMF’nin desteği şarttır. 
     5. ABD, alternatifinin ne olacağını bilemediği için, mevcut hükümetin değişmesine sıcak bakmamakta, "dereyi geçerken at değiştirmek" istememektedir. 
     6. ABD, TÜrkiye’ye ek mali destek sağlanmadan önce, IMF’nin mevcut hükümeti istediği çizgiye getirmesini uygun görmektedir. 
     7. IMF’nin Türkiye için öngördüğü programın krizi aşmaya yeteceği kuşkuludur. 
     
     Fırsat nerede 
     Soruna bu saptamaların belirlediği çerçeveden baktığımızda çözümün nerede aranması gerektiği de ortaya çıkıyor sanki. Kısa sürede sonuçlanacak, iyi tasarlanmış bir operasyonla, bu Meclis’in içinden, mevcut hükümetin yerini alacak ve 1 Halkın güvenini kazanacak, 2 ABD’ye güven verecek, 3 Türkiye’deki bilgi birikimini daha iyi değerlendirecek ve 4 IMF ile daha iyi pazarlık edebilecek bir hükümet çıkartabilirsek ekonomideki krizin çözümüne giden yolun önünü belki açabiliriz diye düşünüyorum. 
     Bu düşünceyi safça bulanların çıkacağını, özellikle siyasetten anlayanların buna kıs kıs güleceğini tahmin ediyorum asıl zor olanın, yani gerekli hükümet değişikliğinin nasıl yapılacağını da doğrusu pek bilemiyorum ama böyle bir fırsat var gibi geliyor bana. 
     
     







İGDAŞ davası 


Bütçe ve siyaset 


AB'de terör örgütü kavgası 


Alışmamak - Alışmak 


Kabloda El Cezire niye yok 


Suna - İnan Kıraç'ın eğitim aşkı 


Parmaklıklar bedenlerde değil beynimizin içinde 


Kıssadan hisse... 


Yeni düşünce bandı 


VISA bizi seviyor 


Bir Türk seyyahın Paris serencamı 2001 


Krizle yaşamaya devam mı, tamam mı 


Ayşe Hanım Teyzem dert dinliyor 


</TEXT>
</DOC>
