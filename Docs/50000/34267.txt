<DOC>
<DOCNO> 34267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/yazar/cemal.html </URL>
<DATE> 2001/07/28/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Utanç verici Ayıp Duyarsızlık 
</HEADLINE>
<TEXT>

     Utanç vericidir Ayıptır Duyarsızlıktır Adamsendeciliktir İnsan hakları, hukuk devleti açısından tam bir laçkalıktır 
     Bu ülkede sorun bakalım 
     Sayın Cumhurbaşkanı'na. 
     Sayın TBMM Başkanı'na. 
     Sayın Başbakan'a. 
     Sayın Genelkurmay Başkanı'na. 
     Sayın Dışişleri, İçişleri, Adalet bakanlarına, insan haklarından sorumlu Devlet Bakanı'na ya da Sayın Emniyet Genel Müdürü'ne. 
     Sorun hep birlikte 
     "İşkence var mı yok mu " diye... 
     Hangisi "Yoktur " diyebilir ki 
     Elbette hiçbiri. 
     Bütün bu sıraladığımız sayın devlet büyüklerinden hiçbiri kalkıp bu ülkede dün olsun bugün olsun işkence yapılmadığını söyleyemez. Hepsi çok iyi bilir, bu konuda Türkiye'nin sicilinde kapkara sırıtan lekeleri. 
     Ne yazık ki gerçek budur. 
     Bu ülkede gelmiş geçmiş bütün devlet büyükleri Türkiye'de işkencenin varlığından bal gibi haberdardır. Terör ve şiddetle mücadele adına, komünizmle mücadele adına, aşırı akımlarla mücadele adına, düzensizlikle, hırsızlıkla mücadele adına sopaya, copa, falakaya, filistin askısına, elektrik manyetosuna, tazyikli suya, dayağa başvurulduğunu hepsi bilir. 
     Bir başka deyişle 
     Suçu önlemek için suç işlemiştir devlet 
     Bu yalın gerçeği ülkemizde bilmeyen devlet büyüğü yoktur. 
     Oysa devletin uygar ve çağdaş bir devlet olabilmesi, devlet olarak suçla bağını koparması ile mümkündür ancak. Alnındaki işkence lekesini silmeden, bu insanlık ayıbıyla gereği gibi mücadele etmeden, bunun gerektirdiği önlemleri her alanda ciddiyetle almayan bir devletin demokratik hukuk devleti olarak kabul edilmesi mümkün değildir. 
     Bu mücadele açısından yakın geçmişte güzel bir örnek yaşamıştı Türkiye. Sema Pişkinsüt'ten söz ediyorum, DSP Aydın milletvekilinden. 
     TBMM İnsan Haklarını İnceleme Komisyonu Başkanı olarak parlamento çatısı altında işkencenin üzerine sistemli biçimde yürüdü. 
     Yürekli davrandı. 
     Yılmadı. 
     Cezaevlerini, karakolları gezdi. Bazı 'işkence merkezleri'ni ortaya çıkardı. 
     İşkence görenlerle konuştu. 
     Adalet mekanizmasının işkenceye kapı aralayan, insan haklarına sırtını dönen, yani hukuk ve insan hakları açılarından aksayan yanlarını sergilemeye çalıştı. 
     Üstelik bunları lafta bırakmadı. Her şeyi yazıya döktü, rapora bağladı. 
     Kitaplaştırdı. 
     Açıkladı. 
     Yetkililere, ilgililere dağıttı. 
     Sonra ne oldu 
     Takdir mi, ödül mü aldı 
     Hayır, hiçbir olmadı. 
     Önce partisi tarafından İnsan Hakları İnceleme Komisyonu Başkanlığı'ndan alındı, bu görev MHP'ye verildi. Sonra DSP'nin Büyük Kongresi'nde Ecevit'e karşı genel başkan adayı olmasına rağmen konuşturulmadı. 
     Tartaklandı, oğlu dövüldü. 
     Daha sonra daha kötü geldi 
     Hakkında suç duyurusu yapıldı. 
     İşkenceye takipsizlik... 
     Pişkinsüt'e dava... 
     Ayıptır Utanç vericidir 
     
     







Beyfendi rahat 


Lira ve dolar 


Utanç verici Ayıp Duyarsızlık 


İnce ayar 


Hasankeyf kurtuluyor 


Hangi üniversite daha iyi 


"Mega" sorunlu ülke... 


Vergi kaçağında "Alo 189" hattı... 


Fischer'e soralım, ne olacak 


Telekom’u Oyak’a saaatttııım 


"Ben bilmem, büyüklerim bilir " 


Yönetici diktatör değildir 


"Kadını arayınız " 


Stanley Fischer’a dalgalı sorular 


Kur "çıpa" idi "sopa" oldu 


</TEXT>
</DOC>
