<DOC>
<DOCNO> 45308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/son/sontur13.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan TBMM'ye kırgın 
</HEADLINE>
<TEXT>

     Adalet ve Kalkınma Partisi AK Parti Genel Başkanı Recep Tayyip Erdoğan, ''Türkiye'nin şu an kötü yönetilmesinin altında yatan en önemli sebep güven bunalımıdır'' dedi. 
     Üsküdar Emniyet Mahallesi'ndeki evinin önünde gazetecilerin sorularını cevaplandıran Erdoğan, bir gazetecinin ''Size oyun oynandığını düşünüyor musunuz '' sorusu üzerine ise şöyle konuştu 
     ''Ben bunu oyuna gelmek olarak nitelendirmiyorum. Buradaki yanlış, Türkiye'de siyasetçiler, siyaset alanının daraldığı bir noktada, kendi alanını genişletmek yerine daraltma gayreti içinde olmasıdır. 
     Uluslararası platformda da, aslında güveni yine kendileri yıprattı. 
     Dolayısıyla bu, parlamentonun itibar kaybıdır. Bu, milletvekillerinin itibar kaybıdır. İtibar kaybının devam etmesi Türkiye için iyi değil. 
     Bu, güveni azaltıyor. Türkiye'nin şu an kötü yönetilmesinin altında yatan en önemli sebep güven bunalımıdır.'' Dürüstlüğün ve güvenin olmadığı yerde, Türkiye'deki yatırımcının herhangi bir yatırıma girmesinin mümkün olmadığını dile getiren Erdoğan, yatırım ve güvenin olmadığı sürece krizin devam edeceğini savundu. 
     






</TEXT>
</DOC>
