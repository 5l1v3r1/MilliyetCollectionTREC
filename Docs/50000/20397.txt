<DOC>
<DOCNO> 20397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/son/sontur15.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet Bakanı Türk "Telefon dinleme ölçülü olarak uygulanmalı" 
</HEADLINE>
<TEXT>

     Adalet Bakanı Hikmet Sami Türk, telefon dinlenmesinin kanunla tanınan bir yetki olduğunu, ancak bunun da ölçülü olarak ve amacına uygun kullanılması gerektiğini söyledi. 
     Türk, Parlamento'da gazetecilerin ''ANAP istanbul Milletvekili Cavit Kavak'ın dinlenmesi iddiaları''na ilişkin sorularınını yanıtladı. Türk, 4422 sayılı Çıkar Amaçlı Suç Örgütleriyle Mücadele Kanunu'nun örgütlerle mücadele için istisnai bazı yetkiler tanıdığını hatırlatarak, ''Bu da telafon dinlenmesidir. Her yerde olduğu gibi bunda da ölçülü davranılması gerekir'' dedi. 
     ''Kavak'ın dinlenmesinin ölçülü olup-olmadığı'' sorusu üzerine, somut bir olayla ilgili yorum yapmayacağını kaydeden Türk, ''Kanunun tanıdığı yetkiler ölçülü olarak ve amaca uygun kullanılmalıdır. Aksi halde temel hak ve özgürlüklerin ihlali olur. Çünkü, haberleşme özgürlüğü var. İstisnai şeyler, ölçülü olarak kullanılmalıdır'' diye konuştu. 
     Adalet Bakanı Türk, ''Siz politik yaşamanız boyunca dinlendiniz mi, böyle bir izleniminiz oldu mu '' sorusuna karşılık, ''Böyle bir izlenim edinmedim. Dinlenmekten çekindiğim bir konu da yok'' dedi. 
     Türk, bir gazetecinin sorusu üzerine, Silivri'de üzerinde cezaevi yapılacak arsa ile ilgili olarak çeşitli iddialar ortaya atıldığını hatırlatarak, konuyla ilgili olarak dün 2 müfettiş görevlendirildiğini, ancak henüz incelemenin tamamlanmadığını bildirdi. 






</TEXT>
</DOC>
