<DOC>
<DOCNO> 29672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/son/sontur05.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP kurultayında Mahmut Alınak adaylıktan çekildi 
</HEADLINE>
<TEXT>

     CHP'nin 29. Olağan Kurultayı'nın ilk gününde, Mahmut Alınak, genel başkan adaylığından çekildiğini açıkladı. 
     Alınak, yaptığı yazılı açıklamada, bir süre önce CHP Genel Başkanlığı'na aday olduğunu açıkladığını, ancak kendisine hemen karşı kampanyayla cevap verildiğini belirtti. 
     Kendisini en çok ''Kurultay'da söz almak için aday olduğunun'' söylenmesinin yaraladığını ifade eden Alınak, şunları kaydetti 
     ''Onlar, Kars delegesi olduğumu ve Kurultay'da zaten söz hakkımın olduğunu bildikleri halde bu söylentiyi yaydılar. Çünkü, o çevreler çok iyi biliyorlar ki, bizler siyasete yeni bir tarz getirme iddiasındayız. İşte bu iddia onları ürkütüyor. Çünkü, bizler siyasette etkili olduğumuzda, bu ülkede hiçbir şey eskisi gibi olmayacaktı. Bunu onlar çok iyi biliyor. Üstümü kapkara bir bantla kapatma gayretlerini bu nedenle anlıyorum. Bu karşı kampanya şimdilik amacına ulaşmıştır. İş bu nedenle genel başkan adaylığından çekiliyorum.'' 
     
     
     







</TEXT>
</DOC>
