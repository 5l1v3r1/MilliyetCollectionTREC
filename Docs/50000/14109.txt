<DOC>
<DOCNO> 14109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/son/sonspo07.html </URL>
<DATE> 2001/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor, Antalyaspor'u 2-0 yendi 
</HEADLINE>
<TEXT>

     Birinci Futbol Ligi'nde Gaziantepspor, Antalyaspor'u 2-0 yenerek, zirve mücadelesinde önemli bir engeli aştı. 
     Antalyaspor, ikinci yarıya Almir'in yerine Gerson, Hüseyin'in yerine Mustafa Yalçınkaya'yı alarak başladı. 
     46. dakikada sol kanatta topu önünde bulan Maxim, yaklaşık 30 metreden çok sert ve düzgün bir vuruşla takımının 2. golünü kaydetti 2-0. 
     51. dakikada Gaziantepsporlu Krivov sarı kart gördü. 54. dakikada gelişen Antalyaspor atağında, Atilla topla birlikte ceza alanına girdi ve Ramazan'ın müdahalesine karşın vurdu. Meşin yuvarlak, Ömer'in bakışları altında direğin dibinden dışarıya çıktı. 
     61. dakikada sağ kanattan Hasan Yiğit, son çizgiye dek inip topu kale alanına çevrdi. Hasan Özer'in ayak koyduğu top, kaleci Damjanac'ta kaldı. 
     62. dakikadaki Antalyaspor atağında, sol kanattan Gerson'un ortaladığı topa, ceza alanı içinde Gerson aşırtma bir vuruş yaptı. Ömer'i de geçen meşin yuvarlak, kalenin üzerinden dışarıya çıktı. Gaziantepspor, 66. dakikada Mustafa'nın yerine Kemal'i, 73. dakikada Yakamoviç'in yerine Alper'i oyuna aldı. 
     77. dakikada Antalyaspor'un kazandığı serbest atışta, Guintchev'in yaklaşık 25 metreden sert şutunda, Ömer meşin yuvarlağı güçlükle kornere çeldi. 
     78. dakikadaki Antalyaspor atağında, penaltı noktası üzerinde Atilla'nın sert şutunu da kornere çelen Ömer, tehlikeyi uzaklaştırdı. 83. dakikadaki Gaziantepspor atağında, Fatih'in ceza alanı dışından sert şutunda, üst direğe çarparak dönen topu önünde bulan Hasan Özer'in şutunda, meşin yuvarlak direğin dibinden dışarıya çıktı. 
     85. dakikada Antalyaspor'da, sakatlanan Mustafa Gürsel'in yerine İbrahim oyuna girdi. 
     88. dakikada Gaziantepspor'da Fatih, yerini Çetin'e bıraktı ve karşılaşma, Gaziantepspor'un 2-0 üstünlüğüyle tamamlandı. 




</TEXT>
</DOC>
