<DOC>
<DOCNO> 48732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/yazar/pulur.html </URL>
<DATE> 2001/10/25/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Şiirin sahibi bulundu... 
</HEADLINE>
<TEXT>

     "NEFRETİ karların üzerine yaz Güneş açsın karlar erisin, diye Dostluk ve sevgiyi Yeni doğmuş bebeklerin yüreğine yaz onlar büyüsün dünyayı sarsın" diyen, şiirin yazarı bulundu... 
     Biz, şiirin, yazarını aramaya başladığımızdan bu yana, mektuplar, fakslar, elektronik posta yağmur gibi yağıyor ve yüzde doksanı aşan bir çoğunluk "Banu Cingöz" diyordu. 
     Bu arada birkaç kişi de şiirin Yılmaz Güney'in olduğunu söylüyor ve iki internet sitesini veriyordu "www.duygunehri.com" ile "www.antoloji.com" 
     
     EMEKLİ öğretmen Sevim Yücesan'ın mektubu, konuyu aydınlattı şöyle diyordu 
     "Mesleğimin son 20 yılında 1970 - 1990 Ankara, Gaziosmanpaşa Ortaokulu'nda çalıştım. Bu şiir 1985 - 1986 öğretim yılında 783 numaralı öğrencim Banu Cingöz tarafından yazılmıştır. Şiir, Özgün Ünite dergisinin takviminde öğrencimin adı, soyadı ve okul belirtilerek bütün okullara gönderilmiştir. Bu şiir 15 yıldan beri çeşitli dergi ve kitaplarda yayımlanmaktadır. Bu konuda istediğiniz tüm bilgi ve belgeleri göndermeye hazırım." 
     
     SAYIN Yücesan'dan öğrendiğimiz telefondan Banu Cingöz'ü aradık, şiiri yazdığı sırada, ortaokul birinci sınıf öğrencisi olan Banu Cingöz, şimdi evli, genç bir kadın, soyadı "Üngörmüş" ortaokul ve liseyi bitirdikten sonra, Gazi Üniversitesi Seramik Bölümü'nü bitirmiş, evlenmiş, çalışıyor. 
     
     ŞİİRİN hikayesini şöyle anlattı 
     "Öğretmenimiz Sevim Yücesan, sınıfta bir ödev verdi, güzel şeylerle, kötü şeyleri karşılaştıran bir kompozisyon yazacaktık... Ben bu şiiri yazdım, öğretmen çok beğendi, birkaç yerde yayımlandıkça Ali Kocatepe'nin dikkatini çekmiş, telif hakkını kendisine verdim, bana 2 milyon lira telif ücreti ödediler, noterde sözleşme imzaladık. Şiiri daha sonra Ali Kocatepe'nin eşi Aysun Kocatepe kasedinde şarkı olarak okudu." 
     
     SORDUK 
     "Daha sonra şiir yazmaya devam ettiniz mi 
     "Ettim ama, aşk şiirleri yazdım, şimdiki kocam için yazdım ve evlendik, iki yıllık evliyiz." 
     
     BİR şiirin hikayesi böyle... 
     Bugünlere hiç yakışmazsa da, terörün ve savaşın hakim olduğu bir dünyada, böyle duygulara o kadar ihtiyaç var ki 
     Gelin şiiri bir daha okuyalım 
     "Kavgayı, ağacın yaprağına yaz, 
     Sonbahar gelsin, yapraklar kurusun diye. 
     Öfkeyi, bir bulutun üzerine yaz, 
     Yağmur yağsın, bulut yok olsun, diye. 
     Ve dostluk ve sevgiyi 
     Yeni doğmuş bebeklerin yüreğine yaz, 
     Onlar büyüsün, dünyayı sarsın, diye." 
     
     







'Güven' sorunu 


Bayram fırsatı 


Çankaya - Meclis uzlaşması 


Yazık değil mi bu ülkenin insanına 


Suna Kıraç'a sevgi çemberi... 


Trevi çeşmesine 


Susurluk kalkanı 


Londra yaklaşımıyla İstanbul çözümü 2 


Türkiye için çifte misyon 


İz peşinde 


Susurluk davası neden bozuldu 


Şiirin sahibi bulundu... 


Medeni Yasa ve kadın hakları 


Bir nükleer tehlike kusur kalmıştı 


Yasa değişmedi 


Dolar bir kapıdan giriyor, öbür kapıdan çıkıp gidiyor 


</TEXT>
</DOC>
