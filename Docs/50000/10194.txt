<DOC>
<DOCNO> 10194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/yasam/yas04a.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Vekillerimiz haritadan ülke beğenip Dostluk Grubu kuruyor 
</HEADLINE>
<TEXT>
Cibuti’yi bulsa gidecek 
MHP’li Melek Karaca Meclis’te Cibuti Dostluk Grubu kurmak için kolları sıvadı. İlk işi de haritada Cibuti’yi aramak oldu 
     SALİHA ÇOLAK 

     MİLLETVEKİLLERİ, yabancı parlamentolarla ilişkilerin geliştirilmesi amacıyla kurulan "dostluk grupları"nı paylaşamıyor. Elini çabuk tutan dostluk grubu kurunca, grup oluşturacak ülke bulamayan vekiller haritadan ülke beğeniyor. Ancak bazı vekiller dostluk grubu kuracakları ülkeyi harita üzerinde bile bulmakta zorlanıyor. MHP Çorum Milletvekili Melek Denli Karaca da "Cibuti Dostluk Grubu"nu kurmak için çalışmalara başladı. 
     
Baktım kimse kurmamış      GRUBA milletvekili arayan Karaca, "Nereden aklınıza geldi " sorusuna "Başka ülke kalmamıştı. Baktım Cibuti’yle kurulmamış, ben kurayım dedim" yanıtını verdi. Karaca, "Nerede olduğunu biliyor musunuz " sorusu üzerine, "Madagaskar’ın karşısında" dediği Cibuti’yi harita üzerinde uzun süre aradı. Ancak etrafındakilerin yardımıyla Cibuti’nin Madagaskar’dan uzakta, Kızıldeniz ile Aden Körfezi arasında olduğunu öğrendi. 
     
"Gider nasıl bir ülkeymiş öğreniriz"      "Cibuti hakkında hiçbir şey bilmiyorum" diyen Melek Denli Karaca, Türkiye’nin konsolosluğu bile bulunmayan Cibuti’yle ilgili olarak bayramdan sonra Dışişleri’nden bilgi alacağını söyledi. 
     


 YAŞAM 






















</TEXT>
</DOC>
