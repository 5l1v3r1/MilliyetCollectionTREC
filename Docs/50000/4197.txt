<DOC>
<DOCNO> 4197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/yasam/yas05a.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
BAK ŞU GAZETECİYE 
</HEADLINE>
<TEXT>

Cem’in İsviçre ziyareti sırasında Türkiye’yi suçlayıcı sorular soran gazeteci, İsviçreli Bakan’dan cevabını aldı 
     ZAFER ATAMER Cenevre 

     Dünya Ekonomi Zirvesi’ne katılmak üzere İsviçre’ye gelen Dışişleri Bakanı İsmail Cem’in ziyareti son derece olumlu geçerken, bir İsviçreli gazeteci, sıcak görüşmelere gölge düşürmek istedi. Türkiye’yi suçlayıcı sorular soran gazeteciye, İsviçre Dışişleri Bakanı Joseph Deiss gereken cevabı verdi. 
     
     Soğukkanlı Bakan 
     Her iki bakan görüşmelerle ilgili bilgi vermek için ortak basın toplantısı düzenlediler. Ajans Telegrafik Suisse’e bağlı d’Andres David isimli gazeteci, İsviçreli Bakan’a "Türkiye’deki hapishanelerde yaşanan olaylar, işkenceler ve Kürtlerin sorunları hakkında ne düşünüyorsunuz " diye sordu. Bakan Deiss soğukkanlı bir şekilde "Hapishaneler olayı İsviçre’nin işi değil, Türkiye’nin kendi içişleri, bize karışmak düşmez." yanıtını verdi. Gazeteci bu defa, "Fransa Ermeni soykırımını kabul etti. Bunun için ne diyeceksiniz " diye sordu. Deiss bunun üzerine "Bu soruyu Fransızlar’a sor. Olay İsviçre’nin işi değil" ifadesini kullandı. 
     Sorularına istediği gibi yanıt alamayan d’Andres David adlı gazeteci daha da sinirlendi. Bu defa gazetecilere dönerek, "Burada hiç Kürt gazeteci yok mu Özgür Politika gazetesinden kimse yok mu " diye bağırdı ve salonu terk etti. 
     


 YAŞAM 






















</TEXT>
</DOC>
