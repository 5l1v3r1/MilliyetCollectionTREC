<DOC>
<DOCNO> 42920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/magazin/amag.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Gülben, yarıştırıp ev’lendirecek 
</HEADLINE>
<TEXT>

Kanal D’de Eve Hücum’ adlı yeni yarışmayı sunacak şarkıcı Gülben Ergen kazananları bu krizde ev sahibi yapacak 
     MAGAZİN SERVİSİ 

     Ekim ayında başlıyor 
     MAGAZİN dünyasının ünlü yıldızları Hülya Avşar ile Gülben Ergen arasındaki amansız rekabet, önümüzdeki günlerde ekranda da sürecek. Kanal D’ye transfer olan Ergen, ekimden itibaren en büyük ve tek rakibi Avşar’ın şov programının ekrana geldiği saatlerde yepyeni bir yarışmayla seyirci karşısına çıkacak. Ünlü şarkıcı, ekimin ilk haftasından itibaren her cumartesi akşamı, yayın hakkı Hollandalı bir televizyon kuruluşundan satın alınan Eve Hücum’ adlı programda, başarılı olan çiftleri ev sahibi yapacak. 
     
     ’Şovu herkes yapıyor’ 
     ROL aldığı Dadı’ dizisinden sonra komedilerde adeta patlama yaşandığını, bundan da büyük keyif aldığını vurgulayan Ergen şunları söyledi "Kanal D’de önce talk show yapmam düşünülmüştü. Ancak herkes yaptığı için bundan vazgeçtik. Eve Hücum’u ilk izlediğimde çok beğendim ve bu yarışmada karar kıldık. Eve Hücum’ çiftlerin, yarışmanın büyük ödülü olan evi alabilmek için zorlu bir yarış sergileyecekleri bir program. Yarışmada başarılı olan çift evi kazanacak, rakipleri teselli ödülü alacak." 
     



 MAGAZİN 












</TEXT>
</DOC>
