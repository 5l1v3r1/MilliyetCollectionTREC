<DOC>
<DOCNO> 45002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/spor/spo05.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Cesurlar ve yalnızlar 
</HEADLINE>
<TEXT>

Avusturya Basını İsrail’e gitmeyeceklerini açıklayan dokuz futbolcuyu topa tuttu. Teknik Direktör Otto Bariç kadroya beş yeni oyuncu aldı 
     AVUSTURYA’DA, İsrail deplasmanı için aday kadroya çağırılan dokuz futbolcunun terör korkusu nedeniyle milli takımı boykot etmesine basın büyük tepki gösterdi. Teknik direktör Otto Bariç, bu futbolcuların yerine Brescia’dan Schopp, A.Wien’den Schmit, Bregens’ten Golemac, B.Leverkusen’den Pogatetz ve S.Graz’dan Feldhoer’i kadroya dahil etti. 
     TEKNİK Direktör Otto Bariç, "Bu konuda daha fazla konuşup, korkak birer vatan haini ilan edilmelerini istemiyoruz" derken, takım kaptanı Herzog, "Yeniler belki de daha iyi olur" dedi. Kronen gazetesi, "Cesur futbolcular ve yalnız korkaklar " başlığını atarken, Der Standard "İsrail’e bazı fubolcular giderken diğerleri neden gidemiyor " diye sordu. 
     
İsrail’in kafası karıştı      İSRAİL Teknik Direktörü Richard Möller Nielsen, Avusturya’nın Tel Aviv’e dokuz eksikle gelmesinin kendilerini mutlu etmediğini belirterek, "Bu belli bir ölçüde avantaj olarak görülse de aslında büyük bir dezavantaj. Çünkü dokuz kişinin yerine gelen oyuncuların ne yapacaklarını kestirebilmek zor. Ancak değişmeyen bir şey var ki favori başta da olduğu gibi İsrail’dir" dedi. 
     



 SPOR 
























</TEXT>
</DOC>
