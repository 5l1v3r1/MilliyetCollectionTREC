<DOC>
<DOCNO> 26155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/ekonomi/eko18.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa.. Kısa.. 
</HEADLINE>
<TEXT>

     Havaş halka açılıyor 
     Park Holding Yönetim Kurulu Başkanı Turgay Ciner, grup şirketlerinden Havaş’ı son çeyrekte halka açmayı planladıklarını söyledi. Piyasa koşulları uygun olmasa da bu halka arzı gerçekleştirmek istediklerini vurgulayan Ciner, satışın yüzde 15 gibi küçük bir oranda kalmayacağının da altını çizdi. Ciner hedeflerinin uzun vadede tüm şirketlerini halka açmak olduğunu kaydetti. 
     
     Akbank B tipi fon kuruyor 
     SPK, Akbank’a B tipi değişken yatırım fonu kurması için izin verdi. Başlangıç tutarı 1 trilyon lira olan fonun portföyünün yüzde 90.01’i ters repo, yüzde 9.99’u hisse senedinden oluşuyor. Akbank, A Tipi İMKB 30 Endeksi Fonu’nun başlangıç tutarını da 10 trilyona çıkaracak. SPK, İş Yatırım’a B tipi değişken fonunun tutarını 20 trilyona, A tipi değişken fonunun tutarını ise 10 trilyona çıkarması için izin verdi. 
     
     Sigortacılar sermaye artırıyor 
     Anadolu Sigorta ile Yapı Kredi Sigorta, sermayelerinde artırıma gidiyor. SPK, iki şirketin sermaye artırımlarına izin verdi. Anadolu Sigorta, 30 trilyon lira olan sermayesini 20 trilyonluk bedelsiz artırımla 50 trilyona çıkaracak. Yapı Kredi Sigorta da 25 trilyon lira düzeyinde bulunan sermayesini 15 trilyonluk bedelsiz artırımla 40 trilyon liraya yükseltecek. 
     
     Indeks borsadan vazgeçti 
     Yaşanan ekonomik kriz nedeniyle halka arzdan vaçgeçen şirketlere Indeks Bilgisayar da katıldı. Sermaye Piyasası Kurulu SPK , Indeks Bilgisayar’ın halka arz başvurusunu işlemden kaldırdı. Şirket, 750 milyar liralık hisse senetlerini halka arz etmek amacıyla Eylül 2000’de Kurul’a başvuruda bulunmuştu. 
     
     



 EKONOMİ 

























</TEXT>
</DOC>
