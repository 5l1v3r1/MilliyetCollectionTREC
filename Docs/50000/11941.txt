<DOC>
<DOCNO> 11941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/18/yazar/tamer.html </URL>
<DATE> 2001/03/18/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Çetin ceviz 
</HEADLINE>
<TEXT>

     Devlet Bakanı Kemal Derviş ve siyaset, dün 3 gazetenin manşet haberinde bir araya getirilmişti 
     Hürriyet "Halkın yüzde 62'si, Derviş'e tam destek veriyor." 
     Radikal "Çok Şükür. Türkiye'de ilk defa bir siyaset adamı bu kadar açık konuştu." 
     Cumhuriyet "Derviş'ten siyasi tavır Her partiye bir kamu bankası bağlanmaz." 
     20 yıldır tüketicileri dinleyen bir gazeteci olarak benim naçizane tahminim o ki, bu millet Derviş'i artık bırakmaz. Halk yığınları, önümüzdeki aylarda istikrar paketinin acı ilacını içtiklerinde bile, faturayı Derviş'e yüklemez. Çünkü halk yıllardır kendisini soyanları artık ezbere biliyor. Ayrıca Derviş meramını çok iyi anlatıyor. Hem şeffaf ve samimi, hem de birikimli ve dersini iyi çalışmış. 
     Mesela diyor ki "İç piyasadaki biletlere yapay tavan koyup THY'yi zarara sokmanın hiçbir savunulur tarafı yok. Havayoluyla uçan hepimiz, esasen toplumun nispeten varlıklı kesimleriyiz." 
     Bugüne kadar neden ben bunu akıl edemedim diye kızdım kendime. Ulaştırma Bakanı Enis Öksüz de varlıklı kesime neden subvansiyon sağlamakta ısrar ettiğini hhalka anlatmakta eminim güçlük epey güçlük çekecektir 
     Ziraat Bankası'nın 1 günde ödediği faizin personeline 1 yılda ödediği maaşa eşdeğer olduğuna ilişkin açıklamasını da çok çarpıcı bulmuştum. Olayın saçmalığını bir cümleyle yüzünüze çarpıveriyor. 
     Siyasilerimiz Derviş'in elini kolunu bağlayıp altını oyma girişimlerini hızlandıracak olurlarsa, bence Derviş o zaman da kendini tüm şeffaflığı ve samimiyetiyle öyle güzel halka anlatır ki, kaybeden karşı taraf olur. 
     Derviş çetin ceviz. Bir ayağı çukurdaki siyasetçilerimizin bu gerçeği bir an önce anlayıp köstek olmak yerine onunla işbirliğine gitmeleri, ancak kendi yararlarına olur. 
     
     Erdal Derviş 
     CHP'den istifa eden Erdal İnönü, yeni bir siyasi oluşumda yer almayı düşünmediğini kesin bir dille söylemiş. Ama belki onun da ısrarlara dayanamayıp ağabeylik yapacağı hassas bir nokta vardır Mesela oğlunun adını bile Erdal koyacak kadar kendisine hayran olan Kemal Derviş, günün birinde aktif siyasete adımını atmak isterse... 
     
Gülçin'i andık      "Yahya'nın yakın dostu, şirket avcısı oldu" 
     Yahya malumunuz, Murat'ın marifetleri ortaya dökülünce 2. plana düşen yeğen. Yakın dostu ise banka batırmaktan şu anda hapiste bulunan Ali Balkaner. 
     1993 martında Amca'nın devr - i iktidarında Hürriyet'te Gülçin Telci imzasıyla yer alan yandaki kupür, tam da Gülçin'i aramızdan ayrılışının 2. yılında anacağımız gün arşivimi karıştırırken elime geçti. 
     Ablası Elçin Öngüt sağolsun. Önceki akşam bizleri topladı. Tabii Gülçin'in Hürriyet'teki arkadaşları çoğunluktaydı Ertuğrul Özkök, Ayşe Cemal Sözeri, Sedat Ergin, Nurcan Akad, Yalçın Bayer... Ve diğerleri Sezen Aksu, Gökberk Ergenekon, Rafi Portakal, Tuncay Özkan, Nuri Çolakoğlu, Hasan Cemal, Nil Adula, Meyzi, Berna, Deniz... 
     Aslında ne zamandır Gülçin'e yazmayı düşünüyordum bu köşeden. Onun uzun yıllar önce farkedip de parmağına doladığı kişilerin teker teker kodesi boyladıklarını, henüz sırası gelmeyenlerin ise tir tir bekleştiklerini, daha alınacak pek çok yol olmakla birlikte bugün gelinen noktanın, Gülçin'in bizi bırakıp gittiği 1999 Nisanına göre çok daha umutvar olduğunu anlatmak istiyordum. Vesile oldu. 
     
     





Küçük ilanlar 


Herkese de banka olmaz 


Emel, evindeki o erkek kim 


Son şans Yeni reçeteyle Ulusal Program... 


Siyasetin ortası Sinema 


Nankör kediler partisi 


Süngümüz düştü... 


Su ve telefon 


Taliban, Mona Lisa’yı ele geçirdi 


İktisatçılar 


CHP'nin solu 


Çetin ceviz 


Hayat devam ediyor 


</TEXT>
</DOC>
