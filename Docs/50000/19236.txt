<DOC>
<DOCNO> 19236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/son/sontur20.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, Enis Öksüz'ün direndiği Telekom için son noktayı koydu 
</HEADLINE>
<TEXT>

     Başbakan Bülent Ecevit, milletvekili dokunulmazlıklarının kaldırılmasıyla ilgili anayasa değişikliği konusunda henüz bir çalışma yapmadıklarını bildirdi. 
     Ecevit, öğleye doğru geldiği DSP Genel Merkezi'nden ayrılırken gazetecilerin sorularını yanıtladı. 
     Başbakan Ecevit, ''Telekom'un özelleştirilmesiyle ilgili pürüzün'' giderilip giderilmediğinin sorulmasına karşılık da ''Bir iki gün içinde sonuca varılabileceğini umuyorum'' dedi. 
     Başbakan Ecevit, bir gazetecinin MHP Genel Başkanı, Devlet Bakanı ve Başbakan Yardımcısı Devlet Bahçeli'nin, milletvekili dokunulmazlıklarının kaldırılması yönünde çağrıda bulunduğunu hatırlatarak, ''Bu konuda bir anayasa değişikliği önümüzdeki günlerde gündeme gelebilir mi '' sorusunu yöneltmesi üzerine, şunları söyledi 
     ''Bilemiyorum. Henüz o konu üzerinde bir çalışma yapmadık. Bildiğiniz gibi kanunlar, TBMM'den birbiri ardına çıkıyor. Herşey birden çıkarılamaz. Fakat, toplumun beklediği, özellikle dürüstlük açısından, yolsuzlukların önlenmesi açısından, demokratik açıdan ne kadar önemli yasa tasarısı varsa hepsi birbiri ardından geliyor.'' 
     Ecevit, bir soru üzerine de, Başbakanlık Merkez Binası'na öğleden önce gelen Genelkurmay İkinci Başkanı Orgeneral Yaşar Büyükanıt'ın, Devlet Bakanı ve Başbakan Yardımcısı Hüsamettin Özkan ile görüştüğünü belirtti. 
     







</TEXT>
</DOC>
