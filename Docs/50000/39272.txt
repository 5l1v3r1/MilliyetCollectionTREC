<DOC>
<DOCNO> 39272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/son/sontur14.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İHD "Bu cinayet aydınlatılmalı" 
</HEADLINE>
<TEXT>

     İHD İstanbul Şubesi, Üzeyir Garih cinayetinin bir çok şüpheyi içinde barındırdığına dikkat çekerek, cinayetin aydınlatılmasını istedi. 
     İHD İstanbul Şubesi'nden yapılan açıklamada Garih'in gayrimüslim, büyük sermaye sahibi ve özellikle de sistemin özüne ilişkin görüşlerininin olması nedeniyle cinayetin "siyasi bir cinayet" olma ihtimalini güçlendirdiği savunuldu. 
     Garih cinayetinin sistemin aydınlatması gereken bir çok şüpheyi içinde barındırdığına dikkat çekilen açıklamada, "Öyle görünüyor ki, bu cinayet de daha önceki siyasi cinayetler gibi 'faili meçhul' kalacak ve gerçek suçlular korunacaktır. Daha ilk günden bir çocuğun 'katil', 'deli' ve 'tinerci' olarak lanse edilmesi ise olayın başka vahim bir boyutunu oluşturmaktadır" görüşüne yer verildi. 
     Bir çocuğun katil olarak tanıtılırken, gerçek suçlulara zaman kazandırıldığının ve dikkatlerin başka bir yöne çekilmeye çalışıldığının savunulduğu açıklamada, "İnsan hakları savunucuları olarak bizler, Uğur Mumcu, Musa Anter, Gaffar Okan ve diğer faili meçhul cinayetler ile birlikte Üzeyir Garih cinayetinrin de mutlaka, demokratikleşme ve sivilleşme ile birlikte düşünülmesi gerektiğini belirtiyoruz" ifadesine yer verildi 






</TEXT>
</DOC>
