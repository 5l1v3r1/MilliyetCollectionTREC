<DOC>
<DOCNO> 13436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/son/sondun03.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayvan Meclisi'nde kadın milletvekilini tokatladılar 
</HEADLINE>
<TEXT>

     Tayvan'da, meclis komisyon toplantısı sırasında bir erkek milletvekili, kadın milletvekilini tokatladı, yüzüne bir bardak su attı. 
     Kavga sırasında kadın milletvekilinin hafif yaralandığı ve tedavi için hastaneye gönderildiği bildirildi. Olayın, kavgacılığıyla tanınan erkek miilletvekili Lo Fu-chu ve eski bir televizyon haber spikeri olan parlamentonun en çalışkan ve sözünü sakınmayan kadın milletvekili Diane Lee arasında çıktığı kaydedildi. 
     Lo, eğitim komisyonu toplantısı sırasında Diane Lee'ye vurmadığını ve görgü tanıkları olduğunu ileri sürdü. Lo, ''Ben bir erkeğim, o bir kadın. Böyle bir şeyi nasıl yapabilirim'' dedi. Ancak toplantı odasındaki kamera görüntülerinde Lo'nun Lee'nin suratına bir bardak su döktüğü, saçını yakalayıp suratına tokat attığı izlendi. Bu görüntülerin defalarca televizyonda yayınlanması üzerine Lo, ''Ben de tokat yedim'' dedi. 
     Diane Lee, düzenlediği basın toplantısında, ''Lo, kendisini örgütlü suçlarla ilgisi olmakla suçladığımı iddia ediyor'' dedi. 
     
     




</TEXT>
</DOC>
