<DOC>
<DOCNO> 49230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/yazar/cemal.html </URL>
<DATE> 2001/10/28/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Tarih insanlığı neden tutsak alsın ki 
</HEADLINE>
<TEXT>

     BRÜKSEL 

     Kafkasya'yı düşünüyorum. Aslında Türkiye'yi de düşünmüş oluyorum. Anneannem Gürcü. Ailesiyle birlikte on dokuzuncu yüzyılın sonlarında Kıbrıs üzerinden İstanbul'a, çökmekte olan imparatorluğun payitahtına göçmüş. 
     Dedem Çerkez, Kabardey kolundan. O da Kuban Nehri kıyısından, Krasnodar'dan İstanbul'a, Kuleli'ye gönderilmiş subay çıksın diye... 
     Kafkaslar tımarhane mi 
     Abartma 
     Ama öylesine bir bilmece, bir çelişkiler yumağı ki, jeopolitik açıdan Orta Asya'ya geçiş ve enerji koridoru olarak o kadar önemli ki, bazen insanın kafasını karıştırıyor. 
     Dünyaların çatıştığı bir bölge 
     Toprağı eşeledikçe çatışma ve savaş hortlaklarının meşum yüzüyle karşılaşıyorsun. Her an patlamaya hazır bir barut fıçısı. 
     Biri uyarıyor 
     "Azeri - Ermeni barış süreci kesildi. Tarafların üslubu çok sertleşti. Gürcistan ve Abhazya'daki işaret hoş değil. Buna bir de 11 Eylül felaketi eklenirse, dikkatli olmakta fayda var." 
     Moskova'daki bazı çevrelerden duyulan sesler 
     "Çeçen teröristler, Gürcistan'da barınıyor. Madem Amerika, terörizmle savaş için Afganistan'da vuruyor. Rusya neden Gürcistan'dakileri vurmasın ki " 
     Tarihin böylesine tutsak alabildiği, etnik milliyetçiliğin acı trajediler sahnelediği bu coğrafya ile herhalde ancak Balkanlar yarışabilir. 
     "Kafkas diasporası" diye başlıyor Türkiye'deki Kafkas Vakfı'nın raporu, devam ediyor 
     "11 Eylül'le başlayan hassas sürecin, Rusya ve Gürcistan gibi etnik temelli sorunları olan ülkeler tarafından istismar edilmesinden, Kafkasya'daki küçük halkların varlık mücadelesini bastıran, daha açık deyimle başlarını ezen bir balyoza dönüşmesinden endişe duyuyoruz." 
     Abhazya ve Çeçenistan. 
     Tek sorun bunlar değil ki. 
     Gürcistan'ın Abhazlarla Osetlerle sorunları var. Abhazya'daki evinden barkın kaçıp gelen 350 bin Gürcü göçmen yaşıyor Gürcistan'da. Ermenistan sınırındaki 500 bin Ermeni başka bir sorun kaynağı. Çeçenler var, Çeçenistan'dan kaçan. 
     Gürcistan ayrıca 'Rus parmağı'ndan rahatsız. 'Abhaz ayrılıkçılığı'nı Moskova'nın körüklediği sır değil. 
     Daha 1816'da Çarlık ordusunun bir komutanı şu değerlendirmeyi yapmış 
     "Kafkasya'da ayrılık tohumlarını ekmeyi hiç ihmal etme. Değişik halklar arasında anlaşmazlık hali eksik olmasın. Ve hiç unutma Kafkasya'da birlik, Rusya için ölümcül olabilir." Economist, 19.8.01, s. 17 
     Böl ve yönet 
     Soğuk savaş yılları da böyle geçti. Amerika'da yaşayan bir Ermeni tarihçi "Güney Kafkasya'da soğuk savaş hala bitmedi" diye yakınıyor. 
     Gürcü bir diplomatın çıkışı ilginç 
     "Rusya nerede " 
     TESEV'in iki günlük konferansında Ruslar yok. Moskova'dan davetli olanlar gelmemiş. Sadece Brüksel Büyükelçiliği'nden bir katip göndermekle yetinmişler. 
     Oysa, Kafkasya'da Rusya'sız istikrar da olmaz, barış da. Yoksa Moskova soğuk savaş gözlüklerini henüz çıkarıp atamadı mı 
     O kafada olanlar, Moskova'da da var. 
     Ancak hepsi değil. 
     Gelecek yıl Türkiye'de beklenen Başkan Putin'le yakın çevresinin dünyaya, hele 11 Eylül sonrasında daha gerçekçi baktıkları, sorunlara daha pragmatik açıdan yaklaştıkları söylenebilir. Soğuk savaşa özgü ya hep ya hiç yaklaşımının daha arka planda kalmaya başladığına dair işaretler var Moskova'da. 
     Bu çok önemli. 
     Ankara da bu gelişmeleri not ediyor. Kafkasya ve Orta Asya'da bir yandan Amerika'yla birlikte hareket ederken, öbür yandan Rusya'yı unutmuyor Türkiye. Yürüyen Mavi Akım projesi bunun bir örneği. Kasım ortası New York'ta Türk ve Rus Dışişleri bakanları Cem'le İvanov arasında Avrasya'yla ilgili olarak imzalanması beklenen 'eylem planı' bunun bir başka örneği... 
     Keşke soğuk savaş, Kafkasya'da da bitse Barış ve istikrarın herkese kazandıracağı o kadar çok şey var ki bu güzel coğrafyada... 
     
     







Güler yüzle... 


ECEVİT’LE DÜŞTEN GERÇEĞE KÖY-KENT 


Tarih insanlığı neden tutsak alsın ki 


Kurtuluşun rahminde 


Bir Cumhuriyet fantezisi 


Müjde Çiller eğitimle ilgileniyor 


Kıssadan Hisse... 


Ecevit Çiller'e borçlu mu 


Teşhis doğru, ama tedavi yanlış olmuş 


Mesken olarak kalsın 


"Gel de, yazma birader " 


Londra mı İstanbul mu derken iş işten geçecek 


Dağ taş bina 


Bir kriz kıl payı atlatıldı 


</TEXT>
</DOC>
