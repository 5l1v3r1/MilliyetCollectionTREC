<DOC>
<DOCNO> 23731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/son/sontur06.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hürriyet Gazetesi'nin acı günü, Orhan Olcay'ı kaybettik 
</HEADLINE>
<TEXT>

     Hürriyet Gazetesi yazıişleri müdürlerinden Orhan Olcay, geçirdiği kalp krizi sonucu vefat etti. 
     Alınan bilgiye göre, Orhan Olcay 51 , Güneşli'deki Hürriyet Medya Towers'ta saat 10.00'da yapılacak sabah toplantısından önce fenalaştı. Olcay, yapılan müdahaleye rağmen kurtarılamadı. 
     Hürriyet Gazetesi yazıişleri müdürlerinden Orhan Olcay, 27 yıldır Hürriyet grubunda çalışıyordu. Güneşli'deki Hürriyet Medya Towers'ta saat 10.00'da yapılacak sabah toplantısından önce fenalaşan Olcay 51 , tüm müdahaleye rağmen kurtarılamadı. Olcay'ın cenazesi, İnternational Hospital'a kaldırıldı. 
     1950 yılında doğan Orhan Olcay, İstanbul Üniversitesi Gazetecilik ve Halkla İlişkiler Yüksekokulu'nu bitirdikten sonra gazeteciliğe 1974 yılında Hürriyet Gazetesi'nde başladı. 
     27 yıllık meslek yaşamını Hürriyet grubunda geçiren Olcay, Elele Dergisi'nde Yazıişleri Müdürü, Haftasonu ve Gazete gazetelerinde de Yayın Yönetmeni olarak görev yaptı. 
     Son olarak Tufan Türenç, Erol Türegün ve Doğan Satmış ile Hürriyet Gazetesi Yazıişleri Müdürlüğü görevini yürüten Olcay, evli ve 1 çocuk babasıydı. 







</TEXT>
</DOC>
