<DOC>
<DOCNO> 31555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/son/sontur08.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapıkule'de uzun kuyruklar... 
</HEADLINE>
<TEXT>

     Türkiye'nin ve Avrupa'nın en büyük, dünyanın ikinci büyük kara sınır kapısı olan Edirne'nin Kapıkule Sınır Kapısı'nda, yolcu ve araç trafiğinde yoğun günler yaşanıyor. 
     Almanya, Hollanda, Fransa ve Avusturya başta olmak üzere, Avrupa'nın çeşitli ülkelerinde işçi olarak çalışan Türklerin, yaz tatillerini geçirmek için Türkiye'ye gelişlerinde yoğunluk yaşanmaya başlandı. 
     Edirne'nin Kapıkule Sınır Kapısı'ndan getiğimiz 1 haftalık süre içinde 17 bin 749 araçla, 91 bin 585 yolcunun geçiş yaptığını belirten yetkililer, ''İpsala Sınır Kapısı'ndan da çok sayıda gurbetçi Türkiye'ye giriş yapıyor. Pazarkule Sınır Kapısı'ndan giriş yapanların sayısı ise daha az. Temmuz ayında girişlerin süreceğini tahmin ediyoruz. Ağustos ayından itibaren de çıkışlarda yoğunluk başlayacaktır'' dediler. 
     Bu arada, alınan tedbirler nedeniyle sınır kapılarında herhangi bir sıkışıklığın yaşanmadığını belirten yetkililer, ''Kapıkule'ye ulaşan gurbetçiler geçtikleri ülkelerde yaşadıkları kötü muamele ve rüşvet olaylarından şikayetçi oluyorlar. Bu konudaki başvuraları biz de yetkililere iletiyoruz'' diye konuştular. 
     
     
     







</TEXT>
</DOC>
