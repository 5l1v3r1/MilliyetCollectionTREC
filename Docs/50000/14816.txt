<DOC>
<DOCNO> 14816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/son/sontur17.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan'a yazar kasa fırlatan esnafın borcunu KESOB Başkanı üstlendi 
</HEADLINE>
<TEXT>

     Kayseri Esnaf ve Sanatkarları Odaları Birliği KESOB Yönetim Kurulu Başkanı Mustafa Alan, dün Başbakan Bülent Ecevit'in TBMM'ye gitmek üzere Başbakanlık binasından ayrılması sırasında, elindeki yazar kasayı yere fırlatan Ahmet Çakmak'ın 6 bin dolarlık borcunu ödemeye hazır olduklarını belirtti. 
     Alan, ekonomik krizi protesto etmek için oda başkanlarıyla birlikte düzenlediği basın toplantısında, Türkiye'de yaşanan ekonomik kriz ve zamların özellikle esnaf ve sanatkarların çok zor durumda bıraktığını kaydetti. 
     Yaşanan ekonomik krizden ''hiç etkilenmedim'' diyebilecek hiçbir kişinin çıkamayacağını ifade eden Alan, dövizdeki yükselişin, akaryakıta gelen zammın esnaf ve sanatkarı çıldırttığını belirtti. Alan, kredi faizlerinin istedikleri düzeye çekilmediğini, SSK primlerinin yüzde 48 oranında artırılması nedeniyle de çoğu esnafın çalışanlarını işten çıkarmak zorunda kaldığını belirtti. Mustafa Alan, dün Başbakan Bülent Ecevit'in TBMM'ye gitmek üzere Başbakanlık binasından ayrılması sırasında, elindeki yazar kasayı yere fırlatan Ahmet Çakmak'ın hareketini desteklediklerini belirterek, ''Değerli kardeşimizin 6 bin dolar borcu varmış, onu ödemeye biz hazırız'' dedi. Ekonomik krizi protesto etmek için 7 Nisan Cumartesi günü protesto yürüyüşü düzenleyeceklerini belirten Alan, yürüyüşe sadece esnaf ve sanatkarların katılacağını, partileri ve politikacıları istemediklerini söyledi. 




</TEXT>
</DOC>
