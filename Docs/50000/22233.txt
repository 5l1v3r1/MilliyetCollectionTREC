<DOC>
<DOCNO> 22233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/yasam/yas02.html </URL>
<DATE> 2001/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmenini ıslatan kazandı 
</HEADLINE>
<TEXT>

Süngerler su dolu kovalara daldırıldı öğretmen ve öğrenciler birbirlerine sünger sıkarak yarıştı. Kültür 2000'deki 'su savaşının galibi' öğrenciler oldu 
     SİBEL KAHRAMAN ŞEN 

     İngiliz okullarında alternatif spor günü olarak kabul edilen Knockout Day’i Kültür 2000 ilköğretim okulu öğrencileri de kutladı. Bikini ile mayolarını giyen öğrenciler, ellerindeki kova ve süngerlerle öğretmenlerini ıslattı 
     Büyük yarışta öğretmenler bir, öğrenciler diğer tarafta yer aldı taraflar kovalarda ıslattıkları süngerleri birbirlerinin üzerine sıkarak yarıştı. Yarışmanın sonunda okulun Akademik Koordinatörü Robert Staples de dahil olmak üzere tüm öğretmenlerini sırılsıklam eden öğrenciler ıslatma yarışının galibi oldu. 
     
     Çamur banyosu 
     Ayaklarında içi su dolu çizmelerle yürüme yarışı da yapan öğrenciler, çamurlu sularla da birbirlerini ıslatarak gönüllerince bir gün geçirdiler. Rengarenk mayo ve bikinilerini giyerek hem yarışan hem de eğlenen minikler güzel havanın da tadını çıkardı. Takım ruhunu geliştirmek ve okuldaki aktivitelerin rutine dönüşmesini önlemek amacıyla yapılan programda veliler de çocuklarıyla eğlendi. 
     



 YAŞAM 
















</TEXT>
</DOC>
