<DOC>
<DOCNO> 24201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/siyaset/siy07.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Tetikçi yakalandı 
</HEADLINE>
<TEXT>

Hizbullah'ın Marmara bölgesi sorumlusunu arkadaşları ele verdi 
     SERHAT ÜNAL İstanbul 

     Diyarbakır Emniyet Müdürü Gaffar Okkan'ın öldürülmeden önce açıkladığı Hizbullah'ın 26 kişilik tetikçileri arasında yer alan Abdul Vahap Ekinci İstanbul'da yakalandı. 
     Beykoz’da düzenlenen operasyonda ölü ele geçirilen örgüt lideri Hüseyin Velioğlu'nun sağ kolu olarak bilinen Abdul Vahap Ekinci, 'Hizbullah'ı güçlendirme, askeri kanadı oluşturma ve kanlı eylemler planlama aşamasındayken son anda yakalandı. 
     Batman'da polis otosuna düzenlenen saldırının ardından öldürülen militanın kaldığı hücre evini tesbit eden polis, 2 örgüt üyesini gözaltına alınmıştı. Sorgulanan militanların ifadelerinden hareket eden polis, Ekinci'nin İstanbul'da olduğunu belirledi. Elindeki bilgileri İstanbul polisine veren Batman polisi, Ekinci'nin yakalanmasını sağladı. 
     



 SİYASET 


















</TEXT>
</DOC>
