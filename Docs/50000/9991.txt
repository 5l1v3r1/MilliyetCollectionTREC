<DOC>
<DOCNO> 9991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/son/sonspo03.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rizespor Denizlispor'u 2-1 yendi. 
</HEADLINE>
<TEXT>

     Birinci Futbol Ligi'nde Çaykur Rizespor,Denizlispor'u 2-1 yendi. 
     Denizlispor, ikinci yarıya Tolunay'ın yerine Youssef'i alarak başladı. 
     46. dakikada Denizlispor'da Levent sarı kart gördü. 47. dakikada Çaykur Rizespor'un golü geldi. Bu dakikada Tetteh'in pasında topla birlikte sağ çaprazdan ceza alanına giren Devran'ın sert şutunda meşin yuvarlak filelerle buluştu 1-0 
     49. dakikada Denizlispor'dan Muhammet Badra sarı kart gördü. 56. dakikada Kazım'ın ceza alanı dışından yaptığı vuruşta, kaleci Süleyman iki hamlede topu kontrol etmeyi başardı. 58. dakikada Devran'ın ara pasında ceza alanı içinde topla buluşan Serkan'ın sert şutunda meşin yuvarlak az farkla yandan auta gitti. 
     61. dakikada Çaykur Rizespor'da Oumar sarı kart gördü. 68. dakikada Çaykur Rizespor 2-0 öne geçti. Bu dakikada ceza alanı içi sağ tarafındaki Serkan topu Tetteh'in önüne çıkardı. Bu futbolcu da yakın mesafeden yerden bir vuruşla meşin yuvarlağı filelere gönderdi 2-0 
     70. dakikada Denizlispor'da Colibaly sarı kart gördü. 73. dakikada Denizlispor'da Ahmed Hassan'ın yerine Veysel oyuna dahil oldu. 
     78. dakikada Çaykur Rizespor'da Saffet'in yerine Keita oyuna girdi. 
     79. dakikada Denizlispor farkı bire indirdi. Bu dakikada Timuçin'in sağdan kullandığı serbest vuruşta Colibaly topu filelerle kucaklaştırdı 2-1 
     82. dakikada sağ kanattan Çaykur Rizespor ceza alanına yapılan ortada, kaleci Hamidou topu elinden kaçırdı, boşta kalan topu Coşkun filelere gönderdi. Ancak maçın hakemi Kadir Tozu, Hamidou'ya faul yapıldığı gerekçesiyle golü geçerli saymadı. 
     83. dakikada Çaykur Rizespor'da Cengiz yerini Mutlu'ya bıraktı. 85. dakikada Devran'ın ceza alanı içinden sert şutunda top kaleci Süleyman'ın ayaklarından döndü. 87. dakikada Mutlu'nun pasında topla buluşan Keita'nın ceza alanı dışından sert şutunda meşin yuvarlak az farkla yandan auta gitti. 
     89. dakikada Çaykur Rizespor'da Serkan'ın yerine Mevlüt oyuna dahil oldu. 90. dakikada Çaykur Rizespor'da Hamidou sarı kart gördü. Karşılaşma 2-1 Çaykur Rizespor'un üstünlüğüyle sona ererken maçın bitiş düdüğünün ardından, Denizlisporlu oyuncular karşılaşmanın hakemlerine itiraz ettiler. 




</TEXT>
</DOC>
