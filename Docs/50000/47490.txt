<DOC>
<DOCNO> 47490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/yazar/sazak.html </URL>
<DATE> 2001/10/18/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Sezer'e restorasyon görevi 
</HEADLINE>
<TEXT>

     Çankaya'nın milletvekili "özlük hakları" yla ilgili düzenlemeyi referanduma götürme kararına halkın desteği büyük. Cumhuriyet tarihinin en büyük ekonomik bunalımı yaşanırken, AB paketinin içine "emeklilik ve maaş artışı" önergesi koymak Meclis adına "harakiri"ydi. Sezer gibi yönetim terazisinde "hukuk ve adalet" anlayışı ağır basan, siyasi iktidarla arasının açılması pahasına bunu defalarca kanıtlayan bir Cumhurbaşkanı'nın başka türlü davranması beklenemezdi. 
     Sezer, milletvekili maaşlarını "Anayasa paketi"nden ayırmakla doğru yaptı. 
     TBMM Başkanı Ömer İzgi, Köşk'le yapılan onca temastan sonra Cumhurbaşkanı'nın Anayasa'nın 175'inci madde yorumunu iyi algılamalıydı. Çankaya'ya Meclis'i zor durumda bıraktığı gerekçesiyle tepki gösterenler kendi yanlışlarını da görmelidir. Sayın üyelerin hiç mi günahı yok Demokratik Anayasa paketiyle kazanılan saygınlık çıtasını maaş önergesiyle düşürmenin sırası mıydı 
     Aylardır halkın içine çıkamayan milletvekilleri "kamu vicdanı"na sığmayan özlük haklarını referandumda nasıl savunacaklar 
     Dünyada kıyamet koparken, ünlü fizikçi Stephen Hawking, ABD ve Avrupa'daki biyolojik savaş paniği karşısında insanlığın tek bir virüsle yok olma tehlikesine dikkat çekerken Türkiye'yi yönetenler, referandum sandığından maaş zammı çıkarmaya uğraşacaklar. 
     Hawking'in öngörüsünü tartışmayı bilim adamlarına bırakarak şunu söyleyebiliriz Türkiye'yi "siyasi nüfuz ve çıkar virüsü" batıracak Şarbondan daha hızlı yayılan bir tehditle karşı karşıyayız. 
     Ülkede sıradan vatandaştan en üst düzeydeki yöneticiye, sivil asker bürokrata, siyasi kadrolara kadar toplumun tüm kesimlerini bağlayacak yeni bir "toplumsal mukavele"ye, "restorasyon"a ihtiyaç gözleniyor. 
     Siyasi etik, hak, hukuk, yasalar, Anayasa her şeyin "yeni baştan" düzenlenmesi gerekiyor. 
     Madem Sezer'e halkın büyük güveni oluştu, ortada başka seçenek de gözlenmiyor, bir "geçiş dönemi"nde Cumhurbaşkanı bir "restorasyon" programıyla halktan yetki isteyebilir. 
     Çankaya'nın referandum isteği, iktidar sözcülerince "Meclis'i fesih yetkisinin halka kullandırılması, Türkiye'nin seçime götürülmesi" olarak yorumlandığına göre "siyasi" davranmakla eleştirilen Cumhurbaşkanı bu role açıkça soyunabilir. Kamuoyu yoklamalarında Sezer'e halkın desteği yüzde 70'lerde çıkıyor. Maaş referandumuna ise halkın yüzde 99'unun "hayır" diyeceği kesindir. Sezer bu rüzgarı arkasına alarak seçime gitse "tek başına" iktidara gelemez mi 
     Cumhurbaşkanı, bugün sahip olduğu "prestij"i bir geçiş dönemi siyasi yapılanması için kullansa "birleştirici" gücüyle Türkiye'deki "değişim"in de önünü açar. 
     Hükümete ters gelen her icraatı "siyaset" olarak görülen Sezer, parti kurmayı ve seçime girmeyi düşünmelidir 
     
     







Üç formül 


Köprü senedi 


Eğrisi, doğrusu... 


11 Eylül gözleri açtı mı Özellikle Avrupa'da 


Başbakan asla yuhalatılamaz .. 


Akşamın ufkunda 


İmama kızıp oruç bozmak 


Pakistan'ın zor tercihi 


Azıcık şarbon iyi gelir 


İstanbul Yaklaşımı’nın detayları 


Bir katilin donundaki para 


Kore'ye asker gönderildiği günler 


Sezer'e restorasyon görevi 


Gökkafes'e adımımı atmayacağım 


Devlet yerine "hizmetler"i küçülüyor 


Biz kandık çocuklar kurtulsun’ 


</TEXT>
</DOC>
