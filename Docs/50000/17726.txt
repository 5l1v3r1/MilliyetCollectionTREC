<DOC>
<DOCNO> 17726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/ekonomi/eko04a.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bonoda yabancı harek tı 
</HEADLINE>
<TEXT>

Bono ve tahvil piyasasında yabancı bankaların alıma geçmesini, bazı bankacılar spekülatif, bazı bankacılar da dış destek öncesi hazırlık olarak yorumladı 
     EKONOMİ SERVİSİ 

     Bono ve tahvil piyasasında yabancıların alıma geçmesi yerli bankalar tarafından dikkatle izleniyor. Yabancı bankaların kendi hesaplarına mı müşterileri adına mı alım yaptıklarına ilişkin net bir bilgi olmamasına karşın piyasanın en aktif bonolarında alıma geçmeleri iki farklı yoruma neden oldu. 
     
     Yorum için erken 
     Bazı bankacılar, alımların nedenini spekülatif amaçlı olarak yorumlarken bu işlemlere yabancı sermaye Türkiye’ye girmeye başladığını söylemenin erken olacağını belirttiler. 
     Söylendiğinin aksine işlem hacminin çok yükselmediğini dile getiren bankacılar, "Geçen haftanın ikinci yarısından bu yana en yoğun işlem gören 5 Aralık 2001 vadeli bononun işlem hacmi 25.4 trilyon, 27 Haziran 2001 vadeli bononun hacmi ise 15 trilyon lira düzeyinde. Hacimde yükseliş var ancak bu rakamlar piyasayı yorumlamak için yeterli değil" yorumunda bulundular. 
     
     Adımlar izleniyor 
     Bankacılar, bu tür bir yaklaşımın yarın yapılacak 1 katrilyon liralık ödeme öncesi açılacak iki bono ihalesinde faizi düşürmek amaçlı da olabileceğini iddia ettiler. 
     Dış desteğin geleceğine ilişkin duyumların alımları tetiklemiş olabileceğini savunan bazı bankacılar ise alımları şöyle değerlendirdi 
     "Dalgalı kura geçildiğini önceden duyanlar arasında yabancı bankaların da ismi geçti. Bu nedenle, yerli bankaların temsilcileri yabancı bankaların attığı adımları daha dikkatle izlemeye başladı. Biz yabancı bankaların alımlarının nedenini Türkiye’ye dış desteğin geleceği şeklinde yorumladık. Aslında yorumlamayı tercih ettik demek daha doğru olur." 
     
     Asıl konu IMF toplantısı 
     Yabancıların bu hafta da bonoda alıma devam etmesi durumunda piyasada yorumların daha netleşeceğini savunan bankacılar, asıl dikkat edilmesi gereken konunun hazırlanan ekonomik programın IMF’nin 28 Nisan’da yapacağı toplantıya yetiştirilip yetiştirilmeyeceği olduğunu ifade ettiler. 
     IMF toplantısına yetiştirilememesi durumunda dış desteğin gelmesini beklemenin yanlış olduğunu dile getiren bankacılar, "Program IMF’nin toplantısına yetiştirilemezse yabancıların alımlarının arkasında başka nedenler aramak gerek" diye konuştular. 
     
Bonoda işlem hacmi arttı milyar TL Bononun vadesi 18 Nisan 19 Nisan 20 Nisan 23 Mayıs 2001 11.669 10.700 10.259 27 Haziran 2001 1.969 20.900 14.844 11 Temmuz 2001 1.309 7.200 46.24 8 Ağustos 2001 3.541 4.000 4.142 10 Ekim 2001 11.136 17.900 7.575 5 Aralık 2001 26.883 22.600 25.426      
     



 EKONOMİ 


















</TEXT>
</DOC>
