<DOC>
<DOCNO> 17510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/son/sondun07.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'de intihar saldırısı 2 ölü, 26 yaralı 
</HEADLINE>
<TEXT>

     İsrail'in Tel Aviv kenti yakınındaki Kfar Saba'da meydana gelen patlamada 2 kişi ölürken, yaralı sayısının 26 olduğu açıklandı. 
     Polis, patlamayla ilgili son açıklamasında, saldırganın ölenler arasında olabileceğini bildirdi. İntihar saldırısının, bir otobüs durağında bekleyen kalabalığın arasında giren bir kişi tarafından düzenlendiği bildirildi. Bu arada, olay yerine çok sayıda ambulans ve yardım görevlisinin gönderildiği belirtildi. Tel Aviv'in 20 kilometre kuzeyine düşen Kfar Saba, İsrail'in Batı Şeria ile olan sınırına yakın bulunuyor ve sık sık Filistinli militanların saldırılarına hedef oluyor. İsrail, Eylül ayında başlayan yeni Filistin İntifada'sından bu yana bombalı eylemler ve intihar saldırılarına karşı üst düzey alarmda bulunuyor. Saldırının sorumluluğunu henüz üstlenen olmadı. 



</TEXT>
</DOC>
