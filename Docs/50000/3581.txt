<DOC>
<DOCNO> 3581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/son/sontur25.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy'de cinayet ve intihar 
</HEADLINE>
<TEXT>

     Kadıköy'de bir kişi, iki kişiyi tabancayla vurduktan sonra intihar etti. 
     Alınan bilgiye göre, Metin Şimşek adlı kişi, saat 15.30 sıralarında, önce Fikirtepe Mandıra Caddesi Çınarlı Sokak'ta temizlik malzemelerinin satıldığı dükkana gelerek, dükkan sahibi Aydın Kaya'nın başına ateş etti. Daha sonra bu işyerinin 50 metre ilerisindeki manav dükkanına giren Metin Şimşek, burada da dükkan sahibi Halil Akkaya'yı tabancayla ensesinden vurdu. Bir alt sokak olan Yüksel Sokak'a geçen Şimşek, başına ateş ederek intihar etti. 
     Ağır yaralanan Metin Şimşek, kaldırıldığı SSK Göztepe Eğitim Hastanesi'nde, Akkaya ise Haydarpaşa Numune Hastanesi'nde hayatını kaybetti. Kadıköy Vatan Hastanesi'ne kaldırılan Kaya'nın durumunun ise kritik olduğu ve ameliyata alındığı bildirildi. Bu arada görgü tanıkları, Şimşek'i tanımadıklarını ifade ederek, ''Sokak ortasına geldiğinde, ağzında sigara varken tabancayı şakağına dayadı. Şaka yapıyor sandık. Bir anda tetiği çekti ve yere yığıldı'' diye konuştular. 




</TEXT>
</DOC>
