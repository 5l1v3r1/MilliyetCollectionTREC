<DOC>
<DOCNO> 42420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/yasam/yas08.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolşoy Balesi jandarma korkusuyla sahneye çıktı 
</HEADLINE>
<TEXT>
Başkent’te rezalet 
     DÜNYACA ünlü Bolşoy Balesi, "Bolşoy Süperstarları ve Yuri Grigorovich Balesi" adıyla Ankara’ya gösteri yapmaya geldi ama, geldiğine pişman oldu. Ünlü ekip, manajerle Türk organizatör arasında yaşanan ücret anlaşmazlığı sonucu ikinci perdeye çıkmak istemedi. 
     BİRİNCİ perdenin sonunda Rus manajer, Bolşoy Balesi’ni getiren Medyakom Şirketi’yle ücret nedeniyle tartıştı. Bunun üzerine gösteriyi bitirme kararı alan menajer, jandarmanın, "Yasal işlem başlatacağız" demesi üzerine oyuncuları yeniden sahneye çıkardı. 
     50 dakika bekleyen izleyicilere, açıklama yapılmayınca gecikme ıslık ve alkışlarla protesto edildi. Gösteri başlayınca seyirciye "teknik bir arıza olduğu" bildirildi. Bu arada Rusya’nın Ankara Büyükelçisi Aleksandr Lebedev, protokoldeki yerine oturamayınca salonu terk etti. 
     



 YAŞAM 
















</TEXT>
</DOC>
