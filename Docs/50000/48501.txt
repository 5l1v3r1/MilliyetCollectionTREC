<DOC>
<DOCNO> 48501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/siyaset/siy04.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Referandumun maliyeti 40 trilyon 
</HEADLINE>
<TEXT>

     ANKARA Milliyet 

     Cumhurbaşkanı Ahmet Necdet Sezer’in, milletvekili maaşlarının artırılmasını düzenleyen, Anayasa’nın 86. maddesinin referanduma götürülmesi kararının Resmi Gazete’de yayımlanmasıyla 120 günlük referandum süreci başladı. Yüksek Seçim Kurulu YSK Başkanı Tufan Algan, ilk günden itibaren iki ayrı komisyonun çalışmalara başladığını belirtti. 
     Algan, referandumun yapılması durumunda maliyetinin yaklaşık 35 - 40 trilyon lirayı bulacağını söyledi. Algan, YSK’nın en erken 60 gün içinde referandumu yapabileceğini söyledi. 
     Algan, sürenin uzatılıp referandumun genel seçimlerle birlikte yapılması yönündeki alternatifin sorulması üzerine de şunları söyledi "Bu değişiklik gerçekten yapılacak mı, yapılmayacak mı Bunlar sadece söylem ve ifadelerden öteye gitmedi. Ne olacağı da bugün için belli değil. O halde bir varsayım üzerinde bizim bir geniş çalışma ile maliyet çıkarmamıza gerek yok. Bir değişiklik gerçekleşir ve kanunlaşırsa onun da gereği yapılır." 
     



 SİYASET 












</TEXT>
</DOC>
