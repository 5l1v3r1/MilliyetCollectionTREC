<DOC>
<DOCNO> 35452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/son/sontur02.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik canavarı Şanlıurfa'da ölüm saçtı 7 ölü 
</HEADLINE>
<TEXT>

     Şanlıurfa'da meydana gelen iki ayrı trafik kazasında 7 kişi öldü, 5 kişi de yaralandı. 
     Alınan bilgiye göre, Şanlıurfa'dan Diyarbakır'a gitmekte olan Şehmuz Laçin yönetimindeki 06 KPB 14 plakalı özel otomobil, karşı yönden gelen Sefer Biçek yönetimindeki 06 YUC 63 plakalı özel otomobil ile hatalı sollama sonucu çarpıştı. Kazada Şehmuz Laçin, Ayşe Laçin, Sefer Biçek, Suphi Biçek ve Mülkiye Baydar öldü, Zuhal, Nazire, Gülseren ve Sinem Laçin yaralandı. Yaralılar Şanlıurfa ve Diyarbakır devlet hastanelerinde tedavi altına alındılar. 
     Öte yandan, Şanlıurfa Viranşehir yolunda meydana gelen trafik kazasında da iki kişi öldü. 
     Viranşehir'e gitmekte olan Nihat Abukan yönetimindeki 34 VV 7682 plakalı özel otomobil ile Reşit Cüras'ın kullandığı 34 TA 686 plakalı tanker hatalı sollama sonucu çarpıştı. 
     Kazada, otomobil şoförü Nihat Abukan ile Mardin'de uzman çavuşluk yaptığı bildirilen Soner Gülşen ölürken, Veysi Abiz ağır yaralandı. Abiz, Şanlıurfa Devlet Hastanesi'ne kaldırıldı. 
     Kazalarla ilgili soruşturmaların sürdürüldüğü belirtildi. 







</TEXT>
</DOC>
