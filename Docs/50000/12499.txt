<DOC>
<DOCNO> 12499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/yasam/yas05.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçın MIR’ düşüyor 
</HEADLINE>
<TEXT>

Kemerhisarlılar beldeye düşen meteoroloji balonunu, MIR'in parçalarından biri zannetti 
     Niğde'nin Bor ilçesi Kemerhisar beldesinde oturan vatandaşlar, önceki gece belde semalarında süzülen 'tuhaf bir' cisim tespit ettiler. Salınarak gelen tuhaf cisim usulca bir bahçeye iniverince, UFO geldiğini düşünen vatandaşlar derhal jandarmaya haber verdi. Olay yerine gelen jandarma, havadan inen cismin radyasyon taşıyabileceğini düşünerek çevrede önlem aldı. 
     Bu arada bahçenin etrafına toplanan vatandaşların büyük bölümü bu cismin Pasifik Okyanusu'na düşecek olan MIR Uzay İstasyonu'nun parçaları olabileceğine dair 'ciddi' tahminlerde bulunuyorlardı. 
     Yapılan araştırmalar sonucu 'tuhaf cismin' meteoroloji balonu olduğu olduğu ortaya çıktı. Halk arasında tedirginlik yaratan balon Meteoroloji Müdürlüğü'ne teslim edildikten sonra herkes derin bir 'oh' çekti. 
     


 YAŞAM 



















</TEXT>
</DOC>
