<DOC>
<DOCNO> 11243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/ekonomi/eko07.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon piyasasında tahvil notumuz indi 
</HEADLINE>
<TEXT>

     Japon kredi derecelendirme reyting kuruluşu JCR, Türkiye’yi "Kredi İzleme’’ pozisyonundan çıkarırken, Hazine tarafından ihraç edilen tahvillerin kredi notunu, BB ’dan, BB’ye indirdi. 
     JCR’dan edinilen bilgiye göre, JCR’ın kredi notu, bu yıl, 2002, 2003, 2004 ve 2006 vadeli tahvillerini kapsıyor. 
     Geçen ay sonunda, yıllık gözden geçirme programı çerçevesinde Türkiye’yi ziyaret ederek incelemelerde bulunan JCR, Türkiye ekonomisindeki gelişmeler üzerine, Türkiye’yi "Kredi İzleme" pozisyonuna almıştı. 
     JCR’ın değerlendirmeleri, Türkiye’nin Japon Samurai Piyasası’ndaki borçlanması açısından önem taşıyor. 
     
     Kredi kullandık 
     Türkiye, geçen yıl, Japon Samurai Piyasası’ndan 140 milyar Japon Yen’i yaklaşık 1.2 milyar dolar tutarında dış borçlanma gerçekleştirmişti. Reyting kuruluşları arasında Türkiye’ye en yüksek kredi notunu veren kuruluşlardan biri olan JCR, geçen yıl, Türkiye’nin kredi notunu "BBöden, BB ’ya yükseltmişti. 
     


 EKONOMİ 














</TEXT>
</DOC>
