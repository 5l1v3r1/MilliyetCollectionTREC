<DOC>
<DOCNO> 27658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/yazar/guclu.html </URL>
<DATE> 2001/06/19/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Ecevit sözünü tutacak mı 
</HEADLINE>
<TEXT>

     Başbakan Ecevit söz verdiği gibi öğretim üyelerinin maaşına zam yapacak mı, yapmayacak mı Bu hafta içerisinde hep birlikte göreceğiz... 
     Görünen o ki, aynı konuda çıkartılan üçüncü kanun hükmündeki kararnamenin yürürlük süresi de doluyor. Ama h l bir kıpırtı yok. IMF’nin dayattığı konularda ve tüketim mallarına zam konusunda sürat rekoru kıran hükümetin, söz konusu üniversiteler olunca kaplumbağa hızında hareket etmesi, umutlarla birlikte son güven kırıntılarını da yok ediyor... 
     Daha önce defalarca yazdık ama bir kez daha hatırlatmakta yarar görüyoruz. Eğer toplumda bir değişim isteniyorsa önce üniversitelerin moralini düzeltmek gerekir. Onlarsız yeni bir Türkiye yaratmak mümkün değil .. 
     Türkiye’de her alanda olduğu gibi ödüller konusunda da tam bir erozyon yaşanıyor. Önüne gelen ödül veriyor. Takdir etmek, edilmek hoş bir şey. Eğer verenler samimi ise. Ama öylesi ödüller var ki, hep arkasında farklı beklentiler var... Her ne kadar biraz abartılı olsa da İstanbul Üniversitesi İletişim Fakültesi gibi sadece mesleki etik açısından olaya yaklaşanlar da yok değil. Önceki yıllarda olduğu gibi eğitim adına yine bizi ödüle layık görmüşler. Kendilerine teşekkür ederiz. Sevincimiz aldığımız ödülden çok, eğitimin de ödül verilecekler kategorisine girmesi. Genelde pek hatırlanmaz da .. 
     Ödül töreni her zamanki gibi yine görkemli oldu. Alanında sivrilmiş pek çok isim oradaydı. Bir tek kişi yoktu bu ödülü almaya hak kazanmadı denilecek... 
     ÖSS bitti ama adaylar henüz oh diyebilmiş değiller. Bir yandan alacakları puanla nereye girebileceklerinin hesabını yaparken öte yandan sorular çalındı, sınav iptal edilecek söylentileri yüzünden allak bullak olmuş durumdalar... 
     Her iki konuda da rahat olmalarını öneririz. Sınav bitti ve şu anda sonuçları beklemenin ötesinde yapacak hiçbir şey yok. Onun için temmuz sonuna kadar sınavla ilgili tüm kaygılarını bir yana bırakıp yıllardır hasret kaldıkları yaz tatilinin tadını çıkarmalarını öneririz. 
     Sorular çalındı söylentisine ise ÖSYM açıklık getirdi. İptal falan kesinlikle söz konusu değil. Diyarbakır’da gerçekleşen radyo kanalıyla cevap anahtarının duyurulması girişimi, çok lokal ve sadece oradaki adayları ilgilendiriyor. ÖSYM Başkanı Toker, soruların sınavdan önce değil, sınav sırasında çalındığının ve birkaç kişiyle sınırlı kaldığının altını özellikle çizdi... 
     
     







Meclis'in yetkileri 


İflas Finans... 


Ecevit 'Hazine nefes aldı' 


Laikliğin sırrı bu 


Hedef şaşırtmak Hedefi şaşırmak 


Mavi kan 


Gençler nasıl rahatlıyor 


Ecevit sözünü tutacak mı 


Komşuda yenilik 


Takasın etkisi... 


Halk Bankası ve Yenal Ansen 


ANAP’ta Kayalar aday 


Fiyat indirdik diye Sezer'e şikayet mi 


Her çözüm adil mi 


Elbette ki.. 


Ayşe Hanım Teyze’ye takas’ ne yazar 


Boyner derin bir Oh’ çekti 


</TEXT>
</DOC>
