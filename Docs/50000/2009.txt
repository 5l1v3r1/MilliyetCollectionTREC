<DOC>
<DOCNO> 2009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/yasam/yas03.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yakarız’ tehdidi sökmedi 
</HEADLINE>
<TEXT>

Gizlice bindikleri geminin güvertesine erken’ çıkan kaçaklar, kaptanın S.O.S vermesi üzerine Gemiyi yakarız’ dedi, ama Sahil Güvenlik fırsat vermedi... 
     TAYLAN YILDIRIM İzmir 

     İzmir Sahil Güvenlik Komutanlığı, son yılların en ilginç operasyonlarından birini başarıyla kimsenin kılına zarar gelmeden tamamladı. 
     Daha iki hafta önce Antalya’da bir kaçak gemisinin batması ve ambarında onlarca kişinin can vermesiyle yaşanan facianın ardından, Ege’de ikinci bir facia, Sahil Güvenlik ekiplerinin başarılı operasyonuyla ucuz atlatıldı. Kaçaklıkla başlayıp korsanlığa varan macera, şöyle yaşandı 
     Filistinli 10 ve Kuzey Iraklı 5 kaçak, Tekirdağ’dan demir alan ve Yunanistan’ın Patras Limanı’na giden Mehmet Haşlama’ isimli Türk bandıralı kuru yük gemisine gizlice bindi. 
     
Tekirdağ’dan bindiler      Kaçaklar, kimseye görünmeden 499 grostonluk geminin ambarına saklandı. 
     Gemi demir aldıktan sonra kaçaklar uzun süre ambarda kaldı. Ve önceki gün, artık Yunanistan karasularına vardıklarını düşünen 15 kaçak, güverteye çıktı. 
     Ancak gemi henüz Türk karasularındaydı. Bir anda 15 kaçağı güvertede gören kağıt yüklü geminin kaptanı Hüseyin Kazancı da, hemen Sahil Güvenlik kanalına S.O.S sinyali göndererek yardım istedi. 
     Sinyali alan Sahil Güvenlik Ege Bölge Komutanlığı derhal harekete geçti. Sahil Güvenlik botları gemiyi yakaladığında ise büyük gerilim yaşandı. Türk askerini karşısında gören kaçaklar, işi korsanlığa döküp gemideki kağıt yükü ateşe vereceklerini söyledi ve İtalya’ya gitmek istedi. 
     
Operasyonu komutan yönetti      Ancak Türk askeri, bu tehdide rağmen başarılı bir operasyon düzenledi. 
     Sahil Güvenlik’in iki botu takibe geçerken, gemi kaptanı Kazancı’ya da Türk karasularını terketmemesi talimatı verildi. 
     Sahil Güvenlik Ege Bölge Komutanı Deniz Kurmay Kıdemli Albay Osman Dedeoğlu’nun yönettiği operasyonla gemiye çıkan ekipler, kaçakları kıskıvrak yakaladı. Kaçaklar ilk ifadelerinde, ülkelerindeki zor yaşam koşulları yüzünden Avrupa’ya gitmek için yasadışı yollardan Türkiye’ye geldiklerini söyledi. Avrupa’ya kaçabilmek için, insan tacirlerine biner dolar ödediklerini de söyleyen kaçaklar, sınır dışı edilmek üzere Foça İlçe Emniyet Müdürlüğü’ne teslim edildi. 
     


 YAŞAM 






















</TEXT>
</DOC>
