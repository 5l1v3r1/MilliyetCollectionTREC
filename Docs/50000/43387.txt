<DOC>
<DOCNO> 43387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/yazar/pulur.html </URL>
<DATE> 2001/09/21/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Timsahın kuyruğunu tutmak... 
</HEADLINE>
<TEXT>

     "KAPİTALİST, kendisinin de asılacağı ipi satar " 
     Bu bir "solcu" deyimdir, ama doğrudur. 
     Kapitalist sistemin özü budur. 
     Amerika'nın başına gelen de budur. 
     Usame bin Ladin'den, onun elindeki silaha kadar her şey Amerika'nın ürünüdür. 
     Sovyetler'e karşı Usame bin Ladin'i destekleyen, yardım eden, silahlandıran kimdir 
     Amerika 
     Sovyetler'e karşı Taliban'ı destekleyen, hatta İran'a karşı kullanmak isteyen kimdir 
     Amerika 
     
     BUNA benzer numaraları "Yeşil Kuşak", "Yumuşak İslam" laflarıyla Türkiye'de de yapmaya çalışan, gönderdiği ajanlarla, birtakım "solcu dönekler"le, "Kemalistler, İslamla barışmalı " diye laf ürettiren kimdir 
     Amerika 
     Türkiye 15 yıl, 30 bin insanını kaybederek, şehit vererek, sakat bırakarak terörle mücadele ederken, birtakım "zıpırlar" "Barış " diye kaldırımları aşındırırken, onlara destek veren kimdi 
     Amerika 
     
     ÜYELERDEN biri saldırıya uğradığı takdirde, bütün üyelerin saldırıya uğradığını kabul eden NATO'nun meşhur 5. maddesi o zaman yok muydu 
     Türkiye 15 yıl ciddi bir terörle savaşın içindeyken, bu madde kimin aklına geldi 
     Kimsenin 
     Şimdi, yaşanan en büyük terör eylemi karşısında, bu madde işletiliyor. 
     Elbette işletilmelidir. 
     Lakin, bugün terörü bağrında barındıran Avrupa, Amerika'ya destek verirken, Türkiye'nin başına saldığı terör belasının da hesabını vermelidir. 
     En azından teröristleri saklamayarak, onların örgütlenmesine izin vermeyerek. 
     
     AVRUPA'da ender rastlanan, sağduyulu seslerden biri, "Almanya'nın Sesi Radyosu" geçen gün çok doğru bir yorum yaptı 
     "Batı ittifakının askeri operasyonları bittikten sonra, Türkiye'yi terörizme karşı kim koruyacak 
     Türkiye, uluslararası terörizmin hedefi haline gelirse, Batı ittifakına ne kadar güvenebilecek " 
     
     PERŞEMBE günkü MİLLİYET'te "A G"nin yaptığı araştırmayı gördünüz "Türk halkının büyük çoğunluğu savaşa hayır " diyor. 
     Bu tepkiye şaşırmamak gerek... 
     15 yıl teröre karşı savaşırken, yalnız bırakılan bir halkın tepkisi başka ne olabilir ki 
     
     SOVYETLER Birliği yıkılırken, zafer naraları atıp, hemen çamaşır değiştirir gibi saf değiştirenlerin hali de, bugünlerde ibretle izlenmeye değer. 
     İlhan Selçuk, üç satırla, onların "ibret - amiz" görüntülerini çiziverdi 
     "Anadolu'daki PKK terörüne karşı, barışçılık numarası yapan entelimiz, şimdi neden kayıtsız şartsız savaş çığlıkları atıyor ... Amerika höt dedi mi, bizim entel öt'üyor, hem de ne ötüş..." 
     
     YAZIYA bir deyimle başladık, bir Afrika atasözüyle bitirelim 
     "Timsahın kuyruğunu tutma, tutarsan bırakma " 
     Amerika, timsahın kuyruğunu tuttu 
     
     







Taliban ve İslam 


Bir Meclis ki... 


Başbakanlık'ta durum 


Saddam Hüseyin'i vurmak da gündeme gelirse... 


Sandık takvimi 


Gülen insanlar kenti 


Ne cengaverlik ne de pısırıklık 


Adres değişiyor mu .. 


Aynadan şiddet görüntüleri yansıyordu 


Gözümüz aydın 


Hırsızlar, işkence ve işkenceciler üzerine 


Timsahın kuyruğunu tutmak... 


Doğu'da organize sanayi 2 


On üçüncü ulus temizlenecek 


Tekirdağ üretmiyor 


</TEXT>
</DOC>
