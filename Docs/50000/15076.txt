<DOC>
<DOCNO> 15076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/spor/spo01.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş kaynıyor. Camia ayaklandı, ağır toplar Bilgili’yi bombaladı 
</HEADLINE>
<TEXT>
23 Nisan yönetimi 
1903 Kara Kartallar Oluşumu’nun düzenlediği toplantıya katılım büyük oldu. Kongrede Serdar Bilgili’ye destek verenler de eleştiri yağdırdı, yönetim kurulu ise köşeye sıkıştı 
     BİLAL MEŞE 

     Ünlü isimler 
     BEŞİKTAŞ’TA başarısızlıklar camiayı ayaklandırdı. Camianın ağır topları, 1903 Kara Kartallar Oluşumu’nun düzenlediği toplantıda Başkan Serdar Bilgili’ye eleştiri yağdırdılar. The Marmara Oteli’ndeki toplantıya Hasan Arat, Metin Keçeli, İhsan Kalkavan, İlker Özbilek, Zafer Yıldırım gibi isimler de katıldı. 
     
     Ayakları basmıyor’ 
     HASAN ARAT’IN yanı sıra kongrede Serdar Bilgili’yi destekleyen Metin Keçeli ve İhsan Kalkavan da sert çıkış yaptılar. Serdar Bilgili ve yöneticilere "Ayakları yere basmıyor. Şifo Mehmet olayını patlattı, kaptanlığı Nouma’ya vermek istedi. Borçlar ödenmeden gidemezler" diye eleştiriler getirildi. 
     
     Başkan kalsın’ 
     GRUP Siyah - Beyaz’ın lideri Hüseyin Mican, Kalkavan ile Keçeli’yi "Kongrelerde değil, TV’de konuşuyorlar" diye eleştirdi, ardından da "Başkan kalsın. Yönetim değişsin" dedi. Üyeler, "Ahmet Dursun, Seba gitsin, diyenler, şimdi de başkan kalsın, diyorlar" ifadesini kullandılar. 
     
     Haksızlık ettik’ 
     SERDAR Bilgili yönetimine en çarpıcı eleştiri kongre üyesi Tekin Can’dan geldi. Can, "Kulübe haksızlık ettik. Koskoca Beşiktaş’ı 23 Nisan yönetimine verdik. Bu yönetimi vererek genç çocuklara da haksızlık yaptık" derken, Sami Yazıcı, "42 milyon dolarlık borç nasıl ödenecek " diye sordu. 
     
     Yeterli değiller’ 
     BEYOĞLU Beşiktaşlılar Grubu Basın Sözcüsü Doğan Yakupoğlu, "Sayın başkan, yönetim kurulunun genç ve en az iki lisan bilenlerden oluştuğundan bahsediyor. Üç, dört lisan da bilseniz tecrübe olmazsa neye yarar Yeterli değiller. Beşiktaş’ın örf ve ananelerine sahip çıkmadılar" ifadelerini kullandı. 
     
     Can sıkıcı’ 
     YAKLAŞIK üç saat süren toplantıda Nevzat Demir, 2002 kongresinde de aday olacağını söyledi ve "Yönetim işe fırtına gibi başladı. Sonra ne oldu da bu can sıkıcı hale gelindi Scala’nın gönderiliş şekli çağdaş değildi. Kongrede yine adayım. Herhalde Sayın Arat da olacaktır" diye konuştu. 
     
     NE DEDİLER 

</TEXT>
</DOC>
