<DOC>
<DOCNO> 4214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/yazar/dogan.html </URL>
<DATE> 2001/01/27/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
Dış borç eşittir yolsuzluk 
</HEADLINE>
<TEXT>

     Şu ünlü, enerji yolsuzluklarında bağlantıları sergileyen enerji fezlekesinin altındaki imza kime ait .. Bir jandarma yüzbaşısına .. 
     Bölücülük mü .. Askere emanet .. 
     Laiklik mi .. Askere emanet .. 
     AB mi .. Gözler askerde .. 
     Son olarak yolsuzluk mu .. Şimdi o da, askere emanet .. 
     Nasıl bir sivil yönetim ama .. 
     
Yargının başkaldırması      Uzun zamandır süren bu duruma şimdi bir etken daha ekleniyor 
     Yargı organlarının başkaldırması. Anayasa Mahkemesi sesini yükseltiyor, derken, buna Danıştay ekleniyor .. Danıştay'ın sabrı neden taşıyor .. 
     Açıklamanın dışında, perde arkasında, siyasilerin yargı organlarına baskı denemeleri .. Herhangi bir karardan önce, herhangi bir bakan ya da siyasi kişinin "şu davayı, şu şekilde karara bağlarsanız, iyi olur" gibi, müdahalelerin artık bardağı taşırması. 
     Nasıl bir yargı bağımsızlığı ama .. 
     
Dünyadakinin onda biri      Gündem uzun zamandır yolsuzluk. 
     Uluslararası verilere göre, dünyada yolsuzlukta dönen para 500 milyar dolar. Maliyet, sadece 500 milyar değil. Her yolsuzluk, o ülkede büyüme hızını, yabancı sermaye girişini, firma karlarını düşürüyor. Daha acısı, demokrasiyi tehdit ediyor. 
     Bu genellemeden Türkiye'ye gelirsek, rakam çarpıcı 
     1990'da toplam dış borç 49 milyar dolar. 2000'de 107 milyar dolar. On yıldaki yolsuzluk, on yıllık dış borca eşit. Yani, son on yılda 50 milyar dolarlık yolsuzluk var Türkiye'de .. Dünyadaki yolsuzluğun onda biri .. 
     Nasıl bir çağdaş ülke ama .. 
     
İktidarı teslim almak      İçerideki iktidar boşluğu, ülkeyi dış basınçla kıskaca alıyor. Ermeni yasaları ve terör. Hepsi üst üste binince, manzara vahim. 
     Başkalarını hep haksız, kendini hep haklı gören bir ülke. Birbirini tetikleyen her olayla, demokrasiden hızla uzaklaşan bir ülke. Uzaklaştıkça, kendi içine hızla kapanan bir ülke. Kısır bir döngü. 
     O nedenle, her önemsiz olay sansasyonel. Her önemsiz olay, mutlak bir yerdeki boşluğun göstergesi. 
     Boşluğu bir zamanlar sadece asker dolduruyor. Buna şimdi yargı ekleniyor. Yarın belediyeler, öteki gün sendikalar, derken iş dünyası ya da başka kurumlar. 
     Siyasal iktidarın adım adım teslim alınması .. Öyle bir iktidar boşluğu ki, doldukça, boşalıyor .. 
     
     





Milat... 


Özlenen üniversite 


Kazığın böylesi 


Sorular... 


Yalanlamak için de olsa İsmail Bey aradı 


Davos'ta Türkiye - Avrupa oynaşması... 


Parmak izleri 


Şansınızı zorlayın 


Dış borç eşittir yolsuzluk 


Başarı ölçütü 


Mucize 


Demokrasi feda edilmez... 


Rizelilerin "enerji" takıntısı... 


Arşiv açık internet kapalı 


Meclis ve Hizbullah 


Nedensiz sonuçla kahrolmak 


Hintliler ABD'yi de Davos'u da zaptediyor 


Ot üreterek de para kazanılıyor 


</TEXT>
</DOC>
