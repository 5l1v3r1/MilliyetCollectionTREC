<DOC>
<DOCNO> 40121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/son/sondun04.html </URL>
<DATE> 2001/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de yine köpekbalığı saldırısı.. 
</HEADLINE>
<TEXT>

     ABD'nin Virginia eyaletine bağlı Virginia Beach kentinde, 10 yaşında 1 erkek çocuk, yüzerken köpekbalığı saldırısına uğradı. 
     Belediyeye bağlı acil tıbbi hizmetler dairesinin şefi Ed Brazle, Sandbridge kıyısı açıklarında, kıyıdan 15 metre ileride 1 metre 20 santimetre derinlikteki suda yüzdüğü sırada saldıran tahminen 2.5 metre büyüklüğündeki köpekbalığının, çocuğun sağ ayağını ısırdığını söyledi. Köpekbalığının saldırdığı sırada yakında sörf yapan çocuğun babasının köpekbalığının başına vurarak oğlunun ayağını kurtardığını kaydeden Brazle, hastaneye kaldırılan çocuğun durumunun ciddiyetini koruduğunu bildirdi. Brazle, bölgede 30 yıldan bu yana ilk kez bir köpekbalığı saldırısı meydana geldiğini sözlerine ekledi. 







</TEXT>
</DOC>
