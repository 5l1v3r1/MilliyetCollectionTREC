<DOC>
<DOCNO> 10426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/guncel/gun13.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
OKUR YORUM 
</HEADLINE>
<TEXT>

     Şimdi nerelerde acaba 
     274 - 275 sayılı Sendikalar, Toplu İş Sözleşmesi, Grev ve Lokavt yasalarının mimarı... Atatürk’ün kurduğu partinin genel başkanlığını, onun en yakın arkadaşından "Toprak işleyenin, su kullananın" sloganıyla teslim alan... Kıbrıs Barış Harekatı emrini vererek, emperyalizmin korkulu rüyası haline gelen... 1978’lerde IMF ve Dünya Bankası’nın dayatmalarına boyun eğmediği için, uluslararası güçlerin Türkiye temsilcileri tarafından, iktidardan uzaklaştırılması kararı verilerek gereği yapılan... 12 Eylül bunalımının nedeni olarak gösterilen iki kişiden biri olduğu gerekçesiyle tutuklanarak yargılanan... Partisinin genel başkanlığından istifa ederek 12 Eylül yönetimiyle tek başına, inançlarından asla taviz vermeden mücadele eden... 
     1980 sonrasının tüm olumsuzluklarına rağmen bir avuç özverili ve inançlı insanla kurduğu "Demokratik Sol" amaçlı partisine yöneltilen saldırılara aldırmadan, sağlam adımlarla yoluna devam ederek partisini "iktidara" taşıyan... 57’nci hükümetin Başbakanı olarak "işçi, memur ve emeklilerimizi" kimseye ezdirmeyeceğiz diyen... Bir zamanlar halkın umudu olduğu için ismi dağlara, taşlara yazılan, "hakça paylaşım" yanlısı "Karaoğlan" şimdi nerelerde acaba ... 


 GÜNCEL 


















</TEXT>
</DOC>
