<DOC>
<DOCNO> 43918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/27/dunya/dun01.html </URL>
<DATE> 2001/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
AVRUPA BİRAZ GERGİN 
</HEADLINE>
<TEXT>
Almanya terörist avında 
ABD'deki kamikaze saldırıları Avrupa'yı telaşlandırdı. Alman hükümeti 'uykudaki teröristler' için büyük bir arama başlattı. Şüpheliler arasında başı bek r, teknik öğrenim gören gençler çekiyor. Çok para harcayıp sık seyahat edenler de listede... 
     DIŞ HABERLER SERVİSİ 

     New York ve Washington'a düzenlenen saldırının üç zanlısının Almanya'da üslendiğinin anlaşılması, Alman hükümetini teröre karşı harekete geçirdi. Federal yetkililer, eyleme geçmeyi bekleyen "uykudaki teröristleri" bulmak amacıyla bir kampanyaya başladı. 
     Frankfurter Allgemeine Zeitung gazetesinde yer alan haberde, normal bir hayat sürdürüyor görüntüsü verirken harekete geçmek için emir bekleyen teröristlerin saptanması için araştırma yapıldığı ve bilgisayar destekli yüksek teknoloji kullanıldığı bildirildi. 
     
     200 militan var 
     Baden Württemberg federal hükümeti yetkilileri üniversite kayıtlarından ve yerel hükümet kayıtlarından çıkardıkları isimler üzerinde çalışmaya başladı. Hıristiyan Demokrat Birlik partili Federal İçişleri Bakanı Thomas Schauble'nin açıklamasına göre bölgede yaklaşık 200 militan müslüman yaşıyor. Yetkililer öncelikle bek r, teknik konularda öğrenim gören gençleri araştırıyor. Çok para harcayan ve sık seyahate çıkanlar da şüpheliler listesinin başında yer alıyor. 
     Potansiyel terörist avında kullanılan yöntemlerden biri de kişisel özellikleri teröristlerinkine benzeyenlerin saptanması. Bu isimler istihbarat örgütlerinin arşivlerinden araştırılıyor. Almanya'da yasalar, önlem amacıyla bu tür araştırmaların yapılmasına izin veriyor. Ancak, yargı kararıyla araştırmanın durdurulması mümkün. 
     
     Roth’dan müslümanlara destek 
     Alman Birlik 90 Yeşiller Partisi Eşbaşkanı Claudia Roth, ABD'deki terörist saldırılardan dolayı gerçek inançlı Müslümanların suçlanamayacağını belirterek, "Müslümanları suçlayan, beni suçlamış olur" dedi. 
     



 DÜNYA 













</TEXT>
</DOC>
