<DOC>
<DOCNO> 6584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/son/sonspo02.html </URL>
<DATE> 2001/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor Kocaelispor'la golsüz berabere kaldı 
</HEADLINE>
<TEXT>

     Birinci Futbol Ligi'nde Gaziantepspor ile Kocaelispor golsüz berabere kaldı. 
     İkinci yarıya da hızlı başlayan ve baskılı oynayan ev sahibi Gaziantepspor, aradığı golü bulmakta başarılı olamadı. 
     49. dakikada Serdar'ın pasıyla buluşan Lazarov, ceza alanı içinde sert vurdu. Kaleci Ömer, 2 hamlede topa sahip oldu. 
     52. dakikada Hakan, ceza yayı üzerinden vurdu. Kocaelispor savunma oyuncularına çarparak dönen topu önünde bulan Kemal tamamladı. Kaleci Metin, topu güçlükle kornere çeldi. 
     58. dakikada Mustafa'nın kullandığı köşe atışından gelen topa, ceza alanı içinde Kocaelisporlu 3 oyuncunun arasından iyi yükselen Hasan Özer kafayla vurdu. Üst direğe çarparak dönen topu, savunma oyuncuları uzaklaştırdı. 
     62. dakikada Kemal'in pasında topla buluşan Hasan Özer, kaleciyle karşı karşıya kaldığı anda sert vurdu. Metin, 2 hamlede topa sehip oldu. 
     63. dakikada Kocaelispor kalecisi Metin Mert sarı kart gördü. 65. dakikada Kaan Dobro'nun ortaladağı topu alan ve ceza alanına giren Serdar'ın sert şutunda, top az farkla dışarıya çıktı. 
     76. dakikada Gaziantepspor'da, Kemal'in yerine Krivov oyuna girdi. 
     77. dakikada Gaziantepsporlu Erhan sarı kart gördü. 
     80. dakikada Kocaelispor'da, Lazarov'un yerine Ercek oyuna alındı. 
     86. dakikada Gaziantepspor'da, Mustafa'nın yerine Çetin oyuna dahil oldu. 
     89. dakikada Kocaelispor'da, Serdar'ın yerine Cem Sinan oyuna alındı. 90. dakikada gelişen Gaziantepspor atağında, Hakan'ın pasında topla buluşan Batista, ceza yayı önünden çok sert vurdu. Top, az farkla dışarıya gitti ve karşılaşma golsüz eşitlikle sona erdi. 




</TEXT>
</DOC>
