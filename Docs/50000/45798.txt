<DOC>
<DOCNO> 45798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/son/sonspo12.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sergen'e özel antreman 
</HEADLINE>
<TEXT>

     Galatasaray, Birinci Süper Futbol Ligi'nde hafta sonunda Göztepe ile yapacağı maçın hazırlıklarını, 1 günlük iznin ardından sürdürdü. 
     Galatasaray'da, A Milli Takım kampında bulunan futbolculara bugün izin verilirken, Sergen bunun dışında tutuldu. 
     Teknik direktör Lucescu'nun antrenmana çağırdığı ve özel olarak ilgilendiği Sergen, koşu yapmakla yetindi. 
     Sarı-kırmızılılar, yarın yapacakları çift antrenmanla Göztepe maçının hazırlıklarını sürdürecek. 
     Florya Metin Oktay Tesisleri'nde, teknik direktör Mircea Lucescu yönetiminde yapılan ve yaklaşık 1.5 saat süren antrenmanda sarı-kırmızılı futbolcular, kondisyon ve pas çalışmasının ardından yarım alanda çift kale maç yaptı. 
     Tedavisi için Belçika'ya giden Mpenza ve Kolombiya Milli Takımı'nda bulunan Mondragon'un yanı sıra, A ve Ümit Milli Futbol Takımı'nın Moldova kampı kadrosunda yer alan oyuncular, Lucescu'nun izniyle antrenmana katılmadı. Sakat futbolculardan kaptan Bülent Korkmaz yürüyüş, Capone ve Kerem ise koşu yaparken, Bülent Akın, Perez, Mehmet, Suat ve Horvath ise takımla birlikte çalıştı. 
     






</TEXT>
</DOC>
