<DOC>
<DOCNO> 12192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/yasam/yas04.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Otobüs beklerken Azrail’e yakalandılar 
</HEADLINE>
<TEXT>
ÖLÜM DURAĞI 
     TAHSİN AKSU İstanbul 

     Yer Edirnekapı’daki Şehitlik Durağı. Saat 08.00 sıraları. İşlerine gitmek için otobüs bekleyen vatandaşlar, durağı tıka basa doldurmuşlar. Minibüsler, otobüsler, taksiler önlerinden akıp giderken onlar kendilerini işlerine götürecek otobüsleri bekliyorlar. 
     Aniden, caddenin başında bir minibüs beliriyor. Son sürat üzerlerine doğru geliyor. Önce şaşırıyor sonra kaçmaya çalışıyorlar ama nafile Minibüs azrail olup, kaldırımı aşarak son hızla aralarına dalıyor. 
     
     Oracıkta can verdi 
     İlk olarak 27 yaşındaki Mehmet Erhan Ersoy’u alıyor altına. Oracıkta can veriyor Ersoy. Minibüs kan gölüne çevirdiği duraktan çekilince’, ortaya çıkıyor ki üç kişi daha kan gölünün ortasında öylece yatıyor. Yaralılardan Cafer Aydın 41 İstanbul Tıp Fakültesi Hastanesi’ne, Sedat Sofu 32 ise Vakıf Gureba Hastanesi’ne kaldırılıyor. Ama ikisi de doktorların tüm çabalarına karşın kurtarılamıyor. 
     Bir başka yaralı İsmail Arife 22 hala kaldırıldığı hastanede ölüme direniyor. 
     
     


 YAŞAM 



















</TEXT>
</DOC>
