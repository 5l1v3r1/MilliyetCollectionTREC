<DOC>
<DOCNO> 15206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/spor/spo02.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
"Avantaj yine bizde" 
</HEADLINE>
<TEXT>

     DENİZLİSPOR karşısında üç puan kaybeden Fenerbahçe’nin Teknik Direktörü Mustafa Denizli, "Şampiyonluk yolunda sekteye uğrayacağımız maçlardan birini yaşadık. Kanatları iyi kullanamadığımız gibi oralardan gelen ataklarla da rahatsız olduk. Denizlispor, olağanüstü mücadele etti. Bu mağlubiyet bizi şampiyonluk hedefinden asla çevirmez" dedi. 
     KAYIP puanların iyi olayları da gündeme getirdiğini belirten Denizli "Şartlar ne olursa olsun avantaj yine bizde. İyi günler de yakında" diye konuştu. Denizli Teknik Direktörü Yılmaz Vural ise "Oyunumuzla galibiyeti hak ettik. Fenerbahçe’yi bana versinler, bu kadroyla üç sene üst üste şampiyon yaparım. Çünkü Fener’in adı yeter" ifadesini kullandı. 
     
Revivo rest çekti      FENERBAHÇE’NİN İsrailli yıldızı, Milli Takım hocası Nielsen’e rest çekti. Hagi’nin jübile maçında Dünya Karması’na çağırıldığını belirten Revivo, "Kariyerim için oynamalıyım. Gürcistan özel maçına gitmek istemiyorum" dedi. Hagi’nin de İsrail Federasyonu’ndan izin istemesine rağmen güçlük çıkarılmasına kızan Revivo, "Nielsen’i anlamıyorum" diye konuştu. 
     
Rüştü seferberliği      AYAK bileğinden ciddi bir sakatlık geçiren Fenerbahçe’nin milli kalecisi Rüştü’nün Galatasaray maçına kadar iyileşmesi için büyük çaba harcanacak. Tecrübeli file bekçisinin zamansız sakatlığı Teknik Direktör Mustafa Denizli’yi endişeye sürükledi. Rüştü’yü ligin son karşılaşmalarına yetiştirmek için çare arayan Sarı - Lacivertliler, milli kalecinin erken riske atılmasını da istemiyor. 
     


 SPOR 
























</TEXT>
</DOC>
