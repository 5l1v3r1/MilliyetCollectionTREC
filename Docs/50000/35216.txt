<DOC>
<DOCNO> 35216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/spor/spo08.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekelioğlu umut dolu 
</HEADLINE>
<TEXT>

Gençlerbirliği maçında alınan farklı galibiyet, Tekelioğlu’nu sevindirdi 
     YENİ sezon öncesi hazırlıklarını sürdüren Trabzonspor’da, Gençlerbirliği ile yapılan hazırlık karşılaşmasında alınan 3-0’lık galibiyet ve ortaya koyulan iyi futbol yüzleri güldürdü. Teknik Direktör Sadi Tekelioğlu, Gençlerbirliği gibi güçlü bir ekip karşısında aldıkları 3-0’lık galibiyetten son derece memnun olduklarını belirterek, "Bu maç lig öncesi bizim için iyi bir prova oldu. Fizik olarak hazır olduğumuzu düşünüyorum" ifadelerini kullandı. 
     YABANCI oyuncuların da ortaya iyi bir performans koyduğunu ifade eden Tekelioğlu, "Trabzonspor’un geçmiş yıllarda yerli oyuncudan yana bir sıkıntısı yoktu. Yabancı oyuncu transferlerinde iyi seçimler yapılamıyordu. Bu yıl yabancı oyuncular bize epeyce bir katkı sağlayacaklar. Tam hazır değiller. Biraz zamana ihtiyaçları var. Beşiktaş maçında varımızı yoğumuzu ortaya koyarak, lige iyi bir başlangıç yapmak istiyoruz" dedi. 
     



 SPOR 























</TEXT>
</DOC>
