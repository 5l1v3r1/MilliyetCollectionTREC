<DOC>
<DOCNO> 2744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/yasam/ayas.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu filmde bir insan eksik 
</HEADLINE>
<TEXT>

Dinozor’ film gösterime girmeden eleştiri yağmuruna tutuldu "Film rezalet. Aralarında milyonlarca yıl olan canlılar bir arada " 
     ÖNAY YILMAZ 

     Gelecek, geliyor ve geldi... Pek çok izleyicinin merakla beklediği sinema filmi "Dinozor" Dinosaur yarın İstanbul sinemalarında gösterime giriyor. Ancak paleontologlar’ filmin, büyük bilimsel hataları da beraberinde getirdiğini söylüyor. 
     Walt Disney prodüksiyonu film, yaklaşık 80 trilyon liraya mal oldu. Uzmanlara göre "bu teknoloji harikasında, milyonlarca yıl’ ayrı dönemlerde yaşamış yaratıklar aynı dönemde oynatılıyor" Örneğin Jura Devri dinozoru ile Tebeşir Devri dinozoru birlikte dolaşıyor, maymunlar da yanlarında geziyor 
     
     Bir de insan koysalardı 
     İTÜ Maden Fakültesi öğretim üyesi paleontolog Doç. Dr. Mehmet Sakınç, şöyle konuştu "Hatalarla dolu bir filmi öğrencilerin seyretmesini istemem. Maymunlarla dinozorların aynı dönemde yaşaması büyük yanlış. Farklı dinozor türleri de aynı dönemde yaşatılmış" 
     
     Dinozor kadar beyinleri yok 
     Filmi Walt Disney’in ruhuna bir ihanet olarak nitelendiren bilim adamları, şunları söylediler 
     "Son dinozor 65 milyon yıl önce öldü en eski maymun fosili ise bundan en az 10 milyon yıl sonra bulundu. Maymunla dinozoru bir araya getirmek, insanla dinozoru biraraya getirmek aynı şey. Filmin kahramanı dinazor Aladar Jura devri hayvanı, sevgilisi ise tebeşir devri tazesi... Aralarında en az 30 milyon yıl var. 2 değişik türü bırakın, 2 değişik cinsin normal çocukları olması haline ne buyurulur " 
     Filmin bu haliyle cep’ doldurmaktan başka işe yaramadığını belirten uzmanlar son olarak şunu söylediler "Amaç en kısa yoldan cepleri doldurmak, yani yemlenmek olunca, kafalar da ancak bir dinozor beyninin çalıştığı kadar çalışıyor." 
     
     Spilberg de yapmıştı 
     Ünlü yönetmen Steven Spilberg’in filmi Jurassic Park’ta da hatalar vardı. Ancak bunlar bilgi ya da tarihsel yanlıştan çok çekimlerle ilgili hatalardı, işte onlar 

</TEXT>
</DOC>
