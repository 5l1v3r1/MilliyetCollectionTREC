<DOC>
<DOCNO> 7292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/guncel/gun03a.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Apo’nun özgürlük düşü 10 - 12 yılda çıkarım 
</HEADLINE>
<TEXT>

     CENK BAŞLAMIŞ Moskova 

     PKK’nın elebaşı Abdullah Öcalan, İmralı’da kötü muameleyle karşılaşmadığını, ancak dış dünyayla bağlantı kurmasına izin verilmediğini belirterek, 10 - 12 yıl sonra serbest bırakılmayı umduğunu bildirdi. 
     Öcalan’ın Kenya’da ele geçirilmesinin ikinci yıldönümünde örgüt üyeleri Moskova’da protesto gösterisi düzenlerken, PKK liderinin Rusya’da saklandığı sırada çekilmiş bir resmi ilk kez yayımlandı. Vremya MN gazetesi, özel arşivden alındığı belirtilen resimde Öcalan, Moskova dışındaki Odintsova’da görüntülenmiş. Öcalan, 1998 yılı sonlarında Suriye’den ayrıldıktan sonra bir süre Moskova’da saklanmış, Rus yetkililer bu durumu kabul etmemişti. 
     Nezavisimaya gazetesi ise, Öcalan’ın avukatı Doğan Erbaş’la yaptığı söyleşiyi yayımladı. Erbaş, Apo’nun 10 - 12 yıl cezaevinde kalacağını, ardından bağışlanacağını düşündüğünü öne sürdü. 
     


 GÜNCEL 


























</TEXT>
</DOC>
