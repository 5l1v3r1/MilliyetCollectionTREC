<DOC>
<DOCNO> 5589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/yazar/cankat.html </URL>
<DATE> 2001/02/05/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Metin Bey’e saygıyla 
</HEADLINE>
<TEXT>

     Haftalardır her sabah sekiz on gazeteyi okumaya çalışıyorum. İPİ’nin Uluslararası Basın Enstitüsü Metin Toker’e "Ömür Boyu Şeref Üyeliği" payesi verdiği haberini çarşamba günü Milliyet’te gördüm. Cuma günü, Gazeteciler Cemiyeti’nin yayın organı Bizim Gazete’de de vardı bu haber. Hepsi bu kadar. 
     Metin Bey bu mesleğin saygıdeğer büyüklerinden biridir. Böyle bir onuru fazlasıyla hak ettiğinden kimsenin şüphesi olmadığı da muhakkak. Peki bu vurdumduymaz kör Ayvaz tavrın sebebi nedir 
     Aramıza karışalı üç gün olmadı, kadın bizden hesap sormaya kalkıyor diyeceksiniz. Deyin Gene de soracağım. 
     Gazetecinin önemli bir işlevi de iyiyle kötüyü, doğruyla eğriyi, güzelle çirkini ve değerli olanla olmayanı ayırt etmek değil midir 
     Sevgili Metin Bey’i buradan saygıyla selamlıyorum. Bana sahip çıkmak kimlere kalmış diye hayıflanmayacağını umarım. 
     
     Söz basınımızın değerbilirlik niteliğinden açılmışken devam edelim. 
     Bir prezervatif markası olan Durex, 14 Şubat Sevgililer Günü münasebetiyle anket yaptırmış ürettiği nesneyle doğru orantılı bir sorunun cevabını arıyor 
     Sizce Türkiye’nin cinsel açıdan en çekici ünlüleri kimlerdir 
     2000’in en "çekici"leri, manken Ebru Şallı’yla oyuncu Kenan İmirzalıoğlu’ymuş Deli Yürek dizisinin kahramanı . 1999’da gene Ebru Şallı’yla Beyazıt Öztürk, 1998’de Sibel Can’la Hakan Şükür, 1997’de Hülya Avşar’la Tarkan seçilmişler. 
     Allah analarına babalarına, sevdiklerine ve ince zevk sahibi milletimize bağışlasın, dikkat ediyor musunuz hepsi, gereğinden fazla göz önünde olan insanlar. 
     Bu insanların güzel diye seçilmesine bir itirazım yok, ama Türkiye’de gerçek değerlerin el üstünde tutulmadığını da söylemek lazım. 
     
CUM CUM’U ÜZMEYİN      Enerji ve Tabii Kaynaklar Bakanı Cumhur Ersümer’e, gazeteciler ad takmışlar, Cum Cum diyorlar. Cum Cum Bakan’ın başağrıları bitmek bilmiyor. 
     Ersümer, gensoru oylaması badiresini atlattıktan sonra, geçen hafta Plan ve Bütçe Komisyonu çalışmalarına katıldı. Görüşmelere geçmeden önce, kameramanlar henüz yakın çekim yaparken, eski Sağlık Bakanı, DSP’li Güven Karahan, Cum Cum Bakan’ın yanına gelip "Seni Omo’yla pırıl pırıl yıkadık, tertemiz yapıverdik " dedi. 
     Ersümer bu şakadan hiç hoşlanmadı, ama tedbiri elden bırakmayarak, "İhtiyacım mı vardı " demekle yetindi. Bazı mikrofonlar açık bırakılmıştı. Artık Karahan bilerek mi yaptı, boş mu bulundu .. Günahı boynuna 
     
Tacizi ben bile duydum      Dünkü "dedi.com.tr" köşesinde, Haslet’in çizdiği Reha Muhtar karikatürüne tekrar tekrar gülerken aklıma geldi Muhtar’ı taciz ve popo ilişkisini bizzat araştırırken çizmişti hani... Evet, aylarca önce kulağıma gelen bir iddiayı hatırladım. 
     Tatsız bir taciz iddiası, hem de Sanayi ve Ticaret Bakanlığı’nda... MHP Genel Başkanı ve Başbakan Yardımcısı Devlet Bahçeli’nin ağır toplarındandır, Sanayi ve Ticaret Bakanı Ahmet Kenan Tanrıkulu. Böyle konularda çok titiz olduğunu tahmin ettiğim Sayın Bakan’a seslenmek istiyorum Benim kulağıma gelenler size de söylendi mi Söylendiyse ne gibi bir tedbir aldınız Duymadıysanız, şöyle bir kulak kabartın etrafınıza. Bakanlığınızda çalışan hanımların bir rahatsızlığı var. Belki de yüksek sesle söylemekten bile utandıkları için susuyorlar. 
     Ben söylerim, gerekirse... 
     
Net aylık gelirleri      Emekli ya da dul maaşı yetmediği için geçim sıkıntısı çeken, yalnız kadın sayısı çok. Benim gibi bir kira geliri olanlar şanslı sayılır. Ama, aldıkları üç kuruş kira için de, ocak ayında bir muhasebeci bulmaları, beyanname vermeleri ve vergilerini ödemeleri gerekiyor. Ocak ayı, bu sıkıntıyla geçti. Bunları niye söylüyorum Hürriyet’te bir haber okudum da ondan. Gözüm yok, Allah daha ziyade etsin, şov dünyasının vergi rekortmenlerinden bahseden bir haberdi. 1999 yılında kazandıkları paradan ödedikleri vergilerin listesi. 
     Merak bu ya, muhasebeden anlayan bir arkadaşımdan rica ettim, "Bu on kişinin cebine, bugünün parasıyla, temiz kaç para girmiş ki bu kadar vergi, ödemeleri gerekmiş" diye sordum. Arkadaşım, kabaca bir hesap yaptı. Meslekle ilgili bütün masrafları düşüldükten, vergiler ödendikten sonra, ceplerine kalan temiz paraymış bu. Yandaki tabloda verilen rakamlar, her ay ceplerinde kalan temiz para... 
     Yine dün bir gazetede okudum, Ebru Gündeş "İşler kesat, ay sonunu getiremiyorum" demiş. Demek ki geçen sene kazandıklarının hepsini yiyip tüketmiş. 
1. Hülya Avşar 53 milyar 2. Beyazıt Öztürk 44 milyar 3. İbrahim Tatlıses 30.5 milyar 4. Güner Ümit 27 milyar 5. Sibel Can 26 milyar 6. Cem Yılmaz 26 milyar 7. Ebru Gündeş 23.5 milyar 8. Muazzez Ersoy 23 milyar 9. İbrahim Erkal 19 milyar 10. Metin Akpınar 12.5 milyar      
     





Bir sadrazam 


Öndenetim 


Metin Bey’e saygıyla 


TV ve kadın... 


Depresyon geçirmek ayıp mı 


Tanıdık simalar, zıt kutuplar 


Koçaryan'ın beyanları 


Bush Bush'u yalanlıyor 


Affın başı, ortası, sonu... 


Marka ol, 60 dolara hela fırçası sat 


Dairesi hasar görenler 1 


ABD mi kazanır, Avrupa mı 


Üretim artmadan kimsenin geliri artmaz 


</TEXT>
</DOC>
