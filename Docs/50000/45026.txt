<DOC>
<DOCNO> 45026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/yazar/pulur.html </URL>
<DATE> 2001/10/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Geride kalanlar ve "onlar " 
</HEADLINE>
<TEXT>

     YA biz anlatamıyoruz, ya "onlar" anlamak istemiyorlar, "anlayamıyorlar" demiyoruz, zira, zeka düzeylerinin, buna layık olmadığını biliyoruz. 
     Bizim dediğimiz şu... 
     Türkiye, elbette, teröre karşı açılan mücadelenin yanında yerini almalıdır. 
     Lakin, bunun hesabı, "Körfez Savaşı"nda olduğu gibi "Bir koyup, üç almak fırsatçılığına" dayandırılmamalıdır. 
     Üstelik "bir koyup, üç alalım" derken, başımıza gelenleri, biz değil, geçenlerde Türkiye'ye gelen Amerikalı senatör Weldon da söylüyor bir koyup, üç almayı hayal eden Türkiye, "Körfez Savaşı"ından 30 bin dolar zararla çıkmıştır. 
     
     ELBETTE, terörle mücadelenin bir faturası olacaktır, ama ileride bu fatura "terör"ün destekçileri ve yardakçıları tarafından, özellikle Avrupalı müttefiklerimiz - ne müttefik ama - tarafından bize dayatılmamalıdır. 
     
     15 YILDIR "terör" için söyledikleri, bugün bir bir ortaya çıkan Türkiye'nin, "terörist"e bağımsızlık savaşçısı" diyenlerden dinleyeceği masal yoktur. 
     Diyelim, Amerika, Usame bin Ladin'i aldı götürdü, Taleban yönetimini yıktı, sonra da çekip gitti... 
     O zaman ne olacak 
     Bizim anlatmak istediğimiz. "onlar"ın da anlamak istemedikleri budur. 
     Kimdir "onlar" 
     
     HAKAN Evrensel'in "Güneydoğu'dan Öyküler 3" kitabı çıktı 
     "Geride kalanlar" Ümit Yayıncılık . 
     Hakan Evrensel, Güneydoğu'da savaşmış bir subay... 
     İlk iki kitabı için şöyle demişiz 
     "Güneydoğunun gerçek öyküsü... 
     Hiçbir devlet, ülkenin bölünmezliği için süren savaşın öyküsünü, milletine DUYURMAMAKTA bu kadar becerikli olamaz." 
     
     HAKAN Evrensel, yazının başından beri, "onlar" dediklerimizin "tarafsızlığı" için, bakın önsözünde ne diyor 
     "Bu gibi kişilerin otuz bin insanın canına kıyılırken, on binlerce vücudu ve yüreği yaralı insan geride bırakılırken tarafsızlık maskesi ardında gizlenmeye çalıştıkları artık ortaya çıkmıştır. Bu tarafsızlar için kullanılacak birçok sıfat vardır. Tarafsızlığın, terörizmle taraf olmak anlamına geldiğini bilip umursamayanlar ise, bu sıfatlardan en ağırlarına layıktır. Sözlerinin veya yazdıklarının bir terör örgütüne neler kazandırdığının bilincinde olan bu gibiler, bugün gelinen tiraji - komik noktada masum talepler gibi görünen hak edilmiş talepler için, kendilerine değer miydi sorusunu sormaktan neden korkmaktadırlar " 
     
     EVET, "onlar", köyler basılıp yaşlı, genç, kadın, erkek, kız, anne demeden, öğretmenleri katledenleri, adeta korurcasına, Beyoğlu'nda "devlet terörüne karşı" yürüyüş yapanlardır. 
     
     







Varyag sırrı .. 


Türk askeri savaşa katılmayacak 


Size dokunmayan yılan da bin yaşamasın 


Siyasetçi işadamı olursa 


Takiyyenin kanıtı olur 


Kırmızı notalar 


Rusya kazançlı 


Bir koydu, beş alacak mı 


İstanbul yaklaşımı...’ 


Diş kirası 


Geride kalanlar ve "onlar " 


Merkez sağın kavgası 


Krallar ve borsadaki portföyleri 


Kapıcı dairesi satılamaz 


Enflasyon üzecek 


Meşhur TIR bana da geldi 


</TEXT>
</DOC>
