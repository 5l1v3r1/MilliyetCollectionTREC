<DOC>
<DOCNO> 43137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/siyaset/siy02.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümet milli fel ket’ 
</HEADLINE>
<TEXT>

Türkiye’yi her açıdan zor bir dönem beklediğini belirten DYP lideri Çiller, "Tehlikeli denizde kaptan yok" dedi 
     ANKARA Milliyet 

     DYP lideri Tansu Çiller, hükümetin "sanık sandalyesi"nde olduğunu belirterek "Bu hükümet milli bir felakettir. Bu milli felaketten bu milleti kurtarmak boynumuzun borcudur" dedi. 
     Çiller grup toplantısında, Türkiye’yi her açıdan zor bir dönemin beklediğini, hükümetin yetersiz kaldığını savunarak "Tehlikeli denizde, dalgaların içindeki denizde kaptan yok" diye konuştu. 
     Çiller, idamın kaldırılmasını demokrasinin standartlarının yükseltilmesi açısından doğru bulduklarını ancak zamanlamanın da doğru olması gerektiğini söyledi. 
     57. Hükümet döneminde yolsuzlukların resmi politika haline dönüştüğünü öne süren Çiller, Başbakan Bülent Ecevit’e "yolsuzlukları örten başbakan" suçlamasında bulunarak şöyle konuştu 
     "Bu başbakan, yolsuzluktan düşürülmüş ilk başbakanı yanına alan başbakandır. İntihar eden, istifa ettirilen, düşürülen, suçüstü yakalanan bütün bakanlarını örten başbakandır. Bu olayları ANAP ile MHP’nin iç meselesi olarak gösteren başbakandır, suçüstü yaklanan bakanının istifasını onur örneği olarak gösteren başbakandır. Bu hükümet bir milli felakettir. Bundan ülkeyi kurtarmak boynumuzun borcudur. Bunun için her türlü katkıya hazırız." 
     
     Terörün dini olmaz 
     ABD’deki saldırılara da değinen Çiller, "Terörün dini olmaz. Bunun dünya kamouyuna anlatılması için Türkiye inisiyatifi ele almalıdır" dedi. Terörün tanımının yeniden yapılması gerektiğini kaydeden Çiller, "Abdullah Öcalan dıştan gelmedi terörist değildir" bir yaklaşımın söz konusu olamayacağını belirtti. 
     
     



 SİYASET 










</TEXT>
</DOC>
