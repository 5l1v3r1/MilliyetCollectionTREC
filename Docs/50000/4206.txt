<DOC>
<DOCNO> 4206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/yazar/akyol.html </URL>
<DATE> 2001/01/27/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Milat... 
</HEADLINE>
<TEXT>

     GAFFAR OKKAN, şehit düşmesinden kısa bir süre önce gazeteci Nuriye Akman'a diyor ki 
     - Bana, git Diyarbakır'daki insanın canını, malını, ırzını koru, denildi. Ben de görevimi yaptım... Yılbaşı gecesi odamda sabah 05'e kadar oturdum. Polis de halk da 'müdürüm orada' desin ve rahatlasın diye... 
     Evet, şehit Okkan aynı zamanda, "vazife ahlakı" dediğimiz yüce değerin etten kemikten bir anıtı idi... 
     İşte yine Okkan'ın söyledikleri 
     - Biz halk için varız. Bakkalın gösterdiği samimiyeti dünyada hiçbir şeye değişmem... Arkadaşlarıma eğitim verdim 'İnsanların sevgiye, saygıya ihtiyacı var' dedim. 5 bin polisime güveniyorum... 
     Gerçekten kitaplara geçecek, yeni nesillere örnek gösterilecek bir "kamu hizmeti" bilinci... 
     Ve vefalı Diyarbakırlılar, Gaffar Okkan'ı gözyaşlarıyla, dualarla, sevgi ve saygıyla uğurladılar... 
     
     YIL 1936... Şeyh Sait isyanının üzerinde 11 yıl geçmiş... Doğu illerimizi dolaşan İktisat Bakanı Celal Bayar, Başbakan İnönü'ye ve Cumhurbaşkanı Atatürk'e bir rapor sunmaktadır. Bu uzun rapordan birkaç cümle 
     "Geçmiş hükümetler, halk üzerindeki hakimiyetlerini ağalar ve şeyhler vasıtasıyla yürütmek istemişlerdir. Ağalar ve şeyhler soyduklarının bir kısmını hükümet erkanına vermek suretiyle müşterek idarei maslahat devri yaşanmıştır..." 
     Bayar Şeyh Sait ve Ağrı isyanları yüzünden "Türklük ve Kürtlük ihtirasının karşılıklı olarak şahlandığını", isyanı bastırmak için uygulanan olağanüstü yöntemlerden sonra artık "fark gözetmeksizin idare etmek" ve "mutedil bir idare" kurmak gerektiğini belirtir. Halbuki bölgedeki yetkililer çok hatalı davranmaktadır 
     "Kürtçe konuşan vatandaşlarımıza... yabancı bir unsur oldukları resmi ağızlardan da ifade edildiği takdirde, bizim için elde edilecek netice, bir aksülamelden tepki ibaret olabilir. Bugün Kürt diye bir kısım vatandaşlar okutturulmamak ve devlet işlerine karıştırılmamak isteniyor..." Doç. Dr. Nurşen Mazıcı, Celal Bayar, Der Yayınları, sf. 159 vd. 
     
     GAFFAR OKKAN, yanlış davranışları, önyargı ve duyarsızlıkları aşarak devlet - halk kaynaşmasının simgesi olmayı başardığı için gerçek bir milli kahramandır devlet - halk ilişkilerinin iyileşmesinde bir dönüm noktası, bir 'milat' olarak değerlendirilmelidir. 
     1930'lardan itibaren kamu hizmetlerinde elbette iyileşmeler oldu. Ama halk psikolojisinde derin travmalar çabuk gitmez. Ayrıca, çağımızda toplumların hem ekonomik hem demokratik beklentileri çok artmıştır. Üstelik 30 bin ölüme, 30 bin tutukluya mal olan 20 yıllık terör de yine Bayar'ın deyimiyle, duyguların "karşılıklı şahlanmasına" sebep olmuştur. 
     Gaffar Okkan'ın büyüklüğü, böylesine bir ortamda, "travma"ları aşarak önce kendisinin Diyarbakırlılara güvenmesi ve onları sevmesi, buna karşılık Diyarbakırlıların da ona güvenip sevgi duymalarını başarmış olmasıdır. 
     Gaffar Okkan, öncelikle devletin dikkatle ve defalarca okuması gereken bir kitaptır 
     Devlet - halk kaynaşmasının simgesi olarak Gaffar Okkan ve beş polis arkadaşı, Atilla Durmuş, Mehmet Kamalı, Basri Kün, Mehmet Sepetçi ve Selahattin Şensoy'un şehit düştükleri yerde heykelleri dikilmelidir. 
     Daima hatırlayıp sürekli ders almak için 
     
     





Milat... 


Özlenen üniversite 


Kazığın böylesi 


Sorular... 


Yalanlamak için de olsa İsmail Bey aradı 


Davos'ta Türkiye - Avrupa oynaşması... 


Parmak izleri 


Şansınızı zorlayın 


Dış borç eşittir yolsuzluk 


Başarı ölçütü 


Mucize 


Demokrasi feda edilmez... 


Rizelilerin "enerji" takıntısı... 


Arşiv açık internet kapalı 


Meclis ve Hizbullah 


Nedensiz sonuçla kahrolmak 


Hintliler ABD'yi de Davos'u da zaptediyor 


Ot üreterek de para kazanılıyor 


</TEXT>
</DOC>
