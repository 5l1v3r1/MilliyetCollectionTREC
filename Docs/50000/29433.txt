<DOC>
<DOCNO> 29433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/yasam/yas03.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ateş topunu biz de gördük’ 
</HEADLINE>
<TEXT>

Astronomi Yaz Okulu’nun etkinlikleri nedeniyle Antalya’da bulunan Türk ve Rus astronomlar, ateş topunun çakılışını seyretti 
     ÖNAY YILMAZ 

     TÜBİTAK Ulusal Gözlemevi Müdür Yardımcısı Doç. Dr. Orhan Gölbaşı, Alanya’da yere çakılan ateş topunun göktaşı olduğunu söyledi. Gölbaşı, Astronomi Yaz Okulu’nun etkinlikleri nedeniyle Antalya’da bulunan astronomların, göktaşını Aspendos Tiyatrosu’nda Opera seyrederken gördüklerini belirterek şunları söyledi 
     "BÜTÜN astronomlar tiyatroda opera seyrediyorduk. Göktaşı havada patladı ama ses duyulmadı. Ruslar, şaşkınlıkla, Programda bize bir de göktaşı patlattınız’ diye espri de yaptılar. Bu göktaşı Alanya’da bulunan Kaş Yaylası’na düştü. Muhtemelen parçalanmıştır. Köylüler de göktaşını görmüşler ve uçak düşer gibi düşmüş." 
     GÖKTAŞLARININ dünyanın her yerine düştüğünü, ancak yere kadar ulaşanlarına az rastlandığına dikkati çeken Gölbaşı, şöyle devam etti "Bu meteorların çoğu birkaç gramdır. Kumtanesi gibidir. Bu düşenin bir kaç kilo olma ihtimali var. Ama henüz bulunmadı. Ege Üniversitesi’nde 21 kiloluk bir parça sergileniyor." 
     
     Meteor yağmuru mevsimi 
     Gölbaşı, 12 Ağustos tarihinde meteor yağmurlarının başlayacağını söyledi. Gölbaşı, "Bu yağmur izlenebilir. Biz 17 Kasım 1999’da 10 dakikada 600 göktaşı saydık. Dakikada 60 göktaşı düşüyordu. Bu göktaşlarını bilmeyen biri görse, dünyamızı UFO’lar istila ediyordu diyebilirdi" diye konuştu. 
     



 YAŞAM 























</TEXT>
</DOC>
