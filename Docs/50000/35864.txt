<DOC>
<DOCNO> 35864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/son/sondun16.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Köpeklerin havlamalarını Japoncaya çeviren sözlük yaptılar 
</HEADLINE>
<TEXT>

     Japon oyuncak firması Takara, köpeklerin havlamalarını Japonca'ya çeviren bir elektronik sözlük icat etti. 
     Oyuncak firmasının 2002 yılında piyasaya sürmeye hazırlandığı ''Bow-lingual'' adı verilen elektronik sözlük, köpeğin tasmasına bağlanan küçük bir mikrofon ve sahibinde duracak minik bir konsoldan oluşuyor. Mucidinin belirttiğine göre, köpeğin havlama, ürüme ve solumalarını, ''zevk'', ''mutluluk'', ''yalnızlık'' gibi 200 kelimeden oluşan bir diziye çevirecek elektronik sözlük, hayvanın içinde bulunduğu ruh halini sahibine anlatacak. Bazı durumlarda, Bow-lingual, ''Kendimi yalnız hissediyorum. Benimle oyna'' gibi köpeğin tüm bir cümlesini de çevirecek. Bow-lingual'ın ilk piyasaya çıktığında 12 bin 800 yene yaklaşık 140 milyon TL satılacağı, sonra fiyatının düşeceği belirtildi. Takara firması ayrıca, köpeğe evde gözkulak olacak bir ''sahip-robot'' da piyasaya çıkarmayı planladığını bildirdi. 







</TEXT>
</DOC>
