<DOC>
<DOCNO> 12861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/yazar/pulur.html </URL>
<DATE> 2001/03/24/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Tabağa düşen öküz 
</HEADLINE>
<TEXT>

     GEÇENLERDE, birkaç gazetede ufak bir haber vardı, Vedat Günyol'un 90. yaşı kutlandı. 
     Kimdi Vedat Günyol 
     Kültür ve sanat adamıydı, çevirmendi, deneme yazarıydı, düşünürdü, bu ülkenin kültür tarihinde önemli bir yeri olan "Yeni Ufuklar" dergisinin yönetmeniydi. 
     Ama bu kutlama gazetelerde de, televizyonlarda da "Komser Şekspir"in etekliği kadar yer bulamadı. 
     "Televole kültürü"nde "Vedat Günyol"lara" yer yoktu. 
     Zaten, büyük sanatça "soytarı" ile sevgilisi "soytariye"nin barışıp, darılmalarının yanında, o'nun adının da geçmesi, Vedat Günyol'a hakarettir ya 
     
     VEDAT Günyol'un "Güne Gün Katmak" adlı kitabında Milliyet Yayınları "İnsanlığın Baş Belaları" diye bir yazısı vardır Günyol, bu yazısında Romalı tarihçi Suetonins'un "Sezar'ların Yaşamları" kitabından esinlenmiştir. 
     Günyol şöyle der 
     "Ben yönetim denen, iktidar doruğunda taht kurmuş, aslında acınası küçük insanların yaşam öykülerini okurken, kahroluyorum. ... 
     Türkiye Atatürk'ten sonra ne tür kötülüklere uğradıysa, hep politikaya soyunan yeteneksiz, demokrasi ve insanlık düşmanı kimselerce uğradı. Bunu görmek için, yetmiş yılın Millet Meclisi tutanaklarına bakmak, yeter de artar bile..." 
     
     OSMAN Karakaş da öyle yapmış, 1994 - 99 yılları arasındaki Meclis tutanaklarını taramış, seçmeler yapmış, "Meclis Hikayeleri" dediği kitabının adını "Bir Öküz Düştü Tabağa" koymuş, "Dikkat 18 yaşından küçükler için zararlı olabilir" diye de uyarmış... x 
     
     KİTABIN adı nereden geliyor... 
     Yıl 1996, Meclis'te bir araştırma önergesi tartışılıyor, komisyon başkanı Halit Dumankaya, bir devlet kuruluşunun sahte faturalarla nasıl soyulduğunu anlatıyor 
     "1 milyar 506 milyon. Neyle değişiyor Et faturasıyla, 1400 kilo dana eti, 1200 kilo kuzu eti, 600 kilo dana bonfile, 400 kilo dana bonfile, 950 kilo pirinç." 
     Dumankaya bir de hesap yapmış 
     "Bunları tabağa koyduğunuz zaman, bir tabağa bir kuzu düşüyor." 
     Aynı tutanaktan 
     "Yine 276 milyonluk fatura, 60 kilo kuzu eti, 150 kilo kontrfile, 130 kilo bonfile ile değiştiriliyor. Bu sefer bir öküz düşüyor bir tabağa." 
     Günümüzün Çalışma Bakanı, o dönemin muhalefet milletvekili Yaşar Okuyan dayanamıyor, bağırıyor 
     "Devamlı yiyorlar " 
     Şimdi Çalışma Bakanı Yaşar Okuyan'a sormak gerek yiyenleri parmak hesabıyla akladığınıza göre, şimdi size "İyi ki yemişler, afiyet olsun " demeniz yakışmaz mı 
     
     VEDAT Günyol, Meclis tutanaklarına bakılmasını öneriyordu... 
     Bakınca neler çıkıyor, gördünüz... 
     "Kifayetsiz muhterisler"den biri geçen gün veryansın ediyordu "Bunlar siyasetçisiz siyaset istiyorlar " diye... 
     Memleketi bu hale getiren "Bu siyasetçiler"i isteyen varsa, gider ilk seçimde oy verir onlara... 
     
     --------- 
     x Tel 422 325 22 92 - Faks 422 324 00 65 
     
     





Siyasi zaaf 


Telefon çalar 


Alternatif Emek Paketi 


Bakana ceza kesen trafik gönüllüsü 


Derviş siyasete girecek, girmeyecek... 


Biri bizi özetliyor 


Fatih krizi 2 


Vatandaş 


Söz Meclis'te... 


Emir, demiri kesiyor... 


Zavallılaşanlar var 


Tabağa düşen öküz 


Amerikalı 


Kamu bankalarına arama konferansı 


Bay Knepp İstanbul'da 


</TEXT>
</DOC>
