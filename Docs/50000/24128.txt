<DOC>
<DOCNO> 24128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/sonspo23.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor yönetimi Oktay'ı "istenmeyen adam" ilan etti 
</HEADLINE>
<TEXT>

     Trabzonspor Kulübü Başkan Yardımmcısı Ahmet Kul, A Milli Takım kampında bulunan Oktay'ın, bordo-mavili kulüple ilgili yaptığı açıklamalara büyük tepki gösterdi. 
     Ahmet Kul, Oktay'ın Trabzonspor defteri artık benim için kapanmıştır. Kulüpte birçok sıkıntı yaşadım ancak bunlara bir çözüm bulunamadı biçiminde yaptığı açıklamaların altında bir art niyet bulunduğunu söyledi. 
     Kul, Oktay'ı takıma kazandırmak için en çok uğraş veren isimlerden birinin kendisi olduğunu da ifade ederek, ''Oktay ile dolar anlaşması yaptık ve doların fiyatının yükselmesine rağmen bu anlaşmamızı sürdürdük. Birçok kulüp, dolardaki artış nedeniyle dolar karşılığı yaptığı anlaşmaları Türk lirasına çevirmişti. Yaptığı açıklamaların ardında başka nedenler var'' dedi. 
     Oktay'ın bordo-mavili kulüple sezon ortasında 2.5 yıllık sözleşme imzalandığını da hatırlatan Kul, ''Bu futbolcunun büyük olasılıkla da bonservisini alacağız. Ancak bizim formamızı giymek istemeyene, biz zaten formamızı giydirmeyiz. Benim şahsi fikrim, Oktay'ın gelecek sezon ümit takımla idmanlara çıkmasıdır'' diye konuştu. 
     







</TEXT>
</DOC>
