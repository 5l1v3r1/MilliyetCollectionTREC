<DOC>
<DOCNO> 24927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/son/sondun02.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Nepal'de katliamcı prens öldü 
</HEADLINE>
<TEXT>

     Nepal'de, kral ve kraliçe olan annesi, babası ve kraliyet ailesine mensup 6 akrabasını öldürerek kendisini de yaralayan, daha sonra da kral ilan edilen Prens Dipendra'nın hastanede öldüğü bildirildi. 
     İsmini açıklamak istemeyen bir kaynak tarafından Reuters'a yapılan açıklamada, geçen Cuma gününden beri komada olan 29 yaşındaki Dipendra'nın da öldüğü belirtildi. 
     Dipendra, henüz anlaşılamayan bir nedenden dolayı Kral Birendra, Kraliçe Aishwarya ve kraliyet ailesine mensup 6 kişiyi öldürdükten sonra silahını kendisine çevirerek ateş etmişti. Dipendra'nın, seçtiği eş konusunda ailesiyle girdiği bir tartışmadan sonra meydana geldiği söylenen olay hakkında yapılan resmi açıklamadaysa, olayın otomatik bir silahın kazayla ateşlenmesi sonucu meydana geldiği kaydedilmişti. Dipendra'nın ölümü üzerine kral naibi ilan edilen Prens Gayenendra'nın kral ilan edilmesi bekleniyor. 
     







</TEXT>
</DOC>
