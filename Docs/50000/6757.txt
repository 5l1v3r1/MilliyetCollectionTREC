<DOC>
<DOCNO> 6757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/astro/index.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İyimser olmalısınız 
</HEADLINE>
<TEXT>

Gökyüzünün konumu böyle parçalı bulutlu bir görünüm verdiği durumlarda iyimser olmak için daha çok çaba sarfetmeliyiz. Bugün duygusal kırıklıklara dikkat edelim. Ay sabah erken saatlerde Akrep burcuna yerleşmiş olacak. Sabit burçlar olan Boğa, Aslan, Akrep ve Kova’nın daha sıkıntılı olabileceği günlerdeyiz. Akrep su elementinden bir burç olduğu için bugün duygusal konularla daha çok iç içe olabilir, duygusal ihtiyaçlarımızı güçlü biçimde göstermek isteyebiliriz. Bununla birlikte aşırı tepkiler ve inatçılık da daha gözle görülür olacak. Eğer çevremizi saran Akrep enerjisini olumlu biçimde kullanırsak kararlılık göstererek eski sorunlarımızı aşabilir, kendimizi arınmış hissedebiliriz. Akrep, tutku ve bağlılığın olduğu kadar arınmanın ve kendimizi yenilemenin de burcudur.Günün ilk yarısında Satürn’ün kontrol edici etkisi daha belirgin olabilir. Aşırı iyimserliğin zarar getirebileceği bir gündeyiz. Sorumluluklarımızı hatırlamazsak, bunu başkaları yapacaktır. Bunu yaparken de sert bir görünümle karşılaşabiliriz. O yüzden eksiklerimizi kendimiz görmeye çalışmalıyız. Ayrıca bugün Venüs ve Satürn arasındaki anlaşmazlık ilişkilerimizde de gerçekçi olma ihtiyacını arttırıyor. Yanlış anlamalar, soğukluklar ortaya çıkabilir ama aynı zamanda bugünlerde ilişkilerinizi gözden geçirmek ve size gerçekten destek veren kişileri de görmüş olabilirsiniz. Akşam saatlerinde duygusal konularda hassaslık ve yeteri kadar ayaklarımızı yere basamama duygusu ile karşı karşıyayız. Ay - Neptün karesi altında, hayal dünyasına kapılmak kolay ama aynı zamanda karmaşaya da düşebiliriz. Eğer Neptün enerjisini olumlu yönde kullanabilirsek yaratıcı çalışmalar ve başkalarına karşılıksız yardımlar yapabilir, ruhsal açıdan tatmin olabiliriz. Zaten Merkür ve Venüs de bu saatlerde gerek sözlerimizde gerekse hareketlerimizde bu tür bir hassaslığa işaret ediyor. Zorlayıcı açılara rağmen iyimser olmak elimizde. Süregelen olumsuzlukların kurbanı olmadan çaba sarfedin ve özellikle ilişkilerinizde uyumu ve olumluyu arayın. 

            Faks 287 74 37 
      





BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
