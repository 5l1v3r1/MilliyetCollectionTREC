<DOC>
<DOCNO> 35594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/05/son/sontur03.html </URL>
<DATE> 2001/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Köpeğe çarpmamak için direksiyon kırdı, şarampole uçtu 
</HEADLINE>
<TEXT>

     İzmir'in Konak İlçesi'nde meydana gelen kazada, sürücüsü, önüne çıkan köpeğe çarpmamak için direksiyon kıran kamyonet, şarampole yuvarlanarak yandı. Kazada 3'ü çocuk 7 kişi hafif şekilde yaralandı. 
     Olay Yeşildere Çevre yolunda meydana geldi. Evliya Göktaş 30 , yönetimindeki 35 LK 204 plakalı kamyonetiyle garajdan Karabağlar yönüne giderken önüne çıkan köpeğe çarpmamak için direksiyonu kırdı. Göktaş'ın kamyoneti şarampole yuvarlandı ve istinat duvarına çarptı. 
     Kaza sırasında kamyonetin motor kısmında önce duman, daha sonra da alevler yükselmeye başladı. Çevrede bulunan ve kazayı görenler yardıma koştu. Kamyonette bulunanları dışarıya çıkırdı. Olay yerine gelen itfaiye ekibi, yangını söndürüp kontrol altına aldı. 
     Kamyonette bulunan Şaban Koçer 35 , Seda Yıldırım 14 , Zekeriya Koçer 9 , Aytül Çelen 27 , Bünyamin Çelen 6 ve İnci Koçer 30 hafif şekilde yaralandı. Tedavi için Yeşilyurt Atatürk Eğitim ve Araştırma Hastanesi'ne götürüldüler. İnci Koçer'in hamile olduğu ve şok geçirdiği belirlendi. Bu arada aynı kazada hafif yaralanan Sevil Çelen 4 adındaki kız çocuğu Bozyaka SSK Hastanesi'nde ayakta tedavi edildi. 
     Köpeğe çarpmak istemediği için kazaya neden olan sürücü Evliya Göktaş ise olayı yaralanmadan atlattı. Göktaş, göz altına alındı. Kazayla ilgili soruşturma başlatıldığı bildirildi. 
     







</TEXT>
</DOC>
