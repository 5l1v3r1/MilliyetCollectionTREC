<DOC>
<DOCNO> 15741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/son/sonspo05.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hido'lu Kings üstüste dördüncü kez kazandı 
</HEADLINE>
<TEXT>

     ABD Profesyonel Basketbol Ligi NBA'de, Hidayet Türkoğlu'nun da oynadığı maçta Sacramento Kings, Los Angeles Clippers'ı uzatmada 116-109 yendi. 
     Sacramento'daki maçta Batı Bölümü Pasifik Grubu lideri Sacramento Kings, aynı grupta 6. sırada bulunan Clippers'ı 7 sayı farkla yenerken, üst üste 4. galibiyetini aldı. Kings'de, sonradan girdiği oyunda 18 dakika kalan Hidayet Türkoğlu, 2 sayı attı, 3 ribaunt aldı, 3 asist, 1 blok yaptı, 1 de top çaldı. 
     Uzatmada kritik sayılarıyla Sacramento Kings'e galibiyeti getiren takımın yıldızları Chris Webber 31, Predrag Stojakoviç de 27 sayı kaydetti. 
     Ortabatı Grubu 4.sü Minnesota Timberwolves da deplasmanda aynı grubun sonuncusu Vancouver Grizzlies'i 104-91 yenerek, ligde play-off turunu garantileyen 15. takım oldu. 
     Bu sezon 23. galibiyetini elde eden Timberwolves'da, Wally Szczerbiak 28 sayı, 26 dakika oynayan Kevin Garnett, 17 sayı, 14 ribaunt, 8 asist ve 7 blok, Reggie Slater da 14 sayı ve 10 ribaunt gerçekleştirdi. 
     Ortabatı Grubu'nda San Antonio Spurs, evinde Dallas Mavericks'i 91-79 yenerek play-off turuna grup lideri olarak katılmayı garantiledi. 
     Üst üste 5. galibiyetini alan ve ligde en iyi seriyi yakalayan Spurs'da David Robinson 34 sayı, 6 blok ve 11 ribaunt, Tim Duncan da 25 sayı attı. 
     Doğu Bölümü Atlantik Grubu lideri Philadelphia 76ers ise deplasmanda Miami Heat'e 83-81 yenildi. 
     Miami'deki maçta, son 5 saniyede 6.6 metre uzaklıktan attığı basketle Tim Hardaway, takımına galibiyeti getirirken, böbreklerinden rahatsız olduğu için ilk 69 maç oynayamayan Alonzo Mourning, 26 dakika forma giydiği maçı 20 sayı ve 16 ribauntla tamamladı. 76ers'da da Allan Iverson, 41 sayıya imza attı. 
     Ligde günün sonuçları şöyle 
Cleveland Cavaliers Orlando Magic 101-78 Miami Heat Philadelphia 76'ers 83-81 Milwaukee Bucks Chicago Bulls 105-84 Houston Rockets Denver Nuggets 99-100 San Antonio Spurs Dallas Mavericks 91-79 Portland Trail Blazers Golden State Warriors 116-88 Vancouver Grizzlies Minnesota Timberwolves 91-104 Los Angeles Lakers Phoenix Suns 106-80 Sacramento Kings Los Angeles Clippers 116-109 



</TEXT>
</DOC>
