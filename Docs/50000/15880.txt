<DOC>
<DOCNO> 15880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/yazar/ozkan.html </URL>
<DATE> 2001/04/12/ </DATE>
<TIME>  </TIME>
<AUTHOR> Tuncay Özkan  </AUTHOR>
<HEADLINE>
Ankara'da zoru başaranlar 
</HEADLINE>
<TEXT>

     Ankara'da Başbakan mı, yoksa provokatör olmak mı zor Başbakan dün kendi görevinin zorluğunu açıkladı. Provokatörler de hükümetin yarattığı güven ve istikrar boşluğunu çok güzel doldurarak yanıt verdiler. Başbakan'ı bu anlamda iki kere kutlamak gerek. 
     Provokatörler talimatlarını verdiler Başı açık kadınlara saldırın... Olayları yansıtmaya çalışan gazetecileri dövün... Türk Hava Kurumu'nun camlarını kırın... Adları esnaf mı Yalan... Bunlar yobaz. Sivil toplum eylemini ve amaçlarını saptıran, hükümetin gitmesini değil, kafalarındaki rejimin gelmesini isteyenler... 
     Esnaf veli nimeti müşterisine başı açık diye saldırıp yerlerde sürükler mi Esnaf polis dövmek için saldırır mı Esnafın Türk Hava Kurumu ile ne alıp veremediği var Esnaf kendi sesini soluğunu duyuran, başından beri sağduyu ile yanında yer alan, savunmasız habercileri hastanelik oluncaya kadar dövüp, araçlarını tahrip eder mi Etmez. Hükümetin güven boşluğunu provokatörler Türkiye'nin değişim umudu sivil inisiyatife saldırarak doldurdu. Hükümetin provokatörlerin eline koz vermemesi gerekirdi. Verdi. Bu nedenle iktidarı oluşturan partiler, halkın güvensizlik sorununu bir an önce çözmeliler. Halk özveriye hazır. Ama güven arıyor. Başbakan'ın istifa etmeyeceğim açıklaması ile, kamuda işçiye sıfır zam önerisi yangına körükle gitmekten başka nedir Aç ve umutsuz kitleleri tahrik etmenin anlamı yoktur. İktidar otoritesini provokatörleri saptamak, kamu güvenliğini sağlamak ve ekonomik programın güvenirliğini artırmak için harcamalı. Başbakan talimatlarını sert ve bastırıcı önlemler yerine, yumuşak ve ikna edici çalışmalar için vermeli. Belki Bülent Ecevit canı çok sıkıldığında fikir değiştirip istifa bile edebilir. Ama zamanın yarattığı tahribatın bedelini kim öder sizce 
     
605 milyarlık danışmanlar      Bugüne kadar her yıl onlara 605 milyar lira ödendi. Bu olağanüstü yeteneklerle donanmış danışmanlar ekibinin hakkı aslında daha fazla para, makam, şöhret ama idare ediyorlar şimdilik Onları duydunuz belki fakat adlarını bilmiyordunuz. Kaç yıldır çalıştıklarını da. Sizlere tanıtmak istediğim kişiler TBMM Başkanı Sayın Ömer İzgi'nin göndermek için formül aradığı bunlara git denilince gitmiyorlar çünkü danışmanları. Bu zevat toplam 42 kişiden oluşuyor. Birkaçı hariç hepsi emekliliklerini kazanmışlar. Ama böyle ballı başka bir yer bulamadıkları için yaş hadleri olan 65'i doldurmaya çalışıyorlar. Büyük kısmı Meclis bahçesindeki lojmanlarda oturuyor. Aylık olarak 1 milyar 200 milyon lira ile 900 milyon lira arasında değişen maaşlar alıyorlar. Bazılarının makam tazminatları da var. İçlerinde işini layıkıyla yapan birkaç kişinin olduğunu da bilmekteyim. Ama kamuda anlayış değişiminin başlaması gereken yer olan Meclis'te artık tıkaç olmamaları gerekiyor. Değişimi kendilerinin başlatması lazım. Çekilmeliler. Çünkü 550 milletvekilinin bulunduğu kurumda 5 bin 500 kişi görev yapıyor. Bunların arasında aşağıda adlarını sayacağım 42 de danışman var. Dün Meclis Genel Sekreteri bu danışmanlara emekli olmaları çağrısı yaptı. Bakalım nasıl tepki verecekler Çünkü artık bunların çalışmalarına Meclis ihtiyaç duymuyor. 
     
İşte o danışmanlar      Çok tartışılan 42 danışmanın adları ile kamuda geçirdikleri görev süreleri şöyle 
     Muzaffer Birben 37 , Şener Özdemir 31 , Hüseyin Fahri Köprülü 35 , 
     Kemal Karakoçak 19 , Mehmet Erdoğan 27 , Aynur Özçelik 28 , Ünal Yener 32 , 
     Füsun Koroğlu 24 , Mehmet Kın 23 , Kemal Şentürk 24 , Barbaros Uysal 21 , 
     Zehra Emel Aktuğ 17 , Alparslan Erbil 40 , Şerif Şenal Günay 35 , Erdoğan Cici 37 , 
     Sabit Demirtunç 25 , Lütfi Ulukul 26 , Mehmet Arif Bigeç 29 , Tevfik Ergün 26 , 
     Yaşar Gülbay 23 , Fatma Nuran Talu 23 , Gülizar Kılıç 36 , Hüseyin Hüsnü Uğur 26 , 
     Mehmet Bilezikçi 40 , Ali Necdet Erdoğan 38 , Arseven Çeltikçioğlu 31 , 
     Hayrettin Özbay 22 , Gürsel Öztürk 15 , Nihat Buk 19 , Şaban Yavuz Kır 21 , 
     Feride Eroğlu 16 , Yaşar Çallı 28 , Sema Öner 23 , Oğuz Soydan 30 , 
     Anakız Beyhan Aytaç 23 , Vahide Gezgör 22 , Hamdi Özkaraman 23 , 
     Semra Küçükoğlu 20 , Ezel Kıraloğlu 19 , Fazilet Nurel Uğural 29 , Bekir Sıtkı Yalçın 39 , 
     
     





Sokak ve siyaset 


Haciz dramı... 


Dolar vurguncuları tespit edilecek 


Eyvah Meclis’te öpüşenler var 


İstanbul'dan Ankara'ya ilginç mesajlar... 


Beyin yıkamak .. 


Taç ve sandık 


Ecevit evde ne yaptı 


Peres ile konuşulanlar... 


Biz, 52 gündür üzgünüz... 


Ankara'da zoru başaranlar 


Hiciv ve düzen... 


Derviş ve iktidar 


TL’ye dönüş başladı 


Miras kime kalacak 1 


Dolar fiyatı gerileyebilir 


</TEXT>
</DOC>
