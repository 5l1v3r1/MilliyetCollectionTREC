<DOC>
<DOCNO> 17395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/son/sonspo05.html </URL>
<DATE> 2001/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın Rize yoluculuğu olaylı başladı 
</HEADLINE>
<TEXT>

     Galatasaray'ın, Çaykur Rizespor deplasmanı yolculuğu maceralı başladı. 
     Sarı-kırmızılılar, Trabzon'daki yoğun sis nedeniyle buraya yapılan uçak seferlerinin iptal edilmesi üzerine, özel uçak tuttular. Menajer Cüneyt Tanman, sis nedeniyle uçak seferlerinin iptal edildiğini, bunun üzerine de özel uçak kiraladıklarını belirterek, ''Şu anda Trabzon'a gidemiyoruz. Erzurum'a gidip, oradan Rize'ye geçeceğiz'' dedi. 
     Galatasaray'da, cezası süren Hagi'nin yanı sıra, sakatlıkları bulunan Ergün, Suat ve Capone, Çaykur Rizespor maçı kadrosuna alınmadılar. Sarı-kırmızılılar, bu sabah basına ve taraftarlara kapalı olarak yaptığı antrenmanla Çaykur Rizespor maçının hazırlıklarını tamamladı. Galatasaray'ın yarın Rize Atatürk Stadı'nda saat 19.00'da başlayacak ve Bülent Uzun'un yöneteceği karşılaşmaya, şu muhtemel 11 ile çıkması bekleniyor 
     Taffarel, Fatih, Popescu, Bülent Korkmaz, Bülent Akın, Okan, Emre Belözoğlu, Ümit, Hasan, Serkan, Jardel Arif . 
     
     




</TEXT>
</DOC>
