<DOC>
<DOCNO> 43287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/dunya/dun03.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İkizlerin yerine 4 KULE 
</HEADLINE>
<TEXT>

     Saldırılarla yerle bir olan New York’taki Dünya Ticaret Merkezi’nin WTC ikiz gökdelenlerinin yerine, her biri 50 katlı dört kule inşa edileceği bildirildi. İnşaat alanına, hayatını kaybedenlerin anısına anıt dikilecek. 
     Dünya Ticaret Merkezi’ni birkaç ay önce 3.2 milyar dolar karşılığında 99 yıllığına kiralayan konsorsiyomun başkanı Larry Silverstein "merkezin duygusal ve ekonomik nedenlerle yeniden inşa edilmesinin kaçınılmaz olduğunu" bildirdi. Silverstein, "Bu eylemi gerçekleştiren kişiler açıkça bizim yaşam tarzımızı yıkmak istediler. Onlara, zafer kazandıkları duygusunu tattırmak gerçek bir trajedi olur" dedi. "Manhattan adasının güney kesiminin, WTC’nin yerini tutacak ofis binalarına ihtiyaç duyduğuna" işaret eden Silverstein, "WTC’nin, bölgedeki ihtiyacın yüzde 10’unu tek başına karşıladığını" hatırlattı. 
     "İkiz kulelerin arazisine daha az yüksek dört kule inşa etmeyi düşündüklerini" vurgulayan Silverstein, "Bu amaçla planlamacı ve mimarlardan oluşan bir ekip oluşturacaklarını" sözlerine ekledi. 
     Bu arada son saldırılardan sonra New York’taki aşırı yüksek binalara talebin azaldığı bildiriliyor. 
     



 DÜNYA 

















</TEXT>
</DOC>
