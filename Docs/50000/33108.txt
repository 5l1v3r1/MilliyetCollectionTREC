<DOC>
<DOCNO> 33108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/son/sontur12.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan'dan Saadet Partisi yorumu 
</HEADLINE>
<TEXT>

     Recep Tayyip Erdoğan, ''Saadet Partisi, ülkemiz için hayırlı olsun'' dedi. 
     Erdoğan, bağımsız milletvekili Hüseyin Kansu ve beraberindeki bir grupla Cuma namazını Üsküdar'daki Emniyet Mahallesi Camii'nde kıldı. 
     Cami çıkışında, toplanan bir grubun sloganlarıyla karşılanan ve grubun eşliğinde Emniyet Mahallesi'ndeki ofisine kadar yürüyen Erdoğan, ofisinin önünde basın mensuplarının sorularını yanıtladı. 
     Erdoğan, ''Saadet Partisi'ni, yeni kurulacak partiye rakip olarak görüyor musunuz '' sorusuna, ''Saadet Partisi, ülkemiz için hayırlı olsun'' yanıtını verdi. 
     Erdoğan, ''Bundan sonraki süreç nasıl işleyecek'' sorusu üzerine, ''bunların önümüzdeki günlerde hep birlikte takip edileceğini ve görüleceğini'' söyledi. 
     ''Parti ne zaman kurulur '' sorusuna da Erdoğan, ''Biraz sabırlı olmak lazım'' diye cevap verdi. 
     
     
     






</TEXT>
</DOC>
