<DOC>
<DOCNO> 23966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/ekonomi/eko06.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk malı otomobilin tam zamanı’ 
</HEADLINE>
<TEXT>

     ŞULE YÜCEBIYIK 

     Dünyanın en büyük otomotiv yedek parça fuarlarından Automechanika’nın başkanı Michel - Alexandre Morlat, Türkiye’nin dünya otomotiv ve yedek parça üretiminde en gelişmiş 10 ülke arasında olduğunu söyledi. 
     31 Mayıs - 3 Haziran arasında İstanbul’da düzenledikleri yedek parça fuarına, 22 ülkeden şirketlerin yanısıra dünyanın en büyük yedek parça üreticilerinin katıldığını belirten Morlat, "Türkiye, kaliteli oto üretimi ve ucuz işgücü ile otomotiv sanayiinin yeni gözdesi. Ekonominin istikrara kavuşmasıyla bu alanda daha da büyüyecek" dedi. 
     
     Yabancı ortak bulun 
     Türkiye’de KOBİ düzeyindeki yan sanayii üreticilerinin finansman sıkıntısı nedeniyle kriz ortamında zor günler geçirdiğini kaydeden Morlat, bunu aşmanın en iyi yolunun yabancı şirketlerle ortaklık olduğunu belirtti. 
     Gerek yan sanayiinin gerekse otomotiv üreticilerinin bir sonraki aşamada orjinal ürün geliştirmesi gerektiğini ifade eden Morlat şöyle devam etti 
     "Türkiye otomotiv sanayii şu anda çok iyi bir taşeron. Dünya devleri için üretim yapıyor. Ama yine otomotiv devleriyle işbirliği içinde kendi orjinal ürününü geliştirmeli. Tıpkı bir zamanlar Japonya’ya taşeronluk yapan Güney Kore gibi kendi sanayiisini harekete geçirmeli. Dünya ile rekabet edebilecek Türk malı otomobiller üretilmeli." 
     



 EKONOMİ 


















</TEXT>
</DOC>
