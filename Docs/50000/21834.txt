<DOC>
<DOCNO> 21834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/ekonomi/eko02.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom işaretti’ 
</HEADLINE>
<TEXT>

Carlo Cottarelli, Telekom özelleştirmesiyle ilgili düzenlemenin hükümetin kararlığını göstermesi açısından önemli olduğunu söyledi 
     YASEMİN ÇONGAR Washington 

     Uluslararası Para Fonu’nda IMF son iki buçuk yıldır Türkiye Masası Şefliği yapan ve bu dönemde Türkiye’de yaşanan iktisadi krizlerdeki sorumluluğu tartışılan Carlo Cottarelli, göreve veda ederken yeni iktisadi programı "sonuna dek, eksiksiz uygulamanın şart" olduğunu bildirdi. 
     
     Şoklara dayanır’ 
     Programı bekleyen en önemli risklerin, "geçici iyileşmeler üzerine programdan sapılması" ve "olası dış şoklar" olacağını belirten Cottarelli, "Ancak bu kez program dış şoklara dayanacak şekilde hazırlandı, yabancı sermayenin kaçması gibi olumsuz olasılıklar göz önüne alındı" dedi. 
     Cottarelli, görevdeki son gününde Milliyet ve CNNTÜRK’e verdiği mülakatta, programa sadakatin önemini şöyle anlattı "Paradoks gibi gözükecek ama, programın başarılı olması da sorun yaratabilir. Program başarılı giderse, örneğin faizler düşüyorsa, politikaların gevşemesi riski doğar. Oysa yapılması gereken, iktisadi durumda düzelme olsa bile, programı harfiyen uygulamaktır. Çünkü geçici değil, kalıcı iyileşme sağlamak önemlidir ." IMF’nin Türkiye’ye sağladığı yeni finansmanın önemini de vurgulayan Cottarelli, "İstisnai, çok büyük bir finansman paketi bu. Türkiye’nin programı sağlam ve uluslararası desteği hak ediyor" dedi. 
     "Telekom Yasası’nın geçmesi, hükümetin özelleştirme konusundaki kararlılığı açısından piyasalara verilmiş çok önemli bir işaret. Uluslararası koşullar iyileşince Telekom’u satma zamanı gelecek" diyen Cottarelli, Türkiye’nin özelleştirmede diğer gelişmekte olan ülkelere göre yavaş hareket ettiğini de vurguladı. 
     Cottarelli, Telekom yönetiminin değiştirilmesi ısrarının yarattığı gerilimle ilgili soruya da "Bizim için önemli olan, hükümetin programın arkasında durması. Koalisyonun üç liderinin imzaladığı mektupta, hem politikalar, hem de hiçbir istisna olmadan program konusunda tam destek bildirildi" yanıtını verdi. 
     
     Faizler güven verdi’ 
     Cottarelli, faizlerdeki düşüşten "çok olumlu" diye söz ederken, bunun uluslararası piyasalara etkisini, "Yatırımcıların Türkiye’ye güveni yılın ilk aylarında sarsılmıştı. Ancak geçen hafta faizler yüzde 15 düştü, yüzde 70’e kadar indi. Bu, yatırımcılardaki güveni yeniden sağlayacak bir gelişme" diye anlattı. 
     
Ateşli futbol tartışmaları yaptık’      Cottarelli, Türkiye’deki deneyimizde sizi en çok etkileyen, şaşırtan ne oldu ’ sorsuna, "Belki de en önemlisi kendimi evimde hissetmemdi. Evim derken, ABD’yi değil İtalya’yı kastediyorum. Kültürel olarak, Türkiye diğer Akdeniz ülkelerine çok benziyor, tabii en başta da futbol sevgisi konusunda. Bu da bana ateşli futbol tartışmaları yapma fırsatı verdi. Türkiye’yi özleyeceğim" yanıtını verdi. 
     Cottarelli geçen yıl mayıs ayındaki Türkiye ziyareti sırasında cebinden Galatasaray bayrağı çıkartarak, gazetecilere sürpriz yapmış ve Galatasaray’ın UEFA Kupası’nı almasına sevindiği söylemişti. Cottarelli’nin kebap ve baklava sevgisi, yolunu kesen sokak çocuklarıyla sohbeti renkli görüntüler olarak basına yansımış, ancak hem bunlar hem de verdiği demeçler IMF yönetimini ile Türk Hükümeti’ni rahatsız etmişti. 
     



 EKONOMİ 





















</TEXT>
</DOC>
