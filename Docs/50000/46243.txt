<DOC>
<DOCNO> 46243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/guncel/gun03.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yermez Mafya tetikçisi değilim 
</HEADLINE>
<TEXT>

Talimatla ifade veren Üzeyir Garih cinayeti sanığı, Bursa’daki silahlı saldırıyla ilgisinin olmadığını iddia etti 
     ŞÜKRAN ÖZÇAKMAK İstanbul 

     Üzeyir Garih cinayeti sanığı Yener Yermez, mafya tetikçiliği yaptığı iddiasıyla Bursa Cumhuriyet Savcılığı'nın talimatı üzerine Eyüp Cumhuriyet Savcılığı'nda ifade verdi. Tetikçilik yapmadığını, bunun için kışladan çıkış tarihlerine bakılmasını isteyen Yermez, "Kışladan bir hafta arayla 10'ar gün izne çıktım. Bir kez de firar ettim. Tarihleri hatırlamıyorum" dedi. 
     Hasdal Askeri Cezaevi'nde bir aydır tutuklu bulunan Yermez, dün 09.00'da Eyüp Adliyesi'ne getirildi. Savcı Ayhan Kandemir tarafından sorgulanan Yermez, işadamı Mehmet Emin Karaaydın'ın 20 Temmuz'da Bursa'da silahlı saldırıda yaralanmasıyla bir ilgisinin bulunmadığını öne sürerek şunları söyledi "14 Mart 2001'de askere alındım. 2001 yılının haziran veya temmuz aylarında Hasdal 6. Motorlu Piyade Alayı'na sevk oldum. Bir hafta arayla iki kez, 10'ar günlük izin aldım. Bir kez de firar ettim. Tarihlerini hatırlamıyorum. Bursa'ya kesinlikle gitmedim ve oraları hiç bilmem. Bursa'da meydana gelen yaralamayla hiçbir ilgim yok. Bu firar ve izin tarihlerim kışlaya sorulduğunda ortaya çıkacaktır." 
     
     Sıkı güvenlik altında getirildi 
     Askeri kıyafetle 40 kadar jandarmanın eşliğinde adliyeye getirilen Yermez, kendisine emanet edilen 7.65 mm çapındaki Astra marka 787.323 numaralı tabancayı kışladan çıkarmadığını söyledi. 
     



 GÜNCEL 




















</TEXT>
</DOC>
