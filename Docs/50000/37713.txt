<DOC>
<DOCNO> 37713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/siyaset/siy01.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İŞTE TAYYİP'İN DEMOKRASİSİ 
</HEADLINE>
<TEXT>
Hoca’dan beter 
Tayyip Erdoğan parti yönetimini iki kurmayına hazırlattı. Kulislerde, "Hoca beş kişiyle liste yapardı, Tayyip iki kişiyle yapıyor" görüşü konuşuluyor 
     ABDULLAH KARAKUŞ Ankara 

     AK Parti’de Genel Başkan Recep Tayyip Erdoğan’ın parti yönetimine seçimlerde liste getirmesi, "demokratik seçim" bekleyen milletvekillerinde "Hocadan beter" tepkisine neden oldu. Dünkü Başkanlık Divanı seçiminde de Erdoğan yine liste getirdi, ancak tepki büyüyünce liste delindi. 
     Çarşaf liste yapılacağı açıklanmasına rağmen Erdoğan’ın MKYK listesini avukatı Hayati Yazıcı ile İstanbul eski İl Başkanı Ekrem Erdem’e hazırlatması üzerine çıkan kavga dün iyice büyüdü. 
     
     Grupta Erdoğan’a eleştiri 
     Önceki gün MKYK seçiminde tepki gösteren Mehmet Çiçek, dün de grup toplantısında Erdoğan’ı eleştirdi. Çiçek, "Madem liste dayatılacaktı, Erbakan’dan niye ayrıldık Demokrasi deyip işin başında böyle liste yapmak yanlış olur. Seçimlerde tüzük uygulanmadı. Orada her isteyen aday olabilir deniyor ama liste getirildi. Liste de günler öncesinde empoze edildi. Böyle anlayış olmaz. Böyle olursa söylediklerimizle yaptıklarımız birbirini tutmaz" dedi. 
     Musa Uzunkaya da grupta, "Listenin yapılması yanlış. Ayrıca bölgesel denge gözetilmemiş" diye konuştu. Erdoğan da eleştiriler karşısında, "Biz Faruk Bey’le görüşürüz. Bazı yanlışlar olabilir. Zamanla düzelir" yanıtını verdi. 
     MKYK listesinde yedeğe konulan ve isyan eden milletvekilleri Mustafa Baş ve Mehmet Çiçek, dün de tepki olsun diye grup başkanvekilliği için aday oldu. Çiçek’in 17, Baş’ın da 19 oy alması tepkiye destek açısından dikkat çekti. 
     
     Liste şoku 
     MKYK listesinin hazırlanışına ANAP’tan transfer edilen Ertuğrul Yalçınbayır’ın da tepki gösterdiği öğrenildi. Bu nedenle dün yapılan Başkanlık Divanı seçiminde liste krizi çıktı. Erdoğan dün yine liste getirince bu defa buna karşı isimler aday oldu. Erdoğan’ın Genel Sekreter olarak İsmail Alptekin’i istemesine rağmen tepkili Yalçınbayır bu makama adaylığını koydu. MKYK üyelerinin de desteklemesiyle Erdoğan’ın listesi delindi ve Yalçınbayır Genel Sekreter seçildi. 
     Ayrıca grup başkanvekilliklerine DYP’den transfer olan Hüseyin Çelik ile eski FP’li Mehmet Ali Şahin ve Salih Kapusuz seçildi. 
     
Arınç, grup başkanvekili      AK Parti’nin dün seçilen Başkanlık Divanı da şöyle 

</TEXT>
</DOC>
