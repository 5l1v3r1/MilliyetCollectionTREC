<DOC>
<DOCNO> 15946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/son/sontur08.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm orucunda 3 ölüm daha 
</HEADLINE>
<TEXT>

     Ölüm orucunda bulunan mahkum ve tutuklulardan İzmir'de 2 mahkumun, Edirne'de ise 1 tutuklunun öldüğü bildirildi. 
     Buca Cezaevi'nde ölüm orucunu sürdüren ve durumlarının ağırlaşması üzerine İzmir Atatürk Eğitim Hastanesi Mahkum Bölümü'ne kaldırılan Celal Alpay 28 ve Abdullah Bozdağ 26 bu sabah öldü. 
     Tunceli nüfusuna kayıtlı Celal Alpay'ın DHKP C davasından 12 yıl 6 ay, Adana nüfusuna kayıtlı Abdullah Bozdağ'ın ise Dev-Sol davasından 22 yıla mahkum olduğu öğrenildi. 
     Edirne F Tipi Cezaevi'nde ölüm orucunda bulunan Tuncay Günel'in 26 de durumunun ağırlaşması üzerine dün akşam saatlerinde Trakya Üniversitesi Tıp Fakültesi Hastanesi'ne kaldırıldığı, Günel'in gece hayatını kaybettiği bildirildi. İstanbul 1 No'lu DGM'de bugün duruşması olduğu belirtilen Tokat nüfusuna kayıtlı Tuncay Günel'in Bayrampaşa Cezaevi'ndeki olaylardan sonra Edirne'ye nakledilen mahkumlardan olduğu bildirildi. 




</TEXT>
</DOC>
