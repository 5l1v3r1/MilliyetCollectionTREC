<DOC>
<DOCNO> 34076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/spor/spo03.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yedeklerden bu kadar 1 - 0 
</HEADLINE>
<TEXT>

     GALATASARAY, İsviçre’de yaptığı üçüncü etap yurtdışı hazırlık kampına Benfica karşısında aldığı yenilgi ile başladı. Sarı - Kırmızılılarda bir gün önce Vllaznia sınavına çıkan as oyuncular 90 dakikada oynamadı. Maça yedeklerden kurulu bir kadro ile çıkan Galatasaray, Portekiz ekibi karşısında üstünlük kuramayınca ilk yarının son dakikasında yediği golle sahadan 1 - 0 yenik ayrıldı. Sergen ilk kez forma giyerken maçın başlama vuruşunu Portekiz’in efsane futbolcusu Eusebio yaptı. 
     
     Maçın karnesi 
     HAKEMLER M.Philippe Leuba , MM. Carmela Salerno , Daniel Rodrigez 
     BENFİCA Moreila - Cabral Esteves Dk.46 , Fuchs , Cesar Andrade Dk.46 , Luis Desaresi Dk.46 - Miguel Cunha Dk.56 , Andersson , Mendez Baiao Dk.74 , Druloviç Porfirio Dk.74 - Sokota Manzorras Dk.56 , Zahoviç Aguier Dk.74 
     GALATASARAY Mondragon - Perez , Capone , Emre , Vittoria - Emrah Sergen Dk.70 , Ayhan Ufuk Dk.76 , K.Bülent , Faruk Ümit Davala Dk.76 - Berkant Ümit Karan Dk.76 , Serkan Sedat Dk.85 
     GOL Sokota Dk.45 
     
Uyanık Lucescu      ERHAN TELLİ CENEVRE 

     GALATASARAY Teknik Direktörü Mircea Lucescu, masa başında bir kamp daha ayarladı ve 400 bin dolar nakit gelirin kulübün kasasına girmesini sağladı. İsviçre ve Almanya çalışmalarının ardından, İsviçre’de dün başlayan beş günlük kampı düzenleyen Lucescu, dün gece oynanan Benfica maçı için 250, Villareal sınavı için de 150 bin dolara anlaştı. 
     YÖNETİCİLERİN bile son anda duyduğu, ancak 400 bin doları öğrenince izin verdiği kampın dışında yol masrafları da organizatörlere yüklendi. Cim-Bom’u özel uçakla dün İstanbul’dan Cenevre’ye getiren organizatörler, yarınki Villareal maçından sonra kafileyi Şampiyonlar Ligi rövanşı için Tiran’a, maç sonunda da İstanbul’a götürecekler. 
     
Sergen’e ne oluyor      İSTANBUL Memorial Hastanesi, Sergen’de açıklanması mümkün olmayan bir nabız yavaşlaması saptandığını bildirdi. Hastane, 24 Temmuz’daki kontrol sonrası belirlenen rahatsızlığın, daha ileri bir tetkik olan elektrofizyonojik çalışmanın ardından kesin olarak yorumlanabileceğinin, Sergen’e söylendiğini de ekledi. Bu arada Galatasaray kulüp doktoru Serhan Kurtulmuş, "Sergen’in spor yapmasında hiç bir sakınca yoktur. Hastanenin açıklaması reklama yöneliktir" dedi. Öte yandan Mehmet Cansun’un bugün İtalya’da Jardel için Porto ile masaya oturacağı öğrenildi. 
     



 SPOR 
























</TEXT>
</DOC>
