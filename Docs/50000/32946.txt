<DOC>
<DOCNO> 32946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/guncel/agun.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Cehalete bir mum 
</HEADLINE>
<TEXT>

Sarıyer Çayırbaşı... Bir yanda villalar, diğer yanda fakirlik ve cahillik. "Azıcık okuma bilen kocamız bizi aşağılıyor" diyen kadınlar açılan okuma-yazma kurslarına koşa koşa gidiyor 
     ŞÜKRAN ÖZÇAKMAK İstanbul 

     Birçok zenginin villasının bulunduğu Sarıyer Çayırbaşı’nın öbür yüzü, muhtarın hazırladığı ürkütücü bir raporla ortaya çıktı. Mahallede yaşayanların yüzde 70’i okuma-yazma bilmiyor, yüzde 20’si nüfusa kayıtlı değil, yüzde 10’u kaçak yaşıyor, çocukların çoğu da çalıştırılıyor. 
     Çayırbaşı Muhtarı Yaman Ertul, Cumhurbaşkanı Ahmet Necdet Sezer’in eşi Semra Sezer’in başlattığı eğitim seferberliği için hazırladığı raporu Sarıyer Kaymakamlığı’na sundu. Bin 500 kişinin imam nik hıyla yaşadığı 5 bin 256 nüfuslu mahalle pilot bölge seçilirken, 2 bin kişi de rehabilitasyon programına alındı. 
     Altı sokağın öncelikli rehabilite kapsamına alındığını belirten Ertul şunları söylüyor "Bir yanda bahçesinde havuzu olan villalar, diğer yanda tuvalet, banyo ve mutfağı olmayan bin 500 konut. Nüfusun yüzde 95’inin sabit geliri ve sosyal güvencesi yok. 27 sokaktan altısı suç üretim merkezi konumunda. Babaları çalışmayan çocuklar okula gitmek yerine sokakta para kazanıyor. Çiçek ya da mendil satıyor, otomobil camlarını siliyor, k ğıt topluyor." 
     
     Gönüllüler devrede 
     Zekeriyaköy Çağdaş Yaşamı Destekleme Derneği ise, bugüne dek nüfusa hiç kayıt yaptırmayan yaklaşık bin kişiye nüfus cüzdanı çıkarttı. İmam nik hlılara resmi nik h kıydırdı. Beyoğlu ve İstinye Rotary kulüpleri de, okuma - yazma, meslek edindirme, halk sağlığı, doğum kontrol ve altyapı çalışmaları başlattı. 
     Önceki gün açılan okuma - yazma kursuna katılan kadınlar, "Kaybolmaktan, kandırılmaktan ve yok olup gitmekten korkuyoruz. Azıcık okuma bilen kocamız bile bize aşağılıyor" diyor. 
     
Sezer’e inandık      Çayırbaşı Muhtarı Yaman Ertul, daha önce kız ve erkek çocuklarının fuhuş sektörüne zorla itildiğini yazmış ama sonuç alamamış. Ertul, "Semra Sezer’in kampanyasına inandık ve hazırladığımız raporu kaymakamlık kanalıyla ilettik" diyor. Sonrasını ise şöyle anlatıyor "Pilot bölge seçildik. Gönüllüler sayesinde ilk etapta okuma yazma kursları açıldı. Kadınlar okuma yazma öğrenmekte daha hevesli, çünkü artık değişim istiyor." 
     



 GÜNCEL 

















</TEXT>
</DOC>
