<DOC>
<DOCNO> 30831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/yazar/cemal.html </URL>
<DATE> 2001/07/07/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Bir saatli bombanın tik tak sesi... 
</HEADLINE>
<TEXT>

     Yaşanmakta olan ekonomik krizin gümbürtüsü yüzünden şimdi duyan pek yok. Oysa, özellikle Ankara'da konuyla yakından ilgili bir avuç insanın kulağına çoktan beri yeniden çalınmaya başladı o tik tak sesleri... 
     Bu bir saatli bomba 
     Gelecek yılın, 2002'nin ortalarından itibaren bu saatli bombanın tik tak sesleri daha çok duyulacak. Eğer gerekenler yapılamazsa büyük bir gümbürtüyle patlayacak olan bu bomba malum 
     Yeşil ada, Kıbrıs 
     Eğer patlarsa, kimse şüphe etmesin, Doğu Akdeniz ve Ege fena halde karışacak. Dışişleri'nden üst düzeyde bir yetkili geçen günkü sohbetimizde şöyle diyordu 
     "Türk - Yunan ilişkileri çıkmaz sokakta seyreden bir ilişki sayılabilir. Bugüne kadar alınmış olan mesafe tabii ki küçümsenemez. Ama sonunda küt diye Kıbrıs'a toslayabilir. Keşke çözüm olsa Böylece Türkiye, Yunanistan ve Kıbrıs arasında kurulacak işbirliği ortamı bölgemize ve ülkelerimize ne kadar çok güzellikler getirebilecek." 
     Saatli bombanın patlaması elbette ülkemizin Avrupa Birliği'yle ilişkilerini de zora sokacak. Kıbrıs zaten AB'nin genişleme takviminde yer aldığı için bu tik tak sesleri gitgide yaklaşıyor. 
     AB'ye diyor ki Türkiye 
     - Çözüm olmadan Kıbrıs'ı alma 
     Yunanistan da AB'ye bastırıyor 
     - Kıbrıs'ı eğer almazsan, ben de senin 2002 yılının sonunda alacağın 10 ülkeli genişleme kararlarını veto ederim. 
     Avrupa Birliği bundan tedirgin. Özellikle Almanya gibi bazı ülkeler, genişlemenin veto edilmesi ihtimalini düşünmek bile istemiyorlar. Bu yüzden tehlikelerini bilmelerine rağmen, Türkiye'nin uyarılarına pek aldırış etmeksizin Güney Kıbrıs'ı içeri buyur etme niyetini taşıyorlar. 
     Gerçekte, Kıbrıs'ta çözümün en iyi seçenek olduğunu AB de biliyor. Ancak baştan beri arabayı atın önüne koyduğu için, yani sergilediği beceriksizlikle Kıbrıs'ta çözümü zorlaştıran da AB'nin kendisi... 
     Bu yanlış tutumuyla da AB üyeliğini çantada keklik gören Kıbrıs Rum tarafını uzlaşmaz bir konuma itiyor. 
     Rum tarafı, AB'ye nasıl olsa gireceğini, bugüne kadar Türk tarafından elde edemediği şeyleri, bundan böyle AB şemsiyesi altında talep edebileceğini, bu yüzden Türkiye'yi Kıbrıs'ta AB ile karşı karşıya getirebileceğini bildiği için de kılını bile kıpırdatma ihtiyacını duymuyor. 
     Dışişleri'nden üst düzeyde bir yetkili geçen gün şöyle diyordu 
     "En ufak kuşkumuz yok. AB, Güney Kıbrıs'ı, sorun çözülmese de üyeliğe kabul edecek. Yoksa Yunanistan'ın genişlemeyi veto edeceğini biliyor. Rum yönetimi, bütün adayı temsilen AB'ye kabul edildiği zaman da Türkiye'siyle, Yunanistan'ıyla, Avrupa Birliği'yle hep birlikte bu kararın maliyetine katlanacağız." 
     Bu sözler, Doğu Akdeniz'deki bir saatli bombanın nasıl tik tak çalışmaya başladığını gayet güzel anlatmıyor mu 
     AB'nin genişleme takvimi şöyle 
     Gelecek yılın ilk yarısında Güney Kıbrıs'ın da içinde bulunduğu 10 ülkeyle genişleme müzakereleri bitecek. Müzakereleri devam eden iki ülke, Bulgaristan'la Romanya kalacak. 
     Bir de 13. üye olarak Türkiye... 
     2002 Aralık ayı zirvesindeyse Güney Kıbrıs dahil 10 ülkenin tam üyeliğe kabul edildiği açıklanacak. 2003'te sıra ulusal parlamentoların bu üyelik kararlarını onaylamasına gelecek... 
     İşte bu yüzden, AB üyeliği nasıl olsa çantada keklik mantığından dolayı, Rum tarafı Kıbrıs'ta kollarını kavuşturmuş, hiçbir uzlaşmaya yanaşmaksızın 2002 yılının sonunu bekliyor. Konuyla yakından ilgili bir Türk diplomatının deyişiyle 
     "Niye beklemesin ki Türklerden bugüne kadar alamadıklarını tam üyelik sayesinde alabileceğini umut ediyor Kıbrıs Rumları. Örneğin AB'ye, 'Ben Kuzey Kıbrıs'taki topraklarıma giremiyorum, sen bunu sağla ' diyeceği günleri heyecanla bekliyorlar." 
     İşte burada Türkiye açısından bir başka önemli konu devreye giriyor 
     Avrupa ordusu 
     Ve tedirginlik gündeme geliyor 
     Türkiye günün birinde 'Avrupa ordusu'yla karşı karşıya kalabilir mi 
     Avrupa Birliği bir süredir Avrupa Güvenlik ve Savunma Politikası adı altında kendi savunma gücünün çekirdeğini oluşturmaya çalışıyor. Türkiye ise NATO'daki veto hakkını kullanarak bu savunma gücünün kendi ulusal çıkarlarına ters düşmeyecek biçimde oluşumunu sağlama gayretinde... 
     Onun için de Türkiye, Kıbrıs'ta olduğu gibi bu alanda da AB ve Yunanistan'la, hatta ABD ile karşı karşıya gelmiş durumda. 
     Dış politikayla ilgili üçüncü yazı yarın... 
     
     







İleriyi görmek 


Pasta bitince 


Öz Refah Partisi 


Bir saatli bombanın tik tak sesi... 


Bir formül 


Pembe geceler 


Veliler, öğrenciler, kamuoyu kandırılıyor 


Başarı karşılıklı 
sorumluluk gerektiriyor 


"Kadınlar neden aldatır .." 


Keşke... 


Bu paket başka 


İşte Ansen'in marifetleri 


Akmerkez yolu "pazar"ın yeni yeri 


Batı'nın Derviş, Tayyip merakı 


Hüsamettin Özkan ve ilişkileri 


Döviz sorunu yok güven sorunu var 


</TEXT>
</DOC>
