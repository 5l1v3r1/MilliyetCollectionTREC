<DOC>
<DOCNO> 9560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/son/sonspo03.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya sıralamasında Galatasaray inişte, Fenerbahçe çıkışta 
</HEADLINE>
<TEXT>

     Avrupa Şampiyonlar Ligi ve Birinci Futbol Ligi'nde üst üste 2 yenilgi alan Galatasaray, Uluslararası Futbol Tarihi ve İstatistikleri Federasyonu'nun IFFHS ''Dünyanın en iyi takımları'' sıralamasında, düşüşe geçerken, lig lideri Fenerbahçe ise büyük bir yükseliş yaşıyor. 
     Sarı-kırmızılılar, Ocak ayı değerlendirmesinde ''dünyanın en iyi takımı'' unvanını ele geçirirken, Şubat ayında ulusal ve uluslararası alanda yitirdiği puanlarla, İspanya'nın FC Barcelona takımıyla birlikte 2. sırayı paylaştı. Arjantin'in Boca Juniors ekibi, 308 puanla birinci olurken, Galatasaray ve FC Barcelona 303'er puanla 2. sırada yer aldı. 
     IFFHS'nin değerlendirmesinde en büyük çıkışı lig lideri Fenerbahçe yaptı. Sarı-lacivertliler, Şubat ayında 102 puana ulaşarak 197. sıradan 124.'lüğe gelirken, tam 73 basamak çıkarak büyük bir yükseliş yaşadı. 
     Beşiktaş ise Şubat ayı içinde ligde çok puan yitirmesine karşın, IFFHS'nin değerlendirmesinde 5 basamak birden yükseldi. Ocak ayında 44. sırada yer alan Beşiktaş, Şubat değerlendirmesinde ise 175 puanla 39. sıraya yükseldi. 
     Değerlendirmede, Fenerbahçe'nin yükselişine karşın, Trabzonspor ise büyük bir düşüş yaşadı. Ocak ayında 160. sırada yer alan bordo-mavililer, üst üste aldıkları kötü sonuçlarla 72 basamak gerileyerek 232. sıraya düştüler. Bu arada değerlendirmede Gençlerbirliği 161., Antalyaspor 178., Gaziantepspor 200., Kocaelispor 253., İstanbulspor ise 306. sırada bulunuyor. 
     IFFHS'nin Şubat ayı değerlendirmesinde ilk 10 sırayı alan ekipler ile sıralamada yer alan Türk ekipleri şöyle 
     1-CA Boca Juniors Arjantin 308 
     2-Galatasaray TÜRKİYE 303 
     3-FC Barcelona İspanya 303 
     4-FC Arsenal İngiltere 294 
     5-FC Bayern Münih Almanya 294 
     6-CA River Plate Arjantin 288 
     7-FC Manchester United İngiltere 285 
     8-CF Valencia İspanya 282 
     9-CF Real Madrid İspanya 282 
     10-SE Pelmeiras Brezilya 266 
     39-Beşiktaş TÜRKİYE 175 
     124-Fenerbahçe TÜRKİYE 102 
     161-Gençlerbirliği TÜRKİYE 88.5 
     178-Antalyaspor TÜRKİYE 84.5 
     200-Gaziantepspor TÜRKİYE 79 
     232-Trabzonspor TÜRKİYE 70.5 
     253-Kocaelispor TÜRKİYE 67.5 
     306-İstanbulspor TÜRKİYE 60 




</TEXT>
</DOC>
