<DOC>
<DOCNO> 36723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/yazar/theper.html </URL>
<DATE> 2001/08/12/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Toplu yaşamak disiplin ister 
</HEADLINE>
<TEXT>

Bir süre önce açıkta yiyecek maddesi satılmayacağına dair bir haber okumuştum, iyi ama her şey yine açıkta, biz mi kandırılıyoruz 
C. R. - İstanbul 

     Özellikle hangi şehirde bulunduğunuza baktım, gördüm ki, İstanbul’dasınız. Siz kaç yıldır İstanbul’dasınız bilmiyorum ama ben doğma büyüme İstanbul’dayım. Bakın iki örnek vereyim. Bir zamanlar İstanbul’da vali ve belediye başkanı aynı kişiydi, o tarihlerde bir Fahrettin Kerim Gökay vardı vali ve belediye başkanıydı, onun başkanlığı sırasında içkili kimseler sokakta içkili oldukları anlaşılmasın diye sarhoş, yalpalayarak yürüyemez, kendine çekidüzen verirdi, çünkü çevreyi rahatsız eden sarhoşlara mutlaka müeyyide uygulanırdı. Sonra o zamanlar klakson çalma yasağı vardı. Taksiciler klakson çalmak zorunda kaldıkları durumlarda klaksonu çalamaz, elini aracın camından dışarı çıkarıp aracın kapısına vurarak sesler çıkarır, öndekini böyle uyarırdı. 
     Bugün mü Bugünkü İstanbul toplum baskısının asla olmadığı, kanun hakimiyetinin hiç mi hiç görülmediği bir şehir. Açıkta yiyecek maddesi satılmayacak ama her köşe başında satılıyor, sokak çocukları veya çalışmaya zorlanan küçüklerin velileri hakkında yasal işlem yapılacak, nerede o veliler 
     Güldürmeyin beni, uyanlara aptal gözü ile bakılıyor. Peki bunları kim sağlayacak, tabii ki, devletin organları ama devletin organları disiplinini sağlamaktan adeta kaçınır, her şeye göz yumarsa siz daha çok beklersiniz düzenin sağlanacağı günü, İstanbul’da insan gibi yaşamayı. Unutmayın bu cümle önemli, toplu yaşamak disiplin ister. 
     
     







Rize niye Rize 


Ekonomik güvenlik 


Anadolu adını değiştiriyor 


Tatile gitmek ÖSS’den zormuş 


Kıssadan hisse 


İnönü Baykal diyaloğu 


Sendikasyon yenilemede yaya kaldık 


Şükrü Bey’e mübah, Süreyya’ya yasak 


Toplu yaşamak disiplin ister 


Bunun adına "kör döğüşü" denilir 


Programın kaderi üç ayda belli olur 


Bodrum'un Çerçi'si yetim kaldı 


Demirbank’ın telefon kayıtları ne diyor 


</TEXT>
</DOC>
