<DOC>
<DOCNO> 41713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/yazar/kohen.html </URL>
<DATE> 2001/09/12/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Yeni tür savaş 
</HEADLINE>
<TEXT>

     Olanları Hollywood'un bir dehşet filminde görseydik, bunu yapımcının hayal gücüne atfederdik. 
     Dün TV ekranlarına canlı olarak yansıyan dehşet verici görüntüler, malesef hep gerçek. 
     New York'un ünlü Dünya Ticaret Merkezi'nin ikiz kulelerinden, Washington'daki beşgen Pentagon'ununa kadar ABD'nin siyasal, askeri, ekonomik gücünü simgeleyen pekçok önemli binasına karşı girişilen eş zamanlı saldırılar, şimdiye kadar dünyada gerçekleştirilen en korkunç terör eylemi. 
     Yalnız ABD'yi değil tüm dünyayı dehşet içinde bırakan bu saldırılar, sanki son yıllarda yayınlanan terörist saldırılarla ilgili "Science Fiction" türünden kitaplarda okuduğumuz sahneleri andırıyor Tamamen planlı, en ileri terör tekniklerine dayalı... Akla sığmayacak kadar çılgın... Hiçbir kurala, hiçbir insanlık duygusuna aldırmayan, tarihte emsali görülmeyen bir terör vahşeti... 
     
     
     
     Bu korkunç kan ve yaş gölü içinde ABD ne yapacak 
     Bu herşeyden önce bu vahşetin sorumlularının kim olduğu sorusunun yanıtına bağlı Bush yönetimi öncelikle bunu açıklığa kavuşturmak durumunda. 
     Hiç de kolay olmayan bir iş bu. Akla çeşitli senaryolar, çeşitli örgütler geliyor tabii. Örneğin ABD içinde daha önce şiddete başvuran tarikatlardan, Ortadoğu'daki terör örgütlerine ve özellikyle bin Ladin'in grubuna kadar. 
     Üstünde ençok durulan isim kuşkusuz bin Ladin. Çünkü bu azılı teröristbaşı, daha önceki eylemleri biryana, henüz bir ay kadar önce bir gazeteciye verdiği demeçte ABD'ye karşı şimdiye kadar görülmemiş bir eyleme girişibileceğinin sinyalini vermeşti. 
     CIA'nin de son zamanlarda yayınladığı terörle ilgili raporlarda tehlike hep bin Ladin üzerinde odaklanıyordu. 
     Bu bakımdan belki dünkü terör kabusu bekleniyordu da denebilir. Ama doğrusu hiç kimsenin bunun bu denli geniş ve vahşi boyutlar alacağını tahmin edemezdi. 
     
     
     
     ABD'nin dünkü olaylara karşılık vermekte tereddüt etmeyeceği açık. Tıpkı daha önce yaptığı gibi. Hem de bu kez çok daha sert şekilde. 
     Ama Washington'un herşeyden önce "Suçlu"yu ve "Düşmanı" belirlemesi gerek. 
     Şu anda her türlü soru akla geliyor. Eğer bin Ladin'in bu işin arkasında olduğu anlaşılırsa ABD Afganistan'a karşı bir askeri harekata girişir mi Veya ABD dışındaki bir örgütün sorumluluğu tespit edilirse, ABD bu örgütün üslendiği ülkeye karşı müdahalede bulunur mu 
     Bu olasılıklar Bush yönetiminin bundan sonra "Çok atak" bir politika izleyeceği izlenimini veriyor. 
     Bu gelişmeler Türkiye'yi de çok yakından ilgilendiriyor. Terörizm konusunda deneyimli olan ve hassas bir coğrafyada bulunan Türkiye, ABD'nin bu alanda işbirliği konusunda bazı önerileri veya istekleriyle karşılaşabilir. 
     Kısacası dünkü terör vahşetinin ardından çok yeni durumlar - ve de tehlikeler - ile karşılaşılacaktır. 
     
     







Denizli reel kent 


Dünya düzeni sarsılırken 


Teröre karşı, insanlık adına, çifte standartsız savaş 


CIA çarmıha 


Hep aynı kafa 


Manyaktan kaynaklanan afet 


Sadece eğitim sistemi mi 


Yeni tür savaş 


Yazmayı hiç istemediğim bir yazı 


Orhan Aslıtürk’ün sahte pasaportu varmış 


2 telekom şirketinin borcu, Türkiye’nin dış borcundan fazla 


İnsana kıymet verelim 


Çözüm ihracat 


Aman Tanrım, cennetteyim 


</TEXT>
</DOC>
