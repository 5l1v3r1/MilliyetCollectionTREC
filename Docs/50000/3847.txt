<DOC>
<DOCNO> 3847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/yasam/yas09.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tren çarptı, ölmedi 
</HEADLINE>
<TEXT>

Kendini raylara atan kadının üzerinden bir lokomotif ve 3 vagon geçti.. Koca trenin sürüklediği kadının sadece ayağı gitti’ 
     BÜNYAMİN YIL Adana DHA 

     Adana’da korkunç bir sonla bitebilecek bir intihar vakası, mucizeye sahne oldu. 
     Olay, Adana’nın Yeşilevler Mahallesi’nde önceki gün yaşandı. Feden Kandara 40 , sabah 08.30 sıralarında Yeşilevler’den geçen tren yolunun kenarına geldi ve 08.40’da Şakirpaşa’dan kalkan Adana - Mersin banliyö trenini beklemeye başladı. 
     Tren bulunduğu yere geldiğinde Kandara, çevreden geçenlere "Beni Gülten mahvetti" diye bağırarak kendisini trenin altına attı. 
     
     15 metre sürüklendi 
     Koca lokomotifin hızla çarptığı Kandara, trenle demiryolu arasında kaldı. Yaklaşık 15 metre sürüklenen kadının üzerinden, lokomotifin ardından 3 de vagon geçti. Ancak bir mucize eseri Kandara’nın sadece sağ ayağı parçalandı. Şoka giden kadın, derhal hastaneye sevk edildi. 
     


 YAŞAM 

























</TEXT>
</DOC>
