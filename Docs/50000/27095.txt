<DOC>
<DOCNO> 27095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/son/sontur18.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahkeme Hazan Mezarcı'yı arıyor 
</HEADLINE>
<TEXT>

     Eski milletvekili Hasan Mezarcı, ''medeni haklarını kullanma ehliyeti olup olmadığının tespiti'' istemiyle aleyhine açılan dava kapsamında aranıyor. 
     ''Medeni haklarını kullanma ehliyeti olup olmadığının'' tespiti için sevkedildiği Numune Hastanesi'nce, Bandırma Cezaevi'nden geçen ay tahliye olan Mezarcı hakkında düzenlenen rapor, Ankara 16. Sulh Hukuk Mahkemesi'ne ulaştı. 
     Numune Hastanesi'nin düzenlediği raporda, ''medeni haklarını kullanma ehliyeti olup olmadığı konusunda herhangi bir teşhis'' konulmaması üzerine Yargıç Muammer Bıçakcı, Mezarcı'nın adresinin oğlu Fatih'ten sorularak bildirilmesi için Ankara Cumhuriyet Başsavcılığı'na müzekkere yazdı. 
     Numune Hastanesi'nin raporunu yeterli bulmayan Yargıç Bıçakçı'nın, adres tespitinden sonra, ''vasi tayini'' gerekip gerekmediğinin belirlenmesi için Mezarcı'yı İstanbul Adli Tıp Kurumu'nda müşahade altına aldıracağı öğrenildi. 
     
     







</TEXT>
</DOC>
