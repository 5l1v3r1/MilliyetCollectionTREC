<DOC>
<DOCNO> 34777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/son/sonspo16.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Celal Doğan "Ali Şen'e verdiğimiz yetki geçerlidir" 
</HEADLINE>
<TEXT>

     Gaziantepspor Kulübü Başkanı Celal Doğan, Hakan'ın Fenerbahçe'ye transferi için, Fenerbahçe Kulübü eski başkanlarından Ali Şen'e bir televizyon programı sırasında verdiği yetkinin, geçerliliğini sürdürdüğünü söyledi. 
     Celal Doğan, yaptığı açıklamada, Ali Şen'e ''koşulsuz'' verdiği yetkinin, aynı karşılığı bulamadığını belirterek, ''Fenerbahçe Kulübü'nün Ali Şen'e gelecek sezon, kendi futbolcularımızdan serbest kalan birinin Gaziantepspor'a transferi için yetki veririz demesi anlamsız. Serbest kalan bir futbolcu için zaten Fenerbahçe Kulübü bir hak iddia edemez'' dedi. Fenerbahçe'ye yaptıkları öneri ve Ali Şen'e verdikleri yetkinin geçerli ve arkasında olduklarını kaydeden Doğan, Hakan gibi bir yeteneğin futboldan kopmaması için böyle bir yaklaşım sergilediklerine dikkati çekti. 







</TEXT>
</DOC>
