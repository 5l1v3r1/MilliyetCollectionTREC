<DOC>
<DOCNO> 13117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/yazar/cankat.html </URL>
<DATE> 2001/03/26/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Sovyet Liderinin striptiz merakı 
</HEADLINE>
<TEXT>

     Perşembe akşamı, Çankaya Köşkü’-nde Tunus Devlet Başkanı Zeynel Abidin Bin Ali onuruna verilen yemeğin sonunda, Kültür Bakanlığı Devlet Halk Dansları Topluluğu bir folklor gösterisi sundu. 
     Tecrübeli bir gazeteciye "gösteri nasıldı " diyecek oldum, anlatmaya başladı 
     Rus lideri Nikita Hruşçev ilk Amerika seyahatinde en çok striptiz kulüplerinden etkilenmiş. Kremlin’e döner dönmez emir vermiş 
     Moskova’da üç güzel striptiz salonu açalım 
     Birinci ayın sonunda hesapları incelerken, bakmış ayın ilk 3 günü kulüp ful, geri kalan 27 gün bir kişi bile gitmemiş. 
     Hruşçev derhal propaganda sorumlusunu çağırıp sormuş 
     Halk niye gitmiyor, kulüplerin yeri mi sapa 
     En iyi yerde Yoldaş Genel Sekreter, Kızıl Meydan’ın üzerinde... 
     O zaman içkiler kötü... 
     Hepsini dışarıdan getirttik. Vodka olarak da Stoliçnaya 
     Ya striptiz yapan kadınlar 
     O konuda da sorun yok Yoldaş Genel Sekreter hepsi partimize sadık, 1917 Ekim Devrimi’ne katılmış yoldaşlardan seçildi... 
     Evet, gerçekten de Halk Dansları Topluluğu’nda bıçkın delikanlı ve köylü güzeli rolündekiler kadroya yeni alınmış "gençler" değildi. 
     Devlet folklorcuları kadrolu yaptı ya, emeklilik yaşına kadar iş garantisi veriyor demek ki 
     
HEYBELİADA, CENNET VE CEHENNEM ZEBANİLERİ      Pazar günü bir kere daha inandım, Heybeliada bir cennet. Evet, Cen-net 
     Ve bir daha gördüm, bizde zebanilerin de Cennet’te yaşadığını. 
     Mahmut’la, çocukları alıp pikniğe giderdik. Çocuklar büyüdü, benimle gelmiyorlar. 
     Halbuki, tertemiz bir hava, güzelim çam ağaçları, güler yüzlü insanlar, üç kuruşa karnınızı doyurduğunuz pek güzel lokantalar, Halki Palas diye dünya tatlısı bir otel, faytonlar, ahşap Rum evleri... Ve ağaçların dibinde pet şişeler, naylon torbalar, burkulmuş sigara paketleri... 
     Künk kırılmış, açıkta akan ve denize kavuşan lağım... 
     Üstü açık bir çöplük. Görüntüsü göze, kokusu burna zarar... 
     Adanın bir başka güzel köşesinde naylon torbalardan ve oluklu saclardan bir gecekondu mahallesi... 
     Çamlara bir hastalık gelmiş, dallar kurumuş, ağaçlar ölüyor... 
     Amaaan, hiçbir güzelliğin kıymetini bilmiyoruz 
     
"Araba kullanmak kim sen kim, a be kadın "      Cumhuriyet’in bize son emanetlerinden biriydi. Gitti. Türkiye, Sabiha Gökçen’i, hak ettiği bir törenle yolcu etti. 
     Atatürk’ün Çankaya’daki sofralarının önemli simalarından Yakup Kadri Karaosmanoğlu’nun eşi Leman Hanım, Sabiha Gökçen için "Atatürk’ün himaye ettiği çocukların en zekisiydi" dermiş. Herhalde, aynı zamanda en cesuru. Sabiha Hanım son gününe kadar sade bir hayat sürdü. Atatürk’ün ölümünden sonra da, İnönü ailesiyle yakınlığı devam etti. Atatürk’ün hastalığı sırasında İsmet Paşa ile ilişkilerinin canlı tanığıydı anılarını, Paşa’nın torunu Gülsün Bilgehan’a anlatmıştı. Bunlardan birini hatırladım. Anneannesinin hayatını anlattığı "Mevhibe" adlı kitabın Yunanca baskısıyla bu yılki Abdi İpekçi Dostluk Ödülü’nü alan Gülsün Hanım’ı bu vesileyle tebrik edeyim 
     1980’li yılların başında, Ankara’da, Tunalı Hilmi Caddesi’nin o karışık trafiğinde, bir özel otomobil taksiyi biraz hızlıca sollamış. Kara bıyıklı taksici, hızlı şoförün ufak tefek bir kadın olduğunu görünce, peşi sıra bağırmış 
     A be kadın, araba kullanmak kim, sen kim 
     O "kadın", Dersim Harek tı’na da katılan, Türkiye’nin ilk savaş pilotu Sabiha Gökçen’miş 
     
Tüketici şik yetleri      Gazetelerin çok başarılı tüketici köşeleri var. Milliyet’te bu işin duayeni Meral Tamer var. Onların işine karışmak haddimi aşmak olur. 
     Sevgili okurlarım, evet bir kaza oldu ve Advantage Card haberi benden çıktı ama siz, Aktaş Elektrik’le, Tedaş’la, İSKİ’yle ilgili şik yetlerinizi ne olur bana değil, tüketici köşesine gönderin. Beni, iyi bilmediğim konularda gezintiye davet etmeyin, n’olur 
     
     





Bilim... 


Cenazede Meclis sitemi 


Sovyet Liderinin striptiz merakı 


Paskalya yumurtası peşinde 


Meclis derebeyi... Aşireti sağ olsun 


Herkes haklı 


MİR'in yerine 


Dünyanın en güzel mesleği 


Çok değerli on yılımızı çaldılar 


Milletvekilleri "işin ciddiyetini" anlayamadı 


</TEXT>
</DOC>
