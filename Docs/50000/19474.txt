<DOC>
<DOCNO> 19474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/spor/aspo.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sayılı saatler 
</HEADLINE>
<TEXT>

F.BAHÇE CEPHESİ Taraftarlar derbiyi bekliyor. Şükrü Saracoğlu’nu baştan aşağıya Sarı - Lacivert renklere boyamaya hazırlanıyor 
G.SARAY CEPHESİ Fener maçının stratejisi şekillendi. Rakibin önce hızı kesilecek, tribünlere kulaklar tıkanacak, hakeme asla itiraz edilmeyecek 
     Kadıköy şöleni 
     YILIN derbisine hazırlanan Fenerbahçe’ye inanılmaz bir destek için taraftarlar harekete geçti. Sarı - Lacivertli renklere gönül verenler Galatasaray maçı için müthiş bir şölen hazırlıyorlar. Fenerbahçeli Dernekler derbiye Sarı - Lacivert renklerin hakim olduğu tek tip elbiselerle gelecekler. Tribünlere 15 bin adet Fenerbahçe kaşkolu ile 30 bin paket konfeti dağıtılacak. 
     TARAFTARLAR, maytap, meşale ve yanıcı madde kullanmayacaklar. Ali Sami Yen’deki maçta dev kolonlardan müzikli saldırıya uğrayan Fenerbahçeliler misilleme düzenlemek için de hazırlıklarını tamamladılar. Eski açık tribüne 40 bin karton dağıtılacak ve boydan boya Fenerbahçe yazılacak. Ayrıca, "şikesiz, lekesiz tertemiz" parkartı açılacak. Açık tribünün biletleri bugün satışa çıkacak. Fenerbahçe Kongre üyeleri kartlarını gösterip Fenerium’dan bilet alabilecek. 
     
     Yakın’da mutlu son 
     BONSERVİS sorunu yılan hikayesine dönen Murat Yakın’ın parası nihayet geldi. Birinci davanın bozulmasından sonra ikinci kez 17 milyon mark bonservis bedeli isteği ile FIFA’ya başvuran Fenerbahçe, Kaiserslautern’den kendilerine transfer olan Murat Yakın için Basel kulübünün bu kuruluşa yatırdığı 4.5 milyon marka el koydu. 
     
     Ogün kahroluyor 
     FENERBAHÇE kaptanı, sakatlığının beklediği kadar hızlı düzelmediğini belirterek, "Maçı kenardan izleme olasılığını düşündükçe kahroluyorum. Ancak umudumu da kaybetmiyorum" dedi. Ogün, özellikle dönüşlerde zorluk çektiğini söyledi ve "Hafta sonu gelmeden birşey söylemek erken" diye konuştu. 
     
     G.Saray’ı uyardılar 
     FENERBAHÇE ile Galatasaray arasında oynanacak derbinin güvenlik önlemlerini oluşturmak için yapılan toplantıda, Sarı - Kırmızılı bazı yöneticilerin maça gelmemesi istendi. Fenerbahçeliler, medyada sivri konuşmaları ile bilinen Ergun Gürsoy, Osman Hattat, Ateş Ünal Erzen gibi yöneticilerin maça gelmeleri halinde, can güvenliklerinin sağlanamayacağını, sorumluluk kabul etmeyecekleri bildirdi. 
     
Lucescu’nun taktiği belliRumen hoca, uzun toplarla gol arayacak Revivo ve Rapajiç’e markaj uygulatacak 
     HALİL ÖZER 

     GALATASARAY Teknik Direktörü Lucescu, Fenerbahçe’yi ofsayt taktiği ile durdurmayı planlıyor. Rumen hoca özellikle rakibin kanat ataklarını en aza indirmenin hesaplarını yaparken, futbolcularından sabırlı oynamalarını istedi. Sarı - Lacivertli takımı uzun toplarla vurmayı planlayan Lucescu, Rapajiç ve Revivo’ya da adam markajı yaptıracak. 
     ANDERSSON’U, Popescu ile etkisiz hale getirmeyi düşünen tecrübeli hocanın, Jardel’i ilk onbirde sahaya sürüp, Arif - Serkan ikilisini yedekte bekleteceği belirtildi. Orta sahada pres yaptırıp, Fenerbahçe’nin forvetle bağlantısını kesmeyi de tasarlayan Lucescu, yüksek atmosfer nedeniyle oyuncularını hakeme itiraz etmemeleri konusunda da uyardı. 
     
Dev maç Erdemir’inMHK, ligin en kritik sınavına ismi favoriler arasında gösterilen FIFA kokartlı hakemi atadı 
     ŞÜKRÜ Saracoğlu Stadı’nda Fenerbahçe ile Galatasaray arasında pazar günü oynanacak ligin en önemli mücadelesini Orhan Erdemir yönetecek. Merkez Hakem Komitesi, kritik sınavı yönetecek adaylar arasında favori olarak gösterilen FIFA kokartlı Erdemir’de karar kıldı. 
     TECRÜBELİ hakemin yardımcılıklarını Turgay Güdü ve Fahir Ersoy üstlenecek. En çok görev alan hakemlerin başında gelen Erdemir, sertliğe prim tanımayan yapısıyla dikkati çekiyor. 12 karşılaşmada 47 sarı kart, 4 kırmızı kart çıkardı, 7 kez de penaltı noktasını gösterdi. 
     
     G.Saray’a uğur getiriyor 
     LİGDE bugüne kadar yedi derbi maçında görev alan Erdemir’in yönetiminde Galatasaray hiç kaybetmedi. Sarı - Kırmızılılar, 9 galibiyet, 1 beraberlik alırken, Fenerbahçe ise 5 galibiyet, 2 yenilgi, 1 beraberlik elde etti. Erdemir, şimdiye dek yedi derbi maçında görev aldı. Bu sezon Fenerbahçe’nin hiçbir maçını yönetmedi. 
     



 SPOR 
























</TEXT>
</DOC>
