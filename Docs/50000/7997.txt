<DOC>
<DOCNO> 7997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/son/sondun04.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Filipinler'de Amerikalı rehineye "misilleme işkencesi" 
</HEADLINE>
<TEXT>

     Filipinler'de faaliyet gösteren aşırı dinci Müslüman örgütü Ebu Seyyaf, ABD'nin Irak'ı bombalamasına misilleme amacıyla elindeki Amerikalı rehineye işkence yaptığını açıkladı. 
     Ebu Sayyaf örgütünün lideri Ebu Sabaya, Radyo Mindanao'ya yaptığı açıklamada, Amerikalı rehine Jeffrey Schilling'e işkence yaptıklarını ve ''ABD'nin Müslümanlara saldırması'' halinde işkence yapmaya devam edeceklerini söyledi. Sabaya, daha önce yaptığı açıklamalarda, ağır hasta olduğunu söylediği, geçen Ağustos ayından beri ellerinde bulunan 25 yaşındaki Schilling'in serbest bırakılması karşılığında 10 milyon dolar fidye istemişti. Bazı yerel yetkililer ise, Schilling örgütün elinde rehin tutulmadığını öne sürüyor. Bu yetkililere göre Schilling, duyduğu sempati nedeniyle Ebu Seyyaf'a katıldı. 




</TEXT>
</DOC>
