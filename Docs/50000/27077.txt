<DOC>
<DOCNO> 27077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/son/sonspo22.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurumspor Boşnak kalecisine 9.5 milyon dolar değer biçti... 
</HEADLINE>
<TEXT>

     Erzurumspor'da satış listesine konulan futbolcuların bonservis bedeelleri açıklandı. 
     Erzurumspor Basın Sözcüsü İhsan Çelebi, satış listesine konulan futbolcuların bonservis bedellerini Futbol Federasyonu'na bildirdiklerini ifade etti. 
     Erzurumspor'da geçen yıl forma giyen ve sezon başında Bosna Hersek'e geri gönderilen kaleci Adnan Guşo için 9.5 milyon dolar bonservis bedeli belirlediklerini ifade eden Çelebi, Eyüp Saka için 300, Selçuk Beyaz için 700 ve Ergin Yücetaş için de 500 milyar lira bonservis ücreti belirlediklerini kaydetti. 
     Erzurumspor, ümit takımda oynayan Gürcü oyuncu Merap için 1 milyon dolar bedel biçtiklerini kaydeden Çelebi, Boşnak asıllı oyuncu Soner Yıldırım için 100 bin dolar, Emrah Erkan ve Vedat Ay için 3'er milyar lira bonservis ücreti belirlediklerini bildirdi. 
     
     Kaleci Guşo el yakıyor 
     Erzurumspor Başkanı Cemal Polat, geçen yıl mavi-beyazlı formayı giyen kaleci Adnan Guşo'nun mukavelesinde bulunan özel bir maddeden dolayı kendisinin 9.5 milyon dolara satış listesine konulduğunu söyledi. 
     Polat, ''Adnan Guşo'yla yaptığımız mukavelede özel bir madde var. Mukavelesi sona erdiği zaman Guşo'yu almak isteyen kulüp, Erzurumspor'a 9.5 milyon dolar bonservis bedeli öder ibaresine istinaden, bedeli 9.5 milyon dolar olarak belirledik.'' 






</TEXT>
</DOC>
