<DOC>
<DOCNO> 7991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/yazar/theper.html </URL>
<DATE> 2001/02/20/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Af artçıları 
</HEADLINE>
<TEXT>

Bir af fırtınası yaşadık. Toplumun reaksiyonuna rağmen af çıktı. Gazete ve televizyonlarda da bu konuya ilişkin haberleri takip ettik. Peki aftan sonra işlenen suçlar nedeni ile kimsenin sorumluluğu yok mu 
M.R. - İstanbul 

     Toplumun reaksiyonuna karşı af çıktı ama artçıları bitmedi, sürüyor. Bakın nasıl sürüyor Birincisi, yasanın çıkması ile birlikte tahliyeler tamamlandı ama bilin ki, Anayasa Mahkemesi’ne götürülen pek çok dosya nedeni ile bir grup daha tahliye olacağa benzer. 
     Basit bir örnek vereyim. Aftan, 23 Nisan 1999 tarihinden önce suç işleyenler yararlandı, niye Bu tarihten sonrakilerin diğerlerinden farkı ne İşte bunun yanıtı yok. Dolayısı ile Anayasa Mahkemesi diyebilir ki, bu husus eşitliğe aykırıdır, bu maddeyi iptal ettim. İşte o zaman 23 Nisan 1999 tarihinden sonra suç işleyenler de tahliye olunacak. Buna benzer pek çok dosya bugün Anayasa Mahkemesi’nde. Bunlardan kabul edilenler yayınlandıkça tahliyeler devam olacak. Ancak Toplumun reaksiyonuna rağmen af çıktı. Peki aftan sonra siyasilerin suskunluğuna ne demeli Suskunluktan kastım şu. Madem ki, bu kişiler korundu, affedildi, mağdurların korunmasına sıra gelmişken bu suskunluk niye 
     Mağdurların korunması için derhal, hiç ama hiç vakit geçirilmeden çalışmaya başlanılmalı. İşin başında Türk Ceza Kanunu’nun 59. maddesi ortadan kalkmalı. Bu madde mahkemede iyi hali görülen sanığın cezasının altıda birini siliyor. Ne anlamı var, bir insanın iyi hali asıl değil mi İyi hali görülmeyenin cezasının artırılmasını anlarım da iyi hali görülenin azaltılmasını anlamam. Sonra kesinlikle ama kesinlikle infaz hükümlerindeki durduk yerde cezanın üçte ikisini ortadan kaldıran iki madde de kaldırılmalı. Bir insana cezayı tayinettiğiniz anda bu iki madde nedeni ile cezanın üçte ikisi affoluyor. Böyle şey olur mu Ceza cezadır, tamamı çektirilir. Bu şekildeki indirim bazı hafifletici nedenlere bağlı olarak muhafaza edilebilir ama ana kural olarak edilemez. 
     Taksir mutlaka hemen gözden geçirilmeli, tarifi değişmelidir. Daha yazacak şeyler var, onları da sıra geldikçe yazacağım ama kısaca, artık mağdurun korunması zamanıdır. Suçluyu korurken kartal olanlar mağdurun korunmasına gelince serçe olmamalıdır. 
     
     





Kriz .. 


Güven Nil 


Huysuz ihtiyar... 


Şahısta hata 


"Anne yaa, abim..." 


Türkiye'ye haksızlık 


Bağdat, bombalar ve simge şehirler 


Yolsuzluk krizi 


Ankara'da kim kimden yana 


Halkın sırtında bilek güreşi 


Bir kriz daha... 


Krizin adını IMF koyacak 


Sezer'in hatası 


Seçim temizler 


Dürüstlük tekeli yıkılırken 


Af artçıları 


5 milyar dolar geri gelir mi 


Halk devamlı "kriz" faturası ödüyor 


</TEXT>
</DOC>
