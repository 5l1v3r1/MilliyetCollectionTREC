<DOC>
<DOCNO> 7627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/18/guncel/gun01.html </URL>
<DATE> 2001/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Saray’dan yapılan çelişkili açıklamalar kafaları karıştırdı... 
</HEADLINE>
<TEXT>
Havada şahin karada çaylak 
Önce, Başkan'ın haberi yok. Bu rutin bir harek t diyen Beyaz Saray yetkilileri sonra çark etti DOĞRU DEĞİL. BAŞKAN’IN HABERİ VARDI. EMRİ O VERDİ’ 
     WASHİNGTON Milliyet 

     Bombardıman askeri açıdan "iyi planlanmış ve hedefine ulaşmış" görünürken, siyasi ve diplomatik açıdan ABD'deki yeni yönetimin acemiliğini ortaya seren bir dizi "garipliği" de beraberinde getirdi. 
     Ankara ve Paris gibi başkentler, Bush yönetiminin haber vermeden "operasyon" düzenlemesini eleştirirken, bombardıman sonrasında Washington'da ve Bush'un günübirlik ziyaret ettiği Meksika'da yapılan açıklamalar da, kafaları karıştırdı. 
     "ABD'de, dümende kim var" sorusunu sorduran bazı gelişmeler şunlardı 
     Operasyon haberi ilk duyulduğunda, gerek Washington'daki Dışişleri ve Savunma bakanlıkları yetkilileri, gerekse Meksika'daki bazı Beyaz Saray kaynakları, basına, "Bu askeri savunma amaçlı rutin bir bombardıman, kararı Pentagon alıp uyguladı, Başkan'a sonradan haber verildi" diye bilgi aktardılar. 
     Bu bilginin ABD televizyonlarına yansımaya başlamasından hemen sonra, Beyaz Saray Sözcüsü Ari Fleischer devreye girdi ve "Doğru değil. Bombardıman kararı perşembe günü alındı, emri Başkan verdi" diyerek düzeltme yaptı. 
     Bush, Meksika'daki basın toplantısında, bombardıman konusundaki ilk açıklamasını yaparken, kendisine sorulmamasına rağmen, "Harekattan bilgim vardı, yetkiyi ben verdim" demek ihtiyacını duydu. 
     Bush'un Ulusal Güvenlik Danışmanı Condoleezza Rice da, daha sonra gazetecilerin ısrarla yönelttikleri "Karar nasıl alındı" sorusuna "Karar sürecini anlatmak istemiyorum" yanıtını vererek soru işaretlerini artırdı. 
     
Saddam’ın testi ters tepti Oğul Bush cezalandırdıYASEMİN ÇONGAR Washington 
     Bush'un, görevi devralmasının üzerinden bir ay geçmeden, bu saldırıya onay vermiş olması, ABD’nin Bağdat'ın askeri tehditlerine karşı "daha sert" bir politika izleyeceğinin de habercisi. 
     Pentagon, Irak radarlarının jetlere kilitlenmesiyle gerçekleşen bu tehdidin, son altı hafta içinde 2000 yılının tümü boyunca olduğundan daha fazla sayıda tekrarlandığını saptadı. 
     
İki ölü 20 yaralıDIŞ HABERLER SERVİSİ 
     Amerikan ve İngiliz savaş uçaklarının önceki akşam Irak'ın başkenti Bağdat'a yakın beş askeri hedefe yönelik hava saldırısında iki sivilin öldüğü, çoğu kadın ve çocuk 20 kişinin de yaralandığı açıklandı. Irak yönetimi, harekat sırasında Bağdat, Masra ve Misan kentlerinde sivil mahallelerin de bombalandığını belirtti. 
     
Ortadoğu patlar’CENK BAŞLAMIŞ -Moskova 
     Bağdat'a saldırıya sert tepki gösteren Rusya, Irak'a uygulanan uçuş yasağının kaldırılması çağrısında bulundu. 
     Rusya Dışişleri tarafından yapılan ilk resmi açıklamada, Ortadoğu'da zaten patlama noktasında bulunan durumun daha da gerginleşeceği uyarısı yer aldı. Jirinovski, bir heyetin yarın Irak'a gideceğini açıkladı. 
     
Alıcısı çok bir mesajBARÇIN YİNANÇ Ankara 
     ABD Başkanı Bush'un göreve gelir gelmez Irak'ın bombalanmasını onaylaması, Ankara'da, bu saldırının "alıcısı çok" bir mesaj olduğu şeklinde değerlendirildi. Saddam'a, kurulan düzeni bozdurmayacağı uyarısında bulunan ABD'nin, duyduğu rahatsızlığı da yansıtmış olduğu vurgulandı. "Mesaj alması" gerekenler arasında Irak'a yönelik bazı açılımları gündeme getiren Türkiye de bulunuyor. 
     
Lazer güdümlü bomba yağdırdılar      Hava saldırısına 50'den fazla savaş uçağının katıldığı bildirildi. ABD Savunma Bakanlığı Pentagon açıklamasında, bombardımanın, aralarında F - 15, F - 16 ve F - 18'ler ile İngiliz Kraliyet Hava Kuvvetleri'ne ait Tornado GR1 uçaklarının bulunduğu 24 uçak tarafından gerçekleştirildi. "Çöl Tilkisi Operasyonu"ndan bu yana bir göreve ilk kez bu kadar çok uçak katılırken, harekatta görev alan uçaklar ABD uçak gemisi USS Harry Truman'dan havalandıktan sonra Körfezdeki üslere indiler. 6 Tornado GR1 jetinin de, hedefleri lazer güdümlü Paveway bombalarıyla vurduğu bildirildi. Her biri 22 milyar lira değerindeki Paveway’ler, 12 km yüksekten hedefi sadece bir metrelik sapmayla vurabiliyor. 
     
Sitemimizi ilettik’HABER MERKEZİ 
     Başbakan Bülent Ecevit, Irak'a düzenlenen Amerikan - İngiliz bombardımanını "bütün dünya gibi televizyondan öğrendiklerini" belirtirken, "ABD'ye, haber vermediği için Türkiye'nin sitemlerinin iletildiğini" açıkladı. 
     Harekata ilişkin Başbakan Ecevit’in değerlendirmesi şöyle 
     "Yeni Amerikan yönetiminin Irak sorununu Türkiye ile ilk fırsatta yeniden değerlendirmesi yararlı olacaktır. Bu da bizim ABD'ye gönderdiğimiz bir mesajdır. Böyle bir harekata gerek duyulmuş olması ve sivillerin de zarar görmesi üzücü. Irak'ta hala barış sağlanamaması sınır komşusu olan Türkiye'yi yakından ilgilendirmekte ve etkilemektedir. Türkiye de 1974 yılında Kıbrıs Harekatı'nı ABD dahil, hiçbir ülkeye haber vermedi. Ne var ki ABD ile Türkiye arasında Irak açısından özel ilişkiler vardır. Onun için ABD'nin mutlaka bu konuyu Türkiye'ye bildirmesi gerekirdi. Bu konudaki sitemimizi ABD yönetimine ilettik. 
     
İncirlik kilidi bizde      Biz, BM kararları çerçevesinde Irak'taki insanların, özellikle de çocukların sorunlarına çözüm bulunması için elimizden geleni yapmaktayız. Bu, bir insani görevdir. İncirlik, onayımız olmadan kullanılamaz. Onayımızla ilgili olarak da kurallar belirlenmiştir. Dışişleri Bakanımız Cem, ABD Büyükelçisi Sayın Pearson ile görüştü. Düşüncelerimizi ve kaygılarımızı söyledi. 
     


 GÜNCEL 













</TEXT>
</DOC>
