<DOC>
<DOCNO> 36942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/ekonomi/eko02.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
SANAYİ SIRAT KÖPRÜSÜNDE 
</HEADLINE>
<TEXT>

İstanbul Sanayi Odası’nın anketine göre, işletmelerin 62.5’inde üretim azaldı. İşten çıkartılanların çalışanlara oranı iki kat arttı. Kapasite kullanımı yüzde 50’nin altında. 100 işyerinden 73’ü finansman sıkıntısında. Bu yıl ciroların üçte biri borca gidecek 
     EKONOMİ SERVİSİ 

     İstanbul Sanayi Odası’nın İSO 980 işyerinin katıldığı, Ekonomik Durum Tespiti Anketi ilk yarı yıl sonuçlarına göre, üretimi gerileyen işletmelerin oranı yüzde 33.8’den, 62.5’e yükseldi. 
     İstihdamı azalan işletmelerin oranı yüzde 50.7’ye çıktı. İşten çıkartılanların çalışanlara oranı iki kat artarak, yüzde 7.7 oldu. İç satışları azalanların oranı yüzde 72’ye, siparişleri azalanların oranı ise 63.8’e çıktı. Yılının ikinci yarısında işletmelerin yüzde 29.5’i üretimde, yüzde 36.1’i iç satışlarda azalma bekliyor.Yılının ilk yarısında işletmelerin yüzde 58.2’sinin kapasite kullanım oranı yüzde 50’nin altında kaldı. İşletmelerin yüzde 63.3’ünün satış hacmi daraldı. 
     
     Dolar tahmini 1 milyon 605 bin 
     Finans darboğazındaki işletmelerin oranı yüzde 73’e çıktı. İSO Başkanı Hüsamettin Kavi, toplam kredi yükümlülüğünün cirolara oranının yüzde 39.6’yı bulduğunu belirterek, "İşletmeler, yıl sonunda cirolarının üçte biri oranında borçlu olacak" dedi. 
     Ankete katılan işadamlarının yıl sonu toptan eşya fiyat artışı tahmini ortalama yüzde 69, tüketici fiyatlarındaki artış tahmini yüzde 68.2, yıl sonu dolar kuru tahmini ise 1 milyon 605 bin lira oldu. 
     
     Kavi Sözlerimiz gökkubbede kaldı 
     Mevcut ekonomik tablonun 1998’den beri en kötüsü olduğunu ve bunda sanayicilerin hatalarının da katkısı olduğunu belirten İSO Başkanı Kavi, Türkiye’nin yeni bir sanayi stratejisine ihtiyacı olduğunu söyledi. Kavi, devletin küçülmesi gerektiğini de belirtirken, bugüne kadar yaptıkları eleştirilerinin gökkubbede dolaştığını’ söyledi. Hükümet, özel sektör ve işçilerin işbirliği yapmaktan başka çaresi olmadığını vurgulayan Kavi, çeşitli alanlarda çalışma grupları oluşturulmasını önerdi. 
     
Vadeli satışlar durduruldu Krize karşı alınan önlemler Yüzde Vadeli satışlar durduruldu 38.3 İstihdam azaltıldı 36.9 Ödemeler ertelendi 33.2 Ücretsiz izin uygulaması 25.2 Satın alamlar durduruldu 25.1 Üretime ara verildi 24.7 Diğer 20.2 Ticari krediler kapatıldı 16.6 Satışlar durduruldu 10.3      
     



 EKONOMİ 




















</TEXT>
</DOC>
