<DOC>
<DOCNO> 48915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/yazar/okur.html </URL>
<DATE> 2001/10/26/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Kurullarla yaşamak 
</HEADLINE>
<TEXT>

     Kurullarla yaşamayı öğrenmeye çalışıyoruz. Sermaye Piyasası Kurulu, Bankacılık Düzenleme Denetleme Kurulu, Devlet Denetleme Kurulu, Rekabet Kurulu, Telekomünikasyon Kurulu, henüz oluşturulamadı ama Enerji Kurulu vs... 
     Daha sayalım mı 
     Dön baba dön, sağa bak kurul, sola bak kurul... 
     Anladığımız yeni dönemin adı "Kurullarla yaşamak." O halde kurullarla nasıl yaşayacağız, kurul dizaynları nasıl olacak ya da nasıl olmalı 
     İşte önemli nokta burası konu hassas, konu önemli... 
     Çünkü karar verici siyasetçiler, önce kuruyorlar, arkasından da yaygarayı basıyorlar. 
     Açıkçası bu durumda kimi kime şikayet edeceğimizi bilemeden yaşayıp duruyoruz. 
     Biz bu sayfalarda kurul konusunu çok işledik, yanlışlığı anlatmaya çalıştık. 
     Ancak gün ola devran döne bugüne gelindi. Gelinen noktada iki kurulu inceleyip ve bir karşılaştırma yapalım istiyoruz. 
     Biri SPK, diğeri BDDK... 
     
     Neyi tartışıyorlar 
     Diyeceksiniz ki, onca kurul varken neden iki kurulu karşılaştırıyorsunuz Bu soruyu soracağınızı biliyoruz ama bizim yazma gerekçemiz açık 
     Çünkü Hazine Müsteşarlığı’nda gizliden gizliye iki kurulun durumuyla ilgili tartışmalar, çalışmalar sürüyor. Dünya Bankası ve IMF bu iki kurulun birleştirilmesini istiyor da ondan... 
     Burada duralım ve eski SPK Başkanı Ali İhsan Karacan’ın kulaklarını çınlatalım, kendisi daha BDDK kurulmadan önce, "yanlış yapmayalım, doğrusu Mali Piyasalar Üst Kurulu" diye adeta çığlık atmıştı. Kimse uyarılarına kulak vermedi. 
     Oysa bugün geldiğimiz noktada BDDK’da problem olduğu ortada. Öncelikle kuruluş dizayn sorunu önemli bir tartışma konusu. Detaylarına girmeyeceğiz ama iki soruya BDDK’dan açıklama bekleyeceğiz. 
     BDDK’da tüm kararlar ittifak halinde mi alınıyor Ve buna bağlı olarak bugüne kadar BDDK’daki muhalif şerhleri acaba ne 
     
     Doğru adres 
     BDDK kurulurken yedi kurul üyesini altı yıl boyunca görev yapacak diye sunanlar, bir yıl dolmadan o yedi altın adamın yerinde yeller estirenlerin gerekçesini bugüne kadar anlayabilen birisi var mı 
     Şimdi başka 7 adam orada Ama ne yaptıklarını kimse bilmiyor. Duyumlarımıza göre kurul başkanı Engin Akçakoca, "kasım sonunda ayrılmak istiyorum" diyormuş. 
     Hoş, birileri gelir gider ama kurumlar kalır... Ama 1982 yılında kurulan SPK hala ayakta ve çalışıyor. Eğer BDDK ve SPK’yı birleştirip yeni bir kurul oluşturacaklarsa o vakit doğru tercihin ve adresin neresi olduğu da kendiliğinden ortaya çıkmıyor mu 
     Piyasayı terbiye etmekle terörize etmek arasındaki farkın ne olduğunu anlamak için uzman olmaya filan gerek yok. 
     Doğrular ve eğriler kendiliğinden ortaya çıkıyor... 
     Sözümüz, devlet içinde devlet yaratmanın kimseye hayrı yok, bilesiniz... 
     
     







Tehlikeli virajda külüstür araba 


Savaş gazisi 


İhale... 


Kaynayan Kafkas kazanında istikrar arayışı... 


Mavi Roma 


Sınavsız üniversite kandırmacası 


Sandık hüsran olacak 


Kafkasya'da 11 Eylül etkisi 


Kurullarla yaşamak 


İspatlayamayan hem şerefsiz hem onursuz 


Silah ruhsatı Bektaşi hikayesi 


Siyaset çürüten ihale düzeni 


Ferhan Şensoy "Kriz dediğin anlık olur " 


Üçüncü taraf Pek insanca 


KDV’yi bizim yerimize yabancılar ödemez 


</TEXT>
</DOC>
