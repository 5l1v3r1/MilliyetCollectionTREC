<DOC>
<DOCNO> 19066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/ekonomi/eko07b.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Faizde bahar havası 
</HEADLINE>
<TEXT>

Kemal Derviş’in göreve geldiği ilk ihalede yüzde 193.71 bedel ödeyen Hazine dün 5 ay vadeli ihalede yüzde 93’le borçlandı 
     EKONOMİ SERVİSİ 

     Devlet Bakanı Kemal Derviş’in göreve gelmesinden bu yana yapılan altı ihalede düşen bileşik faizler dün yapılan yedinci ihalede ilk defa yüzde 100’ün altına geriledi. Kriz döneminde göreve gelen ve ilk ihalede üç ay vadeli borç bulmak için yüzde 193.71 faize katlanmak zorunda kalan Hazine dün yaptığı beş ay vadeli ihalede yüzde 93.28’le 612.8 trilyon liralık net borçlanma gerçekleştirdi. 
     
     Yedi ihalenin en düşüğü 
     Mayısın ilk ihalesini dün gerçekleştiren Hazine’nin, 140 gün 5 ay vadeli bonosuna 1.5 katrilyon teklif geldi. Hazine, tekliflerin nominal 790 trilyon, net 612.8 trilyonunu karşıladı. 
     İhalede bileşik faiz 20 Şubat’tan bu yana ilk kez yüzde 100’ün altına gerilerken Derviş’in göreve gelmesinden bu yana yapılan yedi ihalenin de en düşük faizi oldu. 
     
     Getiri de düştü 
     Dünkü ihalede bileşik faiz yüzde 93.28, basit faiz ise yüzde 75 olurken bu faiz vadesine en yakın olan 126 günlük ihalede satılan bonoya oranla 57 puan düşüşe denk geliyor. 
     Faizlerin düşmesiyle birlikte bonoların getirileri de düşüyor. Yüzde 193 faizle çıkan bononun aylık getirisi yüzde 10.3 iken son ihalede aylık getiri yüzde 6.16’ya kadar geriledi. 
     
Dış krediler cesaret verici’      Kredi derecelendirme kuruluşu Moody’s’in Türkiye analisti Christine Lindow, IMF, Dünya Bankası ile sanayileşmiş yedi ülkenin 
     oluşturduğu G - 7’lerin Türkiye’ye verdiği desteğin çok cesaret verici olduğunu ve piyasalara olumlu etkide bulunacağını söyledi. Lindow, Türkiye’nin iki kriz sonucu büyük ekonomik yara aldığını, bunun sonucu oluşan devalüasyon ve yüksek faiz oranlarının ekonomide yaptığı tahribatı gidermenin zaman alacağını belirtti. Lindow, yapısal önlemlerin bir an önce yasalaştırılarak, programın aksatılmadan uygulanması gerektiğini ifade etti. 
     
Aylık getiri düşüyor İhale tarihi 1 Mayıs 2001 İtfa tarihi 19 Eylül 2001 Gelen teklif 1.530 trilyon Nominal satış 790 trilyon Net satış 612.8 trilyon Kamuya satış 46 trilyon Faiz yükü 177.2 trilyon Basit faiz 75.0 Bileşik faiz 93.28 Beş ay sonunda elde edeceği faiz 28.76 1 milyarı olanın parası bey ay sonra ne olacak 1.287.600.000      
     



 EKONOMİ 























</TEXT>
</DOC>
