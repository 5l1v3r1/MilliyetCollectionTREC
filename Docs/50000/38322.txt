<DOC>
<DOCNO> 38322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/ekonomi/eko09.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Arjantin’de erken seçim gündemde 
     Yapılan tüm reformlara rağmen ekonominin bir türlü düze çıkamaması ve halkın tepkisi, Arjantin’de erken seçim olasılığını gündeme getirdi. 
     Son gelişmelerle ortaya çıkan sosyal patlama riskinin, Devlet Başkanı Fernando de la Rua’nın istifasını ve 2003’te yapılacak seçimlerin de erkene çekilmesini gündeme getirmesi bekleniyor. 
     Uzmanlar, orta sınıfın uygulanmakta olan ekonomik programdan desteğini çekmeye başladığını, bunun erken seçim olasılığını güçlendirdiğini belirtiyorlar. Sanayileşmiş 7 ülke ve IMF’den henüz net bir yardım sözü alamayan Arjantin’in, yaklaşık 130 milyar dolarlık borcunu çevirebilmesi sorunu, uluslararası piyasalar için de önemli bir sorun. 
     
     Yoksul ülkelere vergi ödensin’ 
     IMF reçetelerine aykırı uygulamalarıyla tanınan Malezya Başbakanı Mahathir Muhammed, yoksul ülkelerin uluslararası ticaretin serbestleştirilmesini kabul etmesine karşılık, çokuluslu şirketlere "dünya vergisi" getirilmesini teklif etti. 
     Muhammed, küreselleşmeden yararlanan zengin ülkelerde yaşayanlardan alınacak "dünya vergisinin" yoksul ülkelerin alt yapı yatırımlarının finansmanında kullanılmasını istedi. Malezya Başbakanı, yabancı sermayeyi çekmek isteyen birçok yoksul ülkenin çokuluslu şirketlere büyük vergi muafiyetleri tanıdığını belirterek, bu şirketlerin bu ülkelerdeki faaliyetlerden elde ettikleri kazancın vergisini merkezlerinin bulunduğu zengin ülkelere ödediğini, yoksul ülkelerin bu yolla da kayba uğradığını savundu. 
     
     ABD’de FED, faizi yine düşürdü 
     Ekonomik durgunluğun kıyısında gezinen ABD’de, Merkez Bankası FED dünkü toplantısında, faiz oranlarını çeyrek puan daha düşürdü. FED böylelikle yılın başından bu yana faiz oranlarını yedinci kez düşürmüş oldu. Ayrıca yıl içindeki faiz indirimlerinin toplamı 3.00 puanı bulurken, kısa dönemli faiz oranları yüzde 3.5 seviyesine indi. Böylece ABD’deki faiz oranları Mart 1994’ten bu yana en düşük değerine geriledi. Ülkedeki iş çevreleri ise ülke ekonomisinde umulan büyüme işaretlerinin h l görülemediğine dikkati çekiyorlar. Analistler daha yüksek bir kısıntı beklediklerini açıklarken Wall Street’te faiz kısıntısının beklenenin altında gerçekleşmesi nedeniyle endekslerde düşüş gözlendi. 
     
     Esbank’tan eski sahibine haciz 
     CENNET NAR İstanbul 

     Fon’a devredildikten sonra tasfiye edilerek Etibank çatısı altına giren Esbank, eski sahibi Yavuz Zeytinoğlu’na ait şirketlere verdiği 17 trilyonluk krediyi tahsil etmek için ihtiyati haciz kararı aldırdı. 
     Etibank avukatı tarafından İstanbul Asliye Ticaret Mahkemesi’ne verilen dava dilekçesinde, Zeytinoğlu grubuna bağlı Eston İnşaat’ın bankanın Mecidiyeköy Şubesi’nden, 17 trilyon 480 milyar kredi kullandığı bildirildi. Krediye, aynı gruba ait Eston Eskişehir Beton Sanayi A.Ş’nin kefil olduğu, vadesi dolan kredinin ödenmediği belirtildi. 
     
     TEB’den 18.1 trilyon net k r 
     Türk Ekonomi Bankası’nın TEB altı aylık net k rı bir önceki yılın aynı dönemine göre yüzde 43 artarak 18.1 trilyon liraya yükseldi. Aktif toplamını 1.4 katrilyona çıkaran TEB, mevduatını da 760 trilyona yükseltti. TEB’den yapılan açıklamada, "Yüzde 105 olan likit varlıklarımızın toplam mevduatı karşılama oranı likiditemizi göstermektedir" denildi. 
     
     Demirbank Hortumsan’ı satıyor 
     Tasarruf Mevduatı Sigorta Fonu bünyesindeki Demirbank, Hortumsan Hortum Sanayii ve Ticaret’teki yüzde 99.20 payını satışa çıkarıyor. Satışa ilişkin tarihler şöyle 29 Ağustos’a kadar başvuran yatırımcılar ile gizlilik anlaşması yapılacak. 31 Ağustos’ta teklifler Demirbank Genel Müdürlüğü’ne ulaştırılacak. 3 Eylül’de banka sonuçları açıklayacak. 
     



 EKONOMİ 


















</TEXT>
</DOC>
