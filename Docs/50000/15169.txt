<DOC>
<DOCNO> 15169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/ekonomi/eko07.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Polat İlk kez maaş ödemekte zorlandık 
</HEADLINE>
<TEXT>

Geçen ay maaş ödemekte zorlandıklarını belirten Adnan Polat, Krizde işçi çıkartmayız’ dedi 
     ESRA YENER-CEM BAKIRCI Erzurum 

     İbrahim Polat Holding Yönetim Kurulu Başkan Vekili Adnan Polat, 45 yıllık tarihlerinde ilk kez geçen ay maaşları ödemekte zorlandıklarını söyledi. 
     Polat Turizm’in Erzurum Palandöken’deki 30 milyon dolara mal olan 650 yatak kapasiteli Polat Reneissance Oteli’nin açılışından sonra basın toplantısı düzenleyen Polat, ekonomik krizin demokratik çözümler içinde, ama çok hızlı biçimde çözülmesi gerektiğini belirtti. Kendilerinin de krizden çok fazla etkilendiğini belirten Polat, şöyle konuştu "Bir çok turizm yatırımımızı bu aşamada bekletiyoruz. 45 yıllık tarihimizde ilk defa geçen ay başında çalışanlara maaşlarını tam olarak ödeyemedik. Bayram öncesi yarısını verdik bayramdan sonra da diğer yarısını verdik. Ancak herşeye rağmen kriz döneminde işçi çıkarmama kararı aldık." Polat, herkesin elindeki dövizin yüzde 20’sini TL’ye çevirmesi halinde krizin aşılabileceğini de söyledi. 
     
Siyasi sistem değişmeli’      Sakıp Sabancı da siyasi sistem değişmeden krizleri atlatamayacağını belirtti. Erzurum’da yatırım ve fabrika isteyen vatandaşlara Sabancı’dan "Benim Türkiye’nin her iline fabrika yapmam mümkün değil" yanıtı geldi. Sabancı, Atatürk Üniversitesi öğrencilerinin "Krizden nasıl çıkarız " sorusuna da şu yanıtı verdi "Liderler eğer siyasi sistemi değiştiriyoruz, ölünceye kadar siyaseti bırakıyoruz. Seçim yasasını yeniden yapıyoruz derlersese ülkenin önü açılır." 
     


 EKONOMİ 

















</TEXT>
</DOC>
