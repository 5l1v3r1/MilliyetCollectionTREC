<DOC>
<DOCNO> 26417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/son/sondun03.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Etna yanardağı faaliyete geçti 
</HEADLINE>
<TEXT>

     İtalya'nın Sicilya adasındaki Avrupa'nın en etkin yanardağı Etna faaliyete geçti. 
     Sivil savunma yetkilileri, uzun süredir sessiz olan Etna'nın güneydoğu kraterinin bu sabah erken saatlerde lav fışkırtmaya başladığını, etrafa kül ve duman yayıldığını belirterek, halkın tehlike içinde olmadığını belirttiler. Yetkililer, az miktarda lavın 3 bin metre yükseklikten Bove Vadisi'ne indiğini belirterek, Etna yakınlarındaki Catania şehrinde oturanların korkmalarını gerektirecek bir durum olmadığını söylediler. Ara sıra faaliyete geçen Etna, en son 1992 yılında insanlar için tehlikeli olacak biçimde lav ve kül püskürtmüş, lav akıntısı yüzünden dağ eteklerindeki Zafferana bölgesinde yaşayan 7 bin kişi geçici de olsa tehlikeye maruz kalmıştı. 







</TEXT>
</DOC>
