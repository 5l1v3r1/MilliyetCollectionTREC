<DOC>
<DOCNO> 25818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/son/sontur18.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
"Domuz" diye yanlışlıkla oğlunu vuran avcı intihar etti 
</HEADLINE>
<TEXT>

     Muğla'nın Yatağan ilçesi Elmacık köyünde, domuz avlarken yanlışlıkla oğlunu vuran baba, intihar etti. 
     Alınan bilgiye göre, Erol Küçük 35 ile oğlu Mehmet Küçük 17 , köylerinin yakınındaki buğday tarlasında, gece saatlere kadar domuz nöbeti tuttular. Oğlunu tarlanın bir köşesinde bırakan ve yerinden ayrılmamasını söyleyen Baba Erol Küçük, tarlanın içinde domuz olduğunu sanarak ateş etti. Ancak yanlışlıkla oğlunu vuran baba, Mehmet Küçük'ü, Yatağan Devlet Hastanesi'ne kaldırdı. Yapılan tüm müdahalelere rağmen, Mehmet Küçük kurtarılamadı. 
     Oğlunun ölümü üzerine bunalıma giren Erol Küçük, köye dönerek komşusu Ali Koca'nın tüfeğini, domuz avına gideceğini söyleyerek ödünç aldı. Oğlunu vurduğu buğday tarlasına giden Erol Küçük, tüfeği başına dayayıp tetiği çekerek yaşamına son verdi. 
     Hastane yetkilileri, Erol Küçük'ün, domuz sanarak oğlunu yanlışlıkla vurduğunu söylediğini, olayı jandarmaya bildirdiklerini söylediler. 







</TEXT>
</DOC>
