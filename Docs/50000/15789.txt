<DOC>
<DOCNO> 15789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/son/sontur37.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Esenyurt Belediyesi'nde büyük operasyon, belediye başkanı aranıyor 
</HEADLINE>
<TEXT>

     İstanbul DGM Cumhuriyet Başsavcılığı, Esenyurt Belde Belediyesi'nde imar işlerinde yolsuzluk yapıldığı iddialarına ilişkin soruşturma başlattı. DGM, Belediye Başkanı Gürbüz Çapan ve 2 kardeşinin de aralarında bulunduğu 30 kişinin yakalanmasını istedi. 
     Jandarma Belediye görevlilerinin de aralarında bulunduğu 9 kişiyi gözaltına aldı. İstanbul DGM Cumhuriyet Başsavcılığı, Esenyurt Belde Belediyesi'nde ''usulsüz imar işleri yapıldığı'' yolundaki iddialar konusunda soruşturma açtı. 
     Başsavcılık, bu soruşturma kapsamında Esenyurt Belediye Başkanı Gürbüz Çapan ve 2 kardeşinin de aralarında bulunduğu yaklaşık 30 kişinin gözlem altına alınması için İl Jandarma Komutanlığı'na talimat verdi. 
     Bunun üzerine harekete geçen jandarma ekipleri, belediye görevlilerinin de aralarında bulunduğu 9 kişiyi, 1 adet tabancayla birlikte gözlem altına aldı. Operasyon sırasında bulunamayan Belediye Başkanı Çapan, kardeşleri Zeki ve Günay Çapan ile diğer kişilerin de yakalanması amacıyla başlatılan operasyonlara devam ediliyor. 
     Bu arada, Gürbüz Çapan'ın, yurtdışına çıktığı iddiaları ortaya atıldı. 
     




</TEXT>
</DOC>
