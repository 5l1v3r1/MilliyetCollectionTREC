<DOC>
<DOCNO> 6039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/spor/spo01.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
SCALA PÜR DİKKAT 
</HEADLINE>
<TEXT>

İtalyan hoca, bugünkü kupa sınavı için oyuncuların adeta beynini yıkadı 
     KARTAL YİĞİT 

     Rövanş gibi 
     SCALA, bugünkü maç öncesinde takımın adeta beynini yıkadı. Ligin ilk yarısında Gençlerbirliği’ne, evinde farklı mağlup olan Siyah - Beyazlı ekipte, rövanş sayılan bu maç için İtalyan hoca tedirginliğini oyuncularına anlattı. Scala, bu karşılaşmanın kasetini oyuncularına izletti, "Kademede büyük hata yaptık. Savunma ile orta saha arasında kopukluklar vardı. Tekrarlamamalıyız" dedi. 
     
     Mehmet mi, İlhan mı 
     İTALYAN çalıştırıcı bugün orta sahada oynatmadığı düşündüğü Mehmet ile İlhan arasındaki kesin kararını dün verdi. Antalyaspor maçının sonlarına doğru oyuna giren ve başarılı futboluyla dikkat çeken Şifo Mehmet’in yerine Scala’nın Babangida’yı düşünerek, pres özelliği olan genç İlhan’a şans vereceği belirtildi. 
     
Tüzün ile yeniden      BEŞİKTAŞ’TA alt yapıdaki görevine altı yıl sonra tekrar başlayan Serpil Hamdi Tüzün, hedeflerinin Beşiktaş modeli yaratmak olduğunu söyledi. Tüzün "En önemli görevim, oluşturacağımız stratejiyi belirlemek. Ufuk Pak hoca, sağ kolum olacak. Avrupa’da başarılı Beşiktaş için gençleri bulup, çıkaracağız. Avrupa’da kilit oyuncular olacak futbolcuları, Beşiktaş’a kazandıracağız" dedi. 
     
Beşiktaş - G.Birliği      STAT BJK İnönü 
     SAAT 20.30 
     HAKEM Erol Ersoy 
     BEŞİKTAŞ Fevzi - Erman, Ümit, Bayram - Nihat, Karhan, Yasin, İlhan, İbrahim - Nouma, Ahmet Dursan 
     GENÇLERBİRLİĞİ Patrick - Tolga, Beyhan, Ömer - Babangida, Ferdi, Thomas, Phiri, İsmail Güldüren - Kona, Ümit Karan 
     SAKAT Tayfun, Münch, Karhan, Halilagiç Beşiktaş , Utku, M.Ali, Nihat G.Birliği 
     TV TRT 1 CINE 5 Canlı 
     
106. randevu      BEŞİKTAŞ ile Gençlerbirliği bugün, tarihlerinde 106. kez karşı karşıya gelecek. 105 maçın 67’sini Beşiktaş, 13’ünü ise Gençlerbirliği kazanırken, 25 karşılaşma da berabere sonuçlandı. Kartal’ın bu süre içinde attığı 223 gole, başkent ekibi 99 golle yanıt verdi. Kupada ise taraflar dört kez eşleşti ve Beşiktaş hepsinde tur atladı. 
     


 SPOR 
































</TEXT>
</DOC>
