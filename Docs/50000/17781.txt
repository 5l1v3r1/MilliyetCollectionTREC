<DOC>
<DOCNO> 17781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/yasam/yas02.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
TRT istemeden eylem koydu’ 
</HEADLINE>
<TEXT>

Çevreci 'Yeşilbarış' örgütü üyeleri, Ankara’da TRT'nin de kullandığı binaya korsan afiş çekti İklim Katili Bush Aranıyor 
     ALTAN BURGUCU Ankara 

     Uluslararası çevreci örgüt Greenpeace'in Yeşilbarış üyeleri, Türkiye’deki son eylemlerini dün başkent Ankara'da gerçekleştirdi 
     Çevreci eylemciler, ABD Başkanı George W. Bush'un Kyoto Protokolü'nü İklim Değişikliği Çerçeve Sözleşmesi imzalamamasını protesto etmek için, ABD'nin Ankara Büyükelçiliği önünde eylem yaptı. Eylem dahilinde, büyükelçiliğin karşısında bulunan ve TRT ile bazı kamu kuruluşlarının kullandığı binaya da 'İklim Katili Bush Aranıyor' yazılı dev bir afiş asıldı. 
     Greenpeace Akdeniz Ofisi Enerji Kampanyası Sorumlusu Melda Keskin de, küresel sera gazı yayılımının yüzde 25'nin ABD'den kaynaklandığına dikkat çekti. 
     
     Karakolluk oldular 
     Eylemin başlamasından 20 dakika sonra olay yerine gelen güvenlik güçleri, önce ilanın asıldığı ipleri kesti, daha sonra tırmanıcıları eyleme son vermeleri konusunda uyardı. Greenpeace üyeleri, bunun binaya karşı bir eylem olmadığını, amaçlarının Başkan Bush'u protesto etmek olduğunu ifade etti. Greenpeace tırmanıcıları ve elçilik önündeki Greenpace üyeleri daha sonra Çankaya Karakolu'na götürüldü. 
     
     



 YAŞAM 






















</TEXT>
</DOC>
