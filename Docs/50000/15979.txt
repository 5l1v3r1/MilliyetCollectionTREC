<DOC>
<DOCNO> 15979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/ekonomi/eko07.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’ten sinyal aldık isyan ettik’ 
</HEADLINE>
<TEXT>

     EKONOMİ SERVİSİ 

     İstanbul Ticaret Odası İTO Başkanı Mehmet Yıldırım geçtiğimiz günlerde Prof. Asaf Savaş Akat’ın evinde ekonomiden sorumlu Devlet Bakanı Kemal Derviş ve işadamlarıyla yapılan toplantıda çıkan sonuçlar nedeniyle TOBB’un, Hükümet’in istifasını isteme kararı verdiğini söyledi. Yıldırım, Akat’ın evinde yaşananları şöyle anlattı 
     "İstanbul Sanayi Odası Başkanı Hüsamettin Kavi bizi arayarak o başını çeviremeyen profesörün Akat evinde Kemal Derviş’in işadamlarıyla toplantı yapacağını söyledi. Başkan Miras ve ben kurum başkanları olduğumuz için özel evde yapılacak toplantıya gitmeyi kabul etmedik ve Sanayi Odası başkanının bizi temsilen gitmesini kabul ettik. Orada reel sektör için acı reçete çıkacağını öğrendik." 
     TOBB Başkanı Fuat Miras da Ankara’da Milliyet’e yaptığı açıklamada, bir bakanın kendilerine "sizler ve üst gelir grupları için acı reçete geliyor" dediğini kaydederek, "Ben de sayın bakana, artık omuzumuzda yük taşıyacak hal kalmadı karşılığını verdim" dedi. 
     


 EKONOMİ 























</TEXT>
</DOC>
