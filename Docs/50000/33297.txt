<DOC>
<DOCNO> 33297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/spor/spo06.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
MUHTEŞEM ELVAN 
</HEADLINE>
<TEXT>

Avrupa Gençler Şampiyonası’nda fırtına gibi esti. Bayanlar 5 bin metreden sonra dün de 3 bin metrede Türkiye rekoru kırarak altın madalyaya ulaştı 
     AVRUPA Gençler Atletizm Şampiyonası’nda muhteşem bir performans gösteren Etiyopya asıllı atletimiz Elvan Can, bayanlar 5 bin metreden sonra dün de 3 bin metrede altın madalyaya ulaştı. Can, 8.53.42’lik derecesiyle birinciliğe uzanırken Gençler Türkiye rekorunu da kırdı. Aynı kategoride final koşan diğer atletimiz Türkan Erişmiş ise 9.21.40 ile sekizinci sırada yer aldı. Bu arada erkekler 400 engelli yarışında da Kürşat Çalışkan 53.32’lik derecesiyle 8.’liği elde etti. 
     TÜRK atletizmin uzun süredir başarıya hasret kalan asık yüzü, Avrupa Şampiyonası ve Golden Lig’den peş peşe gelen sevindirici haberlerle güldü. Elvan Can’ın iki altın madalyasının yanısıra iki Gençler Türkiye rekoru kırması, Abdurrahman Kara’nın 10 bin metrede bronz alması büyük sevinç yaşattı. Ebru Kavaklıoğlu’nun Golden Lig’de dünyanın bir çok ünlü ismini geride bırakarak gümüş madalyaya ulaşarak Türkiye rekoru kırması da gurur kaynağı oldu. 
     



 SPOR 























</TEXT>
</DOC>
