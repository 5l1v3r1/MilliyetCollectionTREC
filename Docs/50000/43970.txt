<DOC>
<DOCNO> 43970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/27/spor/yguven.html </URL>
<DATE> 2001/09/27/ </DATE>
<TIME>  </TIME>
<AUTHOR> ERCAN GÜVEN  </AUTHOR>
<HEADLINE>
Cim-Bom hattı 
</HEADLINE>
<TEXT>

     Acımasız doğa olayları, insafsız terör saldırılarından sonra, hem yardım hem de vatandaşların dayanışma duygularına bir açılım sağlayan kampanyalar, son derece faydalı sosyal olaylar. 
     Bu açıdan bakınca, Galatasaray’ın başına ne gibi felaket geldi de, bu "destek hattı" ortaya çıktı diye irkiliyor insan. 
     İki ucu keskin bir bıçaktır bu kampanya... 
     
     Ya Galatasaraylılar’dan yeterli ilgiyi yakalayamazsa .. Sevgilerinden şüphe mi edilecek insanların .. 
     Hadi maçlara borç bulup gidiyorlar "destek hattı" için çaktırmadan komşunun telefonunu mu kullansınlar... 
     Ben, bu hatta gelen telefonların istatistiklerini çok merak ediyorum. 
     Mesela Galatasaray - Fenerbahçe maçının ertesinde arayanların sayısında bir düşüş olduğuna inanıyorum. 
     Neden mi .. Hattı çevirdiklerinde, "aradığınız numara şu anda Fenerbahçe ceza alanında" yanıtını almaktan çekinmiş olmalılardır diye düşünüyorum. 
     
OGÜN’ÜN İTİRAFI      Fenerbahçe’de "itiraflar serisi" geçen hafta Ogün ile başladı ve kaptan "çalışmıyoruz" dedi. 
     Acaba futbolcuları mı kastetti, Denizli’yi mi suçladı, orası belli değil... 
     Herkes bu ipucunu diline doladı. 
     Yalan haberle içli dışlı olanlar doğal olarak bu haberi de "kendilerininki gibi" sandılar. Bazıları "Ogün geyik muhabbetinde ağzından kaçırmıştır" dedi, bazıları daha da ileri gitti. 
     "Gazeteci, dost muhabbetinde söyleneni sayfaya taşımış olabilir"... 
     Oysa yazan arkadaşımız Yusuf Kobal... Telefonu 24 saat açık. Ama açıp soracak yürek kimde var. 
     Gerçi televizyonda uçup giden ve milyonların değerli saatlerini beraberinde sürükleyen zaman, geri gelmez ama, belki h l merak ediyorlardır diye Yusuf’un yanıtını yazıyorum 
     "Meslek hayatımda hiçbir futbolcuyla geyik yapma mesafesine girmedim. Ogün, Barcelona maçında oyundan alınıp sinirli hareketler yaptığında her meslektaşım onu aradı ama ben ulaştım. Açıkça sordum ve demoralize haline karşın, daha da ileri gitmesi için çanak tutmadım. Aynen yazdım." 
     
Medeniyet ve futbol      İstanbulsporlu futbolcuların maçtan sonra mikrofonlar karşısındaki jest ve mimiklerini izleyip, sözlerine kulak veriyor musunuz bilmem .. 
     Hepsinde "poker face" denilen "ipuçsuz" yüzler, tahrikten uzak, mağlup rakibe saygı duyan sözler ve "tevazu" dolu jestler... 
     Tıpkı Aykut Kocaman... 
     Belli ki at sahibine göre kişniyor... 
     Gerçi altı yıl önce Fenerbahçe’ye şampiyonluk getiren Trabzonspor galibiyetinden sonra "bu yaklaşım" Aykut’un başına çok işler açmıştı ama, kısa vadede futbolun coşkusunu törpüler gibi görünen böylesi hareketler, üst üste yığılan yıllarla birlikte "medeni sporöda en saygın yeri alacaklar. 
     Bizim futbolumuzda "medeniyetin" ne kadar yeri var o tartışma konusu. 
     
Kartal’da muhalefet      Ankaragücü galibiyeti, hem de tribündekilerin haklarını helal ettiği bir futbolla gelen zafer, Beşiktaş Yönetim Kurulu’na rahat bir nefes aldırdı. 
     Ankara’daki maçta "puromu yedim" dediği rivayet olunan Serdar Bilgili’yi, "iddia ettiği" kulübün içindeki muhalefet, bir süre rahatsız edemeyecek. 
     Takımın galip geldiği maçlarda bile ağıza alınmayacak laflara muhatap olan Süleyman Seba’nın iktidardaki son iki yılına oranla, Bilgili’nin karşılaştığı ve çok şaşırdığı muhalefet, aslında yönetimde var, ama kimse adını koyamıyor. 
     Ahmet Hamoğlu kulübün asbaşkanı ve çıkıp televiyonda çatır çatır muhalefet yapıyor. 
     Görmedim, ama bilenler diyor ki, kimi yönetim kurulu üyeleri sık sık muhalefet gruplarının toplantılarında boy gösteriyor. 
     Demem şu, Ankaragücü galibiyeti Kartal’a nefes aldırdı, ama yetmez. 
     Kocaeli’nin havası ise "nefes darlığına" hiç iyi gelmez. 
     
Tele Kafakol      Okuyacağınız kurgusal "spor - tartışma - ayıklama" programındaki isim ve olay benzerlikleri tamamen "duygusal" bir yanılsama olup gerçeği yansıtmamaktadır. 
     Aslında gerçekler daha çarpıcıdır. 
     
     Ahmet ŞENçakar Turgay abi, benim doktor olduğuma bakma, lisede tarihten çakmıştım. Sen antrenörlük yaptın mı Allah’ını seversen .. 
     Turgay ŞENer Ahmetciğim, sana bir ders vermek lazım ama, benim panterlik günlerime denk gelecektin. Hiç unutmam İkinci Cihan Harbi yeni bitmiş, Macar takımının sağ hafı üzerime doğru geliyor... 
     Ziya ŞENkul Bana bak Ahmet, hakemlik yapma... Terminatör gibi, kim varsa dalıyorsun. Kaşınıyorsun galiba 
     Ahmet ŞENçakar Ya n’apıyım, devamlı miladdan evvelden bahsediyorsunuz. Ben bir "Pişekar" istiyorum, yoksa giderim. 
     Ali Sami YANLIŞ Doktor civanım, benim kitaplarımı okudun mu sen 
     Ahmet ŞENçakar Burası Beyazıt Kütüphanesi mi Söyle bakalım UEFA’da kaç ülke var 
     Ali Sami YANLIŞ O da bişey mi Perestroikayı kim yaptı sen bil bakalım. 
     Ahmet ŞENçakar Bak daha yeni geldin. Bir daha dersini çalışmazsan çok fena yaparım. 
     Ali Sami YANLIŞ Sen kim oluyorsun be... Ben milletvekillerinin bile elini sıkmıyorum. 
     Ahmet ŞENçakar Onu bilmem ama, devlete sırtını dönüyorsan, arkanı iyi kolla. 
     Ali Sami YANLIŞ Bana bak, sonra reklam arasında özür diliyorsun. Kim eğitti bunu sözümü kessin diye. 
     Ahmet ŞENçakar Hadi oradan şeker hastası. 
     Ali Sami YANLIŞ Ya sen... Ruh hastası. 
     Turgay ŞENer Yapmayın arkadaşlar. Bakın çok saygı duyduğum, büyük insan değerli bilgin Fetullah Gülen der ki... 
     Ziya ŞENkul Turgay abi, sen herkese mavi boncuk dağıtıyorsun. Şimdi Hıncal bağlansa ona da haklısın dersin ya. 
     Ahmet ŞENçakar Sizde Hıncal Uluç kompleksi mi var acaba 
     Ziya ŞENkul Bana bak sen ne doktorusun öyle... Kenarda bekleyip lafa atlama, yoksa tavlayı açarım. 
     Ali Sami YANLIŞ Ben çok iyi tavla oynarım. Tavlanın kitabını yazdım. Bakın şu elimdeki kağıda son maçımın krokisini çizdim. 
     Turgay ŞENer Ebenin.... 
     
Şik yetim var      Ben de bir Fenerbahçe mağduruyum .. 
     Bu sezon iki maçında yorum yazdım, kariyerime iki boing çarpmış gibi oldu... 
     Açık açık soruyorlar "yazıların niye bu kadar tatsız, kuru " 
     Ne yapalım, malzeme bu... 
     



 SPOR 
























</TEXT>
</DOC>
