<DOC>
<DOCNO> 28330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/son/sontur35.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
FP grubuna sessizlik hakim 
</HEADLINE>
<TEXT>

     Anayasa Mahkemesi'nin FP'nin kapatılması yönündeki kararının ardından partinin TBMM'deki grubunda sessiz bir bekleyiş sürüyor. 
     Partinin kapatılma kararının ardından Ankara Büyükşehir Belediye Başkanı Melih Gökçek, FP Grup Başkanvekili Bülent Arınç'ın odasına geldi. Gökçek'in ardından ''yenilikçi'' milletvekillerinden Mahfuz Güler, Zülfikar İzol, Salih Kapusuz, İsmail Kahraman, Mehmet Ali Şahin, Abdullah Gül ve Ömer Vehbi Hatipoğlu da Arınç'ın odasına geldi.Toplantıya daha sonra Bülent Arınç da katıldı. Arınç, gazetecilerin soruları karşısında, ''Hiçkimse bir açıklama yapmayacak. Bu konudaki çıklamayı Sayın Genel Başkan, grup toplantısında yapacak'' dedi. 
     FP'de, ''gelenekçi'' milletvekillerinden Fetullah Erbaş ve Lütfi Doğan da kararın hemen ardından FP Genel Başkanlık odasına geldi. Erbaş, gazetecilere, ''Nazlı Hanım'ın milletvekilliğini düşürmüşler. Onun irticayla ne ilgisi var ' dedi. 
     FP Grup Başkanvekilleri Avni Doğan ve Yasin Hatiboğlu ile Genel Sekreter Suat Pamukçu da daha sonra gruba gelerek, gelenekçi milletvekilleri ile durum değerlendirmesi yaptılar. Hatiboğlu, odasına girerken, gazetecilere, ''Hayrola birşey mi var Niye bekliyorsunuz'' dedi. Bir gazetecinin, ''Yeni kurulacak partiyi de kapatacaklarmış'' esprisi karşısında, ''Bakın o doğrudur. Bugünkü zihniyetle o da yapılır'' dedi. 
     
     







</TEXT>
</DOC>
