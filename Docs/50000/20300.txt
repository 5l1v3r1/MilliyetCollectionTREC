<DOC>
<DOCNO> 20300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/yasam/yas07.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Valilere yeni tesis için 
</HEADLINE>
<TEXT>
Ağaçlara kıydılar 
Ankara Valiliği, misafir valiler yorulmasın diye Gençlik Caddesi’ndeki parka tesis yaptırmaya karar verdi bunun için de yarım asırlık ağaçlar kesildi 
     BEHZAT MİSER Ankara 

     Tasarruf tedbiri rafa kalktı 
     ANKARA Valiliği, kente gelen konuk valilerin rahatı için hem tasarruf tedbirlerini yıktı, hem de asırlık ağaçları... Valilik, misafirlerin Gölbaşı’ndaki dinlenme tesislerine giderken "yoruldukları" gerekçesiyle, alınan tasarruf tedbirlerine karşın özel bir tesis yaptırmaya karar verdi. İnşaat alanı olarak da yarım asırlık ağaçların bulunduğu çocuk parkını seçti. 
     
     Elleriyle dikmişlerdi 
     GENÇLİK Caddesi sakinleri geçen hafta Büyükşehir Belediyesi Çevre Koruma Daire Başkanlığı ekiplerini, ağaçları keserken görünce, 50 yıl önce kendi elleriyle diktikleri ağaçların katledilmesine büyük tepki gösterdi. "Böyle saçma iş olmaz" diyen Çevre Bakanı Fevzi Aytekin ise idari soruşturmayı hemen başlatacağını söyledi. 
     



 YAŞAM 























</TEXT>
</DOC>
