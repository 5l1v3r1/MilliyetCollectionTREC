<DOC>
<DOCNO> 3305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/siyaset/siy04.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamil Dede sabıkalı çıktı 
</HEADLINE>
<TEXT>

Turgut Yılmaz ile canlı yayında tartışan İP’li Dede’nin soyguna teşebbüs, adam kaçırma, gasp gibi suçlarının olduğu anlaşıldı 
     HAKAN ŞANLITÜRK Ankara 

     İşçi Partisi İstanbul İl Başkanı Kamil Dede, önceki akşam Kanal D’de işadamı Turgut Yılmaz ile tartıştı. Televizyonda Yılmaz’a "Sen siyaset yapamazsın. Yakında kelepçelenerek götürüleceksin" diyen Dede ile Yılmaz arasındaki tartışmanın çıkışta da devam ettiği bildirildi. 
     TV ekranlarına yansıyan bu tartışmanın kahramanı Kamil Dede’nin poliste kabarık bir sabıka dosyası bulunduğu ortaya çıktı. Polis belgesinde Dede ile ilgili ifadeler şöyle 
     "... 3 Mayıs 1971’de silah tehdidiyle Ziraat Bankası Unkapanı Şubesi’ni soymaya teşebbüs etme suçundan Ömer Ayna ile birlikte yakalanmış, Mete Has ile Talip Aksoy’u kaçırdıklarını itiraf etmiş, bu tarihte Mahir Çayan, Kamil Dede ve 5 arkadaşı tutuklanmışlardır. 
     1971’de Türkiye Halk Kurtuluş Ordusu adlı yasadışı örgüte yönelik yapılan çalışmalar neticesinde yakalanarak Mahir Çayan, Kamil Dede ve arkadaşları hakkında banka soymak, adam öldürmek, fidye almak ve gasp yapmak suçlarından yargılanıp İstanbul 3 No’lu Askeri Mahkemesi’nin 1972 141 ve 1972 90 sayılı gerekçeli hükmüyle müebbet hapse çarptırılmışlardır." 


 SİYASET 




















</TEXT>
</DOC>
