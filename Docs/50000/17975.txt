<DOC>
<DOCNO> 17975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/yazar/pulur.html </URL>
<DATE> 2001/04/25/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Tarihin tekrarı mı 
</HEADLINE>
<TEXT>

     "TARİHİN tekerrürden,- yani tekrardan - ibarettir " diye bir laf vardır. 
     Mehmet Akif, bu lafı pek sevmez 
     "Tarihi tekerrür diye tarif ediyorlar Hiç ibret alınsaydı, tekerrür mü ederdi " diye sorar. 
     İbret alınsaydı... 
     
     PROF. Dr. Refii Şükrü Suvla, 1930'da "Tanzimat'ın 100. yılı" için yaptığı bir araştırmada, "Zayıf bir devlet tarafından alınan dış borcun, daima siyasi ödün getireceğini" yazar. 
     1854 Kırım Savaşı'ndan sonra, Osmanlı devleti İngiltere'den 2.5 milyon Osmanlı altını borç alır. Borcun karşılığı da Mısır'dan alınan vergidir. Yani, Osmanlı'nın Mısır'dan aldığı vergi, doğrudan doğruya İngilizlere gidecek, borç ödenecektir. 
     Prof. Suvla, Morawitz'in Osmanlı borçlanması için şöyle yazdığını aktarır 
     "Çok çabuk öğrenilen ve alışılan şeyler vardır. Borçlanmak da bunlar meyanındadır. Osmanlı İmparatorluğu borçlanmağa başlar başlamaz bu sahada daha ileri gitmiştir." 
     Prof Suvla, "Adamın hakkını teslim etmek gerekir" der. 
     
     BORÇ, borcu getirir, önce Mısır vergisi, arkadan Suriye ve İzmir gümrüğü gelirleri alınan borçlara gider. 
     Her alınan yeni dış borç, bir öncekinin faiziyle birlikte ödenmesinde ve bütçe açığını kapatmakta kullanılır. 
     
     DEVLETİN "Rüsumu Sitte" denilen altı kalem geliri ve vergisi yabancı alacaklılara devredilmiş, yine de onları memnun edememişlerdir. Yani, tuz, tütün, ispirto, ipek, balık ve damga pulu gelirleri elden gitmiştir. 
     
     VE gelinir 1881 "Muharrem Kararnamesi"ne... 
     Yabancı alacaklılar, "Düyun - ı Umumiye" denilen bir yönetim kurarlar, yani "Genel Borçlar" Yönetimi... 
     Bu yönetim devletin neredeyse bütün gelirlerine el koyar... 
     Prof. Suvla "Düyun - ı Umumiye"yi şöyle anlatır 
     "Düyun - ı Umumiye İdaresi, devlet gelirlerini istediği gibi sarf etmiş, hatta devletin bütçe hakkına bile müdahale etmiştir. Düyun - ı Umumiye İdaresi'nin dünya tarihinde bir başka misali hemen de yok gibidir. Devlet hakimiyetiyle tam bir tezat teşkil eden, bu tarzda bir müesseseye ancak müstemleke sömürge idarelerinde tesadüf olunabilir." 
     
     PROF. Suvla, bundan ibret alınmadığından da yakınır 
     "Düyun - ı Umumiye İdaresi'nin kuruluşu ve devlet istiklal, haysiyetinin ihlali, Osmanlı hükümetlerine ibret dersi olmadı. Fırsat bulundukça, katlanılan şartların ağırlığına bakılmadan dıştan borç alınmakta devam edildi." 
     
     Prof. Suvla, 60 yıl önce bunları yazmış, neyse ki, şimdi, "Yükselen değerlerin omuzlarında" değişen Türkiye'de "Düyun - ı Umumiye" gibi sömürgelere yakışan kurumlar yok 
     Ne yani, IMF ya da Dünya Bankası "Düyun - ı Umumiye" mi yani 
     İnsaf 
     
     HALKIN, bin yıllık deneyiminden süzülüp gelen bir deyim vardır 
     "Doğru söylerim halk razı değil, 
     Yanlış söylerim Hakk razı değil" 
     Kaldık ortada 
     
     







'Terörist' mi .. 


Burası yol çeçen hanı 


Hortumlama olmasaydı... 


Yolçeçen Hanı 


MHP'deki Ecevit ve koalisyon rahatsızlığı... 


Bertolucci ve siyaset 


Bu kafayla .. 


Terörün adı... 


Bizim çocuklara’ yeni eylem tavsiyeleri 


Boyner - Sabancı ortaklığı 


Telefon dinlemenin dayanılmaz hafifliği 


Tarihin tekrarı mı 


Rekabet gücümüz iki basamak daha geriledi 


16. maddenin neyi değişecek 


Araba atların önünde 


Öteki Ankara 


Narin’in desteği siyasete isteği özel sektöre 


</TEXT>
</DOC>
