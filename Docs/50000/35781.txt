<DOC>
<DOCNO> 35781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/guncel/gun01.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Size yaklaşana acımıyor, gözünden hiçbir şey kaçmıyor... 
</HEADLINE>
<TEXT>
Bunlar da Bobiguard 
Artık güvenlik deyince akla bodyguard köpekler geliyor. Üç ay eğitim gören bu köpekler, huzur dolu bir hayat vaat ediyor 
     ASLI ÖKTENER İstanbul 

     İşadamları, üst düzey yöneticiler, sanatçılar, sporcular, özellikle tek başına yaşayan kadınlar, artık kendilerini güvende hissetmek için bodyguard köpekleri tercih ediyorlar. İri yarı korumaları aratmayan bodyguard köpeklerin üç ay süren eğitimleri 2 bin 500 dolara mal oluyor. Ancak her cins köpek bodyguard olamıyor. Alman kurdu, Doberman, Rottweiler, Boxer cinsi yavrulardan öğrenme, ısırma yetenekleri fazla olanlar seçiliyor. 
     
     Komutlara alıştırılıyor 
     Köpekler, beşinci aydan itibaren sırasıyla temel itaat, ileri itaat, iz takibi, patlayıcı ya da uyuşturucu bulma, alan koruma, sahibine zarar verecek yabancılara saldırma ve komutlarla geri çekilme eğitimleri alıyor. Temel ve ileri itaat eğitimlerini tamamlayan köpek daha sonra iki uzman tarafından sahibine yapılacak tehlikeli hareketlere karşı eğitiliyor. Bir uzman, sahibi rolüne girerek köpeği tutuyor, diğeri ise eline geçirdiği korumalı kolluk ile kötü adam rolünde köpeğe yaklaşıyor. Uzmanı kolundan yakalayan köpeğin ileri aşamada "dur" komutuna uyması sağlanıyor. 
     
     Holding çalışanları istiyor 
     Bu eğitimleri tamamlayan köpek, sahibini, ailesini ve oturduğu evi ya da işyerini her türlü tehlikeye karşı korur hale geliyor. Çamlıca Country Club Köpek Merkezi’nin sahibi Cihan Özyağmur, bodyguard köpeklerin tercih edilmesinin nedenlerini şöyle açıklıyor "Bizde de saldırı ve bombalama olayları bir hayli çoğaldı. Holding çalışanları kendilerini, ailelerini ve evlerini korumak için de bu köpeklerden talep etti." 
     
2 yılda 30 kişinin köpeğini eğittik      Köpeklerin insanlardan daha dikkatli ve cesur olduğunu söyleyen Özyağmur, sözlerine şöyle devam ediyor "Kendilerine verilen komutları uygularlar. En önemlisi kendi alanını korumak gibi içgüdüsel bir davranışları vardır. Onların koku alma ve duyma hassasiyeti fazladır. Son iki yılda 30 kişi bize köpeğini getirerek bodyguard eğitimi aldırdı." 
     



 GÜNCEL 
























</TEXT>
</DOC>
