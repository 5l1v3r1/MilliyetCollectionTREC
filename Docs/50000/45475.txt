<DOC>
<DOCNO> 45475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/dunya/dun06.html </URL>
<DATE> 2001/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
11 EYLÜL'LE BAĞLANTILI MI 
</HEADLINE>
<TEXT>
Suudi Arabistan'da patlama 2 ölü 
     DIŞ HABERLER SERVİSİ 

     Amerikan askerlerinin konuşlandığı Suudi Arabistan'ın doğusunda bulunan Hobar kentinin merkezindeki Kral Halid Caddesi'nde dün akşam meydana gelen patlamada iki kişi öldü, dört kişi de yaralandı. 
     Bombanın, caddedeki bir elektronik eşya ve saatçı dükkanın önüne bırakıldığı ve uzaktan kumandayla patlatıldığı açıklandı. Türkiye saatiyle 20.00'de meydana gelen patlamada ölenlerin ve yaralananların yabancı uyruklu olduğu kaydedildi. Suudi Arabistan'daki ABD Büyükelçiliği, ölenlerden birinin ve yaralananlardan da birinin Amerikalı olduğunu açıklarken, Suudi makamları bu konuda bilgi vermekten kaçındı. Olay üzerine Suudi güvenlik güçleri bölgeyi kordon altına aldı. 
     Bu arada Washington'da Beyaz Saray'dan yapılan bir açıklamayla olayın ABD'deki 11 Eylül saldırısıyla bağlantılı olmadığı kaydedildi. 
     



 DÜNYA 















</TEXT>
</DOC>
