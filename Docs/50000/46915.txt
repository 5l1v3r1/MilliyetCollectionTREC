<DOC>
<DOCNO> 46915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/spor/spo02.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yönetim ateşledi 
</HEADLINE>
<TEXT>

Başkan Aziz Yıldırım’ın gelmediği karşılaşmanın devre arasında üç yönetici soyunma odasına girerek oyunculara moral verdi 
     DEVRE arasında Fenerbahçe soyunma odasının ziyaretçileri vardı. Asbaşkanlar Murat Özaydınlı, Mahmut Uslu ve Sadettin Saran futbolcuların yanına giderek, "Haydi aslanlar. Bu maçı kazanırsınız. Bizler size inanıyoruz ve güveniyoruz" sözleriyle moral vermeye çalıştılar. Mustafa Denizli ise futbolcularına "Sırtınızdakinin ne forması olduğunun farkına varın artık" diye bağırdı. 
     FENERBAHÇE, Çaykur Rizespor karşısında aldığı galibiyetle bu sezon deplasmandaki ilk zafer sevincini de yaşadı. Bundan önceki iki deplasman maçında berabere kalan, birini de kaybeden Sarı - Lacivertliler, Rize’de şeytanın bacağını kırdılar. Oktay’ın golü ise Fenerbahçeli forvet oyuncularının bu sezon attığı ilk sayı oldu. Oktay beş ay sonra gol sevinci yaşadı. 
     
Rüştü’ye gasp      FENERBAHÇE kalecisi Rüştü, televizyonlara konuşma yaparken, stadda görevli bir çocuk arkasından gelerek elinden tuttuğu eldivenin tekini aldı ve kaçtı. Milli kaleci, eldiveni alan çocuğu bulamayınca, diğer tekini kendisinden isteyen başka bir çocuğa hediye etti. 
     
Barça ve Lyon berabere      BARCELONA, evinde Valencia ile oynadığı maçta 2 - 2 berabere kaldı, 15 puanla dördüncü sırada yer aldı. Fransız Lyon da Paris Saint Germain ile deplasmanda 2 - 2’lik beraberlikle liderlik şansını kaçırdı. Önceki gün idmanda sakatlanan golcüsü Sonny Andersson’un Fenerbahçe’ye karşı forma giymeme ihtimalinin bulunduğu bildirildi. 
     
Revivo’ya tedavi      İSRAİLLİ futbolcu, bir günlüğüne ülkesine giderek Milli Takımı’nın doktoru Ostrovic’e tedavi oldu. Revivo’nun Lyon maçında oynayabilecek duruma geleceği öğrenildi. 
     



 SPOR 


























</TEXT>
</DOC>
