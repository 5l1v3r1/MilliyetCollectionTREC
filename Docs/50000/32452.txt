<DOC>
<DOCNO> 32452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/spor/ygsoze.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Çözüm şart 
</HEADLINE>
<TEXT>

     HALİL ÖZER 

     GALATASARAY, dün bir kez daha gördü ki, aksayan yanlarına biran önce çözüm bulmazsa işler tıkırında gitmeyecek. 
     Takım kötü takım değil. Doğruya doğru... Bizim derdimiz Avrupa kupaları... İster inanın, ister inanmayın... Bu haliyle Galatasaray Şampiyonlar Ligi’nde havlu mu toplar, ot mu toplar, bilinmez... Sıradan bir takım olur. İmajına gölge düşer. 
     Kanatlar iyi çalışmıyor. Zaman zaman taktik organizasyonlar iyi, ama yönlendirenler kötü. Akıllı paslar yok. Forvette Serkan’ın hali berbat. Ümit Karan onunla çok yalnız. Savunma yine ağır. Popescu - Bülent ikilisi ne hikmetse uyumsuz. Sanki yıllardan beri birlikte oynayan onlar değil. Sanki ilk kez buluşuyorlar. Hele bir yedikleri gol var ki Mondragon’un da hakkını vermek lazım. Mondragon her yan topa bakıyor. "İyi" dedik ama hatalar erken sırıtmaya başladı. Bacak kadar adamdan kafa golü yedi. 
     Brezilyalılar iyi terletti Galatasaray’ı... Üstelik kemik gibi oynadılar. Galatasaray yine öfke seli. Dalan dalana, kavga eden edene. Bir de Perez çıktı başımıza. Adam iyi topçu, ama kavgacı. 
     



 SPOR 























</TEXT>
</DOC>
