<DOC>
<DOCNO> 35562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/05/yazar/tamer.html </URL>
<DATE> 2001/08/05/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Değerli markalar son 1 yılda nasıl eridi 
</HEADLINE>
<TEXT>

     Haydi gelin, tutun elimden... Bu pazar sizlerle küçük bir dünya turuna çıkalım. 
     Ekonomik sıkıntıları Türkiye'de bırakıp ş"öyle bir soluk alalım diyeceğim, ama yandaki tabloda da görebileceğiniz gibi dünya devleri de öyle pek ahım - şahım durumda değiller. Dünyanın en değerli markalarından birkaçı hariç çoğunluğu, son dönemde irtifa kaybetmiş. Bu durum bizim yüreklerimize de biraz su serpebilir belki... Ne Dersiniz 
     Dünyanın en değerli markası hala Coca Cola. Ama ileri teknoloji şirketi Ericsson'ı saymazsak klasik sanayi şirketileri arasında 2 yıl art arda değer yitiren tek marka. Eğer Nasdaq ve ileri teknoloji şirketleri geçen yıl tepetaklak gitmeseydi, Microsoft Coca Cola'yı yıllar yılı oturduğu tahtından pekala indirebilirdi. Baksanıza Microsoft geçen yıl Coca Cola'nın burnunun dibine kadar geldikten sonra bu yıl havlu atmış. 
     Tabloyu aslında 2 ayrı kaynaktan yararlanarak biz kendimiz hazırladık. 3 yılı art arda görebilmenin çarpıcı olacağını düşündük. Sanayi şirketlerine baksanıza Mercedes, Toyota, American Expres, Marlboro, Chanel... Ayaklarını yere nasıl da sağlam basmışlar. Sadece ileri teknoloji hisselerinin işlem gördüğü Nasdaq değil, tüm dünya borsalarının tepetaklak oluşu onlara vız gelmiş. 
     Hele eski ekonominin üzerine yeni ekonomiyi dantel gibi işleyen General Electric Dünya borsalarının tepetaklak oluşuna meydan okurcasına 2 yıl peşpeşe marka değerini hatırı sayılır ölçüde artıran bir başka babayiğit var mı 
     
Dünyanın en değerli markaları milyar dolar Marka 1999 2000 2001 Coca Cola 83.8 72.5 69.0 Microsoft 56.7 70.2 65.1 IBM 43.8 53.2 52.8 General Elec. 33.5 38.1 42.4 Nokia 20.7 38.5 35.0 Intel 30.0 39.0 34.7 Disney 32.3 33.6 32.6 Ford 33.2 36.4 30.1 McDonald's 26.2 27.9 25.3 AT T 24.2 25.6 22.8 Marlboro 21.0 22.1 22.0 Mercedes 17.8 21.1 21.7 Toyota 12.3 18.8 18.6 American Exp. 12.6 16.1 17.0 Gillette 15.9 17.4 15.3 Sony 14.2 16.4 15.0 Honda 11.1 15.2 14.7 Ericsson 14.8 7.8 7.1 Yahoo 1.8 6.3 4.3 Amazon 1.4 4.5 3.1 Chanel 3.1 4.1 4.2      
     
Çetrefil sorular      E - posta yollayan okurlarımızdan Hurşit Önsiper, geçmişte belli koltukları işgal etmiş siyasilere ait olayları gündeme getirmekle, bugün içinde bulunduğumuz tablonun tamamının izah edilemeyeceğine işaret ettikten sonra, aşağıda sıraladığı birbirinden hayati şu 4 sorunun yanıtlarını bekliyor 
     Türkiye'nin en karlı ticari sınai kuruluşlarından olan OYAK bazı vergilerden muaf mıdır 
     Aynı muafiyet, örneğin istihdam açısından son derece önemli kuruluşlar olan KOBİ'lere de sağlanmakta mıdır 
     Eğer gerçekten var ise, bu vergi muafiyeti nedeniyle devlet ciddi bir vergi kaybına uğramakta mıdır Bu kayıp -var ise- mesela bazı devlet bankalarının görev zararını kapatacak yekuna son 10 senede kümülatif olarak ele alındığında ulaşmış mıdır 
     Son krizlerde menfi anlamda kilit rol oynayan bankacılık sektöründe, idare kurulu üyesi olarak görev yapan kişilerin, öğrenim ve asli meslekleri açısından bir dağılımını verebilir misiniz 
     Önsiper'in yönelttiği soruları, ucundan - köşesinden araştırabilir miyim diye bir süre beklettim çekmecemde. Ama sağlıklı bilgilere kısa sürede ulaşabilmemin pek de mümkün olmadığını anlayınca sadece soruları alt alta dizsem bile belli bir anlam ifade eder diye düşündüm. Doğru yanıtlara ulaştığıma ikna olduğumda, onları da sizlerle paylaşmaya hazırım. 
     
     







Ya gazeteciler 


Yılmaz'ın Avrupa hedefiyle ulusal güvenlik... 


Tükeniyor uyanıyor 


Servet değil adalet istiyoruz 


Yurtdışında eğitim çilesi 


Kıssadan hisse 


ANAP'IN baraj riski 


Değerli markalar son 1 yılda nasıl eridi 


Bu sözleşmenin özelliği var 


"He's a jolly good fellow" 


Bir kez daha bıçak sırtındayız 


Her gün bir şey olacak 


Sezen ekonomi programına çıkar mı 


</TEXT>
</DOC>
