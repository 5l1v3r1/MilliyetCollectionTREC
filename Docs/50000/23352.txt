<DOC>
<DOCNO> 23352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/son/sondun11.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Arnavut komutan NATO'ya teslim oldu 
</HEADLINE>
<TEXT>

     Sırbistan'ın güneyinde 5 kilometre genişliğindeki tampon bölgeye yakın alanlarda faaliyet gösteren Arnavut militanların komutanı Şevket Musliu, Kosova Barış Gücü KFOR karargahına gelerek teslim oldu. 
     KFOR içindeki Amerikalı askeri yetkililerinin verdiği bilgiye göre, Musliu, iki gün önce Sırp güvenlik güçleriyle girdiği çatışmada ölen Arnavut militanların komutanlarından Rıdvan Kazimi'nin cenaze törenine katıldıktan sonra dün gece yarısı KFOR'a teslim oldu. Arnavut gerillaların NATO ile anlaşmaya varmalarından sonra yüzlerce militanın çokuluslu barış gücüne teslim olduğu bildirildi. 
     KFOR'un Bondsteel Kampı Ana Amerikan Üssü'nden verilen bilgiye göre, komutan Musliu ile birlikte bazı silah arkadaşları da teslim oldu. Arnavut gerillalar, savaşı bırakacaklarına söz verdiklerinden, kısa gözaltından sonra Musliu ile birlikte serbest bırakıldılar. Musliu ile militanlar, çok sayıda tanksavar silahıyla mayını ve makinalı tüfeği NATO kuvvetlerine teslim etti. 






</TEXT>
</DOC>
