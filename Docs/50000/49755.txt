<DOC>
<DOCNO> 49755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/yazar/kohen.html </URL>
<DATE> 2001/10/31/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Bu iş tez bitmez 
</HEADLINE>
<TEXT>

     Dünyanın dört yanından Washington'a giden mesaj şu Elini çabuk tut ve şu işi bir an önce bitir... 
     ABD'ye Afganistan'ı bombalaması konusunda bu tavsiyede bulunanlar arasında, Pakistan ve Özbekistan'dan, Kuzey İttifakı'na dahil Afgan mücahit gruplarına kadar, "Koalisyon safları"nda yer alan "dost" ülkeler ve örgütler de var. Hatta Avrupa ve ABD içinde böyle düşünenlerin sayısı da giderek artıyor. 
     Afganistan'a karşı harekatın başlamasının dördüncü haftasında, uluslararası camiada sabırsızlık belirtileri görülüyor. 
     Hava harekatı hala bitmedi. Kara operasyonları ise henüz doğru dürüst başlamadı. 
     
     WASHINGTON'da resmi ağızlar, Afganistan'a karşı müdahalenin ilk aşamasında, ülkenin askeri altyapısının yıkıldığını, birçok önemli savunma tesisinin saf dışı edildiğini söylüyorlar. Stratejistler şimdi ikinci aşamaya geçileceğini, ülkenin kuzeyinde bir üssün kurulacağını, komando operasyonlarının gerçekleştirileceğini ve işin üst tarafının da Kuzey İttifakı tarafından tamamlanacağını öne sürüyorlar. 
     Ne var ki, üç haftalık harekatın bilançosunu çıkaran tarafsız uzmanlar, şimdiye kadar olup bitenlerin daha çok olumsuz yönleri üzerinde duruyorlar. Örneğin istemeden de olsa sivil hedeflerin bombalanması, çocuklar dahil masum insanların ölmesi, yüz binlerce kişinin evini terk edip kaçması, buna karşılık Taliban rejiminin sapasağlam yerinde durması, Bin Ladin'e ve El Kaide mensuplarına bir şey olmaması gibi... 
     
     GERÇEKTEN harekatın kısa vadeli sonuçları, olumsuz bir tablo sergiliyor. Bu da uluslararası camiada ve özellikle İslam dünyasında eleştirileri ve sabırsızlığı daha da artıracağı, koalisyonu sarsacağı ve ABD'yi yalnızlığa iteceği tahminlerine yol açıyor. 
     Buna karşı, gene resmi ağızların vurguladığı bir husus var Terörizmle mücadele süreci içinde ve de başında Afganistan'a karşı girişilen bu savaş, uzun sürecek. İlk raundda bazı zorlukların ve başarısızlıkların olması, doğal karşılanmalı ve kararlılığa gölge düşürmemeli... 
     Zaten mesele de karşılaşılan zorlukların üstesinden nasıl gelineceğidir. 
     
     ABD'nin esas amacı ne idi Terörist saldırılarının arkasındaki Bin Ladin ve güçlerini yok etmek. Bunu sağlamak için ABD, Taliban'ı saf dışı bırakmak istiyor. Dolayısı ile şimdi "görünen" düşman Afganistan'daki Taliban güçleri, "görünmeyen" düşman ise - kim bilir hangi mağaralarda gizlenen ve belki ileride başka diyarlara taşınacak olan - Bin Ladin ve adamları... 
     Yani ABD gerçekten çok uzun sürecek, çok riskli ve çok karmaşık bir savaşa girişmiş bulunuyor. 
     Bu durumda Washington'a yönelik "elini çabuk tut" ve "şu işi bir an önce bitir" sözlerinin fazla bir anlamı yok. ABD elini çabuk tutsa da, bu iş tez bitmez. 
     ABD'nin ve koalisyonun karşılaştığı açmaz da budur zaten. 
     Peki, bunun alternatifi ne Teröristleri saf dışı etmenin başka yolu var mı Yoksa ABD hiç böyle bir serüvene girmeyip meydanı teröristlere mi bırakmalı idi 
     Bunu yarın ele alacağız. 
     
     







Sistemi yenilemek 


Arap dünyası 


Org. Kıvrıkoğlu'dan öneri ve uyarılar 


İş dünyası, askerin dünyası derken... 


"Mi " 


ODTÜ YÖK’te sınıfta kaldı 


2002 bütçesinden önce 


Memleketi kurtarma yarışı 


Bu iş tez bitmez 


Araba devrilene kadar beklemek 


Gerçeği görmek 


Ankara bir silkinse... 


Amerika'da hükümet ve medya kavgası 


SSK'daki kara deliğin Baba'sı da Demirel 


Kekeme yazı "Ece" kimdir 


Vergiyi kaldıramayız, artırmaya mecburuz 


</TEXT>
</DOC>
