<DOC>
<DOCNO> 23994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/siyaset/siy05.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer ve Demirel doğuya gidiyor 
</HEADLINE>
<TEXT>

     ANKARA Milliyet 

     Cumhurbaşkanı Ahmet Necdet Sezer, Genelkurmay Başkanı Orgeneral Hüseyin Kıvrıkoğlu ile birlikte Van ve Hakkari’ye gidecek. 
     Sezer, Van ve Hakkari’ye bugün yapacağı gezilerde valilikleri ziyaret edecek, askeri birliklerde incelemelerde bulunacak, sınır karakollarını gezecek. 
     9. Cumhurbaşkanı Süleyman Demirel de, Atatürk Üniversitesi öğrencileriyle söyleşide bulunmak üzere bugün Erzurum’da olacak. Atatürk Üniversitesi kampusunda öğrencilerin sorularını cevaplayacak olan Demirel, Ankara’ya dönecek. 
     
Her yer pırıl pırıl      Sezer’in ziyaretinin açıklanması üzerine, Hakkari’de yıllardır çamur ve tozdan geçilmeyen yollar üç gün içinde asfaltlandı, bozuk asfaltlı yollar onarıldı. Caddelerin onarımının yanı sıra bazı yollar yıkandı, Sezer’in geçeceği güzergahlardaki elektrik direkleri de boyandı. 
     Van Valiliği’nden yapılan yazılı açıklamada da, Valilik tarafından yaptırılan "Sayın Cumhurbaşkanım, İlimize Hoş Geldiniz" afişi dışında hiç bir kişi ve kurum tarafından afiş, pankart asılmayacağı kaydedildi. 
     



 SİYASET 















</TEXT>
</DOC>
