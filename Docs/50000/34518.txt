<DOC>
<DOCNO> 34518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/yasam/yas00.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomik krizin reçetesi aşk 
</HEADLINE>
<TEXT>

O, haber müdürü olarak görev yaptığı gazetede bir de aşıkların dertlerine derman buluyor... Aşk Doktoru’ lakaplı Mehmet Coşkundeniz, tüm krizlere karşı tutunacak dal olarak sevmeyi öneriyor ve bunun yollarını gösteriyor... 
     BULUŞMALAR AHMET TULGAR 

     Altı aydır her pazartesi Posta gazetesinde, kırık kalpler, umutsuz aşklar tedavi ediliyor. Ülkenin dört bir yanından gelen yüzlerce mektubu tasnif edip, cevaplamaya çalışan, okurlarının derdine deva bulmaya uğraşan Mehmet Coşkundeniz'i kendisi ve gazetesi Aşk Doktoru' olarak tanımlıyor, sunuyor. 
     Posta gazetesi haber müdürlüğünü de yapan Coşkundeniz, nam-ı diğer Aşk Doktoru'nun gözlemlerine göre, ekonomik kriz halkı iyice aşka yöneltmiş. Aşk Doktoru’ bunu olumlu buluyor ve kriz döneminin müflislerine tutunacak dal olarak aşkı öneriyor... 
     
Siz aslında Posta gazetesinin haber müdürüsünüz. Bütün o haber trafiğinin arasında aşk doktorası yapmayı nasıl başardınız 
     Aslında duygusal meselelere işimin dışındaki zamanları ayırıyorum. Mesela bu gece işte kalacağım. Belki sabaha kadar, bir sürü mektup okunacak, seçilecek, yanıtlanacak, bir tane konu bulunacak falan filan... Bir de günlük haber trafiği içinde sadece siyasi haberler akmıyor, yumuşak, aşk haberleri de akıyor. Böyle bir haber gördüğümde, "Hah, bu hafta bu konuyu işleyeyim" diyorum. 
     
     Acılara karşı birebir 
Aşk temalı yazılar yazmak, aşk, medyada yeni bir trend mi 
     Ben bu trendi içinden geçtiğimiz sıkıntılı döneme bağlıyorum. Çünkü sarılabileceğimiz en iyi şey duygu. Bana gelen mektuplardan, fakslardan anlıyorum ki, insanlar bu aşk yazılarını talep ediyor. Çünkü herkes bir tıkanma içinde. 
     
Günlük manşet derdi içinde koşuşturan insanlar bir de içlerine dönüp, aşkı düşünebilirler mi 
     Şimdi aşkı daha çok düşünüyorlar. Onu da test ettim ben. Adam iflas etmiş, parası yok, kredi kartı borcu, banka borcu... Belki de intihar etmeyi düşünüyor. Böyle bir durumda arayıp da, karısı, kız arkadaşı, sevgilisi gibi tutunabilecek bir dal bulduğu zaman tekrar dışarıya açılma imkanı bulabiliyor. Çünkü para yok, alım gücü azalıyor, yarın ne olacağını bilemiyor, o zaman geriye bir tek şey kalıyor, elinde bir tek aşk kalıyor. 
     
Ekonomik krizle birlikte aşklar arttı mı 
     Kesinlikle arttı. Artması da çok doğal. Açıkçası insanları medya olarak biz de aşka yöneltiyoruz. Ve bu kötü bir şey değil. Günlük sıkıntı sürerken daha insani şeylere dönmek gerekiyor. 
     
Peki, krizden sonra mektup sayısı arttı mı 
     Evet, mektup sayısı arttı. Haftada 400-500 mektup ve e-mail alıyorum. 
     
     Öyle mektuplar var ki... 
Taktik veriyor musunuz 
     Bir ana konu oluyor sayfamda, orada veriyorum taktikleri. "Bir kadın nasıl elde edilir " diye konu da yaptım ben. Okuması lazım. Tek tek taktik veremem. Zaten her yazanın hangi şartlarda olduğunu da bilemiyorum. Gaziantep'de yaşayan birine "Her gece bara git" diyemem ya da Urfa'dan yazan birine "Konsere git, orada kız bulursun" diyemem. Ama klasik taktikler oluyor, onları söylüyorum. 
     
Daha çok İstanbul dışından mı yazıyorlar 
     Evet. Oralarda ilişki kurabilecek mek n kısıtlı. Toplum da tutucu. Çok acıklı mektuplar da geliyor. Mesela Mardin'den bir kız yazıyor, biriyle severek birlikte olmuş, fakat aileleri ayırmış, kızı başka biriyle evlendirecekler, "Bakire olmadığım ortaya çıkarsa, beni öldürürler" diyor. O zaman acaip sorumlu hissediyor insan kendisini. Gene bir kızcağız yazmış, "Yazlıkta biriyle tanıştım. Çok üstüme düştü. Ben de hoşlandım. Konuştuk işte. Akşamları parkta, bahçede buluştuk. Bir kere beni öptü. Ama 3 gün sonra değişti. Acaba beni kullandı mı " diyor. Bir öpücüğü kullanma olarak algılayanlar da oluyor. Ama cinsellik konusunda bir cinsel sağlık uzmanına sorulacak sorular yöneltenler de oluyor. 
     
     Ah şu cinsellik 
Onları ne yapıyorsunuz Aşk Doktoru’ olarak cinsel sağlık uzmanına mı sevk ediyorsunuz 
     Açıkçası onları yanıtlayamıyorum çünkü uzman değilim o konuda. Deneyimlerimle de yanıtlamak istemiyorum. Ama aşk konusunda söz söyleyebilecek kadar tecrübem oldu mu Evet, oldu. 
     
Kızlar mı daha çok yazıyor, erkekler mi 
     Kızlar daha çok yazıyor. Ama şöyle ayırabiliriz Erkekler sevgili bulamamaktan yakınıyor. Kızlar da sevgilisi ile arasındaki sorunları yazıyor. Gelen mektupların çoğu kızlardan, bir de askerlerden. 
     
'Aşk Doktoru' kavramı aşkı bir hastalık olarak göstermiyor mu Ya da aşk sizce bir hastalık mıdır 
     Aşk bir hastalık değil ama insan aşkı hastalık haline getirebiliyor. Doktor şudur Doktor çare bulan insandır. Biz de umutsuz aşklara’dedik, kırık kalplere’ dedik, o yüzden, o insanlara seslenebileceğimizi düşündüğümüz için aşk doktoru doğdu. Aşk bir hastalık değil ama aşkı hastalık haline getirmek de çok kolay, eğer dikkat edilmezse...’ 
     
Aşkın formülüSizce aşkların uzun sürmesi için ne gerekiyor 
     Ben hep okuyuculara şöyle yazıyorum Bir hayatın içine 2 kişi sığmaz. İki tane hayat ve iki kişinin birlikte kurduğu bir tane hayat daha olur. Ama ben görüyorum ki, ilişkiler çok sıkı fıkı, çok iç içe geçmiş durumda, insanlara nefes alacak yer kalmıyor. Nefes alacak yer kalmayınca da sorular başlıyor, Neden böyle oldu ’ diye... 
     
Ama zaten kontrolünü kaybettiği, hayatı elinden kayıp gittiği, kaptırdığı için 'aşık' demiyor muyuz o kişiye 
     Aşkın içine mantığı sokarsanız aşkın dinamiğini kaybedersiniz, bunu kabul ediyorum ama kör olmaya da gerek yok. Aşkı birlikte büyütmek lazım, her iki taraf da bir şeyler katmalı. Hep bir taraf katsın, öbürü sadece dursun, o zaman çıkmaza giriyor. 
     
Bu kadar dengeli, eşitlikçi bir aşk mümkün mü 
     Ben olması gerekeni söylüyorum. Dengeli bir aşk mümkün olsa bana ihtiyaç kalmaz zaten. 
     



 YAŞAM 


















</TEXT>
</DOC>
