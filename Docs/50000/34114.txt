<DOC>
<DOCNO> 34114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/yazar/theper.html </URL>
<DATE> 2001/07/27/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Kararnamede hüküm var 
</HEADLINE>
<TEXT>

Tapuda işlem yapacaktım, binanın zorunlu deprem sigortası olmadığı için işlemimi yapmadılar. Ancak ilgili KHK’de müeyyide olarak, sigortasız depremzedelere yardım yapılmayacağı yazılı, tapuda işlemi nasıl yaptırırım 
A. A. - İzmir 

     Zorunlu deprem sigortası 587 sayılı kanun hükmünde kararname olarak getirildi. Pek işe yarayacağını ben de zannetmiyorum. Zira içinde öyle hükümler var ki, bunların yorumundan çıkarılan bu da bir vergidir, parasını ödeyin gerisinden fazla bir şey beklemeyin der gibi bir şey. Ancak sigortası olmayanlara yardım yapılmayacağı tabii de, sizin dediğinizin aksine tapuda işlem yapılmayacağına dair hüküm de var. 
     KHK’nın 12. maddesinde cümle şöyle 
     "Kamu kurum ve kuruluşları, zorunlu deprem sigortasının yaptırılmış ve priminin ödenmiş olduğu belgelenmedikçe bu sigortaya tabi binalarla ilgili tapu tescil işlemleri dahil hiçbir işlem yapamazlar." 
     Bunun dışında KHK’da bir başka müeyyide yok. Yani tapuda işiniz yoksa sigortayı da yaptırmayabilirsiniz. Ancak tapu sicil müdürünün sizin işleminizi yapmaması gerekçesiz değil. Gerekçesi yukarıda aldığım 12. madde. 
     Tapuda nasıl işlem yaptırırsınızın yanıtına gelince. Bu yıllık zorunlu sigortanızı yaptıracaksınız, ondan sonra tapuda işlem yapacaksınız. Sonra, sonrasını siz bilirsiniz, belki bir başka tapu işlemine kadar böyle bir probleminiz olmaz. Olduğu zaman da o günkü mevzuata bakarız, zira biliyorsunuz Türkiye’de dün dündür, bugün de bugün. 
     
     







Mesut bıraktı... 


Genelevde çalışan da okumalı’ 


Türkiye’nin mahk m edilmesi umurunuzda değil mi .. 


Fren ve sonrası... 


Tercihte önemli olan nedir 


Stanley Fischer kimdir 


Gönül alma gezisi 


Albayraklar ve Tayyip'e çeteden DGM soruşturması 


"Devletin rantı deniz..." 


İnönü'ye Temizel programı 


Reel sektöre değil, bankalara destek fonu 


Çok çalışmam lazım anne, çook 


Kararnamede hüküm var 


IMF - Ankara ikilisi "çömlek patlatma" arayışında 


</TEXT>
</DOC>
