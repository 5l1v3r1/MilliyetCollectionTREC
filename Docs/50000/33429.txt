<DOC>
<DOCNO> 33429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/yasam/yas04.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
KORKUNÇ ÖLÜM 
</HEADLINE>
<TEXT>

Kadıköy’de dış cephe temizliği için bir plazanın 16’ncı katına çıkan iki işçi, sepetine bindikleri vincin kırılması sonucu feci şekilde can verdi 
     ÖMER ERDEM İstanbul 

     İstanbul’un Kadıköy semti, dün sabah korkunç bir faciaya sahne oldu. İnter Grup adlı temizlik şirketine bağlı çalışan Enver Yılmaz 31 ve Ferdi Akdeniz 20 adlı iki işçi, dün sabah dış cephe temizliği için Küçükbakkalköy Ataşehir Meriç Sokak üzerinde bulunan Gardenya Plaza’ya gönderildi. 
     
Çıktılar ve..      Yılmaz ve Akdeniz, bunun üzerine, kendilerini binanın yüksek katlarına çıkaracak, Mehmet Emin Kara’nın kullandığı 34 T 6268 plakalı Boytem Şirketi’ne ait vinçle, Gardenya Plaza’ya geldi. 
     Daha sonra iki işçi, kendilerini bekleyen korkunç sondan habersiz, vincin sepetine binerek binanın 16. katının dış cephe temizliğini yapmaya başladı. 
     
Vinç de ezdi      Ancak iki işçinin bulunduğu vincin taşıyıcı bölümü, korkunç bir gürültüyle ortadan ikiye kırıldı. 
     Ve Yılmaz ile Akdeniz, o anda bulundukları yaklaşık 50 metre yükseklikten yere çakıldı ve olay yerinde can verdi. Vincin kırılan yüzlerce kiloluk bir parçası ise, Akdeniz’in üzerine düştü. Akdeniz’in cesedi, itfaiye ekiplerinin çalışmaları sonucu zorlukla metalin altından çıkartılabildi. 
     



 YAŞAM 




















</TEXT>
</DOC>
