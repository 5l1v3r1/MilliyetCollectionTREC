<DOC>
<DOCNO> 47838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/spor/yaksoy.html </URL>
<DATE> 2001/10/20/ </DATE>
<TIME>  </TIME>
<AUTHOR> FEVZİ AKSOY  </AUTHOR>
<HEADLINE>
Beyin ve adale 
</HEADLINE>
<TEXT>

     22 kişi bir topun etrafında 90 dakika itişip, kakışırlar. Bu sporculara eskiler topçu derlerdi, şimdikiler futbolcu diyor. 
     Ve bu oyun o kadar basit bir oyundur ki, işin ilmi tarafını araştırmak saçmalık olur diye düşünenler çoktur. 
     Ama mesele o kadar basit değildir. Esasında her sporda olduğu gibi, işin içinde bir beyin vardır. Sonra bu beyinden adaleye giden emir. Daha sonra bu emri götüren sinir ve nihayet onun ulaştığı adale vardır. 
     İşte, bu adalenin fonksiyonunu akıllı yapması bu beyine bağlı. Eğer bu beyin iyi çalışmıyorsa ve çalışması ilmi bir antrenmanla gelişmemişse, adalenin de faaliyete geçmesi ve uygun çalışması güç olur. 
     Karşı tarafın on biri, bu işi biliyorsa, yani bu beyin - sinir - adale mekanizmasını iyi işletiyorsa, kale önüne gelir sizin adaleniz faaliyete geçene kadar topu kaleye sokuverir. 
     Mesele bu kadar basit. Size, ağzınızı açıp aval aval bakmak kalır. Problem çabuk işlemeyen beyindedir. 
     İlim maalesef böyle söylüyor. 
     



 SPOR 





























</TEXT>
</DOC>
