<DOC>
<DOCNO> 1500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/yazar/yilmaz.html </URL>
<DATE> 2001/01/10/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Size bırakılan iş 10 yılda çözülmedi 
</HEADLINE>
<TEXT>

Enerji Bakanlığı dosyası açılınca, yüreği yananlar feryat etmeye başlıyor. ANAP'lı milletvekilinin kurduğu, ANAP'lı bakanın ve ANAP'a yakın bürokratın bedavaya sunduğu İzmir elektrik dağıtımı işinde, devlet 360 milyon dolar kaybediyor 
     Enerji, enerjik bir sektör değil. İçinde davalar, dosyalar bir türlü işler yürümüyor. İşte bir örnek SENKOM Elektrik Dağıtım Şirketi. 
     Ekonomi sayfaları 10 yıldır, bu konuyu işler. 
     Mahkemelerde dosyalar birikir. 
     Bakanlar Kurulu kararlarlar alır. 
     Yeni ihaleler açılır. 
     Danıştay iptal davaları açar. 
     Görevlendirmeler olur. 
     1991 yılından beri bir türlü görev yerine getirilemez. 
     Neden Çünkü iş baştan çürük. 
     Gidelim 1991 yılına... Anadolumuzun şirin ili Denizli'de ANAP Uşak Milletvekili dönemin Mümtaz Güler, yörenin işadamı Mehmet Deniz ile SENKOM şirketini kurup, yine dönemin ANAP'lı Enerji Bakanı Muzaffer Arıca'dan İzmir'in Elektrik dağıtımını bilabedel alır. 
     DPT görevlendirmeyle ilgili olarak aynı yıl, 'Şirketin sermaye yeterliliği yoktur. 4 sayfalık fizibilite raporu açıklayıcı değildir' raporu verince iş sarpa sarmaya başlar. 
     
     Gerekçeyi unuttular 
     Aradan 5 yıl geçer. Artık oralara girmeyeceğim. Kimler geldi, kimler geçti. Yalnız bir ismi burada anmak gerekiyor. O da dönemin Enerji Bakanı Arıca'nın Enerji İşleri Danışmanı 'Beyaz Enerji Operasyonu' nedeniyle gözaltına alınan Enerji Bakanlığı Müşavir Yardımcısı Mustafa Mendilcioğlu. 
     Gelinir. 1996 yılına. İktidarda Refahyol vardır. Enerji Bakanlığı'nda da Mendilcioğlu halen görev yapar. 
     Refahyol, SENKOM dahil ihalesiz verilen tüm enerji dağıtım yetkilerini iptal eder. Yeni bölgeler belirler. İzmir de, Manisa ile bir bölge olarak ilan edilir. Yani artık SENKOM'un aldığı İzmir değildir. Bölge İzmir - Manisa olmuştur. Olmuştur olmasına da ama mahkemelerin haberi bir türlü olmayacaktır. 
     Çünkü, Bakanlar Kurulu'nun SENKOM'un görevini iptal etme kararının gerekçesi ne mahkemelere verilir, ne de Resmi Gazete'de vurgulanır. Resmi Gazete aynı günkü sayısında bir sayfada SENKOM'un iptalini yazar, başka bir sayfada yeni görev yerlerini belirttiği yönetmeliği duyurur. 
     
     Hacizli şirkete mi verilecek 
     SENKOM'un davası sürerken, 3 Nisan 1997 yılında Bakanlık ihale açar. İhaleyi Süzer Grubu ile İzmir'li 16 kurum ve 7000 ortağın kurduğu İZMAŞ alır. İki grup arasında anlaşmazlık çıkar, araya ANAP Lideri Mesut Yılmaz girip, bunları barıştırır, GEDAŞ adı altında faaliyetlerine tıkanan faaliyetlerine devam ederler. 
     Bakanlık, SENKOM'a karşı davalarda eksik savunma yapar. En başta mahkemelere, 1998 yılında şirkete gelen hacizi ve 1995 yılında bedelsiz aldığı şirketin yüzde 50'si için ücüncü bir şirketle yaptığı 3.5 milyon dolara ortaklık devri sözleşmesini göstermez. 
     SENKOM hukuken kazanmıştır Enerji Bakanlığı kaybetmiş. Bu durumu kabullenmiş olacaklar ki, hacizli şirketle elektrik dağıtım devri için 30 Ekim 2000'de masaya oturur. 
     Hala masadalar. 
     GEDAŞ girdiği ihaleden 360 milyon dolara aldığı İzmir-Manisa elektrik dağıtımında çırak çıkartılır. Sıfır paraya, hacizli şirkete 'kamu yararına birleşme' gözardı edilerek yeniden İzmir hakkı olarak pazarlığa devam edilir. Daha doğrusu 4 Ocak 2001 tarihine kadar devam ediyorlardı. 
     Şimdi artık görüşmelere Ankara Cumhuriyet Savcısı devam eder herhalde. Çünkü bu ihale de soruşturma kapsamına giren 1997 yılına denk düşüyor. 
     
Bakanlığı ihbar eden çok bilgili muhbir kim      Diyelim ki siz helal süt emmiş bir vatandaş olarak, devletin zarara uğratılmasını engellemek istiyorsunuz. Elinizde de yolsuzluğun adreslerini veren belgeler var. Bunların aydınlanmasını istiyorsunuz. İlk aklınıza gelen makam, Jandarma Kaçakçılık ve Organize Suçlarla Mücadele Dairesi mi olur 
     Bugüne kadar hükümetin birbirini ardına yaptığı operasyonlarda kahramanlarımız belliydi. İçişleri Bakanı Sadettin Tantan, DGM Savcısı Nuh Mete Yüksel, hukuk devletinin temsilcisi Cumhurbaşkanı Ahmet Necdet Sezer. 
     Muhtemelen olayın üzerine gidilmesini sağlamak için bu isimlere gitmek aklınıza gelirdi. 
     Nereden bileceksiniz Jandarma Kaçakcılık ve Organize Suçlarla Mücadele Dairesi Başkanı Albay Aziz Ergen ile Emniyet Kaçakçılık ve Organize Suçlarla Mücadele Dairesi Başkanı Emin Aslan sık sık biraraya gelir ve operasyonlarla ilgili yöntemleri tartışır, bilgi alışverişinde bulunurlar. 
     Ayrıca, Jandarma ve Emniyet birlikte operasyon yaparken, ilgili bakanlığın eli kolu bağlanacağını da bilmeniz zor bir ihtimal. 
     Yeşilhisar-Konya Enerji İletim Hatları ihalesinde devletin 4 trilyon lira zarara uğratıldığını belgeleyen 'muhbir' bunları biliyor. 
     Onun için de olay mahalline müdahale edecek birime gidip, şikayetini yapıyor. Yani Jandarma'ya. Jandarma da hemen konuyu Ankara DGM Savcısı Talat Şark'a götürüyor. Savcı Talat Şark'ın ifadesine göre, emniyetten telefon dinleme desteği alınıyor. 
     Telefonları emniyet tarafından dinlenen zanlı bürokratlar, Enerji Bakanlığı'nın Ziya Aktaş döneminde açtığı dosya ile ilgili olarak, "14 Ocak'ta zaman aşımı süresine geliniyor. Sallayalım" diyince yakayı ele veriyorlar. 
     Ve devletin sözünü ettiğim bu iki birimi profesyonel bir çalışmayla çok iyi organize oluyor, operasyonu başlatıyor. Enerji Bakanı Cumhur Ersümer'e konu iletildiğinde, 7 bürokratın gözaltına alınma emirleri ellerinde. Enerji Bakanı Ersümer, Müsteşar Yardımcısı Mustafa Mendilcioğlu ile birlikte ilgili bürokratları görevden alıyor. 
     O gün haber Enerji Bakanlığı'nda görevden almalar olarak yansıyor. Görevden alan da Ersümer olduğu için, 'düğmeye bastı' yorumları da geliyor. 
     Ancak iş çevresi 4 Nisan günü yapılan bu operasyona hiç öyle bakmıyor. İki ünlü enerji müteahhiti ile konuyu görüşüyorum. Ersümer - Mendilcioğlu ilişkisi için ikisi de Tansu Çiller-Doğan Güreş Paşa benzetmesi yapıyor. Tak-Şak espirisi konuşuluyor... 
     Yorumlar doğru çıkıyor, görevden alınan bürokratlar ertesi gün görüntüleri bile alınmadan DGM'de buluyorlar kendilerini. 
     Devletin üst kademesinde daha ekim ayında belirlenen işbirliği, çalışıyor. 
     Eğer bir atlama varsa, bu yolsuzluk soruşturmasını tıkayanları hedef alır. Hükümeti değil 
     Üst düzey bir devlet adamının etrafındaki bürokratlara sürekli "Dosyaları zamanında sonuçlandırmıyorsunuz. Geç kalıyoruz" diye uyardığı biliniyor. 
     Ne tesadüf ki, muhbir de kıl payı yetişiyor. Zaman aşımına ramak kala, ihbarını yapıyor. 
     Dikkatinizi çekerim, yöntemi de biliyor ve düğmeye basıyor. 
     Beyaz öylece yolsuzlukla mücadelede yeni bir dönemin başladığını bürokratlar ve siyasiler kamuoyu ile birlikte 'Beyaz Enerji Operasyonu' ile öğrenmiş oluyor. 
     
İhalede müüteahhitin içi rahat      Enerji Bakanlığı'ndaki yolsuzluğun faturası 30 trilyon lira olarak açıklandı. Dolar olarak daha iyi kavrayabiliriz, yani 400 milyon dolar civarında. 1997 yılından bugüne yapılan ihaleler mercek altına alınıyor. İçlerinden aktörler çıkacak. Bu operasyonun belirginleşen iki aktörü var. Birisi Barmek Holding Yönetim Kurulu Başkanı Hüseyin Arabul. Diğeri de Yeşilhisar-Konya İletim Hattı ihalesi. 
     Arabul'un villa alanların ne bedel ödediği bilgisine sahip değiliz. Angora Evleri eski bir hikaye. Milletvekillerinin kurduğu kooperatifin inşaatı önce Kanadalı bir firmaya verilmişti. Adamlar bıraktı, gitti. İhaleyi Arabul aldı, 790 villayı milletvekillerine teslim etti. Ankara'nın en büyük uydu kent projesi. Beyaz Enerji Operasyonu'nda gözaltına alınan ANAP'lı eski Devlet Bakanı Ortadirekten sorumlu Birsel Sönmez'in kızı da buradan villa almış. Bunlar tek başına bir anlam ifade eden bilgiler değil. Arabul'un rüşvet verip aldığı işler ortaya çıkmalı. 
     
     Şartname öyle diyo 
     Yeşilhisar-Konya Enerji İletim Hattı ihalesini alan firmalardan STFA'nın Genel Müdürü İlker Keremoğlu'ndan öğrenmek istediklerim vardı. 
     Örneğin 6 aydır soruşturma konusu olan ihale ile ilgili kendilerine gelinmiş mi 
     "Yok" diyor. 
     STFA'nın gözüne çarpan bir yamukluk var mı 
     "Yok, şartname neyi gerektiriyorsa onu yapmışız. Bizim açımızdan bir sorun bulunmuyor" diyor. 
     Şartname ne diyor 
     "Bir firmaya birden fazla iş verilmez." 
     Şartnameyi hazırlayan Enerji Bakanlığı. 4 parça olarak ihale edilen enerji iletim hatlarında pahalı fiyatla iş vermeyi şartnameye dayandırmış. 
     224 kilometre uzunluğundaki iletim hattının birinci kısmı Ankaralı müteahhit Hayrettin Özdil'e 2.6 trilyon liraya, ikincisi 2.4 trilyon liraya STFA - ELTA Kocoğlu İnşaat konsorsiyuma, üçüncüsü 2 trilyon 498 milyar liraya Simko'ya, dördüncüsü 2 trilyon 427 milyar liraya ABB Elektrik'e bırakıldı. Bir diğer aynı güçte ihale de 1.9 trilyon liraya Temsan - Energoinvest'e verildi. 
     Burada oluşan fiyat farkından yola çıkılarak, son 3 yılın ihaleleri soruşturulacak. 
     
     





Siyasi irade 


Köprü öyküsü 


Ecevit tepkisi 


Watson yazarlar 


Kuzey Irak ısınıyor PKK'ya karşı operasyon mu 


By - pass mı 


Sezer arayı açarken... 


Putin'in Rusyası 


Geleceği görmek 


TV'lerde din savaşları 


Iraklı Kürtlerle denge ayarı 


Beni kürdanla tehdit etti Reha Bey... 


"Görünen köy kılavuz istemez" 


Demirel diyor ki 


Sağda arayışı 


Beyaz uyutma operasyonu 


Beyaz Enerji bahşişi 


Suç gasp, ceza ağır 


Hangi duaya amin 


Batan bankaları denetleyenler "zararı ödemeye mecbur" 


Size bırakılan iş 10 yılda çözülmedi 


</TEXT>
</DOC>
