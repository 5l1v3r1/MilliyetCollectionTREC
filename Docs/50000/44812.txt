<DOC>
<DOCNO> 44812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/spor/spo03.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim-Bom’da ateşkes 
</HEADLINE>
<TEXT>

Galatasaray’da uzun süredir yaşanan Süren-Altaylı gerginliği, sona erdi. İki taraf da 2.5 saatlik toplantı sonunda dostluk mesajları verdi 
     SARI - Kırmızılı camiada, bir süreden beri yaptıkları sert açıklamalarla tartışma ortamına giren eski başkan Faruk Süren ve Fatih Altaylı dün bir araya geldiler. Süren’in ofisinde 2.5 saat süren toplantıya eski yöneticilerden Ali Dürüst ile Genel Sekreter Sinan Kalpakçıoğlu da katıldı. Bu zirve sonunda dostluk mesajları verilirken, Altaylı açıklamalarından dolayı Okan’a da, Fatih Akyel gibi Galatasaray’a dönüş kısıtlaması geldiğini açıkladı. 
     GERGİN bir havada başlayan toplantı, ilerleyen dakikalarda yumuşadı. Fatih Altaylı bazı açıklamalarında aceleci davrandığını kabul etti. Faruk Süren ise kendisine hırsız dendiği için savunma yapmak zorunda kaldığını belirtti, "İnsanlar senin söylediklerinin ardından, benim için köşe yazıları yazıyorlar. Diyalog her zaman iyi bir yol olmalıdır" dedi. Ali Dürüst ise "Müesseselere ve dostlara sahip çıkalım. Galatasaray’a yakışmıyor" ifadesini kullandı. 
     
     ALTAYLI medyaya yaptığı açıklamada, "Süren demek Galatasaray demek. Bundan sonra, tecrübelerinden yararlanacağız" diye konuştu. Süren de "Bazı iddialar vardı. Aramızda çözdük. Enkaz edebiyatı ile bir şey olmaz. Bundan sonra birlikte hareket edeceğiz" dedi. Eski Başkan Okan için de "Vicdanları rahatsız. Biz sadece Hakan Şükür için para aldık. Ayrıca Hakan Şükür yine satılırsa, biz de yüzde 30 pay alacağız" açıklamasında bulundu. 
     
Yanlış anlaşıldım’      INTER’E transferinde, Galatasaray’ın 4 milyon dolar aldığını iddia eden Okan Buruk "Yanlış anlaşıldımödedi. Milli futbolcu "Ben, kimse için para götürdü, diye konuşmadım. Lütfen, konuşmamı bir kez daha dinlesinler. Hakan Şükür’ün parası altında belli bir paranın alındığını ve bizim bedava gitmediğimizi açıklamaya çalıştım. Kulübe zarar vermek istemedim. Galatasaray’ın iyiliği için böyle konuştum" diye konuştu. 
     
Sergen’e yeşil ışık      SİİRT Jetpa Başkanı Takiiddin Yarayan, Sergen’in bonservisini Galatasaray’a vermeye hazır olduklarını açıkladı. Abdürrahim Albayrak’la görüşen Yarayan her konuda yardımcı olacaklarını söyledi. Galatasaray, İstanbulsporlu Murat ile de önümüzdeki sezon için sözleşme yaptı. Ayrıca Antalyasporlu Hüseyin ile bugün ön sözleşme imzalanacak. Bu arada Jardel’in transferinden beklenen 4 milyon 950 bin doların gelmesiyle, oyuncuların ve Lucescu’nun hesabına toplam 500 bin dolar yatırıldı. 
     
Galatasaray altıncı      ULUSLARARASI Futbol Tarih ve İstatistikleri Federasyonu’nun IFFHS ağustos sıralamasında 8. sırada yer alan Galatasaray, eylül değerlendirmesinde iki sıra yükselerek 6’ncılığa yerleşti. Fenerbahçe dört basamak çıkarken, Beşiktaş 40 sıra birden geriledi. 
     
Son durum 1. Liverpool 357 2. Barcelona 276 6. GALATASARAY 262 7. B.Münih 259 8. Real Madrid 255 68. FENERBAHÇE 130,5 134. BEŞİKTAŞ 98,5 147. GAZİANTEPSPOR 94 158. GENÇLERBİRLİĞİ 88      



 SPOR 


























</TEXT>
</DOC>
