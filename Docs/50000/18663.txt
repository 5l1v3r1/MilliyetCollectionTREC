<DOC>
<DOCNO> 18663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/son/sondun06.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya'da kapitalizm aleyhtarı gösteri 
</HEADLINE>
<TEXT>

     Avustralya'da polis, sol kanattaki eylemcilerin, ülkenin her yanındaki menkul kıymetler borsalarının çalışmasını engelleyici kapitalizm aleyhtarı protesto eylemlerine hazırlanıyor. 
     Dünya Ekonomik Forumu'nun Melbourne'da geçen yılki toplantısına zarar vermeye girişmiş olan M1 1 Mayıs Grubu, Sydney, Melbourne, Brisbane, Adelaide, Perth ve Hobart şehirlerindeki menkul kıymetler borsaları ve mali piyasaların kapanması için, 1 Mayıs Salı günü, sivil itaatsizliğe başvuracağını duyurdu. 
     Avustralya polisi, protesto gösterilerinin şiddete dönüşmesi ihtimalinin yüksek olduğunu ve güvenlik önlemlerinin artırıldığını ve güvenlik ekiplerinin ek eğitime tabi tutulduğunu bildirdi. Sol eğilimli siyasi gruplar, çevreciler ve diğer kapitalizm aleyhtarlarından oluşan koalisyon, paraların menkul kıymetler borsalarına akmasının durdurulmasını istiyor. Bu gruplar, borsaya aktarılacak paraların, okullar, kreşler ve yoksul ülkelerin dış borç yüklerinin azaltılmasına yönlendirilmesini istiyor. M1 Grubu'nun Internet sitesinde protesto gösterisine ilişkin açıklamada, modern, sanayileşmiş kentlerin iş merkezlerindeki çalışmanın durdurulup, 3. Dünyanın vatandaşları için nefes alınacak yer açılacağını ve 1. Dünyanın çalışanları ve topluluklarına da ''uyan '' sinyali verileceği belirtildi. 







</TEXT>
</DOC>
