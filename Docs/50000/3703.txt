<DOC>
<DOCNO> 3703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/son/sondun09.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Alcatel ihalesinin iptali Fransız basınında 
</HEADLINE>
<TEXT>

     Fransız basınında bugün çıkan haberlerde, Türkiye'nin Alcatel'in kazandığı uydu ihalesini iptal etmesi geniş biçimde yer aldı. 
     Le Figaro gazetesinde, ''Ankara Alcatel ihalesini iptal etti'' başlığıyla yayınlanan haberde, sözde Ermeni soykırımına ilişkin tasarıyı protesto eden Türkiye'nin, ihaleyi iptal ederek, Fransa'ya karşı ilk ekonomik yaptırımını uyguladığı belirtildi. 
     Haberde, Milli Güvenlik Kurulu toplantısı sonunda Fransa'ya yönelik uyarılara da yer verilirken, Fransa'nın diğer savunma ihalelerinden de dışlanabileceği kaydedildi. 
     Le Figaro gazetesinin haberinde, Türk kamuoyunda Fransa'ya yönelik tepkilere de yer verildi.Liberation gazetesinde ise, ''Fransa'dan Türkiye'ye misilleme'' başlığıyla verilen haberde, Fransa'ya yapılan ilk ekonomik misillemenin, Alcatel ihalesinin iptali olduğu belirtildi. Haberde, Milli Savunma Bakanı Sabahattin Çakmakoğlu'nun Fransa'nın tank ihalesinden de dışlanabileceği yolundaki açıklamasına yer verildi. Liberation gazetesi, Fazilet Partisi milletvekillerinin, Fransa'nın Cezayir'de yaptığı soykırımın tanınması yönünde bir yasa tasarısını Meclis'e sunduklarını da kaydetti. 



</TEXT>
</DOC>
