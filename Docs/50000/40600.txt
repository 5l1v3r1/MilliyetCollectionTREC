<DOC>
<DOCNO> 40600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/son/sondun06.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de köpekbalığı saldırılarına karşı havadan denetleme... 
</HEADLINE>
<TEXT>

     ABD'nin doğu kıyılarında son birkaç günde iki kişinin ölümüne, bir kişinin de ağır yaralanmasına yol açan köpekbalığı saldırılarına karşı havadan denetleme başlatıldı. 
     Cape Hatteras kıyısı boyunca havadan yapılan araştırma ve denetlemeler sırasında, Kuzey Carolina'nın Maneto kentinde meydana gelen son saldırı yerinden 15 kilometre uzaklıkta köpekbalıklarına rastlandı. Yetkililer, köpekbalıklarına rağmen plajların kapatılmadığını, ancak yüzmeye gelen kişilerin uyarıldığını ifade ettiler. ABD'nin Florida ve Kuzey Carolina kıyılarında 3 tür köpekbalığı yaşıyor. Bunların kum kaplanı, boğa ve çekiç balığı türü köpekbalıkları oldukları bildirildi. 







</TEXT>
</DOC>
