<DOC>
<DOCNO> 20646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/yasam/yas01.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Depremimiz ele’ emanet 
</HEADLINE>
<TEXT>

Türkiye'nin deprem araştırmaları için ayırdığı para 350 milyar lira kadar.. 'Hatır'la Marmara'ya gelen yabancı gemiler ise, 15 günde 2 trilyon harcıyor 
     ÖNAY YILMAZ İstanbul 

     Türkiye'nin gündemi Ankara'ya odaklanırken, İstanbul'u bekleyen deprem tehdidi her geçen gün artıyor. 
     Bu tehdide karşı da ne yazık ki yetkililer değil, duyarlı birkaç bilim adamı çabalayıp duruyor. Bu türk bilim adamları, kişisel çabalarıyla deprem tehlikesine karşı yabancı ülkelerle bağlantı kurarak tehdidi en aza indirmek için yoğun çaba harcıyor. Ankara deprem araştırmaları için gülünç kaynaklar ayırırken, yabancılar, bilim adamlarımızın kurdukları bu bağlantı sayesinde yabancılar para talep etmeden gemilerini araştırma için ard arda gönderiyor. 
     
     'Gülünç' rakamlar 
     Bu durumu, rakamlar da açıkça gözlerönüne seriyor. Marmara'da 30 yıl içinde büyük bir deprem bekleyen Türkiye, tüm deniz araştırmalarına yılda 300 milyar lira, Marmara Denizi araştırmalarına da yılda 20 bin dolar yaklaşık 23 milyar lira ayırmış. 
     Oysa Türkiye'ye gelen bir yabancı geminin 15 günlük araştırma masrafı, 2 trilyon lira... Ülkemize şimdiye kadar gelen ve gelecek 6 geminin toplam maliyeti de 12 milyon dolar yaklaşık 14 trilyon lira ... 
     
     İnsani dayanışma 
     TÜBİTAK Yer Bilimleri'nden Prof. Dr. Demir Altınel de, Avrupa ülkeleriyle kıyaslandığında bütçeden ayrılan paranın yetersizliğine dikkat çekiyor. Altınel, "DPT bakanlıklara bildiriyor ama maalesef bu kadar para geliyor" diyor. TÜBİTAK Marmara Araştırma Merkezi Başkanı Prof. Dr. Naci Görür de, acı gerçeği şöyle anlatıyor 
     "Bu bilim dünyasının kendi duyarlılığı ve özellikle Türkiye'de dünyaca tanınmış bilim adamlarının, diğer ülkelerle işbirliği sonucu gelişiyor. Politika karıştırılmadan insanlık adına bir dayanışma örneği sergileniyor." 
     
     Kimlerin 'Hatırı' var 

</TEXT>
</DOC>
