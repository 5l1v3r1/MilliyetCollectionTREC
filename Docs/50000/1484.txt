<DOC>
<DOCNO> 1484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/yazar/cemal.html </URL>
<DATE> 2001/01/10/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Kuzey Irak ısınıyor PKK'ya karşı operasyon mu 
</HEADLINE>
<TEXT>

     Kuzey Irak ısınıyor. Heyecanlı haberler var. Baharla birlikte PKK'ya karşı Kuzey Irak'ta büyük bir askeri operasyon başlatılacağı, bunun için Talabani - Barzani - Ankara üçgenindeki ilginç gelişmeler yaşandığı kapalı kapılar arkasında kulaklara çalınıyor. 
     Bir başka deyişle 
     PKK'ya karşı bir sandviç operasyonu mu .. 
     Iraklı Kürt liderlerin Ankara trafiği daha şimdiden başlamış durumda. 
     Celal Talabani Ankara'da. 
     Mesut Barzani de bekleniyor. 
     İlginç olan, Talabani'nin Ankara'ya gelmeden önce Barzani'yle buluşup görüşmüş olması. Çünkü bu görüşme üç yıldan beri ilk kez gerçekleşti. 
     Kısa adı KYB olan Kürdistan Yurtseverler Birliği'nin lideri Talabani'yle, Kürdistan Demokrat Partisi KDP'nin lideri Barzani arasında bin yıldır kara kedi ve silahlı çatışma hiç eksik olmadı, olmuyor. 
     Şimdiki soruya gelince 
     Silahlar PKK'ya mı çevrilecek 
     Ya da Talabani'nin güçleriyle PKK arasındaki son çatışmalar bunun ilk işareti sayılabilir mi 
     Kuzey Irak'ın son derece kaygan ve kaypak olduğu hiç gözden uzak tutulmasın. O yüzden, bölgeyle ilgili soruların da, yanıtlarının da değişkenliği hep hesaba alınsın. 
     Bugün için gözüken şu 
     PKK'nın askeri gücü silahlarıyla birlikte Kuzey Irak'a sığınmış durumda. Bunların sayıları Ankara'ya göre beş bin civarında. Celal Talabani ise sekiz bin diyor. Talabani'nin bu rakamı taktiksel bakımdan biraz abartıyor olması tabii mümkün... 
     Güneydoğu'dan sökülen PKK Kuzey Irak'ta önce daha çok Barzani'nin bulunduğu bölgeye yerleşti. Hem dağda hem şehirde faaliyet gösterdi. Siyasal, sosyal ve kültürel çalışmalarıyla etkili olduğu söylendi. 
     
PKK'nın hedefi...      Neydi PKK'nın hedefi 
     Eskiden neyse oydu 
     Barzani'yle Talabani'yi Kuzey Irak'ta dışlayan yeni bir yerel iktidar yapısının temellerini atmak... Talabani, özellikle Barzani öteden beri PKK'nın bu niyetinden rahatsızlık duymuştur. 1990'lı yıllarda kendileriyle yaptığım görüşmelerde bu rahatsızlık ve kaygılarını kendi ağızlarından, kendi çevrelerinden duymuştum. 
     Nitekim bu nedenlerle geçen yaz aylarında PKK ile Barzani kuvvetleri arasında çatışmalar yaşandı. Barzani, PKK'nın şehirdeki faaliyetlerini yasakladı. 
     Bunun üzerine PKK tek taraflı ateşkes ilan etti. Daha sonra da Talabani'nin denetimindeki Süleymaniye bölgesine, Irak - İran sınırına doğru çekilmeye mecbur kaldı. 
     Irak - İran sınırındaki bu bölge dağlık. Gizlenmeye daha uygun bir arazi yapısına sahip. Ayrıca, Türkiye sınırından üç yüz kilometre derinliği var. Bu arada İran'a, Bağdat'ın denetimindeki bölgeye sızma, geçiş olanağı da bulunuyor. 
     İşte PKK bu nedenlerle esas silahlı gücünü, arazi yapısı saklanma açısından uygun olmayan ve Türkiye'nin çok daha etkili olduğu Barzani bölgesinden daha doğuya ve güneye kaçırdı. 
     
Talabani'yle çatışma...      Ancak PKK bu kez de Talabani kuvvetleriyle karşı karşıya geldi. Barzani gibi Talabani de rahatsız oldu. Silahlı çatışmalar, geçen eylül ve kasım ayı sonlarında yaşandı. Her iki tarafın da üç yüzün üzerinde kaybı olduğu gelen haberler arasındaydı. 
     Şu sıralar sükunet var. 
     Ancak, arazideki durumun Talabani lehine gelişmediği biliniyor. PKK ile pek o kadar baş edemediği, geriletemediği, o yüzden Türkiye'nin - teknik, askeri, parasal - desteğine gerek duyduğu anlaşılıyor. Türkiye'nin de yakın geçmişte bu desteği Talabani'ye verdiği biliniyor. 
     Talabani'nin Ankara'ya yönelmesinde başka nedenler de var. Washington'un telkinleri bunlardan biri. "Git sorunlarını Ankara'yla çöz " diyor ABD... 
     Ayrıca Celal Talabani, Barzani'nin aslan payını aldığı Habur sınır kapısı gelirlerinden bir şeyler kapma çabasında... 
     Öncelikli nedene gelince 
     Türkiye'nin bölgedeki gücü... 
     Türkiye bölgede aktif oyuncu. Zaman zaman müdahale eden, pasif biçimde gelişmeleri seyreden bir güç değil. Türkiye artık Kuzey Irak'ta askerisi dahil her bakımdan var. 
     Ayrıca PKK'yı askeri açıdan yenmiş, PKK'ya Suriye desteğini de sona erdirmiş bir Türkiye bu. Amerika dahil herkes biliyor ki, Kuzey Irak'ta artık Türkiye'ye rağmen bir şey olması imkansız... 
     İşte bu nedenler de, hem Talabani'nin hem Barzani'nin yüzlerini yakın geçmişe göre çok daha fazla Ankara'ya dönmelerine yol açmış durumda... 
     
Türkiye ne ister      Hayat Ankara'ya on yıldır Irak politikasında şunu gayet iyi öğretti Yer yuvarlığının bu bölgesinde bütün yumurtaları aynı sepette toplamak tehlikeli bir oyundur, yanlış bir politikadır. Çünkü dengeler kaygan ve bıçak sırtındadır. 
     Onun için bu bölgeye siyah - beyaz bakılmaz. Yaklaşımlarda sık sık ince ayarlar yapmak gerekir. Temel çıkarlar elbette gözetilir ama dost - düşman tarifleri de değişebilir. 
     Nitekim Türkiye bu yolda. 
     O yüzden Celal Talabani Ankara'da. O yüzden Ankara hafta sonu Bağdat'a Büyükelçi gönderiyor. 
     Ankara değişmeyecek hedefine gelince... Sır değil Türkiye'nin ulusal güvenlik çıkarları açısından Kuzey Irak hayatidir, burada hiçbir olumsuzluğa izin vermek istemez. 
     Bunun için de Ankara, PKK'nın Türkiye'ye bir tehdit olarak Anadolu'dan sonra Kuzey Irak'ta da etkisizleştirilmesinden yanadır. 
     
     





Siyasi irade 


Köprü öyküsü 


Ecevit tepkisi 


Watson yazarlar 


Kuzey Irak ısınıyor PKK'ya karşı operasyon mu 


By - pass mı 


Sezer arayı açarken... 


Putin'in Rusyası 


Geleceği görmek 


TV'lerde din savaşları 


Iraklı Kürtlerle denge ayarı 


Beni kürdanla tehdit etti Reha Bey... 


"Görünen köy kılavuz istemez" 


Demirel diyor ki 


Sağda arayışı 


Beyaz uyutma operasyonu 


Beyaz Enerji bahşişi 


Suç gasp, ceza ağır 


Hangi duaya amin 


Batan bankaları denetleyenler "zararı ödemeye mecbur" 


Size bırakılan iş 10 yılda çözülmedi 


</TEXT>
</DOC>
