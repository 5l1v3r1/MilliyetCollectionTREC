<DOC>
<DOCNO> 5481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/son/sontur03.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkent’te alevli gece 
</HEADLINE>
<TEXT>

     Başkent’te meydana gelen 2 ayrı yangında, ölen ya da yaralanan olmadı. 
     Saat 03.30 sıralarında Siteler’de bulunan Pimapen deposunda yangın çıktı. İtfaiye ekiplerinin yoğun çalışmaları sonucu güçlükle kontrol altına alınan yangın, başka işyerlerine sıçramadan söndürüldü. Yangının, depoda büyük çapta maddi hasara yol açtığı bildirildi. 
     Yangının, elektrik kontağından çıktığının tahmin edildiğini belirten itfaiye yetkilileri, kesin sonucun daha sonra yapılacak incelemede ortaya çıkacağını kaydettiler. Öte yandan, Siteler’deki yangının başladığı saatlerde, Anıttepe Ata Sokak’ta bulunan 4 katlı bir binanın 2. katındaki bir dairede de yangın çıktı. 
     Polis ekipleri tarafından bina sakinleri yangından haberdar edilerek, binadan çıkmaları sağlanırken, yangının çıktığı dairenin kapısının çelik olması nedeniyle, ekipler içeri girmekte zorlandı. Yangın sırasında dairede kimsenin bulunmadığı belirlendi. İtfaiye ekiplerinin müdahalesi sonucu yangın, daha fazla büyümeden söndürüldü. 
     Her iki yangında ölen ya da yaralanan olmadığı, ancak yanan işyeri ve dairede maddi hasar meydana geldiği, yangınlarla ilgili soruşturma başlatıldığı bildirildi. 
     




</TEXT>
</DOC>
