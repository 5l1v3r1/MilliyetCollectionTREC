<DOC>
<DOCNO> 36022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/yazar/pulur.html </URL>
<DATE> 2001/08/08/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
TRT'de bir film ve bir dizi... 
</HEADLINE>
<TEXT>

     PAZARTESİ sabahı "TRT - 3"te Yavuz Turgul'un "Aşk Filmlerinin Unutulmaz Yönetmeni" oynuyordu. Film, Yeşilçam'ı eleştiren bir film gibi görülse de mesajı, toplumun her kesimine uygulanabilir niteliktedir. 
     
     "AŞK Filmlerinin Unutulmaz Yönetmeni" diye nam yapan "Haşmet Asilkan" Şener Şen, piyasa filmleriyle ünlenmiştir küçümsenen, burun kıvrılan aşkın, hicranın, gözyaşının, hıçkırıkların filmleridir, bu filmler. 
     Ama şimdi "toplumsal film" modası vardır, sosyal içerikli, toplumsal filmler iş yapmaktadır. 
     "Haşmet Asilkan" da buna özenir, yarım yamalak bir sermaye bulur, çekime başlar... 
     Sonuç hazindir, film yatar 
     Filmin sonuna doğru "Haşmet Asilkan" isyan eder 
     "Niçin, niçin, niçin, niçin film tutmadı " 
     Filmin kadın oyuncusu, sebebini söyler 
     "Sen dışarıdasın da ondan " 
     
     DIŞARIDA olmak 
     Neyin dışarısıdır bu 
     Bir çerçevenin içidir bu, buraya girmedin mi yaşatmazlar, içinde ol, seni baş tacı yaparlar, paçayı kurtarırsın, her satırda bir hikmet, her sahnede bir şaheser bulur, pompalaya pompalaya kerameti kendisinden menkul, çeyrek porsiyonluk bir dahi yapar, çıkarlar. 
     Yeter ki onlardan biri ol, yeter ki onların adamı ol 
     Elbette "Haşmet Asilkan"ın filmi, sadece bu nedenle yatmasa bile, "içeride olmanın" etkisi büyüktür. 
     Hele "medya tezgahı" kurulduğundan bu yana, ister yazı yaz, ister kitap yaz, ister film çevir, ister televizyona dizi yap, onlardan olmak zorundasın, olmadın mı halin zordur 
     
     ELBETTE, bu çevrenin dışında kalıp, yine de başarı kazananlar yok değildir, vardır ama, ne pahasına vardır, bir de onlara sorun... 
     
     İŞTE bir örnek... 
     TRT'deki "Yeditepe İstanbul" dizisi... 
     Haliç kıyısındaki bir yoksul kenar mahalle ve o mahallede yaşayan insanların öyküsü... 
     Sevgileriyle, üçkağıtçılıklarıyla, aşklarıyla, iyilik, kötülük hayal ve hüzünleriyle küçük kaderli insanlar... 
     Hepsi, bizden insanlar... 
     
     SÖYLER misiniz, kaç yazı, kaç haber okudunuz bu dizi üzerine 
     Bir elin parmağını geçer mi 
     Çünkü bu dizide ne popçular vardır, ne topçular, ne de hafiye bozuntuları, ya da üryan mankenler... 
     Yönetmeni Turkan Derya olan bu dizide Zuhal Olcay var, Uğur Polat var, Meral Okay var, Ruhi Sarı var, Emre Kınay var, Günay Karacaoğlu var, Oktay Kaynarca var. 
     
     TRT bile, malına sahip çıkmadıktan sonra... 
     İki hafta üst üste aynı saatte maç yayımlayıp, diziyi adeta unutturdular. 
     Yarın dizinin son bölümü oynayacakmış... 
     Eğer, TRT uygun görürse, devamı çekilecekmiş... 
     Yenisinden vazgeçtik, keşke diziyi tekrar yayımlasalar da, seyredenler keyfini çıkarsa... 
     Bir garip mekandır, şu bizim TRT... 
     "Bu bize yakışmaz " der geçerler. 
     Kendilerine yakışanı da perişan ederler... 
     
     







Matbaa neden gecikti 


Denizde durum 


Yılmaz'ın askere yanıtı 


Ekonomide karamsarlık, iyimserlik çıkmazı... 


Bostancıoğlu daha neyi bekliyor 


Edebiyat yerine çözüm isteniyor 


Merkezi yönetim ve Darülaceze 


Cana verilen değer... 


Güven meselesi... 


DGM, Özkan ve Önal için fezleke hazırladı 


TRT'de bir film ve bir dizi... 


Krizden çıkış size - bana bağlı 


Önceliğiniz var 


Üretemeden krizden çıkamayız 


</TEXT>
</DOC>
