<DOC>
<DOCNO> 28687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/yazar/theper.html </URL>
<DATE> 2001/06/25/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
İş işten geçti 
</HEADLINE>
<TEXT>

     Bundan önceki yazımda size Silivri ilçesinin yazlık ve turistik vasfını kaybettiğini, ilçenin bir Bodrum, bir Marmaris olma kapasitesi varken bir beton yığınına dönüştüğünü, bunda belediyenin önemli hatalarının bulunduğunu yazmıştım. 
     Bir de Silivri’de cezaevi yapımı konusunda bilgi vermek isterim. 
     Bugün İstanbul il sınırlarına yakın alanlarda Adalet Bakanlığı cezaevi kurma arzusundadır. Bakanlığın açıklamasına göre bugün 10.000 kişi kapasiteli cezaevi ihtiyacına karşılık mevcut kapasite 4.500’dür. Bunun için tek cezaevi değil muhtelif cezaevleri yapılacaktır. Bunun için Silivri’de otoyola yakın bir mevkide 1000 dönümlük arazi istimlak edilmiştir. Bunun için 4.013.940.000.000 TL kamulaştırma bedeli ödenecektir. Bu 1000 dönüm arazi ihtiyaca yetmemekte, 5000 dönüm araziye ihtiyaç duyulmaktadır. 
     Silivri’ye yapılması planlanan cezaevi F tipi olmayacaktır. Bakanlığın planladığı ve açıkladığı husus bu cezaevinin yeni geliştirilen modern bir cezaevi olacağıdır. 
     Görüldüğü gibi Silivri’yi beton yığınına, bir turizm merkezi yapma hayal gücü yetmeyip varoşlara çevirenler bugün topluma yararlı iş yapmış kişilerin rahatlığı içinde oturmaktadır. Mükemmel bir sahil şeridi kaderine terk edilmiş, güzelim manzaralı yürüyüş yollarının kenarları toz, pislik içinde alabildiğine çay bahçesine dönüştürülmüştür. Turistik veya yazlık alanlarda çay bahçesine de yer vardır ama planlı, sınırlı ve bakımlı olmak kaydı ile. 
     Neticeten bu durumdaki Silivri’ye cezaevi yapılacağı kesinleşmiş olup, Bakanlık cezaevi inşasına Silivri’nin ekonomik yaşantısına katkıda bulunacağı görüşündedir. 
     
     







Militan demokrasi 


İnönü de oynardı tenisini 


ABD'nin iran çaresizliği 


Yanlış yorumlar halkı yanıltıyor 


İstanbul 5. Vergi Mahkemesi 


Kim takar Aşık Paşa'yı 


Boşluk 


İş işten geçti 


Yeni "milli irade" Borsa 


Global resesyon tehdidi... 


Bankaları kapatan Akışık değil hükümet 


</TEXT>
</DOC>
