<DOC>
<DOCNO> 47159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/sondun24.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD kongresine şarbon mikrobu gönderildiği kesinleşti 
</HEADLINE>
<TEXT>

     ABD'de Kongre binasına dün gönderilen mektupta şarbon mikrobu olduğu kesinleşti. 
     Kongre binası polis yetkilisi Teğmen Dan Nichols, Senato Demokrat Partili çoğunluk lideri Tom Daschle'ın aldığı bir mektubun içinden, pudra benzeri beyaz bir madde çıkması üzerine Fort Detrick askeri tesisinde yapılan incelemede, maddenin şarbon mikrobu olduğunun kesinleştiğini söyledi. 
     Tom Daschle'ın bürosunda çalışanlar üzerinde yapılan muayenelerde hiç kimsenin şarbon mikrobu almadığının belirlendiği, yine de tıbbi önlemlerin alındığı bildirilirken, binanın bir kısmının da yine önlem olarak kapatıldığı ve havalandırma sisteminin incelendiği kaydediliyor. 
     ABD Başkanı George Bush, dün yaptığı açıklamada, Daschle'ın aldığı mektubun içinden pudra benzeri beyaz bir madde çıkması üzerine mektubun incelemeye alındığını ve ilk incelemer sonucunda içinde şarbon bulunduğunun tespit edildiğini söylemişti. 
     






</TEXT>
</DOC>
