<DOC>
<DOCNO> 5146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/yazar/tamer.html </URL>
<DATE> 2001/02/02/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Davos'tan tortular... 
</HEADLINE>
<TEXT>

     Dünya Ekonomik Forumu bitti. Ancak Davos'ta bulunduğum 1 hafta içinde yaşadıklarımdan sizlere hala yazacaklarım var. Örneğin 
     Benetton'u üne kavuşturan çılgın, aykırı fotoğraf sanatçısı Oliviero Toscani'nin hemen sağ yanında oturarak yediğim öğle yemeğinden izlenimler. 
     Bangladeş'in en yoksul bölgelerindeki kadınlara açtığı 50 - 100 dolarlık mikro kredilerle dünyada bir ilke imza atan Muhammed Yunus'la yaptığım söyleşi. 
     Müzik dünyasının sıra dışı sanatçısı besteci Brian Eno'yu daha yakından tanımanıza yol açabilecek ipuçları. 
     Ve saire... 
     
Silikon Vadisi'ni seksi kılan kadınHewlett Packard'ın CEO'su Fiorina, Davos'taki ayaküstü söyleşimizde "İş hayatında kadın olduğunuzu unutun" diyor, ama... 
     Davos'un en gözde konuklarından biri, Silikon Vadisi'nden gelen 46 yaşındaki çekici bir sarışın Carly Fiorina'ydı. Fiorina çok şık giyiniyor, konuşurken gözlerinin içi gülüyor, vücut dilini mükemmel kullanıyor ve büyük çoğunluğu erkek dinleyicileri ağzının içine baktırıyor. 
     62 milyar dolarlık cirosuyla dünyanın 2. büyük bilgisayar şirketi olan Hewlett Packard'ın HP 1.5 yıldır CEO'su olan Fiorina, Dünya Ekonomik Forumu WEF'in en faal katılımcılarından biriydi. 1 hafta boyunca Davos'ta kaldı. Oturumlar yönetti. Oturumlara konuşmacı olarak katıldı. 
     Amerika'da Dow Jones endeksindeki ilk 30 şirketten birini, ilk kez bir kadın yönetiliyor. Fortune dergisi 1998'de "Dünyanın En Güçlü İş Kadınları" listesini ilk kez yayınladığında Fiorina açık ara birinci olmuştu. 
     Oturumlardan birinin öncesinde yanına yaklaşıp "Erkekler arası rekabet kıran kırana sürerken siz aradan nasıl sıyrıldınız " diye sordum. 
     Başarısını çocukluğundan beri kendisini yöneten özgürlük duygusuna bağlayan Fiorina, "Annemle babam, çocukluğumdan beri kendi kararlarımı vermeme ve kendi ayaklarımın üzerinde durmama izin verdiler. Bu nedenle onlara müteşekkirim" dedi. 
     Pekiyi Türkiye'deki kadın yöneticilere herhangi bir tavsiyesi olabilir miydi Fiorina'nın 
     Silikon Vadisi'nin seksi CEO'su, kadınların iş hayatında merdivenleri tırmanabilmesinde benim de çok can alıcı bir nokta olarak gördüğüm şu basit ipucunu verdi 
     "İş hayatında kadın olduğunuzu düşünmeyin. Erkekler şunu yapabilir, kadınlar şunu yapabilir diye ayırım yapmayın. Kadın olduğunuz için size daha kolay çelme takılabileceği duygusuna ise hiç kapılmayın." 
     Carly Fiorina ile ertesi gün tuvalette karşılaştık ve mini röportajımıza kaldığımız yerden devam ettik. Fiorina resepsiyonistlikten öğretmenliğe pek çok işi denedikten sonra 1980'de telekomünikasyon devi AT T'ye en alttan satış elemanı olarak girmiş. Anlaşılan basamakları emin adımlarla tırmanmış ki, 1996'da AT T çatısı altındaki Western Electric ve Bell Labs birleştirilip de Lucent Technologies adı verilince, Fiorina da deneyimli pek çok yöneticinin arasından sıyrılarak Lucent'in önemli bir şirketinin başına getirilmiş. Görevde bulunduğu sürede şirketin hisse senetlerinin değeri, borsada 5 katına çıkmış. 
     Fiorina HP'yi gerçek anlamda bir yeni ekonomi şirketi haline getirmesi için transfer edilmiş. Zaten o da her fırsatta HP'nin bundan böyle önceliği e - ticaret hizmetlerine vereceğini söylüyor. Davos'ta gözleyebildiğim kadarıyla seksi CEO, HP için yeni bir imaj yaratma çabasında. Ve bu imajda dünyanın en yoksul kesimine bile interneti götürebilecek toplumsal projeler ön planda duruyor. 
     
ABD'liler bizden daha doğurgan      Davos toplantılarında bu yıl yaşlanan dünya nüfusu ve göç hareketleri önemli yer tuttu. 
     Çin, Hindistan, Pakistan, Endonezya ve Nijerya, bugün 6.2 milyarlık dünya nüfusunun yarısını oluşturuyorlar. Ancak 2050 yılına geldiğimizde Amerika da yukarıdaki ülkelerin arasına katılacak. Daha doğrusu alttan gelip bazılarını sollayacak. 
     Birleşmiş Milletler Nüfus Bölümü Direktörü Josepp Chamie, Harvardlı ünlü profesör Samuel Huntington'un da konuşmacı olduğu bir yemekte dünya nüfusunun geleceğiyle ilgili ilginç bilgiler verdi. Chamie'ye göre 2050 yılında dünya nüfusu 9.5 milyarı bulacak. 
     Çin, dünyada en çok nüfusa sahip ülke sıfatını Hindistan'a terkederek ikinciliğe gerileyecek. ABD ise her yıl kabul ettiği 1 milyon göçmen ve yüzde 2 gibi hatırı sayılır doğurganlığıyla Hindistan ve Çin'in ardından dünyanın en kalabalık üçüncü milleti olacak. 
     Gelişmekte olan ülkeler için hızlı nüfus artışı ne denli büyük bir sorunsa, gelişmiş ülkeler, özellikle de Avrupa için nüfusun artmaması bugün artık ciddi sorun oluşturmaya başlamış bulunuyor. 
     İkinci Dünya Savaşı bittiğinde Afrika dünya nüfusunun yüzde 8'ine, Avrupa ise yüzde 22'sine sahipmiş yani Avrupa'nın nüfusu, Afrika'nın neredeyse üç katı . 
     Bugün Avrupa da, Afrika da dünya nüfusunun yüzde 13'üne sahipler. 2050'de ise sıkı durun Afrika'nın nüfusunun Avrupa'dan üç kat fazla olacağı tahmin ediliyor. 
     
     





'Fetret' devri 


Çeviri hatası 


'Ağzımdan işgal sözü çıkmadı ' 


Sezer, savcıları harekete geçirecek 


Tansiyonu düşürmek hükümetin işidir 


Nükhet öneriyor 


"Devletimiz sağolsindir .." 


Ambargo çare değil 


Bilgi merkezleri 


Ali devam et 


Koçaryan'ın fikri ve zikri 


Kafkasya stratejisi 


Herkes "şeffaf" olmalı 


Yine hakkımızı yemişler 


Eski Meclis 


Şaşkın bir yazı 


Davos'tan tortular... 


Bu ne cehalet 


Kuru gıdada "aracı" gitti, "yabancı" geldi 


Doğalgazın yüzde 4'üne kim ortak 


</TEXT>
</DOC>
