<DOC>
<DOCNO> 32260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/spor/spo06.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaz’ın kralı Mısırlı 
</HEADLINE>
<TEXT>

     GÖKAY AKIN 

     ASYA’DAN Avrupa’ya 13. Uluslararası Boğaziçi Yüzme Yelken Yarışları’nı 41.59.12’lik derecesiyle Mısırlı yüzücü Mostaf El Raees kazandı. Kanlıca - Kuruçeşme arasındaki yaklaşık 6 bin 500 metrelik parkurda gerçekleştirilen organizasyon, erkeklerde 8, bayanlarda ise 5 olmak üzere 13 kategoride yapıldı. 
     YARIŞA 9 ülkeden 268 sporcu katılırken, genel klasmanda ikinci sırayı 42.30.19’luk derecesiyle Bulgar Ivailo Kolev, üçüncülüğü ise 43.14.04 ile Deniz Özistek elde etti. Organizasyonda 33 bot ve deniz aracı, 2 deniz ambulansı, 5 normal ambulans görev yaptı, dört hastane, bir ilk yardım çadırı hazır tutuldu. 
     KÜREK ve yelken yarışlarının da gerçekleştirildiği organizasyonda Dış Ticaret Müsteşarı Kürşat Tüzmen, 41 - 50 yaş kategorisinde birinciliği kazandı. Dünya su altında kalma rekoronu kırarak, Guiness Rekorlar Kitabı’na girmek için çalışmalarını sürdüren eski milli sporcu Namık Ekin de su altından parkuru geçti. 
     
Nejat Nakkaş parmak ısırttı      YÜZMENİN yaşayan efsanelerinden 78 yaşındaki Nejat Nakkaş, yarışın ilgi odağı oldu. Dev organizasyona katılanlar arasındaki en yaşlı yüzücü olan Nakkaş, Boğaz’ı bir kez daha geçip, 1.03.56.12 derecesiyle 70 yaş üstü grubunda birinciliği kazandı. 
     



 SPOR 
























</TEXT>
</DOC>
