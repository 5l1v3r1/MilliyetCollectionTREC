<DOC>
<DOCNO> 20399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/son/sontur17.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeğeni 900'lü hatları arayınca hamala 5 milyar lira fatura geldi 
</HEADLINE>
<TEXT>

     Kayseri'de, çalışmak için İstanbul'a giderken yeğenine emanet ettiği evindeki telefona 5 milyar 160 milyon liralık fatura gelen hamal, Valilik Halk Günü'ne gelerek yardım istedi. 
     Hamallık yaparak geçimini sağlayan Halil Birdal 45 , eşi ve 3 çocuğuyla birlikte, 8 ay önce memleketi Kars'tan gelerek Kayseri'de, ablasının evine yerleşti. Ekonomik kriz yüzünden iş bulma umuduyla İstanbul'a giden Birdal, evini, yeğeni Murat Ok'a emanet etti. Birdal,18 gün sonra evine geldiğinde, 5 milyar 160 milyon liralık telefon faturasıyla karşılaşında şaşkına döndü. 
     Çaresizlik içinde, eline 5 metrelik faturayı alarak Valilik Halk Günü'ne gelen Halil Birdal, bu borcu ödeyecek durumunun olmadığını, kendisine bir çıkar yol bulunmasını istedi. Vali Yardımcısı Zübeyir Kemelek de, konuyu Türk Telekom yetkililerine ileteceklerini belirtti. Halil Birdal, kendisini görüntüleyen gazetecilere, evli ve 2 çocuk babası olan yeğeni Murat Ok'un, 900'lü hatları aradığını iddia ederek,şunları söyledi 
     ''Yeğenim Murat, yeri geldi aç kaldı, buzdolabımı satıp ona ekmek yedirdim. Emanet ettiğim telefonumla, bir seferde 400-500 milyon liralık 900'lü hatları aramış. Bu nasıl vicdan Ben şimdi ne yaparım. Cebimde 3 milyon para var. Neyle ödeyeceğim bu faturayı İş istiyorum, daha önce bir suçtan dolayı cezaevinde yattığım için kimse beni yanına almıyor. Hakkımı yasal yollara başvurarak arayacağım.'' 
     
     
     






</TEXT>
</DOC>
