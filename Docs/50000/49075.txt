<DOC>
<DOCNO> 49075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/yazar/asik.html </URL>
<DATE> 2001/10/27/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Salak kaldı mı 
</HEADLINE>
<TEXT>

     Best FM'de sabahları "Arzum'un İnleyen Nağmeleri" adlı müzik magazin programını yapan genç meslektaşımız Arzu Çağlan çeşitli sorunlara dokunur. Ama siyasete dokunmaz... Buna rağmen adı Erdoğan olan biri ANAP İzmir İl Teşkilatı'na telefon ederek Arzu Çağlan'ı ihbar ediyor 
     - Sizin için ağır konuştu... 
     - Ne dedi 
     - ANAP'a oy verecek salak kaldı mı, dedi... 
     ANAP İzmir İl Teşkilatı durumu soruşturunca kendilerine Best FM'den kesinlikle böyle bir yayın yapılmadığı bildiriliyor. RTÜK'ten bant kaydı gönderebiliriz, deniliyor. İzmir İl örgütü ikna oluyor. Ne var ki Buca'dan Sinop'a tüm ANAP il ve ilçe teşkilatları Arzu'yla ilgili kampanyaya başlıyor. Söylenmemiş söz için Best FM'e yığınla protesto mesajı yağıyor. Onca yolsuzluk, kriz, hortuma tepki yok. Söylenmese de "ANAP'a oy verecek salak kaldı mı " sözüne böylesine büyük tepki. Neden acaba 
     
     Bedava peynir yalnız fare kapanında vardır 
     
     
Jay Leno'dan...      Jay Leno'dan iki espri... 
     - Başkan Bush bugün herkesten normal yaşama geri dönmesini istedi. Eh, Kongre üyeleri de rüşvet kabulüne yeniden başladıklarını saygıyla duyururlar artık... 
     
     - Şüpheli bir adam, tutmanız için size bir paket uzatırsa Dikkat Tehlikedesiniz... Peki, şüpheli bir adam sizin paketinizi tutmak için elini uzatıyorsa .. Aman yine dikkat çünkü muhtemelen Hollywood'dasınız ... 
     
Laforizma      Bu ülke, üniversite okuyanların değil, doğalgaz sayacı okuyanların ülkesi ne yazık ki .. 
Cihan Demirci 
     
     
Hortumcular kazandı ..      Hükümet, çete suçlarının DGM'lerden alıp Ağır Ceza Mahkemelerine devreden yasa tasarısını Meclis'e sevketti. Tasarı, büyük ihtimalle öteki yasa teklif ve tasarılarının önüne alınacak, kısa bir süre içinde yasalaştırılacak... Ülkenin ve halkın acil ihtiyaçlarıyla ilgili yasalar aylar, hatta yıllarca raflarda beklerken bu ne acele Konu acele çünkü banka hortumcularının kurtarılması sözkonusu... Arkadaşımız Fahrettin Fidan konuyu AK Parti'nin yargıç kökenli milletvekili Ramazan Toprak' a soruyor 
     - Sizce bu tasarının amacı nedir 
     - Banka boşaltanlar ve onların siyasetteki koruyucuları özel yasayla çalışan DGM'leri etkileyemiyordu. Normal mahkemeler üzerindeki etkileri ise malum. O yüzden "DGM'lerin kaldırılması yolunda bir adım daha atıyoruz" görüntüsü altında banka boşaltma suçlarını Ağır Ceza mahkemelerine devrediyorlar. 
     
     Bugünkü ekonomik krizin en büyük sorumlusu banka hortumcuları... Ama Ecevit Hükümeti hortumculardan halkın parasını geri alacak yasaları çıkartmak yerine onları DGM'lerin elinden kurtarmaya çabalıyor. 7 yıl önce batmış TYT Bank, Marmara Bank, İmpeks Bank gibi bankaların davaları bile hala sürerken... Bunların hortumcu patronları birer birer zaman aşımından yırtarken... Koalisyon Hükümetinin öncelikle banka suçlarıyla ilgili mahkemeleri ve yasaları güçlendirmesi beklenirdi. Ama onlar hortumcuları kurtarmakla meşgul... Bir yandan da hortumun izini süren savcılara baskı yapılıyor. Suça iştirak etmemiş bir İktidar böyle mi davranırdı 
     
Her seven 
Sevilenin boy aynasıdır. 
Sevmek, 
Sevilenin 
o aynaya 
bakmasıdır. 
     Özdemir Asaf 
     
     
Günün fıkrası      AK Parti Genel Başkanı Recep Tayyip Erdoğan, İGDAŞ'taki yolsuzluk nedeniyle tutuklanan eski genel müdürlerini cezaevinde ziyaret etmiş. 
     Müdürler, Erdoğan'ı kapıda görür görmez hemen koşup omuzlarına almışlar ve cezaevi yönetimine doğru yürüyüşe geçerek şöyle bağırmışlar 
     "Başımızdakilerden heeesap sorulsuuuun " Can Ozan 
     
Yalova ağası      Yaşar Okuyan Bulvarı... Yaşar Okuyan Caddesi... Yaşar Okuyan Hastanesi... Yaşar Okuyan Parkı... Yalova'da iki cadde, iki park bir bulvar ve bir hastanenin Yaşar Okuyan adı taşıdığını yazan CHP İl Başkanı Muharrem İnce, Yalova'ya benim kentim diye Atatürk'ün adının bu kadar çok yerde yaşatılmadığını... Sözü geçen cadde, park ve binaların Yaşar Okuyan'ın değil halkın cebinden çıkan paralarla yapıldığını belirtiyor.. Ve ekliyor 
     - Yalova'nın adı değiştirilsin Yaşarova yapılsın 
     
     
     







Yarı başkanlık sistemi 


Salak kaldı mı 


Türkiye'nin şirket haritası 


Ermenistan'la ilişkiler neden mi önemli 


Önü ve arkası 


"Şark'ın Dianası" öldü 


Şahap Kocatopçu 


Ceyhan projesi yolunda gidiyor 


Gökten kurul yağıyor 


Onları unutmamak için yaşatmalıyız 


Çeteye gizlilik zırhı 


Fransa'da cep lisansı fiyatı onda bire indi 


Türkiye'nin dışardan görünüşü 


Krediden değil talep olmadığından üretim yapılamıyor 


</TEXT>
</DOC>
