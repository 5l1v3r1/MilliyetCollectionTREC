<DOC>
<DOCNO> 32846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/son/sondun10.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanadalı bilim adamları uyarıyor "Teflon tavaya dikkat" 
</HEADLINE>
<TEXT>

     Teflon tavalarının insanlara sağladığı kolaylıklara rağmen, Kanadalı bilim adamları, teflondaki yapışmaz tabakanın çevreye çözünümü yüzyıllar alacak ve uzun sürede etkilerinin ne olacağı bilinmeyen kimyasallar yaydığını öne sürdüler. 
     Toronto Üniversitesi'nden araştırmacılar, 1930'ların sonunda bulunan teflonun genellikle kızartmalar ve diğer yemeklerin hazırlanmasında kullanıldığına dikkati çekerek, potansiyel olarak zararlı kimyasalların kaynağı olmasına rağmen teflon tavalarda yemek pişirmenin ölüme yol açmadığını söylediler. 
     Bilim dergisi Nature'ın 19 Temmuz sayısında yayımlanacak araştırmayla ilgili açıklama yapan teflonun yaratıcısı E.I DuPont şirketi ise, çalışmanın yapışmaz pişirme aletleriyle ilgili gerçekleri yansıtmadığını ve yanlış anlamalara neden olabileceğini bildirdi. 
     Şirket, teflon yemek pişirme aletlerinde ancak 660 Fahrenheit derecenin üzerindeki ısılarda ciddi tabaka bozukluğu meydana geldiğinin tespit edildiğini, bunun da yemek pişirme derecesinin çok üzerinde bir ısı olduğunu kaydetti. 
     
     







</TEXT>
</DOC>
