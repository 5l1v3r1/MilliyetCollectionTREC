<DOC>
<DOCNO> 44311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/siyaset/siy05.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İnönü Barajı iki parti aşar 
</HEADLINE>
<TEXT>

Seçimlerin yaklaştığını iddia eden İnönü, vatandaşın mevcut partilere güvenmediğini söyledi 
     Prof. Dr. Erdal İnönü, seçimlerin yaklaştığını belirterek ve vatandaşın mevcut partilere güvenmediğini söyledi. Seçimlerde partilerin çoğunun barajı aşamayacağını belirterek, "Bu, demokrasi için normal bir durum değil. Ancak, seçim öncesi durum değişebilir. Yeni partiler vatandaşın düşüncesinden çıktı. Biz de bunu karşılamaya uğraşıyoruz" dedi. İnönü, Antakya Gazeteciler Cemiyeti’ni ziyaret ederek Başkan Gülay Çelenk ve basın mensuplarıyla bir süre sohbet etti. 
     Ekonomik alanda sıkıntıların aşılamadığını belirten İnönü, "Vatandaş hükümete güvenmiyor ve inanmıyor. Hataların tekrarlanacağı korkusunu yaşıyor yatırım ve alışveriş yapmıyor, geleceğe umutla bakmıyor. Vatandaşın güvenini kazanacak girişimler yapılmalı, ekonomik alanlarda yeni önlemler alınmalıdır" diye konuştu. 



 SİYASET 












</TEXT>
</DOC>
