<DOC>
<DOCNO> 39147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/guncel/gun08.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakıf üniversiteleri boş 
</HEADLINE>
<TEXT>

     ANKARA Milliyet 

     2001-Öğrenci Seçme Sınavı Yerleştirme 2001-ÖSYS sonuçlarına göre, KKTC ve yurtdışındaki üniversiteler ile para karşılığı eğitim-öğretim yapan vakıf üniversitelerin toplam kontenjanlarının yüzde 46.7'si boş kaldı. 
     Dün açıklanan 2001-ÖSYS sonuçlarına göre, devlet üniversitelerine ayrılan toplam 270 bin 561 lisans ve önlisans programına 262 bin 28 aday yerleştirildi. ÖSYM Başkanı Dr. Fethi Toker'in, bu yıl geçen yıla göre taban puanlarının düştüğünü bildirdiği vakıf üniversitelerindeki boş kontenjanların sayısı da arttı. Vakıf üniversitelerinin lisans ve önlisans programlarına ayrılan toplam 23 bin 190 kontenjana ise 16 bin 714 aday yerleşmeye hak kazandı ancak bu vakıf üniversitelerindeki toplam kontenjanın yüzde 27.9'u boş kaldı. Vakıf üniversitelerinde geçen yıl kontenjanların yüzde 8.5'i dolmamıştı. Bu yılki yerleştirme sonuçlarına göre, vakıf üniversitelerinin boş kontenjanlarındaki artış geçen yıla göre yüzde 19.4 oldu. 
     KKTC'deki üniversitelerin boş kontenjanlarında da artış görüldü. 
     



 GÜNCEL 

















</TEXT>
</DOC>
