<DOC>
<DOCNO> 49176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/ekonomi/eko10.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sendikalara küresel eylem’ mektubu 
</HEADLINE>
<TEXT>

     ANKARA Milliyet 

     Uluslararası Hür İşçi Sendikaları Konfederasyonu ICFTU Genel Sekreteri Bill Jordan, konfederasyon üyesi Türk - İş, Hak - İş, DİSK ve KESK’e birer mektup göndererek, 9 Kasım’da çeşitli ülkelerin yanı sıra, Türkiye’de de gerçekleştirilecek "Sendikaların Küresel Eylem Günü"ne destek istedi. 
     Bill Jordan tarafından her dört konfederasyonun genel başkan ve yöneticilerine gönderilen mektupta, tüm dünyadaki işçilerin çalışma ve yaşam şartlarını hiçe sayan küreselleşme yerine, insanlığın lehine olan bir küreselleşmeyi amaçladıklarını bildirdi. 
     
     Türk - İş’te hazırlık 
     Bu arada Emek Platformu’nun desteği ile 9 Kasım’da Ankara’da yapılacak "Küresel Eylem Günü" mitingine ilişkin hazırlıkları değerlendirmek üzere, Türk - İş üyesi sendikaların genel teşkilatlandırma sekreterleri 30 Ekim’de Ankara’da toplanacak. 
     



 EKONOMİ 

















</TEXT>
</DOC>
