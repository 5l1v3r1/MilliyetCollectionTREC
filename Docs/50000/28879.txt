<DOC>
<DOCNO> 28879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/yazar/okur.html </URL>
<DATE> 2001/06/26/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Yanıt bekleyen sorular 
</HEADLINE>
<TEXT>

     Sermaye Piyasası Kurulu 1982’den beri faaliyet gösteriyor. Sermaye piyasasının kurumları aracı kurumlar ve banka aracı kurumları. 1985 ile 1994 yılları arasında mantar gibi biten aracı kurumların sahipleri tartışma yaratmıştı. 
     Sonunda SPK işe el koydu. Aracı kurum izinlerini dondurdu. Aracı kurumların birden çok aracı kurum sahibi olmalarını engelledi. Banka aracı kurumlarının ayrı şirketlere dönüştürülmesine izin verdi. Bankaların repo ve ters repo işlemleri dışındaki tüm sermaye piyasası işlemleri banka araçı kurumlarına bırakıldı. Burada duralım 
     Bankaların sermaye piyasası faaliyetlerini yürütecek aracı kurum şirketlerine "ancak ve ancak" bankanın iştiraki olma zorunluluğu nedeniyle "yetki belgeleri" verildiğini hatırlatalım. Eğer bu yatırım şirketleri, bankalarla iştirak ilişkilerini bitirirlerse, o vakit yetki belgelerini SPK’ya teslim etmek zorundaydılar. Nedeni basitti bu şirketlerin var oluş nedenleri bağlı oldukları bankalardı. Eğer bağlı oldukları bankalar, başka bir banka ile birleşirse onların varlık nedenleri de bitmiş olacaktı. Üstelik o dönemde bankaların yetki belgeleri iptal edilirken İMKB üyeliği sorunu ortaya çıkmıştı. Çünkü İMKB’ye üye olanlardan İMKB yönetimi "giriş aidatı" alır. O günkü şartlarda bu giriş aidatları alınmadı. Gerekçesi de yetki belgeleri sürecinin süratle tamamlanmasıydı. 
     Bütün bunların yapılmasının temelinde parasının kaynağının ne olduğu belli olmayan kişilerin bu piyasaya yönelmesine izin verilmemesi yatıyordu. Ayrıca siyasi "nüfuz" ticareti önlenecek, manipülasyon yapılmasına izin verilmeyecekti. Ya da bazı aracı kurumların bu yolla büyümesinin önüne geçilecekti. Küçük yatırımcı için risk unsuru bir ölçüde azaltılacaktı. 
     Hal böyle iken Bankacılık Düzenleme ve Denetleme Kurulu, birleştirdiği bankaların aracı kurumlarını satışa çıkardı. Sermaye Piyasası Kurulu kararına göre, zaten banka iştirakliği bitiyorsa bu kurumların yetki belgeleri de kendiliğinden iptal edilmiyor mu 
     Ancak BDDK’ya bağlı Fon Bankaları Ortak Yönetimi bunların tümünü görmezden gelip tek tek banka aracı kurumlarını satmaya çalışıyor. 
     Hukuk devletindeki uygulamalara bakın... Bankalar satılacak. Demirbank’ta satış için uzatma süresi sona eriyor. İtalyan alıcıdan böyle bir öneri gelmiş. Standart Bank, BankEkspres’e talip olmuştu. Vazgeçti. Ulusal Menkul Değerler’i satın almaya çalışıyor. İktisat’ın Paris’te kurduğu Banque de Bosphourus, Fransa’nın dördüncü büyük bankasına satıldı. 
     Kısacası 6 aracı kurum, biri yurtdışında, ikisi yerli banka ve bir de Fon Bankaları Yönetim Kurulu’nda olmayan Demirbank ile ilgili haberleri alacağız. Ama SPK ve İMKB’ye bir kez daha sormak isteriz. Bu satışlar konusunda sizin tavrınız ne olacak 
     Eğer bu aracı kurumlar satılırsa İMKB özel şartlarda borsaya gelen yeni üyelerden ne kadar giriş aidatı alacak Siz, bundan sonraki süreçte aracı kurumun sahibi olmak isteyenlere hangi gerekçe ile hayır diyebileceksiniz 
     
     







Takiyye, irtica, sosyoloji 


Tam tiyatro 


Kapatma ve devam 


Vallahi çekilmez 


Recep Tayyip Erdoğan değişti mi .. 


Aliye ile Ramazan 


Eğer eski bilgisayarınız varsa... 


Sadece Fazilet olayı değil... 


Yanıt bekleyen sorular 


Naylon faturam var almaya gelin 


Kutan'ın çağrısı 


Türkbanklılar kime oy vermez 


Resmi Gazete’de ilan şart mı 


Et, süt, ekmek, şeker ve banka dışarıdan gelecek 


Özel oldu ama güzel olmadı 


</TEXT>
</DOC>
