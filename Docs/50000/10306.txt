<DOC>
<DOCNO> 10306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/yasam/ayas.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
AYŞE BU KEZ KUMARA ÇIKTI 
</HEADLINE>
<TEXT>

Bayram tatilini fırsat bilen kumar tutkunları Yavru Vatan’a akın etti. Uçaklar KKTC’ye 111 kez havalandı 
     NURDAN AKINER 

     TÜRK Ordusu’nun Ayşe tatile çıktı’ parolası ile başlattığı Kıbrıs çıkartması, bu kez farklı bir şekilde yaşandı. Türkiye’yi vuran ekonomik krizden etkilenmediği anlaşılan ve 9 günlük bayram tatilini fırsat bilen kumar tutkunları, "Doğu Akdeniz’in Las Vegas’ı" Kuzey Kıbrıs Türk Cumhuriyeti’nin KKTC kumarhanelerini doldurdu. 
     
Cüzdanını dolduran koştu      BAYRAMIN başlamasıyla bavullarını ve cüzdanlarını dolduran çoğu kumar tutkunu binlerce Türk vatandaşı, Yavru Vatan’ın yolunu tuttu. Casinolarda binlerce dolar kaybedecek kumarcıları en iyi şekilde ağırlamak için, KKTC’deki turistik otellerin patronları da keselerinin ağzını olabildiğince açtı. 
     
Hem eğlence hem kumar      KUMARCILARA her türlü lüksü sunan, en ünlü Türk sanatçılara onbinlerce dolar ödeyerek özel programlar yaptıran otelcilere mecburi bir destek de havayolları şirketlerinden geldi. Aşırı talep nedeniyle, bayram boyunca KKTC’ye 111 sefer yapan uçaklar, ekonomik krize aldırmayan binlerce kumar tutkunu Türk’ü Yavru Vatan’a taşıdı. 
     
Doluluk oranı yüzde 95      BU cinnet halindeki kumar turizmi’ sonucu, KKTC’nin en ünlü ve kumarhaneli otelleri dolup taştı. KKTC’de bulunan 12 büyük otelin doluluk oranı yüzde 95’e ulaştı. Türk kumarcılar, otellere kişi başı 200 ila 500 dolar arasında paralar ödeyerek bir hafta boyunca eğlenecek ve tabii bol bol kumar oynayacak. 
     


 YAŞAM 























</TEXT>
</DOC>
