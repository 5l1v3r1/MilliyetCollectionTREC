<DOC>
<DOCNO> 43545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/22/spor/spo08.html </URL>
<DATE> 2001/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
TESTİNİN BİRİ KIRILDI 
</HEADLINE>
<TEXT>

Süper Lig’in yenilgisiz iki takımının mücadelesinde gülen taraf Kocaeli oldu. Körfez ekibi, ilk yarıda attığı gollerle Göztepe’yi evine puansız gönderdi 
     SÜPER Lig’in iki flaş ekibi arasındaki karşılaşma, kıran kırana mücadeleye sahne oldu. İzmit İsmetpaşa Stadı’nda oynanan maçta Göztepe karşısında oyuna fırtına gibi başlayan Körfez ekibi, daha sekizinci dakikada Kaan Dobra’nın şık golüyle 1 - 0 öne geçti. Baskısını sürdüren Kocaelispor, 30. dakikada Lazarov’un sert vuruşunda iki farklı üstünlüğe ulaştı. 
     İKİNCİ yarıda farkı kapamak için daha atak bir oyunu tercih eden Sarı - Kırmızılı konuk ekip, çabalarından sonuç çıkaramadı. İstanbulspor Teknik Direktörü Aykut Kocaman ve Beşiktaş Teknik Direktörü Christoph Daum’un da izlediği karşılaşma, 2 - 0 sona ererken, Göztepe ligdeki ilk mağlubiyetini tadıyor, Kocaelispor ise namağlup unvanını korumayı başarıyordu. 
     
     Maçın karnesi 
     HAKEMLER İsmet Arzuman, Selçuk Kaya, Murat Dağlı 
     KOCAELİSPOR Metin Mert 6 - Faruk Sarman 5 , Timko 6 , Nuri 7 - Hasan Yiğit 6 Cihan Erdil Dk.83 , Kaan Dobra 8 , Ayew 6 Engin Dk.59 5 , Lazarov 8 , Ayman 7 Cem Dk.73 5 - Ömer 6 , Cihan 7 
     GÖZTEPE Majdan 5 - Kenan 4 , Emre 3 , Gökhan 5 , Servet 4 Göksel Dk.33 5 - Cem 4 , Zafer Uysal 5 Ümit Dk.46 5 , Tayfun 5 , Zafer Biryol 5 - Kabat 5 , Mehmet 5 Barcik Dk.77 
     SARI KARTLAR Mehmet Göztepe , Faruk Sarman Kocaeli 
     GOLLER Kaan Dobra Dk.8 , Lazarov Dk.30 
     



 SPOR 

























</TEXT>
</DOC>
