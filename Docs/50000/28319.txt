<DOC>
<DOCNO> 28319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/son/sontur24.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de deprem... 
</HEADLINE>
<TEXT>

     Merkez üssü Balıkesir Savaştepe olan, saat 14.54'te yer sarsıntısı meydana geldi. İzmir ve civarında da hissedilen depremin büyüklü 5.0 olarak kaydedildi. 
     Ulusal Deprem Konseyi Üyesi Prof. Dr. Aykut Barka, Balıkesir'in Savaştepe İlçesi'nde uzun süredir deprem kümelenmesi olduğunu belirterek, ''Bu bölgede mikro depremler yaşanıyor. Bu da onlardan bir tanesi'' dedi. 
     Prof. Dr. Barka, Savaştepe'de meydana gelen 5.0 büyüklüğündeki depremle ilgili olarak yaptığı açıklamada, bölgedeki deprem aktivitelerinin izlenmesi gerektiğini söyledi. 
     Savaştepe'de zaman zaman orta büyüklükte depremler yaşandığına dikkati çeken Prof. Dr. Barka, ''Bu bölgede orta büyüklükte mikro depremler yaşanıyor. Bu da onlardan bir tanesi. Boğaziçi Üniversitesi Kandilli Rasathanesi Deprem Araştırma Enstitüsü bunları kaydediyor. Enstitü, Savaştepe'yi izlemeye almalı'' dedi. 
     Merkez üssü Balıkesir'in Savaştepe İlçesi olan, 5.0 büyüklüğündeki depremin, ilk belirlemelere göre, can ve mal kaybına yol açmadığı bildirildi. 
     Savaştepe Belediye Başkanı Şeref Kurt, A.A muhabirine yaptığı açıklamada, saat 14.54'te meydana gelen deprem nedeniyle ilçede kısa süreli panik yaşandığını, ancak, can ve mal kaybı olmadığını kaydetti. 
     Savaştepe'de sık sık küçük çapta depremlerin yaşandığını anlatan Kurt, ilk kez bu büyüklükte bir deprem yaşayan ilçede hayatın normale döndüğünü bildirdi. 
     İzmir ve çevresinde durum 
     Yer sarsıntısı, İzmir, Aydın, Manisa ve ilçelerinde de 10 saniye kadar hissedildi. 
     İzmir Valiliği Kriz Merkezi yetkilileri, verdikleri bilgide, kentin çeşitli noktalarıyla iletişim kurduklarını ve ilk belirlemelere göre, depremin can kaybı ve maddi hasara yol açmadığının anlaşıldığını bildirdiler. 
     Manisa ve Aydın ile bu illerin ilçelerinde de önemli hasar meydana gelmediği belirtildi. İzmir, Aydın ve Manisa'daki sarsıntılar, yurttaşlarda tedirginliğe neden oldu. 
     
     







</TEXT>
</DOC>
