<DOC>
<DOCNO> 29885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/yasam/ayas.html </URL>
<DATE> 2001/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine yeşillendi Amerika yolları 
</HEADLINE>
<TEXT>

Yabancı ülkeleri gez-gör-dön’ dönemi kapandı... Türkler artık yurtdışında kalmak’, yaşamak, yeni hayatlar kurmak istiyor... En çok talep edilen ülke Amerika en yaygın yolsa Green Card 
     Yeni Dünyalar Yeni Fırsatlar ŞULE YÜCEBIYIK - 1 

     ABD, her yıl dünyanın dört bir yanından göçmen kabul ediyor. Bu ülkeye göçmen kabul edilebilmenin 2 yolu var. Bunun en güvencelisi bir ABD firması tarafından kabul edilip iş teklifi almak... Diğer ve en yaygın yol ise, her yıl düzenlenen Green Card’ çekilişine katılmak. 
     ABD, eksik kalan işgücü potansiyelini çoğaltmak ve nüfusunu çeşitlendirmek için, her yıl 55 bin kişiye çalışma ve oturma izni anlamına gelen Green Card veriyor. 
     Başvuran adaylar arasında hiçbir ayrım gözetilmeksizin bilgisayarla yapılan Green Card’ çekilişi sonuçları kazananların posta adresine bildiriliyor. Çekilişe katılmak için en az lise mezunu olmak’ veya en az 2 yıllık bir iş tecrübesine sahip olmak’ gerekiyor. 
     
     İşte bilinmesi gereken her şey 
Green Card çekilişi nedir 
     Green Card, ABD vatandaşı olmayanlara bu ülkede süresiz oturma ve çalışma izni verir. Green Card alan kişi, bir ABD vatandaşının sahip olduğu hakların büyük bölümüne sahip olur. 
     
Bu yıl kaç kişi Green Card alacak 
     ABD hükümeti bu yıl 55 bin 1 kişiye Green Card verilmesini kararlaştı. 
     
Başvuruda bulunabilmek için gerekli şartlar nelerdir 
     Başvuru sahipleri lise dengi okul mezunu olmalı ya da en az iki yıl bir meslekte çalışmış olmalı. 
     
Çekilişe birden fazla başvuru yapılabilir mi 
     Hayır. Birden fazla form gönderenler, tespit edildikleri anda diskalifiye ediliyor. Adayların her yıl başvuru hakkı var. 
     
Başvuruya hangi aile fertleri dahil edilebilir 
     Eşinizi ve 21 yaşından küçük ve bek r olan bütün çocuklarınızı başvurunuza ekleyebilirsiniz. 
     
     Kazandıktan sonra... 
Kazananlar nasıl belirlenir 
     Çekiliş, ABD’nin Kentucky eyaletinde bulunan Green Card Çekiliş Merkezi’ne ulaşan milyonlarca başvuru mektubu arasından bilgisayarla ve rastgele bir şekilde gerçekleştirilir. Kentucky Consular Center, kazanan başvuru sahiplerinin adreslerine mektup gönderir. 
     
Çekilişi kazanan Green Card’ı alır mı 
     Çekilişi kazanan başvuru sahipleri, Kentucky Consular Center tarafından başvurularında belirttikleri adrese gönderilecek posta yoluyla haberdar ediliyor. Nisan ve Temmuz 2002 tarihleri arasında gönderilecek sonuçlarla birlikte, göçmen vizesi başvurusunun nasıl yapılacağını açıklayan talimatlar da gönderiliyor. 
     Başvuru sahiplerinin Amerikan kanunlarına göre vize almaya elverişli olmaları gerekiyor. Green Card çekilişini kazanmış olmak başvuranın otomatik olarak göçmen vizesi almasını sağlamaz, zaten bu yüzden çekilişi kazananların sayısı, verilebilecek göçmen vizesi sayısından fazla. Dolayısıyla, çekilişi kazananların vize işlemlerini başlatmak için acele etmeleri gerekiyor. 
     
İngilizce bilmemek sorun yaratır mı 
     Hayır, hiçbir sorun çıkmaz. Green Card çekilişine katılmak ya da çekiliş sonucu kart alabilmek için İngilizce bilme şartı aranmıyor. 
     
ABD, Green Card’ı olana iş buluyor mu 
     Hayır. ABD hükümeti iş bulmakla sorumlu değil. Kendi işinizi bulmakla sorumlusunuz. Ancak, iş bulma kurumları, özel şirketler veya okulunuzdan yardım alabilirsiniz. 
     
Green Card çekilişine bir aileden birden fazla kişi başvurabilir mi 
     Evet. Çekilişe katılma yeterliliği taşıyan tüm aile fertleri ayrı ayrı başvuruda bulunabilirler. 
     
Fırsatlar ülkesinde öğrenci olmak için...ABD’de öğrenci olmak avantajlı olduğu kadar da zor... Pek çok şartı yerine getirmeniz ve zorlukları göze almanız gerekiyor 
     SİBEL KAHRAMAN 

     Eğitiminize yurtdışında devam etmeye karar verdiniz... Ama ne yapacağınızı bilmiyorsunuz. Görmediğiniz bir ülkeye, başka bir kültüre gideceksiniz. Binlerce soru işaretine cevap bulmaya çalışıyorsunuz... Aklınızı kurcalayan soruların yanıtlarını bu yazı dizisinde bulacak ve daha bilgili bir şekilde karar verme aşamasına geleceksiniz... 
     Yurtdışında eğitim koşulları temelde birbirine benziyor ancak, ülkeden ülkeye küçük ama önemli farklılıklar içeriyor... İşte ilk gün, Amerika... 
     
     Olmazsa, olmaz.. 
     Amerika’da eğitim alabilmek için belirli şartları yerine getirmeniz gerekiyor. Bu şartlar ülkeye ve üniversiteye göre değişiklik gösterse de genel olarak aynı yol izleniyor. 
     HİT Uluslararası Eğitim Danışmanlık Genel Müdürü Şehrazat Omurtak Sarıdereli, kabul için gerekli şartları ve başvuru aşamasında dikkat edilmesi gereken unsurları şöyle sıralıyor 
     
     Eğitim durumu ve not ortalaması 
     Lisans eğitimi için en az lise mezunu olmak şart. Öğrencinin not ortalaması, istediği üniversiteye girebilmesi için önem taşıyor. İyi üniversitelerin büyük çoğunluğu 4 üzerinden 3 not ortalaması istiyor. 
     
     İngilizce seviyesi 
     Amerikan üniversitelerine girebilmek için İngilizce seviyenizin çok iyi düzeyde olması gerekiyor. Üniversiteler TOEFL notunu ortalama 500’ün üzerinde istiyorlar. 
     
     Referans mektupları 
     Öğretim üyeleri ve işverenler tarafından yazılan derslerdeki başarı, sosyal ve kültürel faaliyetlere katılım, sınıf - iş arkadaşlarıyla olan uyum gibi konularda tavsiye edilen belgeleri içeriyor. 
     
     Masrafları karşılayabilmek 
     Yurtdışındaki üniversiteler öğrenciliğinizi kabul etmek için masraflarınızı nasıl karşılayacağınızın ispatını isteyebilirler. Maddi imk nlarınız uygunsa banka hesap özetini gösterebilirsiniz. 
     Burs alıyorsanız da burs veren kurumdan sizin masraflarınızı karşılayacaklarını açıklayan bir mektubu ilave etmeniz gerekiyor. 
     
     Başvuru metni 
     Üniversitelerin çoğu başvurunuzu yaparken sizden kendinizi, amaçlarınızı anlatan bir yazı istiyor. Bu fırsatı iyi değerlendirerek, başarılarınızı anlatmaktan kaçınmamalısınız. 
     
İnternet yardımıyla yeşil kart’lanın      2002 yılı için yapılacak Green Card çekilişine katılmak için daha geniş bilgi almak isteyenler en yakın Amerikan Büyükelçiliği ya da konsolosluğu ile temas kurabilir... ABD konsolosluklarının telefon numaraları ise şöyle 
     

</TEXT>
</DOC>
