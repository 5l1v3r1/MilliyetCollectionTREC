<DOC>
<DOCNO> 25231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/son/sontur15.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalılar deprem raporu hazırlıyor 
</HEADLINE>
<TEXT>

     ABD'nin George Washington Üniversitesi Kriz, Afet ve Risk Yönetimi Enstitüsü Direktörü Dr. John Harrald, afet bölgesinde yaşananlar ve yapılanlar konusunda bir veri tabanı oluşturmak istediklerini söyledi. 
     Harrald ve beraberindeki heyet, Kocaeli Sanayi Odası'nı ziyaret ederek, Başkan Yılmaz Kanbak'tan 17 Ağustos depremi hakkında bilgi aldı. Burada bir açıklama yapan Harrald, deprem çalışmaları konusunda daha önce San Fransisco'da da veri topladıklarını belirterek, ''Marmara depreminin taban verilerini toplayıp, alınacak önlemler ve yapılacak çalışmalar hakkında proje oluşturacağız'' dedi. 
     Türkiye'yi, deprem ülkesi olması nedeniyle seçtiklerini bildiren Harrald, şöyle konuştu 
     ''İlk olarak Ankara'da Kızılay ve Afet İşleri ile görüştük. Bizim için önemli olan, afet bölgesinin konumudur. Bu nedenle, yapacağımız incelemede bir veri tabanı oluşturacağız. Bu verilerin hazırlanması sırasında, başta Sanayi Odası olmak üzere, Valilik ve sivil toplum kuruluşlarından katkı bekliyoruz.'' ABD heyeti, temaslarını İzmit Kent Kurultayı ve Kocaeli Valiliği'nde de sürdürecek. 







</TEXT>
</DOC>
