<DOC>
<DOCNO> 11461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/yasam/yas01.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Satanistler 8 yıl sonra aramıza dönecek.. 
</HEADLINE>
<TEXT>
ŞEYTAN yine k rlı çıktı 
Şehriban Coşkunfırat’ı şeytana kurban eden Satanist’leri İnfaz Yasası kurtardı.. Hakim 25’er yıl verdi ama, üç genç sadece 8’er yıl yatacak.. 
     CENNET NAR, NEZİH GÜROL İstanbul 

     Türkiye’yi dehşete düşüren korkunç bir cinayetle ortaya çıkan Satanist gençler’ davası sonunda nihayete erdi. 
     Şehriban Coşkunfırat adlı genç kızı Ortaköy’de korkunç şekilde öldürerek şeytana kurban eden ve idam istemiyle yargılanan satanist gençlerle ilgili davanın son duruşması dün yapıldı. Duruşmada, tutuklu sanıklar Zinnur Gülşah Dinçer, Engin Arslan ve Ömer Çelik de hazır bulundu. 
     
     İyi bir şey yapmadım’ 
     Dinçer’in avukatı Neslihan Toraman, müvekkilinin psikolojik sorunları olduğunu öne sürerek, "Kendisi bir zarar görmemek için yardımcı olmak zorunda kalmıştır" dedi. Dinçer ise son söz olarak, "Yüce adaletinize sığınıyorum" demekle yetindi. 
     Sanıklardan Ömer Çelik de, son sözünde, "Söyleyecek bir şeyim yok. Haklı bir şey yaptığımı zannetmiyorum. Cezama razıyım" diye konuştu. 
     
     Siz beni anlayamazsınız’ 
     Sinirli olduğu gözlenen sanık Engin Arslan ise, "Söyleyecek çok şeyim var ama burada kimsenin beni anlayacağını sanmıyorum. Beni yaşıtlarım anlar. Hatalarımı biliyorum, takdiri size bırakıyorum" sözleriyle kendini savundu. 
     Avukatların, Şartlı Salıverme Yasası’ndan faydalanmaları için dosyaların Anayasa Mahkemesi’ne sevki talebini reddeden mahkeme heyeti, üç sanığı Taammüden adam öldürmek’ ve hırsızlıktan’ önce 30’ar yıl hapis cezasına çarptırdı. 
     Bu ceza, suçlarını itiraf etttikleri için 25.5’ar yıla indi. Sanıkların yaklaşık iki yıldır cezaevinde bulunmaları, iyi halleri ve İnfaz Yasası da devreye girince üç genç, 7 yıl 10 sonra cezaevinden çıkacak. 
     
     Adalet bu mu ’ 
     Türkiye’yi yıllardır meşgul eden dava sonrası Şehriban Coşkunfırat’ın ailesi son derece tepkiliydi. Verilen cezayı az bulan anne Hatice Coşkunfırat, "19 yıl büyüttüğüm yavrumu elimden aldılar. Bir kaç yıl yatıp çıkacaklar. Adalet bu mu " diye isyan etti. Kararın, kardeşlerinin ölümü kadar acı olduğunu söyleyen Derya ve Ceylan Coşkunfırat ise baygınlık geçirdi. 


 YAŞAM 




















</TEXT>
</DOC>
