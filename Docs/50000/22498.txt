<DOC>
<DOCNO> 22498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/siyaset/asiy.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz’ın Yakamızdan düşsünler’ sözlerine Tantan’dan cevap 
</HEADLINE>
<TEXT>
DÜŞ mesajı bana 
Yılmaz-Tantan kavgası büyüdü. İstifa etmem’ diyen İçişleri Bakanı Yürüyüşümüze bakıp aptal olduğumuzu sanmasınlar’ dedi 
     HAKAN ŞANLITÜRK Ankara 

     İçişleri Bakanı Sadettin Tantan, bir süredir aralarında soğukluk bulunan Genel Başkanı Mesut Yılmaz’ın geçen haftaki grup ve İstanbul İl Kongresi’ndeki konuşmalarıyla kendisini hedef aldığını belirterek, "Mesajları bana" dedi. "İstifayı düşünüyor musunuz" sorusuna "Hayır. Şimdi karıştırma bunları" yanıtını veren Tantan, "Yürüyüşümüze bakıp aptal olduğumuzu sanmasınlar" diye konuştu. Tantan, Milliyet’e şunları söyledi 
     
Sıkıntıya girer miyim ’      "Bizim yaptığımız işlerin hepsi planlı. Rastgele icraat yapmıyoruz. Araştırmalardan sonra adım atıyoruz. Halk müthiş sıkıntı içerisinde. Rahatsızlıkları var. İcraatımdan rahatsız olan geniş bir kesim var. DHKP-C peşimde, Hizbullah peşimde, PKK peşimde. Bir de yolsuzluk ekonomisiyle geçinenler peşimde. Koruma sayım arttı. Bunca sıkıntıyı niye çekiyorum Kendimi düşünsem sıkıntıya girer miyim " 
     ANAP Milletvekili Cavit Kavak’ın dinlenmesini nasıl değerlendiriyorsunuz 
     Tantan Cavit Kavak dinlenmedi. Mahkeme açıkladı. Polis ve jandarma izinsiz dinlemez. Bunlar bayat sorular. 
     Masum insanları kelepçeletip fotoğraf çektirdiniz mi 
     Tantan Kim masum Cavit Çağlar mı ABD’de Çağlar’ı kelepçelemediler mi Hatta cezaevinde bile zincirlendiğini kendisi söylemedi mi 
     Emniyette Kafkas kökenliler kayırılıyor mu Böyle bir kadrolaşma var mı 
     Tantan Yok öyle bir şey. Bunu çıkaranlar emniyetin içindeki bir grup. Tevkif edilen Kocaeli eski Emniyet Müdürü benim hemşerim, Sapancalı. Yeni atadığımız müdürler var, Sivaslı. Teşkilatta liyakat sahibi kim varsa onlar değerlendiriliyor. Türkiye dışından mı getiriyoruz müdürleri 
     Çıkar Amaçlı Suçlarla Mücadele Yasası değişir mi Kısıtlama olur mu 
     Tantan Değişmez. 
     Jandarmanın sizi aşarak veya haber vermeden yaptığı bir iş var mı 
     Tantan Yok. 
     
Yılmaz ne demişti      Yılmaz, grup toplantısında, Tantan’ı işaret eden şu yorumu yapmıştı "Yolsuzlukla mücadeleden halk kahramanı çıkarmak isteyenler var." 
     Yılmaz, İstanbul İl Kongresi’nde de, "ANAP’ı şahsi emelleri için kullanmak isteyenler varsa artık yakamızdan düşsünler. Düşmezlerse düşürmesini biliriz" diye konuşmuştu. 
     



 SİYASET 


















</TEXT>
</DOC>
