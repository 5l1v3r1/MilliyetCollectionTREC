<DOC>
<DOCNO> 29621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/yasam/yas01.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük oğulun güveni tam 
</HEADLINE>
<TEXT>
Babam istifa ederse üzülürüm’ 
Devlet Bakanı Derviş'in büyük oğlu Erdal, Milliyet'e konuştu Babam Türkiye için çalışıyor. İstifa ederse ülke için iyi olmaz 
     DENİZ ALTUNTAŞ 

     Devlet Bakanı Kemal Derviş'in Amerika'da avukatlık yapan büyük oğlu Erdal Derviş, üç gün önce İstanbul'a geldi. 
     Babasının istifa etmesi halinde çok üzüleceğini söyleyen büyük oğul Erdal Derviş, katıldığı bir düğünde Milliyet'in sorularını şöyle yanıtladı 
     
     İstanbul'a ne için geldiniz 
     - Ben Amerika'dayım, kardeşim, babam ve annem burada. Ailemi uzun zamandır görmüyordum. Onları çok özlemiştim. Tatil için geldim. Çocukluktan bu yana en yakın arkadaşım Silvio'nun düğünü de vardı. Mutlu gününde onun da yanında olmak istedim. 
     
     Geleceğimiz çok parlak’ 
     Türkiye'nin durumunu dışarıdan nasıl görüyorsunuz 
     - Avukatım. Siyasetçi ve iksisatçı değilim. Gördüğüm kadarıyla Türkiye şimdi çok kritik bir noktadan geçiyor, ama büyük ümitlerim var. Türk Devleti'nin, milletinin ve ordusunun birlikte başaracağına inanıyorum. Önümüzdeki günler zor ama geleceğimiz çok parlak olacak. Buna inanmak ve çalışmak çok önemli. 
     
     Babanıza güveniyor musunuz, ekonomiyi kurturacak mı 
     - Tabii ki güveniyorum. Türkiye için çalışıyor. Çağdaş dünyada globalleşme iyice önem kazandı. Yurtdışındaki Türkler ülkemiz için gerçekten çok yararlı olabilir. Babam Dünya Bankası'nda başkan yardımcılığı yaptı, başarılı oldu. Kriz çıkınca Türkiye'ye geldi. Ülkemizin iyiliği ve yararı için çalışıyor. 
     
     'O Türk vatandaşı' 
     Babanızın zaman zaman istifanın eşiğine geldiği söyleniyor. Bir kriz daha çıkarsa istifa eder mi 
     - O konularda fazla bir bilgim yok. Babam, geceli gündüzlü ekonominin düzelmesi için çalışıyor. İstifa ederse çok üzülürüm. Böyle bir karar ülke için de iyi olmaz. 
     
     Babanızın geçmişiyle ilgili yapılan eleştirilere ne diyorsunuz 
     - Babam ABD vatandaşı değil. Hiçbir zaman olmadı. 23 yıl ABD'de bir Türk olarak çalıştı. 
     
     Tercihi Türk kızları 
     Evllilik ne zaman 
     - İnşallah bir Türk kızıyla evlenirim, ama evlilik için kendimi hazır hissetmiyorum daha erken. Hiç belli olmaz, babam gibi bir ABD'li bayanla da evlenebilirim. Yine de ben Türkiye'yi ve Türk kızlarını çok severim. Onun için Türk olsun. Benim için daha iyi. 
     
     İşte Derviş'in müstakbel gelini 
     Devlet Bakanı Kemal Derviş'in küçük oğlu Erol Derviş, güzel sevgilisiyle ilk kez yakalandı. Erol Derviş, sevgilisi Sezgi Üstün'le arkadaşı Silvio Hullu'nun düğününe katıldı. Yıldız Teknik Üniversitesi Mimarlık Fakültesi 4. sınıf öğrencisi Sezgi Üstün'le bir yıl önce İstanbul'da tanıştıklarını söyleyen Erol Derviş, 'Ufukta evlilik var mı ' sorusunu da, 'Birbirimizi seviyoruz, ama bilemem, ileride belki' diyerek yanıtladı. Aynı soru için Sezgi Üstün ise, "Onu çok seviyorum" demekle yetindi. 
     



 YAŞAM 





















</TEXT>
</DOC>
