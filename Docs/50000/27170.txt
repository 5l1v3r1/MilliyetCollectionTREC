<DOC>
<DOCNO> 27170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/yasam/yas02.html </URL>
<DATE> 2001/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk polisi zor’ yakalar 
</HEADLINE>
<TEXT>

Tasarruf tedbiri uyarınca benzini kısıtlanan polis otosu yolda kaldı. Peki ya katil kovalıyor olsaydı 
     TUNCAY DAĞLI Adana DHA 

     İçişleri Bakanlığı tarafından yayımlanan tasarruf tedbirleri genelgesiyle günlük limiti 10-15 litre benzinle sınırlandırılan Trafik Müdürlüğü otosu yolda kaldı. 
     Adana'da gece mesaisi sonunda arkadaşlarını evlerine bıraktıktan sonra otomobili şubeye bırakıp evine gitmeyi planlayan 01 A 5589 plakalı polis otosunun sürücüsü, saat 06.00'da Kıyıboyu Caddesi’nde, benzini bittiği için yolda kaldı. 
     Benzininin bittiğini telsizle merkeze bildiren polise, "Aracı çekiciye yükleyip getirin" yanıtı verildi. 
     Çevrede yakıt istasyonu bulunmayan ve aracın benzinini Emniyet Müdürlüğü içindeki istasyondan almak zorunda olan sürücü, 15 dakika kadar kavşakta otomobilinin içinde bekledi. 
     
     Yarım saat yardım bekledi 
     Yardıma gelen çekici tarafından Adana Emniyet Müdürlüğü'ndeki akaryakıt istasyonuna çekilen araca, yine günlük sınır olan 15 litre benzin dolduruldu. 
     Polis memurları, trafik otolarına günde 15, asayiş otolarına da 10 litre benzin verildiğini, bunun da kısa sürede tükendiğini, zaman zaman güç durumda kaldıklarını dile getirdiler. 
     



 YAŞAM 























</TEXT>
</DOC>
