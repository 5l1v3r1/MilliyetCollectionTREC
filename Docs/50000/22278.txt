<DOC>
<DOCNO> 22278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/son/sontur02.html </URL>
<DATE> 2001/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişli'de cinayet..Otomobilinde giderken başka araçtan ateş açıldı 
</HEADLINE>
<TEXT>

     Şişli'de, otomobilinde seyir halindeki kişi, başka bir otomobilden açılan ateş sonucu öldü. 
     Büyükdere Caddesi'nde Mecidiyeköy yönüne giden Kudrettin Gönen, yolda iki araç tarafından bir süre sıkıştırılırken, sol taraftaki araçtan 5-6 el ateş edildi. 
     Ateş sırasında yaralanan Kudrettin Gönen, aracının kontrolünü kaybederek Maya İş Merkezi önündeki tercihli yola girdi ve refüje çarptı. Olay yerine gelen polislerin yardımıyla taksiye bindirilerek Özel Aksoy Hastanesi'ne kaldırılan Kudrettin Gönen, hastane girişinde hayatını kaybetti. Gönen'in otomobilinde yapılan araştırmada, el freninin yanında bir tabanca bulundu. Polis ekipleri, kaçan kişilerin yakalanması için operasyonların sürdürüldüğünü kaydetti. 







</TEXT>
</DOC>
