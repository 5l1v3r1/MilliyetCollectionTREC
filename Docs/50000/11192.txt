<DOC>
<DOCNO> 11192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/son/sonspo02.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Siirt, Trabzonspor'dan sonra Galatasaray'ı devirmek için bileniyor 
</HEADLINE>
<TEXT>

     Siirt Jet-Pa Spor, kendi sahasında yapacağı Galatasaray maçı hazırlıkları başladı. 
     Teknik direktör Tevfik Lav, yaptığı açıklamada, Galatasaray maçı hazırlıklarına Köy Hizmetleri Spor Tesisleri'nde başladıklarını belirterek, maça günde çift idman yaparak hazırlanacaklarını söyledi. 
     Geçen hafta deplasmanda aldıkları Trabzonspor galibiyetinin sürpriz olmadığını, kalan 10 maçlarını da kazanarak ligde kalacaklarını savunan Lav, şöyle konuştu 
     ''Trabzonspor karşısında kazandığımız galibiyetin sevincini, 18 Mart Pazar günü kendi saha ve seyircimiz önünde Galatasaray'ı da yenerek sürdüreceğiz. Ligden düşmeme mücadelesi veriyoruz. Galatasaray maçında iddialıyız. Galatasaray'ı yeneceğimize inanıyoruz.'' 
     Futbolcular Ceyhun, Alp ve Hamza ise eski takımları olan Galatasaray'a karşı hırsla oynayacaklarını ifade ederek, maçtan 3 puanla ayrılan taraf olacaklarını söylediler. 




</TEXT>
</DOC>
