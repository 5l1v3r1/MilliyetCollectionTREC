<DOC>
<DOCNO> 11407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/ekonomi/eko08.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Vekil Lojmanımızı satın 
</HEADLINE>
<TEXT>

     SALİHA ÇOLAK Ankara 

     TBMM’de yemin ederek resmen görevine başlayan Ekonomiden Sorumlu Devlet Bakanı Kemal Derviş’e, milletvekillerinden kutlama mesajlarıyla birlikte krizden çıkış yoluna ilişkin öneriler geliyor. 
     Bu çerçevede Maliye eski Bakanlarından ANAP Milletvekili Ekrem Pakdemirli öncelikle Oran’da bulunan milletvekillerine tahsis edilmiş lüks lojmanların satılmasını önerdi. Pakdemirli, lojmanların satılması ve vekillerin halkla içiçe yaşaması sonucunda maliyenin yanısıra siyasetin de kazanacağını savundu. Pakdemirli, lüks konutların bulunduğu semtte emlak değerlerinin yüksek olduğunu belirterek, bu yolla bir lojmanın 500 milyar liraya satılabileceğini sonuçta da 300 trilyon liraya yakın kaynak sağlanabileceğini bildirdi. 
     Pakdemirli böylece milletvekillerinin de halkla içiçe yaşayarak ülke sorunlarını daha yakından izleyebileceğini vurguladı. Pakdemirli, "Şimdi benim komşum yine bir milletvekili. Ama kendi evimizde ya da kirada oturursak komşularımızla ilişkilerimiz ülkenin sorunlarını daha iyi anlamamızı sağlar. Bu siyasete de katkı sağlar" diye konuştu. 
     
     Makam otolarını satın’ 
     dalet Komisyonu Başkanı Emin Karaa da Derviş’e gönderdiği mektupta, kamudaki 125 bin makam aracı ve 338 bin lojmanın satılmasını önerdi. Karaa’nın önerisinde, Maliye Bakanlığı’nın birçok lojman karşılığında çok düşük kira aldığı belirtildi. 
     


 EKONOMİ 
























</TEXT>
</DOC>
