<DOC>
<DOCNO> 44003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/dunya/dun06.html </URL>
<DATE> 2001/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlusconi Brüksel’i karıştırdı 
</HEADLINE>
<TEXT>

     GÜVEN ÖZALP Brüksel 

     Bir yandan ABD, diğer yandan Avrupa, terörist saldırılar sonrası gündeme gelen "mücadele" planı çerçevesinde İslam ülkelerine yönelik olarak "Savaşımız sizinle değil" mesajı vermeye çalışırken İtalya Başbakanı Silvio Berlusconi’nin "Batı uygarlığının üstünlüğüne" ilişkin açıklamaları ortalığı karıştırdı. "Uygarlığımızın üstünlüğünün bilincinde olmalıyız. Bu saygı İslam ülkelerinde yok" diyen Berlusconi’ye ilk tepki AB Dönem Başkanı Belçika Başbakanı Guy Verhofstadt’tan geldi. 
     
     Kabul edilemez’ 
     Verhofstadt, "Bu tür açıklamalar tehlikeli sonuçlar doğurabilir. Aşağılanma duygusu yaratabilir" dedi. Berlusconi’nin bu tür bir ifade kullandığına inanamadığını söyleyen Verhofstadt, "AB çok kültürlülüğe dayalı değerler üzerine kuruludur" diye konuştu. Ortadoğu’da bulunan AB troykası da bu açıklamaları "Kabul edilemez" sözleriyle değerlendirdi. AB Komisyonu’nun dış ilişkilerden sorumlu üyesi Chris Patlen ise, biraz daha ileri giderek, "Müslüman dünyası hiç holocaust’tan Nazi soykırımı sorumlu tutulmadı" dedi. 
     



 DÜNYA 











</TEXT>
</DOC>
