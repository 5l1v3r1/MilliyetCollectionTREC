<DOC>
<DOCNO> 8774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/ekonomi/eko04.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
5 SORU 5 CEVAP 
</HEADLINE>
<TEXT>
Kredi kartı sahipleri ne yapmalı 
     Son krizden sonra bankaların kredi kartlarına uyguladığı faiz oranları da yükselmeye başladı. Milyonlarca kart sahibi acil paraya ihtiyacı olan bankaların faiz yükseltmesinden dolayı paniğe 
     kapıldı. Özellikle büyük şehirlerde tüketimin büyük ölçüde kredi kartına dayandığı bir ortamda bankacılık ve sermaye piyasası hukukçusu Reha Tanör ençok merak edilen konulara açıklık getirdi. 
     
     Bankaların kredi kartı faizlerini istedikleri oranda arttırma hakları var mı 
     Ekonomik koşulların değişmesiyle faizlerin sınır tanımadığı bir ortamda kredi kartı faizleri de istenilen oranda artırılabilir. 
     
     Geçmiş harcamalar için bu oran geçerli olabilir mi 
     Son ödeme tarihinde kapatılan ödemeler yeni belirlenen oranlardan etkilenmez, ancak ödemeler takside bölünmüşse, geri kalan toplam borç üzerine yeni belirlenen faiz oranları eklenir. 
     
     Bankaların bu hakları nereden geliyor 
     Banka müşterileri imza attıkları sözleşmelerde, kredi faiz oranlarının banka tarafından değiştirilmesini de peşinen kabul etmiştir. Sözleşmeler dikkatli okunduğunda, değişin faiz oranlarına karşı müşterilerin ödeme yükümlülüklerinin olduğu ortaya çıkar. Bu kriz dönemlerinde olağan bir durumdur ve her tür kredi için de geçerlidir. 
     
     Kredi kartı sahipleri ne yapabilir 
     Borçlar Hukuku’nda "fahiş gabin" ilkesi vardır. Bu bir mal veya hizmetin fiyatının olağanüstü artışıyla ilgilidir. Buna dayanarak dava açılabilir ancak bu yolla çözüm hele mahkelerin de iş yoğunluğu dikkate alındığında mümkün değildir. Müşterinin tek yolu borcunu kapatmasıdır. 
     
     Kredi kartını iade kurtuluş olabilir mi Merkez Bankası yada Bankalar Birliği bu konuda devreye giribilir mi 
     Borçlar kapatılmadan kurtuluş olamaz. Ancak bundan sonra kredi kartı alırken hangi kurumun verdiği dikkatli takip edilmeli. Koşullar değiştiğinde müşterilerin üzerine giden kurumlardan uzak durulması gerekir. Bankalar Birliği, Merkez Bankası yada Bankacılık Düzenleme ve Denetleme Kurumu gibi arada bir dengeleyeci olması ise mümkün değildir. 
     


 EKONOMİ 















</TEXT>
</DOC>
