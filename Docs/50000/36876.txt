<DOC>
<DOCNO> 36876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/son/soneko16.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol Ekvator Ginesi'ni ihya etti... 
</HEADLINE>
<TEXT>

     Gine Körfezi'ndeki petrol zenginliği ve bu zenginliğin işlenmesi sonucu, Batı Afrika ülkesi Ekvator Ginesi'nde kişi başına düşen ortalama milli gelir 1995-2000 yılları arasındaki dönemde 370 dolardan 2 bin dolara çıktı. 
     Uluslararası Para Fonu'nun Nisan ayı verilerine göre, Ekvator Ginesi'nin gayrisafi yurtiçi hasılasının GSYİH bu yıl yüzde 52.7 artacağı öngörülüyor. Ekvator Ginesi hükümeti ise Temmuz ayındaki tahmin raporunda, GSYİH'da bu yıl yüzde 72.5 oranında artış beklediğini bildirmişti. 
     Ekvator Ginesi'nin petrol gelirleri olmasaydı, GSYİH'sı bu rakamların altıda birinde kalacaktı. Günde 200 bin varil petrolün üretildiği bu ülkede 500 bin kişilik nüfusun pek azının geliri 1995-2000 döneminde beş mislinden fazla artış gösterebildi. 
     Ekvator Ginesi'nin tarihi özellikli başkenti Malabo'da görevli bir diplomatın sözleriyle, ''ülke 1999'dan beri zengin, bu durum halkta görünmüyor, bu açık-seçik ortada''. Bu ülkeye para girişini önleyen önemli faktörlerden biri, petrol şirketleriyle imzalanan imtiyaz sözleşmelerinde erken aşamalarda elde edilen karlardan büyük paylar verilmesi, böylece, açık deniz petrol arama-çıkarmaya büyük yatırımların kanalize edilebilmesi. IMF'in tahminlerine göre, Ekvator Ginesi devleti, petrol üretiminin ilk yıllarında bu gelirlerin brütü üzerinden bu yıl sadece yüzde 24.3 pay alabildi, bu pay 1998'de yüzde 16.4 idi. Devletin petrol gelirlerinden alacağı pay 2003 yılında yüzde 30.7'ye çıkacak olsa da, Angola ve Nijerya'daki yüzde 45-50'lik düzeyine ulaşamayacak. 







</TEXT>
</DOC>
