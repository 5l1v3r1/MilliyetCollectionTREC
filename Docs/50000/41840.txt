<DOC>
<DOCNO> 41840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/astro/index.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün size ne getirecek 
</HEADLINE>
<TEXT>

Bugün gökyüzü oldukça ilginç bir görünüm sergilemekte. Adeta bir lokomotifi andıran bu dağılımda disiplin gezegeni Satürn bize sorumluluklarımızı daha fazla hatırlatmakta. Bu arada Ay 22.14’te Aslan burcuna geçene kadar da boşlukta kalacak. Kısaca gün içinde bizi bağlayabilecek bazı kısıtlamaların olduğu açık. Koç’lar yaptıkları işten emin olmak için akşam saatlerini beklemeliler. Pratik ve sabırlı olmaları lazım. Boğa’ların daha rahat olduklarını görüyoruz ama yeni planlar ve değişiklikler hemen sonuç vermeyebilir. İkizler’in parasal konularda kararsızlığı bazı kayıplara neden olabilir. Yengeç yerinde duramıyor. Ailesi ve yakınları ile konularda çok daha hassas davranabilir. Aslan’ın daha yalnız olduğunu görüyoruz ama akşam harekete geçerek kalabalığa karışabilirler. Başak’ların fazlasıyla meşgul olduğu ve verimli çalışabilecekleri bir gün. Bununla birlikte sabırsızlık onları da zorlayabilir. Bugün Venüs ve Uranüs karşı karşıya gelirken tüm burçlar ilişkilerinde daha fazla heyecan arıyorlar ama bu kimi durumlarda ani kopmalara ve tersliklere de neden olabilir. Terazi’ler bu yüzden iş hayatlarında bazı sıkıntılar yaşayabilirler. Akrep’ler için daha tembelce ve maceraya açık bir gündeyiz. Yeni hevesler ve ilgiler peşinde olabilirler. Yay’lar ortaklaşa konuların getirdikleriyle uğraşıyor olabilirler. Toplu para almak ya da anlaşma yapmak gündeme gelebilir. Oğlak için dünden süregelen kararsızlık ya da ilişkilerin ön planda oluşu bazı huzursuzluklara yol açıyor olabilir. İnatçı Kova için iş ortamındaki düzensizlik ya da detaylar büyük önem taşımakta. Balık ise kendisini fazlaca konuşur bulabilir. Bugün daha rahatlar ve sevgi yaşamlarına çok daha büyük bir enerji getirmekte. 

            Faks 287 74 37 
      







</TEXT>
</DOC>
