<DOC>
<DOCNO> 22749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/yazar/cemal.html </URL>
<DATE> 2001/05/23/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
'Müslüman Demokratlar' mı gelecek, yoksa .. 
</HEADLINE>
<TEXT>

     Siyasal yelpazenin sağ kanadında liderlik iddiasıyla kendine yeni bir yer açmak için oynayarak ortalığı karıştıranlardan biri de Melih Gökçek, Ankara Büyükşehir Belediye Başkanı. 
     Dünkü sohbetimizde şöyle dedi 
     "Kemal Derviş, Gaziantep'e gidiyor, Büyükşehir Belediye Başkanı Celal Doğan'ın davetiyle... Bakarsınız yarın da Sefa Sirmen'in çağrısıyla Kocaeli'ye gider. Demek istediğim, merkez sol yeni liderini bulmuş görünüyor." 
     Peki ya merkez sağda durum .. 
     Gökçek şöyle dedi 
     "Merkez sağ daha liderini arayacak, öyle gözüküyor. Boşluk zamanla dolacak tabii. Recep Tayyip Erdoğan eğer yasaksız olarak parti kurarsa, kendisinin yanında hizmet yapmaktan şeref duyarım. Aksi halde emanetçi olmam." 
     Gökçek'in Tayyip karşısında herhangi bir şansı yok. Bunu o da biliyor. Ama Tayyip Erdoğan'ın halen siyaset yasağı var. Ne zaman kalkacağı da belli değil. 
     O yüzden bu belirsizlik, öyle anlaşılıyor ki, Gökçek'in kendisine bir politik oyun alanı açmasını sağlamış... 
     Ancak yine bu belirsizlik, Tayyip'in parti kurmasını engellemiş değil. Daha şimdiden Fazilet tabanını bayağı kanatmaya başlayan ya da çatlatan, bu nedenle Erbakan Hoca'nın canını fazlasıyla sıkan yeni parti için "Büyük ölçüde hazır " deniyor. 
     Erbakan Hoca da Tayyip'in yolunu kesebilmek için gelecek ay ekonomi konferansları adı altında bir Anadolu turuna hazırlanıyor. 
     Anayasa Mahkemesi'nin Fazilet Partisi'yle ilgili kararı belli olur olmaz, - parti kapatılsa da kapatılmasa da - Tayyip'in partisi gün yüzüne çıkacak. 
     İlginç olan şu 
     Tayyip Erdoğan yasaklı olmasına rağmen, bu arada kendi avukatları yasağın afla kalktığını düşünüyorlar yeni partinin genel başkanlık koltuğuna oturacak. 35 - 40 arasında Fazilet milletvekilinin katılımıyla yeni partinin parlamentoda rahatça grup kurması öngörülüyor. 
     Tayyip Erdoğan'ın genel başkanlığını en kötü ihtimalle beş altı ay koruyacağı, bu süre içinde mesajlarını verip partisini bir yere getireceği, sonra da perde arkasına çekilip kendisine bir emanetçi bulacağı kuliste konuşuluyor. 
     Tayyip'in emanetçisi kim olabilir sorusunun yanıtına gelince... Abdullah Gül'den söz edilmekle birlikte, bu işin pek böyle olamayacağına işaret edenler de var. 
     Kısacası 
     Haziran ayında Fazilet doğum yapacak, yani bölünecek ve ikinci bir parti sahneye çıkacak. 
     Müslüman Demokratlar mı geliyor 
     Kimine göre öyle. 
     Kimileri de yeni partinin İslamcı bir söylemi olmayacağını, Özalcılık yapacağını, dört eğilim sloganına sarılacağını söylüyor. 
     Bir gözlemci şöyle dedi 
     "Tayyip İslamcılığı bıraktı. Sağcılık yapacak. Özalizm yolunda. Dört eğilim diyecek. Milliyetçi bir söylemle MHP tabanını da kaşıyacak. Tantan'ı da hesap etmesi lazım. Bu arada Erbakan Hoca direnecek. Zira otuz yıllık hareketini kolay yedirmez Tayyip'e... Yani Tayyip'in işi zor. Kafası da karışık, etrafı da..." 
     
Derviş rüzgarı mı ..      Ve şunu ekledi aynı gözlemci 
     "Tayyip'in Derviş gibi bir rüzgar yaratması kolay değil." 
     Tayyip kampında ise şu tür değerlendirmelere rastlanıyor 
     "Merkez sol Derviş'in, merkez sağ da Tayyip'in liderliğinde toplanır. Türkiye iki partili bir düzene doğru kayıyor. Devlet de zaten bunu istiyor. Bu da siyasetin normalleşmesi ve siyasette kabuk değişimi demek." 
     Ne dersiniz, biraz erken değil mi bu tür değerlendirmeler için ... 
     
     







Tuhaf bir maç 


Yeni CASA'lar yolda 


Artık adı neyse 


'Müslüman Demokratlar' mı gelecek, yoksa .. 


Derviş yerelde 


Suskun gençlik 


Ortadoğu mantığı 


Çatlamış ar damarıma su serper misin 


Borç takası... 


Bir bilmecem var... 


Sessiz sedasız... 


Nafaka'nın hesabı 


"Deliler Evi" 


Millet "cambaza bakarken" fasulye, pirinç ithalatı başladı 


Casa Olayı’nı unutmamak 


</TEXT>
</DOC>
