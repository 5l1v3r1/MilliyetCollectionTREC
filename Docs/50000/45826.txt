<DOC>
<DOCNO> 45826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/dunya/dun01.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan kaynıyor 
</HEADLINE>
<TEXT>

Camilerden çıkan halk Pervez Müşerref ve ABD aleyhine gösteriler yaptı. UNICEF binasını ateşe veren eylemciler, polisle çatıştı Bir ölü 
     DIŞ HABERLER SERVİSİ 

     ABD'nin Afganistan'a hava harek tının başlamasının ardından Pakistan'da gerilim artmaya başladı. Ülkenin birçok kentinde ABD karşıtı gösteriler düzenlendi. Bu gösterilerin en büyüğü batıdaki Ketta kentinde 10 bin kişinin katılımıyla gerçekleşti. Göstericiler, kentteki BM Çocuk Fonu UNICEF binasını da ateşe verdiler. Gösteriler sırasında bir BM aracı yakıldı, BM Mülteciler Yüksek Komiserliği BMMYK bürolarının camları kırıldı. Çıkan çatışmada 1 kişi öldü, ikisi polis 26 kişi yaralandı. 
     
     VAAZLAR KIŞKIRTTI 
     Ketta'da harek tı protesto eden binlerce kişi, ev ve işyerlerini ateşe verdi, araçları tahrip etti. Polis 10 binden fazla göstericiyi dağıtmak için göz yaşartıcı gaz kullandı. Şiddet eylemleri, Ketta'nın birçok camisinde harek ta karşı vaazlar verilmesinin ardından başladı. Kısa zamanda yabancı karşıtı gösteriye dönüşen olaylarda göstericiler, kentin lüks binalarından Serena Otel'e doğru yürüyüşe geçtiler. Polis göstericileri dağıtmak için göz yaşartıcı gaz kullanırken, otele çıkan yollara dikenli tellerden yapılmış bariyerler yerleştirdi. 
     
     ORDU DA MÜDAHALE ETTİ 
     Başkent İslamabad'ın büyük caddelerinden Cinnah'ta toplanan yaklaşık 500 kişilik grup ise tekbir getirerek ABD ve Pakistan Devlet Başkanı Pervez Müşerref aleyhine sloganlar attı. Ellerinde sopalar taşıyan grubun gösterisi sırasında güvenlik birimleri de yoğun önlemler aldı. Polisin yanı sıra Pakistan ordusundan bir bölük de güvenliği sağlamaya çalışırken, caddenin bir bölümü tel örgülerle trafiğe kapatıldı. 
     
     PEŞAVER DE GERGİN 
     Afganistan sınırındaki Peşaver'de de büyük bir gerginlik yaşanıyor. Şehir içinde askeri birlikler araçlarla sürekli tur atarken, ABD Konsolosluğu önüne de tank ve asker yerleştirildi. Basının bu görüntüleri alması engellenirken, bölgedeki yollar trafiğe kapatıldı. 
     
     10 bin gösterici meydana çıktı 
     Afganistan’a düzenlenen hava operasyonu sonrasında Pakistan yeni güne gösterilerle başladı. Ketta kentinde Amerikan bayrağını yakan 10 bini aşkın gösterici, Devlet Başkanı Pervez Müşerref ve ABD aleyhine sloganlar attı. Pakistan polisi eylemcileri göz yaşartıcı bomba atarak durdurmaya çalıştı. 
     
     Müşerref ABD güvence verdi 
Operasyon kısa sürecek’      DIŞ HABERLER SERVİSİ 

     Pakistan Devlet Başkanı Müşerref, ABD'nin Afganistan'a hava harek tının kısa süreceği konusunda kendisine kesin güvence verildiğini belirterek, Taliban'a karşı savaşan Kuzey İttifakı'nın harek ttan yararlanmamasını istedi. Pervez Müşerref, Taliban yönetimini ikna etmek için elinden geleni yaptığını ancak olanları önleyemediğini belirtti. Afganistan'a harek tın ardından Pakistan'da olabilecek ABD karşıtı protesto gösterileri ve kışkırtmalarla başa çıkılacağını kaydeden Müşerref, Taliban'ın, ABD'nin operasyonuna yardım eden ülkelere yönelik misilleme tehdidine işaret ederek, "Pakistan kendisini savunabilecek güce sahiptir" dedi. 
     
İki irticacı kızağa alındı      Pakistan Devlet Başkanı Pervez Müşerref, ordu içinde görev değişikliği yaparak, aşırı dinci iki generali başka görevlere atadı. Gözlemciler, harek ttan az önce ilan edilen söz konusu görev değişikliğiyle, Taliban'a destek verdikleri bilinen iki generalin kızağa çekildiği yorumunu yaptılar. Korgeneral Muhammed Aziz Han, kolordu komutanlığı görevinden alınarak, ordu içinde sembolik bir göreve getirildi. Müşerref ayrıca, genelkurmay başkan yardımcılığı görevine, aşırı dinci görüşleri savunduğu bilinen Korgeneral Muzaffer Usmani'yi getirmeyerek, Korgeneral Muhammed Yusuf'u atadı. 
     
     
     



 DÜNYA 















</TEXT>
</DOC>
