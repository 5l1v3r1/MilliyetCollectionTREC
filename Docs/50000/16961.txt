<DOC>
<DOCNO> 16961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/guncel/gun04.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Mafyayı buldu devleti arıyor 
</HEADLINE>
<TEXT>

Önce arazisine kaçak kooperatif kuruldu, karşılığında daire verilince bölge sit alanı çıktı Son olarak da vergi cezası kesildi 
     ŞÜKRAN ÖZÇAKMAK İstanbul 

     Turgut Özal'ın ölümünün 8'inci yılı nedeniyle Anıtmezar'da düzenlenen törende elindeki dosyayı Başbakan Yardımcısı Mesut Yılmaz'a uzatarak, "Arazi mafyası burada, devlet nerede " diye bağıran Salim Kıyım, 12 yıldır hukuk mücadelesi veren bir eylemci çıktı. 
     
     Şaşkına döndü 
     Kıyım'ın mücadelesi, 24 yıl önce Üsküdar'da aldığı arsa üzerine inşaat yapmak istemesiyle başladı. 1988'de kontrole gittiğinde, arazisi üzerinde Kayı Kent ve Rast Kent adı altında kurulan kooperatifle karşılaştı. Şikayet etti inşaatı durdurdu. 
     Belediye başkanı araya girince 1996'da 4 daire karşılığı, 'gayrimenkul satış vaadi sözleşmesiyle' anlaşma sağlandı. 
     Ancak 6 ay sonra da tapusunun iptal edildiğini öğrendi çünkü arsası Hazine tarafından orman arazisi ilan edilmişti 
     
     Gel de çıldırma 
     Geçtiğimiz günlerde ise, önce kooperatifler tarafından gaspedilen sonra da orman sahası olduğu gerekçesiyle tapuları iptal edilen arazi için kendisine gönderilen 57 milyon liralık vergi cezası ile neye uğradığını şaşırdı. 
     Cezayı ödemezse evine icra gelecekti. Oysa o, tapusunu gaspedenlere karşı 12 yıldır hukuk mücadelesi veriyordu. 
     Salim Kıyım şimdi, Çeliktepe'de 80 milyon lira kirayla gecekondu bozması bir evde oturuyor ve adalet arayışını sürdürüyor. 
     


 GÜNCEL 




















</TEXT>
</DOC>
