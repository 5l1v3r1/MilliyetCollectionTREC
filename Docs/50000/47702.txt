<DOC>
<DOCNO> 47702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/son/sondun14.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail halkı, Filistin Devleti kurulmasını destekliyor... 
</HEADLINE>
<TEXT>

     İsrail ve Filistin arasında bir yılı aşkın süredir devam eden çatışmalar ve barış görüşmelerinde ilerleme sağlanamamasına rağmen, İsrail halkının yarısından fazlası Filistin devletinin kurulmasından yana. 
     Maariv gazetesindeki kamuoyu yoklamasına göre, ankete katılanların yüzde 61'i Filistin devletinin kurulmasını desteklerken, yüzde 58'i Kudüs'ün herhangi bir bölümünün Filistin devletine dahil olmasına karşı çıkıyor. 
     Ankete katılan 592 kişinin yüzde 60'ı Filistin Devlet Başkanı Yaser Arafat'ı düşman olarak görürken, yanlızca yüzde 30'u Arafat ile görüşmeler yapılmasını destekliyor. 
     Kamuoyu yoklaması, İsraillilerin yüzde 36'sının İsrail'in tek taraflı olarak Batı Şeria ve Gazze Şeridi'nden çekilmesini, yüzde 22'sinin Filistinlilerin kopraklarının ele geçirilmesini ve yüzde 
     37'sinin ise varolan durumun sürmesini istediğini gösteriyor. 
     Ankete göre, Afganistan'a yönelik askeri harekat İsrail kamuoyunda yüzde 75 destek görürken, bu oran İsrailliler arasında yüzde 85'e çıkıyor, ancak İsrailli Araplardan yüzde 6'sı bu harekatı desteklerken, yüzde 89'u karşı çıkıyor. 
     






</TEXT>
</DOC>
