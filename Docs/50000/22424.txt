<DOC>
<DOCNO> 22424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/son/sonspo17.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor "Tılsımı bozamadığımız için üzgünüz" 
</HEADLINE>
<TEXT>

     Bursaspor Teknik Asbaşkanı Nihat Şengezer, deplasmanda oynadıkları maçta Fenerbahçe karşısında ezilmeden, iyi mücadele ettiklerini söyledi. 
     Fenerbahçe'nin oyunun seyrini her an değiştirecek kalitede futbolcuları bulunduğunu kaydeden Şengezer, şöyle konuştu 
     ''Stadyumdaki atmosfer de oyuncularımızı çok etkiledi.Tılsımı bozamadığımız Fenerbahçe deplasmanından puan çıkaramadığımız için üzgünüz. Oyuna ikinci yarı giren Revivo, skoru bir anda değiştirdi. Fenerbahçe karşısında ezilmeden mücadele ettik. Özellikle ilk yarı maç başa baş geçti. Ancak ikinci yarı sarı-lacivertli takım oyuna ağırlığını koydu. '' 
     Şengezer, karşılaşmanın ilk yarısında iyi futbol oynadıklarını ve güçlü rakipleriyle başa baş mücadele ortaya koyduklarını, ikinci yarıda ise atmosferin de etkisiyle kalelerinde 2 gol bulduklarını anlattı. 






</TEXT>
</DOC>
