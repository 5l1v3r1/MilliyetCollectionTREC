<DOC>
<DOCNO> 11960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/18/son/sonspo03.html </URL>
<DATE> 2001/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor, Adanaspor'u 4-2 yendi 
</HEADLINE>
<TEXT>

     Birinci Futbol Ligi'nde Denizlispor, Adanaspor'u 4-2 yendi. 
     Denizlispor, maçın ikinci yarısına, ilk yarının tersine iyi başladı. Coulibaly'nin yerine oyuna giren Veysel'in artırdığı hücum gücü, yeşil-siyahlıların peşpeşe golleri bulmasını sağladı. 
     47. dakikada gelişen Denizlispor atağında, Timuçin ceza alanı önünde Coulibaly'i topla buluşturdu. Bu oyuncu, uygun durumda olmasına karşın meşin yuvarlağı auta attı. 
     53. dakikada Denizlispor'da, Coulibaly'nin yerine Veysel oyuna girdi. 
     55. dakikada Denizlispor, beraberlik golünü buldu. Hakan'ın ara pasında Adanaspor savunmasının gerisinde topla buluşan Ali Tandoğan, kaleciyle karşı karşıya kaldığı pozisyonda plase bir vuruşla topu ağlara yolladı 2-2. 
     60. dakikada Ali Tandoğan'ın ortasında, Adanaspor savunmasından seken topu Ahmet Hassan kaleye vurmak istedi. Bir kez daha kalabalıktan seken topu Timuçin, filelerle buluşturdu 3-2. 
     61. dakikada Adanspor'da Erol'un yerine K.Volkan oyuna girdi. 
     71. dakikada Denizlispor farkı 2'ye çıkardı. Ahmet Hassan, sağ kanattan rakip kaleye sokuldu, penaltı noktası üzerine gönderdiği topu kalabalığın içinde iyi kontrol eden Coşkun, kendisinin 2. ve takımının 4. golü olarak filelere gönderdi 4-2. 
     75. dakikada Adanaspor'da, Soner yerini Atakan'a bıraktı. 78. dakikada Adanaspor'da Ali Balkaya çıktı, yerine Ahmet girdi. 
     82. dakikada Denizlispor'da, Ahmet Hassan'ın yerine Muzaffer oyuna alındı. 
     89. dakikada Denizlisporlu El Badra sarı kart gördü. 90. dakikada gelişen Denizlispor atağında, kaleciyle karşı karşıya kalan Coşkun, topu Atilla'nın kucağına gönderdi. Maç, Denizlispor'un 4-2 üstünlüğüyle bitti. 




</TEXT>
</DOC>
