<DOC>
<DOCNO> 2325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/son/sontur08.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan "Paşaların 28 Şubat'la ilgili açıklamaları açık bir itiraftır" 
</HEADLINE>
<TEXT>

     Fazilet Partisi FP Genel Başkanı Recai Kutan, "paşaların 28 şubat ile ilgili açıklamalarının açık bir itiraf" olduğunu söyledi. 
     İncelemelerde bulunmak üzere Şanlıurfa’da bulunan Kutan, bu sabah karayoluyla Ceylanpınar ilçesine gitti. Burada Belediye Başkanı Abdurezzak Aksak’ı makamında ziyaret eden Kutan, ilçenin sorunları ile ilgili bilgi aldı. 
     Kutan, burada bugün bir ulusal gazetelerde dönemin önemli isimlerinden emekli Tümgeneral Erol Özkasnak’ın yayınlanan açıklamalarına atfen, yaptığı açıklamada Türkiye’nin bir hukuk devleti olduğunu ve demokratik bir düzene sahip olduğunu belirterek, demokratik ve hukuk düzene sahip olan bir ülkede bu tip davranışlar için yasaların öngördüğü şeylerin aynen yapılması gerektiğini bildirdi. 
     Kutan, burada açık bir itirafın söz konusu olduğunu ifade ederek, şöyle dedi 
     "İfade edilen hususlardan bir tanesi, o dönemde laikliği ihlal faliyetleri yoğunlaşmıştır diye bunların hepsi hayal mahsulü iddialardır. Bugüne kadar ortaya somut laiklik ihlali ilgili bir tek olay ortaya konmuş değildir. Bu çeşitli maksatlarla düzenlenmiş bir senaryodur. Elbete tarih bunun değerlendirmesini en iyi şekilde yapacaktır. Dolayısıyla bu postmodern bir darbedir. Evet, darbe olduğu kesin ama, ister adına modern de, ister postmodern model de. Aralarında en ufak bir fark yok. Öylede olsa böyle de olsa bu bir Anayasa ihlalidir." 
     Gazetecilerin bu konuda girişiminiz olacak mı sorusu üzerine de Kutan, bunun bu konuda, ilk defa ifade edilmiş bir husus olduğunu belirterek, "Bu zaten daha öncede tarafımızdan biliniyordu. Bu mesele incelenecek. Özellikle hukukçu arkadaşlarımız tarafından incelenecek. O incelemeden sonra ne gerekiyorsa eksiksiz yerine getirilecektir" dedi. 
     
     




</TEXT>
</DOC>
