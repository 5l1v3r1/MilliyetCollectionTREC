<DOC>
<DOCNO> 30584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/guncel/gun08.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İçgiyim denetlenir mi 
</HEADLINE>
<TEXT>

ÇAPRAZ ATEŞ 
     ESRA KURT 

     Özelleştirme İdaresi Başkanı Uğur Bayar’ın, dekolte ve seksi görünüme neden olduğu gerekçesiyle g - string ip külot giyilmesini yasaklaması skandalı büyürken, tartışmalara neden oldu. İşte değerlendirmeler. 
     
     Nahit Menteşe İçişleri eski Bakanı 
Tahrik etmemeli      Uğur Bayar’ın annesini de babasını da yakından tanırım. Kendisi de muhafazakar görüşlere sahip birisi değildir aslında. Böyle bir genelgeye ihtiyaç duyduğuna göre, herhalde çok değişik bir kıyafetti söz konusu olan iç çamaşırı. Bir devlet memurunun dikkat etmesi gereken hususlar var. Açık giyinebilir ama bu ahlaka, adaba aykırı, tahrik edici olmamalı. 
     
     Abdülkadir Aksu İçişleri eski Bakanı 
Müdahale edilebilir      Kamuda bir kıyafet yönetmeliği var. Herkes buna uyar. Bu yönetmelik, bütün kamu kurumları için geçerlidir. Orada hanımlar ve erkeklerin nasıl giyineceği belirtilmiştir. Eğer o kamu kurumunun başındaki kişi, bu yönetmeliğe, tüzüğe aykırı bir durum var ise müdahale edebilir. Yok ise kimse kural koyamaz. Yönetmelik de genel adaba, ahlaka aykırı olmamayı, tahrik edici olmamayı içerir. Herkes bu yönetmeliğe uymak zorundadır. 
     
     Aydın Ayaydın Özelleştirmeden Sorumlu Devlet Eski Bakanı 
İç giyimle uğraşılmaz      Bunun ne amaçla yapıldığını bilemiyorum. Ama, bayanın içi giyimiyle uğraşmak doğru bir tavır değil. İnsanların üzerinde bu kadar baskı olmaması gerekir. Tamam, TBMM’de kıyafet düzgün olmalıdır. Ama iç giyimi gündeme getirmek şık değildir. Bence, doğru bir davranış sayılmaz. Önemli olan insanların beynidir. Benim bakanlığım dönemimde, bana bağlı kurumlarda böyle bir şey gündeme gelmedi. 
     
     Esin Maraşlıoğlu Modacı 
Yasaklayanlar utanmalı      Bu, bütün dünya kadınlarının kullandığı bir çamaşır. Pantolonun içinden külot izi gözükmesi, daha dikkat çekici bir şey. Türkiye’nin şu durumunda herkes perişanken, işleri güçleri yok da, bununla mı uğraşıyorlar Çok ayıp. Ayrıca bu mahrem bir şey. Bu, insanların özeli ve gizlisidir. Geri kalmışlığın kanıtı bu. Bunu yapanların utanması lazım. Ben o işyerinde olsam, bana bu yasak gelse kendimi tacize uğramışım hissetmezdim ama aptalca bir şey’ der ve geçerdim. Bunlarla vakit kaybettirmeye kimsenin hakkı yok. 
     
     Prof.Dr. Necla Arat İ.Ü Kadın Sorunları Araştırma Merkezi Başkanı 
Gülünç ve çirkin      Bütün kamu kuruluşlarında zaten bir kıyafet yönetmeliği uygulaması var. Örneğin, yaz aylarında çok dekolte, açık yakalı, kısa kollu, hatta terlik tipi ayakkabı giymemek gibi maddeler var. Haberin verildiği biçimiyle, iç çamaşırın denetlenmesi söz konusuysa gülünç ve çirkin. 
     



 GÜNCEL 
























</TEXT>
</DOC>
