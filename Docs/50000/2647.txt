<DOC>
<DOCNO> 2647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/son/sontur11.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski Enerji Bakanı Aktaş'dan savunma "Yanlış anlaşıldım, endişem yok" 
</HEADLINE>
<TEXT>

     Eski Enerji ve Tabii Kaynaklar Bakanı,DSP İstanbul Milletvekili Ziya Aktaş, bakanlığı sırasında ''devlet çıkarlarını gözardı ettiği'' gerekçesiyle hakkında suç duyurusunda bulunulmasının istenmesi konusunda, ''bir yanlış anlama var sanıyorum.Tek ilkem, ülkem ve devletin çıkarları oldu'' dedi. 
     Aktaş, gazetecilerin, Başbakanlık müfettişlerinin, Enerji ve Tabii Kaynaklar Bakanı Cumhur Ersümer ve kendisi hakkında, ''devlet çıkarlarını gözardı ettikleri'' gerekçesiyle suç duyurusunda bulunulmasını istemeleri konusundaki sorularını cevaplandırdı. Eski Enerji ve Tabii Kaynaklar Bakanı Aktaş, şunları söyledi 
     "O dönemde benim için ilk çıkar ülkemin çıkarı, ilk yarar ülkemin yararı idi. Birtakım imzalar attım. Ülkem ve bakanlığımın zarar görmemesi için işlerin devam etmesini istedim. Bir yanlış anlama var sanıyorum. Tek ilkem, ülkem ve devletin çıkarları oldu. Bundan sapmadım, endişem yok.'' 




</TEXT>
</DOC>
