<DOC>
<DOCNO> 37895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/yazar/kohen.html </URL>
<DATE> 2001/08/19/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Bu kış da çok zor geçecek 
</HEADLINE>
<TEXT>

Halkın şikayeti büyük "Devlet adamları gelip, halimizi görse başarıdan filan söz etmezler" 
     Deprem felaketinin ikinci yıldönümü münasebeti ile Başbakan Bülent Ecevit'ten, Bayındırlık Bakanı Koray Aydın'a kadar çeşitli hükümet mensuplarının söylediklerini onaylayacak depremzede bulmak zor. 
     Yetkililerin dediği şu Devlet tüm olanaklarını kullanarak yaraları sarmaya çalışmıştır. Evleri yıkılanların büyük kısmı yeni konutlarına kavuşmuş veya kavuşmak üzeredir. Sağlık başta olmak üzere çeşitli hizmetler sağlanmıştır... Yani başarılı bir performans gösterilmiştir... 
     "Milliyet - TIR"ının önünde toplanan insanlar doğrusu bunun tersini düşünüyor. 
     Vatandaşların dediği de şu Sıkıntılarımız sürüyor. Şikayetlerimiz dikkate alınmamaktadır. İki yıl da sorunlarımız halledilmeli idi. Devlet büyükleri gelip durumu görseler, başarıdan söz etmezler... 
     
DERDİN BİNİ BİR PARA      Gerçekten bölge halkının dile getirdiği şikayetlerin haddi hesabı yok. 
     En çok şikayet konutlarla ilgili. Kalıcı konutlar hala hazır olmadığı için prefabrik evlerde yaşayan veya kirada oturan geniş bir depremzede kitlesi var... 
     Kalıcı konutlara yerleştirilenlerin bir kısmı da, inşaat kalitesinin kötü olmasından şikayetçi. Örneğin geçen haftaki şiddetli yağmurlar sonucunda birçok evi sular bastı. Buna karşılık Dünya Bankası'nın kredileri ile inşa edilen kalıcı konutlar daha planlı ve kontrollü yapıldığı için daha kaliteli olduğu söyleniyor ... 
     Sık duyulan eleştirilerden biri de, depremzedelerin konutlara yerleştirilmesinde adam kayırılması, esas hak sahiplerinin öncelik avantajını kullanamamasıdır... Tabii bu arada, halk arasında yolsuzlukla ilgili söylentiler yaygın... 
     Rakamlar istendiği yönde yorumlanabilir ama depremzedelerin çoğu, gene zor bir kışa hazırlanıyor. Kocaeli'de kalıcı konutlara yerleşme oranı yüzde 25, burada yüzde 20. 
     
GEÇİCİ’ KALICI OLUYOR      "Milliyet" ekibi dün dolaştığı prefabrike mahallelerde bol bol şikayet dinledi. 
     Depremde en çok binanın yıkıldığı bu kentte, Vali Cahit Kıraç'ın verdiği bilgiye göre şu anda dahi "h l 40 bin konut açığı" var. Bu açığı hiç olmazsa mevcut 10.500 prefabrik ev ve "container" kapatıyor. Bu "geçici" mahallelerde 41 bin kişi yaşıyor. 
     Genç Vali'nin izahatına göre, şehir merkezinin 10 kilometre kuzeybatısında Karaman ve Camiliköy mevkiinde inşa edilecek olan yeni Adapazarı'nın öncü konutları ile gelecek yılın sonuna kadar 8.000 "kalıcı" ev "hak sahibi depremzedelere" teslim edilmiş olacak. Ancak prefabrik evlerde oturanların çoğu depremde evleri tamamen yıkıldığı için" hak sahibi" olan vatandaşların statüsünde değiller. 
     Tekeler Mahallesi’nde nüfus 734 Cemile Karatekeli, pek çok ailenin duygularını dile getirerek "ev ortamını çok özledik, ama anlaşılan daha uzun zaman buralarda kalacağız" diyor. Çünkü, asgari ücretle çalışan kocasının kira ödeyip "doğru dürüst bir ev"e taşınma şansı yok. Bu hali ile dahi, 4 nüfuslu bu aile prefabrik evin elektrik faturasını zor ödeyebiliyor. Buna karşılık kira ve başka masraf yok. 
     
SOSYAL PATLAMA’ KAYGISI      Bunu Adapazarı Sanayi Odası Başkanı Erol Öztürk, açık bir ifade ile şöyle aktarıyor "Başbakan Ecevit deprem için vergi, vs. olarak toplanan paranın 4.5 katrilyon lira olduğunu ilan etti. Bunun 2 katrilyonu harcanmış. Peki, diğer kısmı ne oldu, neden yerini bulmadı " 
     Öztürk'e göre, Adapazarı'nda halen 35 bin kişi işsiz. 450 sanayi kuruluşundan 133'ü kapanmış durumda. "Ankara'ya ilettiğimiz acil tedbir tavsiyelerimiz dikkate alınmazsa, bu bölgede üretim ve ticaret ölecek" diyor... 
     İşsiz vatandaşlar, Ankara'dan depremin ikinci yıldönümünde gelen iyimser seslerden hiç de etkilenmişe benzemiyorlar. Açıkçası hükümete ve politikacılara hiç güvenleri kalmadı. Bu arada "sosyal patlama" tehlikesinden ciddi olarak söz eden ve kaygı duyan vatandaşlar da az değil... 
     
     







Yılmaz Anayasa bağlamında 
konuşurum 


Sesimi duyan var mı .. 


Kendine uzak rüzgarlar 


Bu kış da çok zor geçecek 


Depremin üvey evladı... 


Sakarya’da deprem sanki dün olmuş 


Millet toptan delirecek’ 


Final Fantasy Teflon İnsanlar 


Kat irtifakı kurulamaz 2 


"3. binyıl"ın başındaki Türkler 


Derviş ve hükümet "kur kapanı"nı aşabilecek mi 


"Patlıcan mevsimi" boşa geçti 


</TEXT>
</DOC>
