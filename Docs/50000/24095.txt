<DOC>
<DOCNO> 24095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/soneko11.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş "Devlet yüksek faizleri ödeyemez duruma gelmiştir" 
</HEADLINE>
<TEXT>

     Devlet Bakanı Kemal Derviş, Türkiye'nin geleceği açısından reel faizlerin düşmesi gerektiğine dikkat çekerken, ''ancak faizler, piyasa şartları içinde ve piyasa bunu kabul edebilirse düşebilir'' dedi. 
     Derviş, Ankara Sanayi Odası ASO Meclis Toplantısında yaptığı konuşmada, reel faizin mutlaka düşmesini istediklerini bildirdi. Ancak bunun piyasa şartlarında gerçekleşmesi gerektiğini kaydeden Derviş, ''Programın başarısı, reel faizin düşmesi ile oluşacak. Faiz düşünce bunun yararını herkes görecek'' açıklamasında bulundu. 
     Devletin yüksek faizleri ödeyemez duruma geldiğini anlatan Devlet Bakanı, faizlerin yapay olarak değil, piyasalara güvenerek, inanarak ve makro ekonomik hedeflere, dengelere inanarak ineceğini vurguladı. Derviş, şöyle devam etti 
     ''Biz bir diretme ile Merkez Bankası olsun, Hazine olsun, biz ancak şu faizle borçlanırız ama piyasa o faizin üstünü arıyorsa, mecburen o üstünü vermek durumunda kalacağız. Yani orada faizi düşüreceğiz dediğimiz zaman yanlış anlama olmasın. Programın başarısı açısından, Türkiye'nin geleceği açısından, devletin dengesi açısından ve özel sektörün yatırımı ve üretimi açısından reel faizin düşmesi gerekiyor. Ancak piyasa şartları içinde ve piyasa bunu kabul edebilirse düşebilir.'' 
     Hep birlikte yaşanılan sıkıntıların gerçekten ciddi sıkıntılar olduğunu kaydeden Bakan Derviş, ''1990'lı yılların başındaki sıkıntıdan maalesef daha zor, daha ciddi ve aşılması daha güç bir durumla karşı karşıyayız'' şeklinde konuştu. 
     Bakan Derviş, şöyle devam etti 
     ''Dolaysıyla dar bir kesimin üstüne yüksek bir yük biniyor. Oldukça önemli kayıtdışı ekonomi ise bu yüke pek katlanmıyor. Bunun dışında gelişiyor. Tabii ekonomi açısından düşündüğünüz zaman bunun bazı olumlu yanları var. Bu sektör olmasa, Türkiye, bugünkü durumu da yaşayamaz. Onu da kabul etmemiz gerekiyor." 
     







</TEXT>
</DOC>
