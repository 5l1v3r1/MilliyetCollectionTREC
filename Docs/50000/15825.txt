<DOC>
<DOCNO> 15825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/siyaset/asiy.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelkurmay'dan krize büyük destek 32 silah alım projesi rafa kaldırıldı 
</HEADLINE>
<TEXT>
23 katrilyonluk TASARRUF 
TARİHİ AÇIKLAMA Güçsüz ekonominin, güçlü ordusu olmaz’ 
     ANKARA Milliyet 

     İşte ertelenen projeler 
7 milyar dolarlık tank üretim 
1.5 milyar dolarlık gemi üretim 
2 milyar dolarlık AWACS uçağı 
200 milyon dolarlık istihbarat uydusu 
4 milyar dolarlık helikopter üretim projesinde de üretilecek helikopter sayısı 145'den 50'ye düşürüldü. 

     Genelkurmay Başkanlığı stratejik hedef planında yer alan 19 milyar 500 milyon dolarlık 32 silah tedarik projesini erteledi. Genelkurmay Başkanlığı'ndan dün yapılan açıklamada "Bilimsel sistem analizleri sonucu stratejik hedef planında yer alan 32 projenin kısa, orta ve uzun vadeli olarak ertelenmesine, ekonomik durumdaki gelişmelere paralel ve yıllara sari olarak gelecekte yeniden değerlendirilmesine karar verildi. Ertelenen projelerin yaklaşık parasal değeri 19 milyar 500 milyon ABD Doları'nı 23.4 katrilyon TL. bulmaktadır" denildi. 
     
Küçülerek güçlenme gayreti      Genelkurmay açıklamasının en dikkat çekici yanı ise güçsüz ekonomilerin güçlü ordulara sahip olamayacağının vurgulandığı bölüm oldu 
     "Güçlü ve caydırıcı bir silahlı kuvvete sahip olmayan milletlerin yaşam hakkının olmadığı gibi ekonomik açıdan zayıf ülkelerin güçlü silahlı kuvvetlere sahip olamayacağı gerçeğini bilen TSK, bir yandan modern sistemlere sahip olma ve küçülerek güçlenme gayretlerine devam ederken, diğer yandan bağrından çıktığı yüce Türk milletinin güvenliğini ve bağımsızlığını riske atmadan azami tasarrufun ve fedakarlığın arayışı içinde olmaya devam edecektir" 
     


 SİYASET 




















</TEXT>
</DOC>
