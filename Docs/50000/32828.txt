<DOC>
<DOCNO> 32828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/yazar/ozkan.html </URL>
<DATE> 2001/07/19/ </DATE>
<TIME>  </TIME>
<AUTHOR> Tuncay Özkan  </AUTHOR>
<HEADLINE>
Öksüz nasıl istifa etti 
</HEADLINE>
<TEXT>

     Enis Öksüz ile dün kısa bir telefon görüşmesi yaptım. İstifasını sordum, "Türkiye için, ekonomisi için benim görevden alınmam hayırlısı olacaksa, bin Enis Öksüz feda olsun" dedi. Kendisinin en radikal yönünün "Türkiye'yi Türklerin yönetmesi anlayışı" olduğunu ifade eden Öksüz, uzunca bir süre piyasaların ve ekonominin etkilenmemesi için suskun kalacağını da aktardı. İstifa olayını şöyle anlattı 
     "Ben bundan aylar önce beş bakan arkadaşımın ve genel başkanımızın huzurunda ekonominin kötü gidişinde sorumlu olduğum iddialarını bertaraf etmek için, derhal istifa edeceğimi söylemiştim. Bu gelişi görüyordum. Ama bazı meseleleri Türkiye'ye kazandırdık bu sürede. O zaman bana buna gerek olmadığını aktardı arkadaşlar. Ben aylar öncesinden geri çekilip olayların seyrini izlemek istiyordum. Önceki gün açıklamamı da bu amaçla yaptım. Ama baktım farklı yorumlanıyor. Böyle yorumlanacağını da tahmin ediyordum. Sayın Genel Başkanımızla görüştük. Beni çağırdılar. 'Bir rahatlama olabilir mi' dediler. Ben de zaten kendisine istifa konusunu daha önce de konuştuğumuzu, bunu ne zaman arzu ederlerse yürürlüğe koyabileceklerini aktardım. Kendileri bana teşekkür ettiler. Ben yazdım, bıraktım. Uygulamaya koydular. Şimdi bensiz kalındığında ekonominin ne olacağını, nasıl yürüyeceğini gözleyeceğim. İnşallah ben haksız çıkarım. Ben hatalıyımdır da Türkiye ekonomisiyle, uygulamalarıyla başarılı olur. Benim görevim bundan sonra izlemektir. Haksızlık ve şahsıma karşı şimdiden yürürlüğe konulduğunu bildiğim komplolarla mücadele etmektir. Benim Türkiye'nin çıkarları karşısında hiçbir önemim yoktur." 
     
Erbakan'ın yalısı da BDDK 'da      Erbakanların İstanbul keyifleri kursaklarında kaldı. Necmettin Erbakan ve ailesinin Kanlıca'da aldıkları yalı, üzerindeki ipotekleri nedeniyle geçen hafta el konulan Kentbank ile birlikte fona geçti. Halen içinde dünyanın parası harcanarak restorasyon çalışmaları sürdürülüyor. Ama yalı devletin elinde bulunuyor. Kadere bakın. 
     Abbate gömleklerinin sahibi Mustafa Şimşek'in, Fatih Erbakan'a satın aldığı iddia edilen yalı, Kentbank nedeniyle Bankacılık Düzenleme ve Denetleme Kurulu'nun malı artık. Çünkü yalı Abbate'nin kurucusu Ahmet Tayan'ı, banka ipoteklerinden kurtarmak için yapılan bir hülle operasyonunda kullanılmıştı. Yalı alınıp Ahmet Tayan'ın ipoteği kaldırtılmış, sonra da birkaç katı fiyatla üzerine yeniden ipotek konmuştu. Kanlıca'daki yalı için 700 ile 900 milyar lira arasında değer biçiliyordu. Ama üzerindeki ipotek milyon doları aşıyor. 
     
     







MHP yıpranıyor 


Tayyip kızmasın 


Zirvenin kararı Önce güven 


Türkiye'nin zamanını daha fazla çalmayın 


Siyasetçinin hortumu .. 


Umut... Yeniden. 


Güreşe karşı tenis 


O kadar basit değil... 


Bu bir ilandır 


Öksüz nasıl istifa etti 


Kıssadan hisse 


Eşgüdüm karesi 


Annem ve kızım 


Vatandaş değil teba 


Öksüz gitti ama sorun bitmedi 


"Sinir yatıştırma" operasyonu 


Derviş’i sıkıştırırsanız batarsınız’ 


</TEXT>
</DOC>
