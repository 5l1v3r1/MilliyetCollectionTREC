<DOC>
<DOCNO> 45032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/yazar/zbirand.html </URL>
<DATE> 2001/10/04/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Dr. Kissinger Dramatik bir değişim yaşıyoruz 
</HEADLINE>
<TEXT>

     WASHİNGTON 
     luslararası ilişkiler, dünya dengeleri ve stratejilerle ilgilenipte Dr. Henry Kissinger ile konuşmaktan zevk almayacak kimseyi tahmin dahi edemiyorum. Kimi sever ve yüceltir kimi mahkemeye verip cinayet suçundan yargılanmasını ister, ancak onun uluslararası politikalarda bir usta olduğunu inkar edemez. 
     Bu uzun sohbetimizde de, 11 Eylül olayına yaklaşımı, farklı bakışıyla diğer ustalardan da usta olduğunu gösterdi. 
     Bence en ilginç saptaması, kültürler veya dinler Hristiyan-Müslüman arası bir çatışmadan çok, İslam dünyası içinde bir çatışma yaşandığı oldu. "İslam dünyasında radikal İslam taraftarları ile ılımlı İslam taraftarları arasında bir kavga var. Ya radikaller kazanacak ve ılımlı Müslümanlar kaybedecek veya tam tersi olacak. Mücadele asıl İslam dünyasında geçiyor" dedi. 
     Dr. Kissinger'e göre, 11 Eylül sonrasındaki en dramatik değişim Amerika'da gerçekleşti. Amerika'nın ilk defa kendi topraklarını koruması gerektiği gerçeği ile karşı karşıya kaldığına dikkat çekti. Bu durumun da, Washington'un temel politikalarını etkileyebileceğinin altını çizdi. 
     Diğer son derece önemli bir gelişme olarakta, Rusya'nın tarihinde ilk defa ABD ile bir konuda müttefik konumuna girmesini gösterdi ve bunun tarihi bir gelişme olduğunu söyledi. 
     Kissinger'a, askeri harekatın risklerini sordum. 
     Korkusu, ya az tepki veya çok fazla tepki göstermekte. "Eğer az vurursak, Amerika kendisine yapılan saldırıya yeterli yanıtı veremedi diyecekler. Eğer çok fazla vurursak, bu defa ılımlı Müslüman ülkeleri radikallerin yanına itecek. Bundan dolayı, orta kararı bulmak gerekiyor" diye yanıtladı. 
     
Türkiye büyük destek oluyor      Dr. Kissinger'a göre, Türkiye 50 yıllık politikasından hiç şaşmadı. Amerika'nın en sadık destekçisi oldu. Amerika'nın da Türkiye'ye yaklaşımının hiçbir zaman taktik olmadığını, temele inen bir politikadan kaynaklandığını belirtti. 
     Yaşanmakta olan kampanyadan sonra, Türkiye'nin ittifaklarında önemli bir değişiklik beklenmediğini belirttikten sonra "Bir Çin atasözü vardır. Geçtiğin köprüleri hiçbir zaman terketme der. Ben de buna sadık kalınacağına inanıyorum." dedi. 
     Irak'a, özellikle de Saddam Hüseyin'e yönelik bir Amerikan operasyonunda da, Türkiye'nin Washington'un yanında yer alacağına inandığını söyleyen Dr. Kissinger, Ankara'nın Kürt duyarlığından dolayı rahat hareket edemediğine dikkat çekti. 
     Dr. Kissenger ile hem Pakistan, hem İran'ın geleceklerini de konuştuk. Ona göre de, Pakistan önemli bir risk aldı, ancak Pervez Müşerref ülkesinin çıkarını düşünerek akıllıca hareket etti. İran'ın da, ülkenin uzun vadeli çıkarlarını düşünüp bir karar vermesi gerekiyor. Böyle bir olasılıkta, bölgedeki bir çok denge değişecek. 
     Dedim ya, Dr.Kissinger ile konuşmak insanın olaylara farklı açılardan bakmasını sağlıyor. 
     
     







Varyag sırrı .. 


Türk askeri savaşa katılmayacak 


Size dokunmayan yılan da bin yaşamasın 


Siyasetçi işadamı olursa 


Takiyyenin kanıtı olur 


Kırmızı notalar 


Rusya kazançlı 


Bir koydu, beş alacak mı 


İstanbul yaklaşımı...’ 


Diş kirası 


Geride kalanlar ve "onlar " 


Merkez sağın kavgası 


Krallar ve borsadaki portföyleri 


Kapıcı dairesi satılamaz 


Enflasyon üzecek 


Meşhur TIR bana da geldi 


</TEXT>
</DOC>
