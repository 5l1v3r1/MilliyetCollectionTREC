<DOC>
<DOCNO> 15857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/spor/spo15.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
HABER TURU 
</HEADLINE>
<TEXT>

Haluk Ulusoy’a hapis istemi      FUTBOL Federasyonu Başkanı Haluk Ulusoy ve yönetim kurulu üyeleri ikinci kez hapis cezası istemiyle yargılanacak. Ankara Cumhuriyet Başsavcılığı, RTÜK'ün mahkemeden aldırdığı "ihtiyati tedbir" kararına rağmen "naklen yayın ihalesini" dijital yayın yapan "Digitürk" isimli kanala veren federasyonun cezalandırılmasını istedi. 
     
Fatih Terim'e İran'dan teklif      İRAN Birinci Ligi'nin iki önemli takımından biri olan Piruzi'nin Zafer Fatih Terim'e teknik direktörlük için öneri götürdüğü bildirildi. İran'da yayınlanan Aftabı Yezd Yezd Güneşi gazetesi dünkü haberinde, Piruzili yöneticilerin transfer önerisi götürdüğü Terim'in, Milan ile birlikte bu teklifi düşündüğünü ileri sürdü. Geçen sezon şampiyon olan Piruzi, şu anda ligde ikinci durumda bulunuyor. 
     
Avustralya 31 
A.Samoa 0      AVUSTRALYA Milli Takımı, futbol tarihini yeniden yazmaya devam ediyor 2002 Dünya Kupası Okyanusya eleme grubunda önceki gün Tonga'yı 22 - 0 yenerek rekor kıran Avustralya, dün Amerikan Samoa'sını 31 - 0 mağlup ederek Dünya rekoruna dokuz gol daha ekledi. 13 gol kaydeden Archie Thompson da bir milli maçta en çok gol atan futbolcu oldu. 
     
Ürdün'le maç      ÜRDÜN A Milli Takımı, bugün 14.30'da Langa Stadı'nda İstanbul Büyükşehir Belediyespor ile özel maç yapacak. Perşembe günü de Gaziosmanpaşa Stadı'nda 14.00'te Gaziosmanpaşa ile karşılaşıp, cuma ülkemizden ayrılacak. 
     
Vicenza da sabıkalı      İTALYAN futbolunda sahte pasaport konvoyuna Vicenza da eklendi. Vicenzalı Jeda Capucho Neves Jedais ve Dede Leoni Andre Augusto adlı futbolcuların sahte pasaport kullandıkları iddia edilerek, Disiplin Kurulu'na sevk edildiklerini bildirildi. 
     
Miting erteletti      BİRİNCİ Lig'de 14 Nisan'da oynanacağı açıklanan Kocaelispor - Gençlerbirliği maçı 15 Nisan'a alındı. Federasyon, cumartesi Kocaeli'de miting yapılacağını belirtip, güvenlik nedeniyle karşılaşmanın pazara alındığını açıkladı. 
     


 SPOR 





























</TEXT>
</DOC>
