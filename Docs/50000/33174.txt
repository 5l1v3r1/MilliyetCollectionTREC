<DOC>
<DOCNO> 33174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/spor/spo06.html </URL>
<DATE> 2001/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞAŞIRTAN İDDİA 
</HEADLINE>
<TEXT>

İspanya’daki Gençlik Oyunları’na gidilmemesi için, genel müdürlüğün velilerden iradeleri dışında feragat dilekçeleri istediği ileri sürüldü 
     MURAT AĞCA 

     AVRUPA Gençlik Oyunları’na lejyoner hastalığını gerekçe göstererek gitmeme kararı alan Gençlik ve Spor Genel Müdürlüğü’nün, sporcu velilerinden feragat dilekçeleri istediği iddiası ortalığı karıştırdı. 47 ülkenin katılacağı oyunlarda bulunmayacak teşkilatın, ileride hukuki bir sorunla karşılaşmamak için bu yöntemle işini sağlama aldığı öne sürüldü. Beş branşta oyunlara gidecek birçok sporcu ve ailesinin, henüz sağlık kurulu toplanmadan bu talimat üzerine GSGM’ye faks çektikleri ortaya çıktı. 
     GAZETEMİZİ arayan bazı veliler ile kafilede bulunan yöneticiler, kendilerinden dilekçe istendiğini doğruladı. Ayrıca, Murcia’daki medikal komisyondan resmi raporlar ulaşmadan konunun kamuoyuna eksik ve yanlış yansıtılması da birçok ailenin paniğe kapılmasına neden oldu. Velilerin bir kısmı da çocuklarını göndermekten vazgeçti. Bu durumda reşit olmadıkları için ailelerinin iznine bağlı bu sporcuların, izin çıksa bile oyunlara gidemeyecek olmasının belirlenmesi de teşkilatı sıkıntıya soktu. 
     
"Biz istemedik"      GENÇLİK ve Spor Genel Müdürü Kemal Mutlu, Gençlik Olimpiyatları’na gidecek sporcu ve ailelerinden gitmemeleri yolunda dilekçe istemediklerini söyledi. Mutlu, "Sadece Yüzme Federasyonu Genel Sekreteri Fikret Bulutçu ile bir sporcu beni ziyaret etti. Ben de sporcuya Böyle bir risk varken, gitmeyi düşünür müsün ’ diye sordum. Hayır’ dedi. Bunun üzerine kamptaki sporculara gitmek isteyip, istemediklerini sormaları talimatını verdim" dedi. 
     



 SPOR 

























</TEXT>
</DOC>
