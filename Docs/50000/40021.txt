<DOC>
<DOCNO> 40021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/son/sontur08.html </URL>
<DATE> 2001/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
HADEP basın açıklamasını iptal etti 
</HEADLINE>
<TEXT>

     HADEP, 1 Eylül Dünya Barış Günü nedeniyle Sıhhıye Abdi İpekçi Parkı'nda yapacağını duyurduğu kitlesel basın açıklamasını iptal etti. 
     HADEP Genel Başkanı Murat Bozlak, yaptığı yazılı açıklamada, Sıhhıye Abdi İpekçi Parkı'nda yapılacağı duyurulan basın açıklamasını iptal ettiklerini bildirdi. 
     Bozlak, 1 Eylül Dünya Barış Günü nedeniyle Ankara'da düzenlemek istedikleri mitinge izin verilmediğini, bunun üzerine Abdi İpekçi Parkı'nda yapacakları basın açıklamasının da engelleneceği yönünde duyumlar aldıklarını bildirerek şunları kaydetti ''HADEP, büyük acı ve üzüntülerin yaşandığı ortamdan sonra yakalanan olumlu sürece ve toplumsal barışa zarar verecek hiçbir davranışın içinde ve yanında yer almayacaktır. Bu nedenden dolayı bugün saat 12.30'da Abdi İpekçi Parkı'nda yapmayı düşündüğümüz kitlesel basın açıklamasını yapamayacağımızı kamuoyunun bilgisine sunarız.'' Bu arada, Bozlak, HADEP Genel Merkezi önünde toplanan partililere de seslenerek, basın açıklamasının iptal edilmesi nedeniyle dağılmalarını istedi. 
     






</TEXT>
</DOC>
