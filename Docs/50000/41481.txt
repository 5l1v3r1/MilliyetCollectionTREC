<DOC>
<DOCNO> 41481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/ekonomi/eko11.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD Din devleti istenebilmeli 
</HEADLINE>
<TEXT>

     ANKARA Milliyet 

     Türk Sanayici ve İşadamları Derneği TÜSİAD , demokratikleşme kapsamında, düşünce özgürlüğünün sağlanması için gereken yasal değişikliklere ilişkin raporunu açıkladı. TÜSİAD, teşvik ve şiddet içermediği sürece din devleti talebinin de açıkça dile getirilebilmesini istedi. 
     Yasa taslağını de içeren raporun açıklanması nedeniyle dün Ankara’da düzenlenen toplantıda konuşan TÜSİAD Başkanı Tuncay Özilhan, ekonomik krizden çıkış için yapılması gerekenlerle, tam üyelik için gereken reformların aynı reformlar olduğunu söyledi. TÜSİAD Başkan Yardımcısı ve Parlemento İşleri Komisyonu Başkanı Mustafa Koç da, düşünce özgürlüğünün demokrasinin vazgeçilmez bir ön koşulu olduğunu vurgulayarak, şöyle konuştu "Uygar dünyada devlet artık daha şeffaf ve katılımcı, yerel inisiyatiflere daha çok yer veren bir ortak güç konumunda. Birey ise artık kul değil, toplumun kurucu öğesi konusundaki sorumlu yurttaş." 
     Raporu hazırlayanlardan Prof. Dr. Süheyl Batum ise, "Şiddet ve zor kullanımını teşvik etmediği, bu kastı taşımadığı sürece dine dayalı devlet isteyenler de bunu söyleyebilmeli" dedi. 
     



 EKONOMİ 




















</TEXT>
</DOC>
