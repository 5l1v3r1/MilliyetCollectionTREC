<DOC>
<DOCNO> 2053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/son/sonspo05.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Milan ile Fiorentina Terim için kapıştı 
</HEADLINE>
<TEXT>

     Cecchi Gori Şirketler Grubu'nun genel müdürlüğü görevine getirilen Mario Sconcerti, ''Biz Terim'i istiyoruz ve onun isteklerini yerine getirmek için herşeyi yapacağız'' dedi. 
     AC Fiorentina Kulübü Başkanı Vittorio Cecchi Gori'nin sağ kolu olarak bilinen Mario Sconcerti, AC Milan Kulübü'nü ''kaba'' hareket etmekle suçlarken, gazetelerde yer alan AC Milanlı yöneticilerin ifadelerinin centilmenliğe yakışmadığını savundu. Sconcerti, ''Varolmayan şeyleri duymaktan ve okumaktan yorulduk'' dedi. Türk teknik direktörün bu zamana dek AC Milan Kulübü'ne karşı her zaman iyi davranış sergilediğini de belirten Sconcerti, ''Uygar bir davranış izlemedi. İşte, bundan dolayı bizim tarafımızdan açıklık getirmek doğruydu'' diye konuştu. ''Fiorentina'nın Terim üzerinde bir opsiyonu var. Başkan ile Terim karşılaşır karşılaşmaz bunu kullanacak'' diyen Sconcerti, Türk teknik direktöre layık olduğu değerde bir ücret vereceklerini de kaydetti. 
     
     



</TEXT>
</DOC>
