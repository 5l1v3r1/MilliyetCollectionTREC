<DOC>
<DOCNO> 13636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/son/soneko05.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası, ürk Lirası karşılığı döviz satış ihalesi düzenleyecek 
</HEADLINE>
<TEXT>

     Merkez Bankası, bugünden itibaren her gün Türk Lirası karşılığı döviz satış ihalesi düzenleyecek. Merkez Bankası gerekli gördüğü günlerde, TL karşılığı döviz alış ihalesi de düzenleyebilecek. 
     Merkez Bankası'ndan yapılan açıklamaya göre, TL karşılığı döviz satış ihalesi çoklu fiyat ihalesi yöntemi ile gerçekleştirilecek. İhaleye Türkiye'de faaliyet gösteren bankalar katılabilecek. Sözkonusu Bankalar ihaleye uygun gördükleri fiyattan teklif verebilecekler, ancak Merkez Bankası gerektiğinde piyasa koşullarını yansıtacak şekilde, ihalede teklif edilebilecek minimum ve maksimum döviz fiyatlarını tespit ederek, ihale öncesinde ilan edebilecek. 
     İhalede satılacak dolar miktarı minimum 50 milyon dolar, maksimum 300 milyon dolar olmak üzere, ekonomideki mevsimsel döviz arz-talebi dikkate alınarak, belirlenecek. 




</TEXT>
</DOC>
