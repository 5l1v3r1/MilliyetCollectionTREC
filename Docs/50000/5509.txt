<DOC>
<DOCNO> 5509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/ekonomi/eko10.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'da 300 bankacı işten çıkarılacak 
</HEADLINE>
<TEXT>

Bankacılık sektöründeki birleşmeler çalışanları etkiliyor. ILO Avrupa'da iki yıl içinde 300 bin bankacının işten çıkarılmasını beklediğini açıkladı 
     Bankacılık ve mali sektörde birleşmeler ve satınalmaların etkisiyle, Batı Avrupa'da bu sektörde 2003 yılı başına kadar 300 bin kişinin işini kaybetmesi bekleniyor. 
     Türkiye'nin de üyesi bulunduğu Uluslararası Çalışma Orgütü ILO raporuna göre, bankacılık ve mali sektörde 1990'larda 130 bin kişi işini kaybetmiş durumda. Sektördeki gruplar, şirketler arasındaki birleşmelerin hızlanması ve dünya ekonomisinin büyümesindeki yavaşlama nedeniyle, işini kaybedeceklerin sayısında artış bekleniyor. 
     ILO, sektörde çok sayıda istihdam kaybının, bazen birleşmelerin başarısızlıkları, istenilen hedeflere ulaşılamamasından kaynaklandığına dikkat çekti. ILO'ya göre, küreselleşme olgusundan ilk ağızda en fazla zarar gören mali sektör olduğundan, bu kesimde istihdam kaybı daha süratle ve daha fazla yaşanıyor. 
     ILO, bankacılık ve mali sektör şirketlerine, personeli birleşme planlarına daha fazla dahil etmelerini, harekete geçmeden önce personel duumuna daha fazla dikkat etmelerini, birleşme sürecinde çalışanların ortak edilmesini, bunun için de, insan kaynakları bölümlerinin daha işin başından katılımının sağlanmasını tavsiye etti. Birleşmeleri kötü görmeyen, aksine, birşeyleri kurtarmak için başvurulması gereken son çare olarak değerlendiren ILO'ya göre, birleşme sürecinin yürütülmesi, personelin katılımıyla daha etkin ve verimli kılınmalı. 
     


 EKONOMİ 





















</TEXT>
</DOC>
