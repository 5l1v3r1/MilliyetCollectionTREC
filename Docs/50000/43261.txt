<DOC>
<DOCNO> 43261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/son/sontur04.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sirkeci'deki üst geçite TIR çarptı 
</HEADLINE>
<TEXT>

     Sirkeci'deki üst geçite TIR çarptı. Çarpmanın etkisiyle bir bölümü yıkılan üstgeçit kullanılamaz hale geldi. 
     Kumkapı istikametine giden Seyit Peker'in kullandığı Ella Denizcilik ve Ticaret A.Ş'ye ait 34 DA 5283 plakalı TIR'ın dorsesi, Sirkeci vapur iskeleleri önündeki üstgeçite çarptı. Çarpmanın etkisiyle üstgeçitin bir bölümü yıkılırken, altından geçen tramvay hattının telleri de koptu. Şans eseri ölen ya da yaralananın olmadığı kaza nedeniyle yol, çift yönlü olarak yaklaşık 2 saat trafiğe kapatıldı. Kazanın ardından gözlem altına alınan sürücü Peker, ifadesinde, aracının dorse yüksekliğinin yol standartlarına uygun olduğunu öne sürdü. Bu arada, kazadan sonra üstgeçitin havada kalan diğer bölümü, araçlar ve yayalar için tehlike yarattığı gerekçesiyle belediye ekipleri tarafından tamamen yıkıldı. Eminönü'nden başlaması gereken tramvay seferleri de, hattın zarar görmesi nedeniyle bir durak ilerideki Sirkeci'den yapılabiliyor. 







</TEXT>
</DOC>
