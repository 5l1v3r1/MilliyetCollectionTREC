<DOC>
<DOCNO> 8523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/yazar/dogan.html </URL>
<DATE> 2001/02/23/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
"Para basma hakkına" fren 
</HEADLINE>
<TEXT>

     Sıra şu senaryoda 
     Halk dilinde "para basma hakkı" olarak bilinen, gerçekte siyasal egemenlik kavramlarından biri olan para politikasında büyük değişim .. 
     Gelinen son yer burası .. IMF reçeteleri arasında, kriz durumlarını da aşan bir senaryo olarak tanımlanan nokta .. Adına "Currency Board", "Para Kurulu" deniyor. Teknik açıdan şöyle işliyor 
     Para politikası oluşturma ve uygulama hakkı, hükümetin elinden alınıyor. Merkez Bankası'nın para piyasasına müdahale hakkına son veriliyor. Piyasaya ancak, döviz rezervi kadar, TL sürülmesine izin veriliyor. 
     Kim izin verecek .. Para Kurulu. Bu kurul yeni değil. Bu kurul var. Ancak, Merkez Bankası Yasası şimdi, anılan kurula bu yetkileri verecek biçimde, değişiyor. 
     
Hepimiz fakirleştik      Nazik dille, "dövizin dalgalanmaya bırakılması." Gerçek adı, "devalüasyon". Osmanlı'daki adı "tağşiş." Yani, para değerinin düşürülmesi. 
     Dolar karşısında 680 bin liralarda dolaşan döviz kuru, serbest bırakılınca, iniyor, çıkıyor ve yüzde 25 oranında değer kaybıyla bir yerlere oturacak görünüyor. Eğer, yüzde 25'te kalırsa, bunun Türkçesi 
     "Hep birlikte yüzde 25 fakirleştik .." 
     Türkiye'nin 102 milyar dolar dış borcu var. Bu borç, TL cinsinden yüzde 25 artıyor. 
     Türkiye'nin ithalatı 58 milyar dolar. İthalat, şimdi yüzde 25 daha pahalı. 
     Bir gecede hayat artık yüzde 25 daha pahalı. Çünkü, bugünden tezi yok, artık tüm fiyatlar buna göre artıyor. İğneden ipliğe. Her türlü mal ve hizmete. Aklınıza ne gelirse. 
     Yüzde 25 fakir düşmek, işin ilk ve herkesi canından vuran boyutu. 
     
"Kur" işin özüydü      İkinci boyutu ise, bir yıldır uygulanan ekonomik programın çökmesi. Yani, enflasyonu düşürme hayalinin suya düşmesi. 
     Siyasiler ne derse desin, bir yıldır kemer sıktıran reçetenin özü kur politikasında yatıyor. Bir yıldır kur Merkez Bankası'nca denetleniyor. Şimdi, piyasada dalgalanmaya bırakmakla, program yerle bir. Onca çaba, onca özveri, onca hayaller yerle bir. 
     Ne uğruna .. Ekonomik bir aksaklık, teknik bir beceriksizlik, hatta bir savaş filan mı .. Hayır. En garip, en anlaşılmaz, saçma sapan bir siyaset söylemi nedeniyle .. 
     Para Kurulu, halen Arjantin, Bulgaristan ve Letonya'da var. Şimdi, bu kurul öncülüğünde, bizde de yeni reçete söz konusu. 
     
     





Kriz... 


İşte sansür... 


'Dolar çok yükselmez' 


Ajda Pekkan hangi sözleşmeyi feshetti 


İnandırıcılık Yeni paketle eski ekip mi 


İstifa çağrıları 


"Para basma hakkına" fren 


"Aptallığın hududu yoktur" 


Dolarlı okullar 


5 Nisan süreci 


Dar gelirli aldatıldı 


Çok yazık... 


Bu "dalga"da sakın sörf yapmayın 


Bir ricat’ın öyküsü 


Bunun altından zor kalkarlar 


Kim ödeyecek 


Hiç unutmayın 


Özkan'dan projeye aykırı havuz 


İmzasız karar olmaz 


Enflasyon lobisinin zaferi 


Ayşe Hanım Teyzem "yıkıldı" 


Biz buna halk dilinde hortumlama diyoruz 


</TEXT>
</DOC>
