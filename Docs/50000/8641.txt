<DOC>
<DOCNO> 8641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/siyaset/asiy.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Vekili korku sardı 
</HEADLINE>
<TEXT>

FP’li Musa Uzunkaya, ANAP’lı İrtemçelik’in açıklamasını okuyunca tartışma çıktı. DSP’liler yerinden fırlayınca FP’li Metin Kalkan "Yine adam mı öldüreceksiniz" diye bağırdı 
     SALİHA ÇOLAK Ankara 

     DYP Şanlıurfa Milletvekili Fevzi Şıhanlıoğlu’nun ölümüne neden olan Meclis kavgası, siyasetteki gerginliğin Meclis Genel Kurulu’na yansıdığı anlarda çıkan tartışmalarda vekillerin daha temkinli davranmasına neden oluyor. 
     Önceki gece yaşanan kavgada DSP’liler yerinden fırlarken, diğer gruplardaki vekillerin oturdukları yerden laf atmaları dikkat çekti. FP’li Metin Kalkan’ın, gerginlik sırasında söylediği, "Yine adam mı öldüreceksiniz" sözleri vekillerdeki korkuyu ortaya koydu. Bu arada oturumu yöneten TBMM Başkanvekili Murat Sökmenoğlu ise benzer bir olayın yaşanmaması için sürekli gerginliğin düşürülmesi yolunda telkinlerde bulundu. 
     Önceki gece, FP’li Musa Uzunkaya’nın, ANAP’lı Mehmet Ali İrtemçelik’in açıklamasını okuması üzerine çıkan tartışma tutanaklarda yerini aldı. 
     
Şerefsİz alçak      Uzunkaya FP İrtemçelik’in bir açıklaması var, elinize geçti herhalde. 
     Emrehan Halıcı DSP Hepimiz okuduk 
     Zeki Eker DSP O açıklamayı yapan şerefsizdir, alçaktır 
     Uzunkaya Arkadaşlar... DSP sıralarından gürültüler 
     Eker Şerefsizdir, alçaktır .. 
     Uzunkaya Arkadaşlar, yerinize oturur musunuz... 
     Eker Edepsizlik yapma, sen otur yerine Bunları yapmak şerefsizliktir. 
     Başkan Murat Sökmenoğlu Sayın Eker, lütfen efendim... 
     Eker Haysiyetsizliktir .. 
     Başkan Sayın Uzunkaya, önergeniz üzerinde konuşun... 
     Uzunkaya Önergem üzerinde konuşuyorum... Çankaya’yı "arena" diye tarif eden bir mantığın, Cumhurbaşkanlığı makamını küstahlıkla suçlayan bir mantığın geldiği noktadır bu. 
     Hasan Gülay DSP Siyaset yapma burada Provokasyon yapma 
     Uzunkaya Ben siyaset yapmak için geldim buraya. 
     Gülay Siyaset, doğrularla yapılır, sen provokasyon yapıyorsun, olmaz. 
     


 SİYASET 



















</TEXT>
</DOC>
