<DOC>
<DOCNO> 24792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/yazar/pulur.html </URL>
<DATE> 2001/06/03/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Hortumca 
</HEADLINE>
<TEXT>

     BANKA nasıl hortumlanır 
     Üç aşağı, beş yukarı herkes aynı cevabı verir 
     "Soyularak " 
     Bu kadar mı, başka inceliği yok mu 
     Öyle çatıdan, bacadan girerek, ya da komşunun duvarını delerek, kasayı kırmak artık tarihe karıştı. Bankaları böyle soymak, fakirin kümesinden tavuk çalmakla, ya da bekar çamaşırı yürütmekle eş tutuluyor, banka soymanın incelikleri var, frenklerin deyimiyle rafine yöntemleri var. 
     
     Meslektaşımız Mustafa Balbay, başka işi gücü yokmuş gibi kendisine bunu iş edinmiş "Yürü - t ya kulum" diye bir kitap yazmış... Ümit Yayıncılık 
     Bu kitabın adı nereden geliyor 
     Mustafa Balbay "sakın yanlış anlaşılmasın " diyor... 
     "Yürüt sözcüğü tam yerinde kullanılmıştır. Ya kulum, sakın işlerini aksatma, her şeyi zamanında götür, gereken yere... Bu konuda yardıma gereksinmen olursa, yakın akrabalarına, çevrene, iş yaptığın ortaklarına koş, onlarla her şeyi paylaş. Unutma toplumun malı senin malın, senin malın yine senin malın " 
     Onun için "Yürü - t" sözcüğünden zinhar başka anlamlar çıkarılmamalıymış. 
     
     BİLİRSİNİZ devlet deyince akla bir deyim gelir 
     "Devlette devamlılık esastır." 
     Bu deyimin Osmanlıcası da vardır 
     "Devlet, ebed müddet " 
     Mustafa Balbay'a göre, Türkiye'nin son yıllarına başka bir deyim damgasını vurmuş 
     "Yolsuzluklarda devam esastır." 
     
     Bu kitabı yazabilmek için 3 bin sayfa rapor okuduktan, yüzlerce gazete kupürünü gözden geçirdikten, onlarca kişiyle konuştuktan sonra Balbay, "Öyle banka sahipleri vardı ki, devlet el koymayı geciktirince strese girdiler" diyor 
     "Nerede kaldı bu devlet yahu Geleceksen gel, gelmeyeceksen gel Biz bu bankayı boşuna mı boşalttık Hem durumun kötüye girerse, ben devreye gireceğim de, hem de beklet " 
     
     MUSTAFA Balbay, kitabın sonunda bir de "Hortumca" sözlüğü eklemiş meğer her gün uluorta kullandığımız ne kadar derin anlamları varmış... 
     OFF SHORE Türkçe kökenli bankacılık terimi. "Lüp - şor"dan türetilmiştir. Her türlü denetimin dışındadır. 
     SERMAYE Bankanın parasının önce banka sahibinin kasasına aktarılması, buradan da, bankanın olanakları arasına katılması. 
     BANKA SAHİBİ Bu çiftliğin sahibi olan kişi. Temel özelliği banka batsa da, sahibinin batmamasıdır. 
     KREDİ Bankadan, banka sahibinin kasasına aktarılmak üzere çıkan para. 
     DEMOKRASİ Herkesin hortumlama özgürlüğüne saygı gösterilmesi. Birinin hortumlaması, diğerinin hortumlamasına engel olamaz. 
     HALKA AÇILMA Faiz oranlarını, öteki bankalardan yüksek vererek, daha çok para toplamak. Öteki ülkelerden farkı, banka ödeme güçlüğüne girerse bütün ödemeleri devletin yapmasıdır. 
     DEVLETE AÇILMA Dışarıdaki bir bankadan kredi alıp, bunu bir devlet bankasının garantör olmasının sağlanması. Geri ödenemeyeceği için koşulları hiç önem taşımaz. 
     
     SİZ siz olun "Hortumca"yı öğrenmeye bakın... 
     Ne İngilizce, ne Almanca, ne Fransızca, hortumca, hortumca, hortumca... 
     
     







İşte bilmece 


Yürü - t ya kulum 


Ayla Hanım’a dair 


Ağları yırtan o muhteşem gol... 


Onlar farklı... 


Vera, Nazım'ına kavuştu 


TÜSİAD'ın reform paketi 


Uzman mühendislik 


Yeni Hebrid Adaları’ndan bir yar gelir bizlere... 


Hortumca 


Akdenizli 


Yücelen'den Yalova'ya Tütün Yasası sitemi 


Rize çay ile yatıyor çay ile kalkıyor 


Sami Erdem’i niye getirmediniz 


</TEXT>
</DOC>
