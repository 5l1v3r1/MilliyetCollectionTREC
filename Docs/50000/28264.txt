<DOC>
<DOCNO> 28264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/son/soneko12.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti... 
</HEADLINE>
<TEXT>

     İMKB Ulusal-100 Endeksi, dünkü kapanışa göre 103.41 puan kayıpla 1. seansı 10,879.57 puandan tamamladı. 
     Hisse senetleri ortalama yüzde 0.94 oranında değer yitirdi. Borsa, günün ilk seansında Fazilet Partisi davası sonucunun açıklanması bekleyişiyle durgun bir seyir izledi. 10,981 puan seviyesinde açılan endeks, 10,840-10,993 bandında hareket etti. İlk bir saat 10,875 puanla geçildi. 
     İkinci yarıda piyasada işlemler durma noktasına geldi. Yaklaşık 19 trilyon liralık işlemin gerçekleştiği seansın ikinci yarısında yatay bir seyir izleyen Endeks, 10,879.57 puandan kapandı. Kapanışta mali endeks 159.16 puan kayıpla 15,794.25 puana, hizmet endeksi 52.86 puan kayıpla 6,297.42 puana, sınai endeksi de 64.08 puan kayıpla 8,280.50 puana geriledi. Önceki kapanışa göre mali grup hisseler ortalama yüzde 1.00, hizmet grubu hisseler yüzde 0.83, sınai grubu hisseler de yüzde 0.77 oranında değer yitirdi. 1. seansta işlem gören toplam 281 hisse senedinden 114'ü değer yitirdi. 71 hisse senedi değer kazanırken, 96 hissenin fiyatında ise değişiklik olmadı. Seansta, 69 trilyon 633 milyar 312 milyon liralık işlem hacmi oluştu. 1. seansta, Yapı Kredi Bankası, Doğan Holding, Akbank, Sabancı Holding ve Koç Holding en yoğun işlem gören hisseler oldular. 







</TEXT>
</DOC>
