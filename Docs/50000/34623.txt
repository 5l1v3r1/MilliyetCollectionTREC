<DOC>
<DOCNO> 34623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/ekonomi/eko03.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Cari işlemler umut veriyor 
</HEADLINE>
<TEXT>

Geçen yılın ilk beş ayında 4.2 milyar dolar açık veren cari işlemler, bu yılın aynı döneminde 319 milyon dolar fazla verdi 
     ANKARA Milliyet 

     İhracat ile ithalat arasında farkın mayıs ayında eksiye dönmesine karşın cari işlemler dengesi, bu yılın ocak - mayıs döneminde 319 milyon dolar fazla verdi. Beş aylık dönemde fazla vermesinin nedenleri, ihracattaki yükseliş, ithalattaki düşüş ve turizm gelirlerinde artış oldu. 
     Merkez Bankası, Ocak - Mayıs 2001 ödemeler bilançosu verilerini açıkladı. Geçen yılın ilk beş aylık döneminde 4 milyar 234 milyon dolar açık veren cari işlemler dengesi bu yılın aynı döneminde 319 milyon dolar fazla verdi. 
     
     İthalat azaldı 
     Bilançoya göre, bavul ve transit ticareti içine alan ihracat gelirleri yüzde 8.94 oranında artarak, 14 milyar 119 milyon dolara ulaştı. İthalat kalemi ise yüzde 19.12 azalarak 16 milyar 533 milyon dolara geriledi. 
     İthalatın düşmesi ihracatın yükselmesine karşın ihracat ile ithalat arasındaki fark olarak tanımlanan dış ticaret dengesi 2 milyar 414 milyon dolar açık verdi. Dış ticaret açığı geçen yılın ilk beş ayında eksi 7 milyar 482 milyon dolar olmuştu. 
     Sadece mayıs ayında ise ihracat 3 milyar 21 milyon dolar, ithalat 3 milyar 321 milyon dolar oldu. Böylece bir tek nisan ayında 28 milyon dolar fazla veren dış ticaret dengesi ihracat ile ithalat arasındaki fark mayısta 358 milyon dolar eksiye döndü. 
     
İhracat 14 milyar doları aştı Milyon dolar  2000 Ocak-Mayıs 2001 Ocak-Mayıs 2001 Mayıs Cari işlemler dengesi -4.234 319 234 İhracat 12.960 14.119 3.021 Bavul ticareti 1.087 1.290 212 İthalat -20.442 -16.533 -3.379 Dış ticaret dengesi -7.482 -2.414 -358 Diğer mal ve hizmet gelirleri 7.395 6.817 1.578 Turizm 1.819 2.088 798 Faiz 1.030 1.349 243 Diğer mal ve hizmet giderleri -6.257 -5.752 -1.274 Turizm -778 -678 -170 Faiz -2.269 -3.000 -646 Toplam mal ve hizmet dengesi -6.344 -1.349 -54 B. Sermaye har. rezerv hariç 5.501 -5.920 -2.389 Doğrudan yatırım -99 1.609 -15 Portföy yatırımları 2.571 -2.818 200 Uzun vadeli serm. har. 969 -1.333 -250 Kısa vadeli serm. har. 2.060 -3.378 -2.324 Varlıklar 703 368 -745 Yükümlülükler 1.357 -3.746 -1.579 C. Net hata ve noksan -658 -976 523 Genel denge 609 -6.577 -1.632 D. Rerezv har. -609 6.577 1.632      
     Geçici 
     



 EKONOMİ 



















</TEXT>
</DOC>
