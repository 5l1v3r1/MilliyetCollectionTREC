<DOC>
<DOCNO> 16741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/ekonomi/eko01.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Zam yüzde 18 farkı 2002’de 
</HEADLINE>
<TEXT>

Hükümet sıfır zamdan vazgeçerek ilk altı ay için yüzde 18’e çıktı ama Farkını 2002’de verelim’ dedi 
     ANKARA Milliyet 

     Kamu toplu iş sözleşmelerinden sorumlu Devlet Bakanı Mehmet Keçeciler ile Türk - İş yönetimi arasında dün gerçekleştirilen toplantıda hükümet sıfır zamdan vazgeçerek yüzde 18’e çıktı. 
     Türk - İş’in ilk altı ay için yüzde 25 artı yüzde 5 refah payı istediği sözleşme görüşmelerinde Keçeciler’in farkları 2002 yılında ödemek üzere yüzde 18 zam önerdiği, ancak yüzde 5’lik refah payını kabul etmediği öğrenildi. 
     
     Derviş devreye girdi 
     Türk - İş’in de eşel - mobil sistemine kesin olarak karşı çıktığı, hükümetin buna da sıcak bakarak iki, üç ve dördüncü altı aylar için gerçekleşen enflasyon oranında zam yapılmasını istediği bildirildi. 
     Görüşmede pürüzlerin önemli ölçüde çözüldüğünü fakat nihai neticeye ulaşılamadığını belirten yapan Keçeciler, Türk - İş’in önerisini Derviş’e götüreceğini açıklayarak, "Bu teklifi Hazine Müsteşarlığı, Maliye Bakanlığı ve DPT bürokratlarına aktaracağız. Sözleşmeleri masa başında çözeceğiz" dedi. 
     
     Uzlaşma için umutlu konuştu 
     Öğle saatlerinde Başbakanlık’a gelen Bakan Derviş de Başbakan Bülent Ecevit ve Başbakan Yardımcısı Hüsamettin Özkan ile bir süre görüştükten sonra toplu sözleşme görüşmelerinin yapıldığı Keçeciler’in makamına geçti. Yaklaşık 20 dakika görüşmeye katılan Derviş, çıkışta uzlaşma olup olmadığının sorulması üzerine, "Hayatta her zaman uzlaşma vardır. Uzlaşma sağlanır. Biz de bilgi almaya geldik" dedi. 
     
     Ecevit’e de bilgi verdi 
     Görüşmenin ardından Hazine’ye gitmek için Başbakanlık’tan ayrılan Derviş, kısa süre sonra tekrar Başbakanlık’a geldi. Derviş’in Ecevit’e görüşmeler hakkında bilgi verdiği belirtildi. 
     Derviş, Tarım Bakanı Gökalp ile arasındasında geçen tartışmayla ilgili olarak "Ecevit’in görüşleri doğrultusunda hakeret ediyorum" dedi. 
     
Türk - İş yüzde 30’da ısrarlı      Türk - İş Başkanı Bayram Meral toplu sözleşmelerin masa başında çözülmesi gerektiğini, fakat işçinin de maaşının krizin ardından 600 dolardan 300 dolara düştüğünü söyledi. 
     Meral, toplu sözleşmelerdeki önerileri olan yüzde 25 ve artı yüzde 5 refah payı ile toplam yüzde 30’luk zam önerilerinde ısrarlı olduklarını belirterek, "Eşel mobili kabul etmedik. Gelebileceğimiz nokta dolardan geçiyor. Enflasyon daha yükselecek" dedi. 
     Meral, ilk ilk aylık dönem için yüzde 25 artı yüzde 5 refah payını içeren teklifin Keçeciler tarafından kabul gördüğünü, uzlaşmanın sağlanamadığı noktanın diğer dönemler için olduğunu kaydetti. 
     


 EKONOMİ 

























</TEXT>
</DOC>
