<DOC>
<DOCNO> 36024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/yazar/theper.html </URL>
<DATE> 2001/08/08/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Önceliğiniz var 
</HEADLINE>
<TEXT>

     Bir arsanın üç ortağıyız. İki ortak hisselerini bana satacaktı, dışarıdan biri benden daha yüksek bir meblağ teklif etmiş, ortaklardan biri hissesisini ona satmış. Oysa ben de bu fiyatı verecektim ama bir ay mehil istemiştim. Benim bir önceliğim yok mu 
     T. Ş. - İstanbul 
     Ortak mülkiyette çok karşılaşılan bir problem sizinki. 
     Doğrusu nasıl ifade edeceğimi bilemiyorum ama şöyle söylesem aklınız karışır mı 
     Hissedarların satış için sizden izin almaları gerekmiyor ama satış yapıldıktan sonra, satışın iptalini talep ile adınıza tescilini isteme imkanınız var. 
     Biliyorum bu ifade biraz ters ama böyle. 
     Kısaca detaya girmeden anlatayım. 
     Satışı öğrendikten sonraki bir ay içinde bir ihtarname keşide ederek veya doğrudan doğruya dava açarak, satın alınan bu hissenin kendinize devrini isteyebilirsiniz. Buna şüf'a hakkı deniliyor. Yani siz şüf'a hakkınızı kullanmış olacaksınız. 
     Ortakların birbirlerine hisse satmasında, diğer ortağın şüf'a hakkı yok, ancak bir ortağın dışarıdan birine hissesini satması halinde ortaklardan herhangi birinin şüf'a hakkı var. İşte siz şüf'a hakkınızı yani Türkçe karşılığı ile öncelikle satın alma hakkınızı kullanacaksınız. Hissenin satış bedelinin mahkeme veznesine yatırmanıza karar verilecek sonra davanıza bakılacak ve talep süresinde ise hissenin adınıza tesciline karar verilecek. İşte önceliğiniz bu. 
     
     







Matbaa neden gecikti 


Denizde durum 


Yılmaz'ın askere yanıtı 


Ekonomide karamsarlık, iyimserlik çıkmazı... 


Bostancıoğlu daha neyi bekliyor 


Edebiyat yerine çözüm isteniyor 


Merkezi yönetim ve Darülaceze 


Cana verilen değer... 


Güven meselesi... 


DGM, Özkan ve Önal için fezleke hazırladı 


TRT'de bir film ve bir dizi... 


Krizden çıkış size - bana bağlı 


Önceliğiniz var 


Üretemeden krizden çıkamayız 


</TEXT>
</DOC>
