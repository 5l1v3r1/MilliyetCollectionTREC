<DOC>
<DOCNO> 26248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/son/soneko10.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, 342 milyon dolar dış borç ödeyecek 
</HEADLINE>
<TEXT>

     Hazine, bu hafta 342.7 milyon dolar dış borç ödemesi gerçekleştirecek. Yılbaşından bu yana yapılan dış borç ödemeleri toplamı 3 milyar 821.3 milyon doları buldu. 
     Hazine Müsteşarlığı verilerine göre, Hazine bu haftanın en büyük dış borç ödemesini 13 Haziran Çarşamba tarihinde 289.5 milyon dolar ile gerçekleştirecek. Hazine'nin, bugün 1.7 milyon dolar, yarın 5.3 milyon dolar, 14 Haziran'da 24.7 milyon dolar, 15 Haziran'da da 21.5 milyon dolar ödemesi bulunuyor. 
     Yılın ilk çeyreğinde en fazla dış borç geri ödemesi 804.9 milyon dolarla Şubat ayında gerçekleşti. Bunu 631.2 milyon dolarla Mart ayı ve 503.9 milyon dolarla da Ocak ayı izledi. 
     Hazine, yılın ikinci çeyreğide Nisan'da 1 milyar 168.6 milyon dolar, Mayıs'de 634.8 milyon dolar dış borç ödemesi yaptı. Haziran ayının ilk haftasında 77.9 milyon dolar dış borç ödemesinde bulunuldu. 






</TEXT>
</DOC>
