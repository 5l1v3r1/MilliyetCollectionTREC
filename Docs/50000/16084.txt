<DOC>
<DOCNO> 16084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/son/soneko08.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK, dört kişiye borsada işlem yasağı getirdi 
</HEADLINE>
<TEXT>

     Sermaye Piyasası Kurulu SPK , İsmail İlktan Bektaşoğlu, Lütfü Caca, Temel Erbek ve Alev İşgörür adlı kişiler hakkında, borsalar ve teşkilatlanmış diğer piyasalarda sürekli olarak işlem yapma yasağı getirdi. 
     SPK Daire Başkanı Cemal Küçüksözen imzasıyla yapılan yazılı açıklamaya göre, Kurul karar organı, 22 Şubat-4 Haziran 1999 tarihleri arasında Viking Kağıt ve Selüloz A.Ş. hisse senedinde gerçekleştirdikleri SPK'nın 47 A-2 maddesi kapsamındaki işlemler nedeniyle, adları geçen 4 kişi hakkında, dünkü mesai saati bitiminden geçerli olmak üzere borsalar ve teşkilatlanmış diğer piyasalarda sürekli işlem yapma yasağı getirdi. 
     Sözkonusu karar çerçevesinde, bu kişiler, İMKB'de hiçbir şekilde alım-satım işleminde bulunamayacak. Ayrıca, Borsa üyeleri tarafından gerçekleştirilecek alım-satım işlemlerinden doğan takas yükümlülükleri İMKB Takas ve Saklama Bankası A.Ş. tarafından dikkate alınmayacak. 
     
     
     
     




</TEXT>
</DOC>
