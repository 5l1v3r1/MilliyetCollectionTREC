<DOC>
<DOCNO> 38288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/son/sontur06.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Güvenlik Kurulu toplandı... 
</HEADLINE>
<TEXT>

     Milli Güvenlik Kurulu, Cumhurbaşkanı Ahmet Necdet Sezer'in başkanlığında toplandı. 
     Çankaya Köşkü'ndeki toplantı saat 09.30'da başladı. 
     Deniz Kuvvetleri Komutanı Oramiral İlhami Erdil ile Hava Kuvvetleri Komutanı Orgeneral Ergin Celasin, 30 Ağustos 2001 itibariyle emekliye ayrılacakları için MGK toplantısına son kez katılıyorlar. 
     ANAP Genel Başkanı Mesut Yılmaz’ın, partisinin kongresinde "Ulusal Güvenlik" konusu ile ilgili yaptığı değerlendirmeleri, Genelkurmay ile karşılıklı açıklamalara yolaçtıktan sonra bu kez yüz yüze MGK’da görüşülecek. 
     MGK’nın rutin gündeminde ise, Dışişleri Bakanlığı’nın, Ortadoğu ve Balkanlar ağırlıklı bir sunum yapacağı ifade ediliyor. Toplantıda ayrıca, "iç güvenliköle ilgili, aylık değerlendirme de yapılacak. 
     Yılmaz, partisinin olağan kongresinde ulusal güvenlik kavramı tartışmaya açmasının ardından konunun MGK’da görüşülmesi gerektiği yönünde eleştirilere hedef olmuştu. Genelkurmay Başkanlığı konu ile ilgili sert bir açıklama yaparken, Başbakan Bülent Ecevit de Yılmaz’ın çıkışına tepki göstermiş ve "Neyin tartışıldığını anlayabilmiş değilim" demişti. 
     MGK’nın Ağustos ayı toplantısı, Anayasa değişikliği Meclis gündemine gelmeden önce yapılacak son toplantı olma özelliği taşıyor. 
     







</TEXT>
</DOC>
