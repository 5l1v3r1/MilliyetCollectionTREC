<DOC>
<DOCNO> 33924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/yasam/yas06.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir Dallası’nda mutlu son 
</HEADLINE>
<TEXT>

İzmirli gömlek kralının miras davası 5 yıl sonra bitti. Ömer Akın’ın eşi ve iki kardeşi 20 trilyonu paylaştı 
     BAHRİ KARATAŞ DHA 

     DALLAS dizisini aratmayacak entrikalara konu olan miras kavgasında İzmir’in gömlek kralı Ömer Akın’ın eşi Berrin Akın Özdilek ile kardeşleri Ümran ve Önder Akın noterde anlaşma yaparak malları paylaştı. 
     BEŞ yıllık dava maratonunun sonunda mirasın yarısını Berrin Özdilek aldı, kalan yarısı iki kardeşe paylaştırıldı. Taraflar birbirleri hakkında açtıkları bütün davalardan da feragat etti. 
     
Davanın gelişimi      Cinayet, entrika ne ararsan var 
     TEKSTİLCİ Ömer Akın 1996’da öldü. Ölümünden 20 gün sonra doğan kızı E.’ye 20 trilyon lira servet kaldı. Akın’ın iki kardeşiyle eski eşi, Akın’ın genç eşi Berrin Akın ve arkadaşı doktor Hayrettin Akan tarafından zehirlenerek öldürüldüğünü, bebeğin Akın’dan olmadığını öne sürdü. Ceset otopsi için mezardan çıkarılıp, bebeğe DNA testi yapıldı. Akın’ın malvarlığına tedbir kondu. 
     SAVCI, Berrin Özdilek Akın ile Hayrettin Akan’a "idam" istemiyle dava açtı. 3 yıl sonra taraflar beraat etti. Dava sürerken, Berrin Akın, işadamı Hüseyin Özdilek ile evlendi. Karardan kısa bir süre sonra Hayrettin Akan’ın küçük E.’ye babalık davası açması tartışmaları yeniden alevlendirdi. Akan, küçük E.’yi nüfusuna da kaydettirdi. 
     
     Neler aldılar 

</TEXT>
</DOC>
