<DOC>
<DOCNO> 9851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/yazar/tamer.html </URL>
<DATE> 2001/03/03/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Kurbanlık deli kuzu 
</HEADLINE>
<TEXT>

     Hükümetimizin yaratmayı başardığı derin ekonomik kriz ertesine rastlayan bu bayram, bizimki dahil pek çok sektörde ardarda işten çıkarmalar nedeniyle tatsız - tuzsuz, bayağı hüzünlü geçecek. 
     Kurban keseceklerin sayısı krize paralel olarak epey azalsa da son günlerde şu soru sıkça soruluyor 
     "Deli dana korkusuyla neredeyse vejeteryan olduk. Bayram ziyaretlerinde kurban eti ikram ederlerse ne yapalım " 
     
     Eğer ikram edilen et kuzuysa hiç tasalanmadan yiyebilirsiniz. Çünkü 6 aylıkla 1 yaş arası kesilen kuzularda deli danaya rastlanması mümkün değil. Maddi sıkıntı nedeniyle Prof. Zekariya Beyaz'ın öğüdünü dinleyip kurban olarak mesilen tavuklarda da sorun yok.Zira tavuklar 42 - 45 günde kesiliyormuş. 
     Biliyorsunuz hayvan ne kadar gençse, deli dana hastalığından o denli uzakta. Hasta hayvanlardan yapılmış yemleri yemiş olsa bile... Zira hastalıklı yemlerden yiyen hayvanın aldığı mikrop ya da virüsün 2 - 5 yıl arası kuluçka dönemi var. Bugüne dek 2.5 yaşından daha genç tek bir hayvanda bile deli dana hastalığına rastlanmamış. 
     "Koyun ne zaman kesilir " diye sordum. "Kuzular 1 yaşını geçince koyun olurlar ve süt - et verme durumuna göre ticari olarak ne kadar gerekiyorsa o kadar yaşarlar" yanıtını aldım. İstenirse 15 yaşına kadar silme yaşayabilirmiş, ama genelde 3 - 4 yaşında kesilirmiş. Bizim ülkemizde bugüne kadar deli dana hastalığı hiç görülmemiş. Ancak teorik olarak koyunda böyle bir risk var. 
     
Deli dananın isim babası      Çok koşuşturmamız gerektiğinde "Deli danalar gibi" deriz. Dilimize yerleşmiş bir deyimdir. Meğer Açık Radyo'nun yaratıcısı Ömer Madra'ymış isim babası. Deyimin değil tabii, bizlere son dönemde et yedirmeyen hastalığın. 
     4 - 5 yıl önce İngiltere'de mad cow deli inek hastalığı skandal boyutlarına ulaştığında, Madra dilimize yerleşmiş bu deyimden de esinlenerek Açık Radyo'da yabancı basından bu konudaki haberleri hep deli dana olarak Türkçeleştirince ağzımız böyle alışmış. 
     Ancak o günlerde bu hastalık Türkiye'den çooook uzaklarda gibi görüldüğü için deli dana ya da deli inek olmuş kimsenin özellikle de et üreticilerinin umurunda değildi. Ama son aylarda ülkemizde et satışları keskin bir düşüş gösterince iş değişti. Sektörün büyükleri herhalde şimdi "Neden deli danayı vaktinde deli ineğe çevirmedik" diye dizlerini dövüyorlardır. Çünkü deli inek desek bizim danalar belki bir ölçüde kurtulacak, gönül rahatlığıyla yenecek. Biliyorsunuz danalar, doğum yaptıktan yani anne olduktan sonra inek oluyor. Bir dananın ilk kez tohumlanması için de 16 - 18 aylık olması gerekiyor. Üstteki yazıda da belirttiğim gibi hastalıklı hayvanlardan üretilmiş yemi yiyen hayvanın kaptığı mikrop ya da virüsün kulukça dönemi en az 2 yıl olduğu için de bu hastalık bugüne dek danalarda görülmüş değil. 
     Ama eti büyük parça halindeyken görmemişsek, nereden anlayacağız dana mı inek mi olduğunu 
     
     





Keşke patlasa 


İlk iş program 


Tahsin Paşa’nın zor yolculuğu 


Kemal Derviş Ankara'dan isabetli karar... 


Bir nefes almak 


Yatak odasını toplamak, aslında düzensizliğin artmasına sebep olur 


Rektörlük komedisi 


İki Türkiye 


ABD farkı... 


Büyük değişim 


Şekspir'in entarisi 


Derviş dönemi 


Kurbanlık deli kuzu 


"...bizim Kemal" sendromu 


Kurbanlık deli kuzu 


</TEXT>
</DOC>
