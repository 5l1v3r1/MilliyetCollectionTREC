<DOC>
<DOCNO> 30484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/son/sondun21.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Filipinler Devlet Başkanı adını deterjan markasına verecek 
</HEADLINE>
<TEXT>

     Filipinler Devlet Başkanı Gloria Macapagal Arroyo, adını deterjan markasına vermeyi düşünüyor. 
     Devlet Başkanlığı sözcüsü Rigoberto Tiglao, Unilever firmasının, ''Gloria labandera'' Gloria çamaşırcı kadın markasını, hükümetin yoksullukla mücadele programı çerçevesinde bağışlamayı önerdiğini söyledi. ''Önerinin en güzel yanı, Devlet Başkanı'nın bir çamaşırcının torunu olduğunu hatırlatması '' diyen Tiglao, bunun halka, çok çalışmaları halinde yoksulluktan kurtulabilecekleri duygusunu vereceğini belirtti. Eski Devlet Başkanı Diosdado Macapagal'ın kızı olan Arroyo, büyükannesinin, komşuların çamaşırını yıkayarak aile bütçesine katkıda bulunduğunu ve yoksul kökeninden gurur duyduğunu ifade etmekten kaçınmıyor. 







</TEXT>
</DOC>
