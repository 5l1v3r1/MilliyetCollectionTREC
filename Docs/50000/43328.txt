<DOC>
<DOCNO> 43328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/magazin/mag00.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Nefise’den karşı atak 
</HEADLINE>
<TEXT>

Ünlülerin aşk trafiği, İstanbul trafiğinden beter.. Şöyle ki Karatay, eski sevgilisi M. Ali Erbil’in eski sevgilisi Özlem Yıldız’ın eski sevgilisi Hakan Ural’la Çok ’ samimi.. 
     BİRSEN ALTUNTAŞ 

     Önce meçhul çiçek 
     ÜNLÜLERİN aşk trafiği pes’ dedirtiyor. Bu durumun son kanıtı da, podyumların en güzel isimlerinden Nefise Karatay oldu. Eski sevgilisi Mehmet Ali Erbil’in ani evliliğinin ardından çapkınların yeni gözdesi halini alan Karatay, Yeni Hayat’ adlı bir dizinin çekimlerine başladı. Dizi çekiminin ilk günü, meçhul bir erkek, ünlü mankene büyük bir çiçek gönderdi. 
     
     Sonra esrarengiz limuzin 
     ÇİÇEĞİN kimden geldiği öğrenilemezken, Karatay, aynı gün öğlen saatlerinde de sete gelen bir limuzinle çekim yerinden ayrıldı. Aynı limuzinle iki saat sonra sete dönen Karatay’ın, ünlü playboylardan, gece kulübü işletmecisi Murat Varol’la baş başa yemek yediği belirtildi. Bununla da yetinmeyen Karatay, dizideki rol arkadaşı Hakan Ural’la arasındaki samimiyeti de hayli ilerletti. 
     
     Ve Ural’la son perde 
     GEÇEN yıl Mehmet Ali Erbil’in eski sevgililerinden Özlem Yıldız’la Bodrum’da kısa bir aşk yaşayan Ural ile ünlü şovmenin bir süre önce ayrıldığı Karatay arasındaki yakınlaşma, örümcek ağını andıran ilişkiler bağının son halkası oldu. Güzel manken, çekimlerden sonra setten Ural’ın otomobiliyle ayrılınca, magazin dünyası şimdiden yeni aşkı’ konuşmaya başladı. 
     



 MAGAZİN 















</TEXT>
</DOC>
