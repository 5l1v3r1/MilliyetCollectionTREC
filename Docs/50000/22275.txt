<DOC>
<DOCNO> 22275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/son/sonspo10.html </URL>
<DATE> 2001/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor 0 Galatasaray 2 
</HEADLINE>
<TEXT>

     Birinci Futbol Ligi'nde yapılan maçta Gaziantepspor, sahasında Galatasaray'a 2-0 yenilerek gelecek sezon Avrupa Şampiyonlar Ligi'ne katılma hakkını yitirdi. 
     
     Birinci Lig'de Gaziantepspor ile Galatasaray arasında oynanan karşılaşmanın ilk yarısı, konuk ekibin 1-0 üstünlüğü ile geçildi. 
     Galatasaray bu yarıda, orta alandan ileriye uzattığı paslarla buluşturduğu Hagi ve Serkan ile gol aradı. Galatasaray'ın bu yarıdaki 3 önemli pozisyonu, sahanın en iyi olan Hagi tarafından oluşturuldu vebunlardan birisi de golle sonuçlandı. 
     Gaziantepspor ise sağ kanattan Hasan Yiğit'in ceza alanına gönderdiği toplarla buluşturduğu Hasan Özer ve Fatih ile gol aramasınakarşın, amacına ulaşamadı. 
     7. dakikada Galatasaray'ın sağ kanattan kazandığı serbest atışı kullanan Hagi'nin şutunda top üst ağlarda kaldı. 
     14. dakikada sol kanattan gelişen Galatasaray atağında Hagi'nin kaleye yaklaşık 30 metreden sert şutunda top, Ömer'in bakışları altında direğin dibinden auta gitti. 
     16. dakikada Mert'in serbest atıştan ceza alanına indirdiği topa Hasan Özer kafa ile vurdu, iyi yer tutan Taffarel, meşin yuvarlağı bloke etti. 
     24. dakikada Hasan Yiğit'in sağ kanattan ortaladığı top, ceza alanı ön çizgisi üzerinde Bülent Krokmaz'ın sırtına çarparak havalandı. Fatih'in kafa şutunda meşin yuvarlak Taffarel'de kaldı. 
     27. dakikada Krivov'un ceza alanının sol tarafına uzattığı topla buluşan Hasan Özer'in şutunda meşin yuvarlak yan ağlara takıldı. 
     31. dakikada Hagi sağ kanattan ilerledi ve Gaziantepsporlu 3 oyuncuyu geçtikten sonra son çizgiye kadar inip kale alanına ortaladı,meşin yuvarlağa dokunan Serkan, takımını öne geçiren golü kaydetti 1-0 
     43. dakikada Ümit'in sağ kanattan ortaladığı topa kafa ile vuran Serkan'ın attığı golü, hakem ofsayt gerekçesi ile geçerli kabul etmedi. 
     45. dakikada Emre Belözoğlu Batista'yı arkasına takarak ilerlediğisırada, Batista'nın müdahalesi ile düştü. Hakemin devam kararına, Galatasaray Teknik Direktörü Lucescu ve yedek oyuncuları, saha çizgisine kadar gelerek itiraz ettiler. Sakatlanan Emre Belözoğlu ise ilk yarının bitiminin ardından sedye ile sahadan çıkarıldı. 
     Karşılaşmanın ilk yarısı Galatasaray'ın 1-0 üstünlüğü ile tamamlandı. 
     
     Gaziantepspor, ikinci yarıya Krivov'un yerine Mustafa'yı alarak başladı. 
     Galatasaray'da ise ilk yarının son dakikasında sahayı sedyeyle terkeden Emre Belözoğlu, ikinci yarıda takımdaki yerini aldı. 
     Hakem Metin Tokat, bu yarıda Galatasaray'ın sert futboluna müdahale etmediği iddiasıyla Gaziantepspor taraftarının yoğun tepkisi altında karşılaşmayı yönetti. 
     49. dakikada sol kanattan Ramazan'ın Galatasaray ceza alanına gönderdiği topa Hasan Özer kafayla vurdu. Meşin yuvarlak, direğin üzerinden auta gitti. 
     51. dakikada Galatasaraylı Ahmet sarı kart gördü. 
     58. dakikada Hakan ile birlikte hareketlenen Erhan, Galatasaray savunması arkasında topla buluştu. Bu futbolcunun yerden düzgün ve sert şutunda, meşin yuvarlak, kalesini erken terk eden Taffarel'in ayaklarına çarparak döndü. Pozisyonu iyi izleyen Hasan Özer'in şutunda, top auta çıktı. 
     70. dakikada gelişen Galatasaray atağında Hagi, Mehmet'ten çaldığı topu ceza alanında uygun durumda olan Hasan'a aktardı. Hasan, Ömer'in yanından topu ağlara göndererek takımının 2. golünü kaydetti 2-0. 
     76. dakikada Galatasaray'da Bülent Korkmaz, yerini Emre Aşık'a bıraktı. 
     77. dakikada Hagi'nin Gaziantepspor yarı alanına uzattığı topa, koşarak sahip olan Ümit'in şutunda, kalesini erken terkeden Ömer gole izin vermedi. 
     80. dakikada Gaziantepspor'da, Mert'in yerine Kemal oyuna girdi. 
     81. dakikada Galatasaraylı Bülent Akın sarı kart gördü. 
     84. dakikada Batista'nın ceza alanı dışından sert şutunda top, Tafferel'de kaldı. Bu dakikada Galatasaray'da, Hasan'ın yerine Arif oyuna alındı. 
     87. dakikada karşılaşmanın yıldızı Hagi, yerini Suat'a bıraktı. 
     89. dakikada sağ kanattan Hasan Yiğit'in ortaladığı topa ceza alanı içinde Fatih kafayla vurdu. Meşin yuvarlak yandan dışarıya çıktı. 
     Karşılaşma, Galatasaray'ın 2-0 galibiyetiyle sona erdi. 







</TEXT>
</DOC>
