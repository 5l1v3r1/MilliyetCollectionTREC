<DOC>
<DOCNO> 18695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/son/sontur15.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
HADEP’ten Bakan Türk’e suç duyurusu 
</HEADLINE>
<TEXT>

     Halkın Demokrasi Partisi HADEP İstanbul İl Başkanlığı, cezaevlerindeki ölüm oruçlarına ilişkin, Adalet Bakanı Hikmet Sami Türk hakkında savcılığa suç duyurusunda bulundu. 
     İstanbul Adalet Sarayı’na gelen HADEP İl Başkanı Doğan Erbaş ve il yönetim kurulu üyeleri, "Görevinin getirdiği tedbirleri almayarak ölüme sebebiyet verdiğini" öne sürdükleri Adalet Bakanı Türk hakkında hazırladıkları suç duyurusu dilekçesini, nöbetçi savcılığa verdiler. 
     Adliye önünde basın açıklaması yapan Erbaş, "gerekli duyarlılığın gösterilmemesi halinde ölüm oruçlarında daha fazla kişinin hayatını kaybedebileceğini" söyledi. Basın açıklamasını dinleyerek alkış tutan ve slogan atan yaklaşık 300 kişilik grup, daha sonra geniş güvenlik önlemleri altında olaysız dağıldı 







</TEXT>
</DOC>
