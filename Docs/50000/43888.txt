<DOC>
<DOCNO> 43888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/yasam/yas00.html </URL>
<DATE> 2001/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşinizin mesleğine DİKKAT 
</HEADLINE>
<TEXT>

Araştırmalar, erkeklerin bazı dönemlerde aldatmaya daha yatkın olduğunu gösteriyor. Gazeteci, sanatçı, polis, doktor ve şoförler her an tehlikeli altında’ çalışıyor Erkek, eşi durumu öğreninceye kadar seçim yapmayı’ düşünmüyor 
     Öteki kadın - 3 
Elif Korap 

     "Aşk mutluluğunu evlendikten sonra da sürdürebilseydik, dünya cennet olurdu" diyor J.J. Rousseau... Erkeğin hayatında karısı, birlikte çocuk sahibi olduğu, zorlukları paylaştığı, beraber yaşadığı, ortak bir geçmişi taşıdığı ve geleceğini planladığı çok özel bir kadın. Buna karşın pek çok erkek, eşini aldatmaktan çekinmiyor. 
     Bazı erkekler, gerçekten eşiyle arasındaki tüm sevgi bittiği için aldatıyor. Bazıları ise eşini sevdiği halde bu tür bir eyleme girişiyor. Her iki durumda da erkek, yaşanacak sıkıntıların korkusu, aforoz edilme endişesi ve varsa çocuklarının psikolojik etkisiyle tedirginlik yaşıyor. İlişkisini fark ettirmemek için elinden geleni yapıyor. 
     Uzmanlara göre, erkek evliliği tehlikeye düşünceye, karısı ilişkisini öğreninceye kadar bir seçim yapmayı düşünmüyor. 
     
     En iyisi dürüstlük 
     Psikologlar, erkeğin bu tür bir ilişkide sevgilisiyle vakit geçirebilmek için işlerini daha çabuk bitirmeye çalıştığını, sosyal faaliyetlere daha fazla zaman ayırdığını, buna karşın, yorulmak yerine daha enerjik ve neşeli göründüğünü belirtiyorlar. Kadınlar ise, çevreleriyle olan bağlarını kopartıyor, kendi içlerine dönük bir yaşam sürmeye başlıyorlar. 
     Kadınlar açığını yakaladıkları kocalarının ilişkilerini inkar etmelerine daha çok kızıyorlar. Dürüst olup soruna çözüm aramanın daha gerçekçi bir yaklaşım olacağına inanıyorlar. 
     Uzmanlar, aldatıldığını öğrenen kadınlara eşleriyle bu bilgiyi paylaşmalarını öneriyor. Kızgınlıkla her iki tarafı da yıpratan tavırların çifti birbirinden daha da uzaklaştıracağı düşünülüyor. 
     
     Türkiye’de durum... 
     Araştırmalar gösteriyor ki, Türkiye’de genellikle genç kadınlar bu tür ilişkilere yöneliyor. Yaşı ilerlemiş olan kadınlar, çoğunlukla evli oldukları için bu tür ilişkilere yanaşmıyor. Erkeğin aldatması toplum tarafından kabul gördüğünden, erkek çoğu zaman eşi tarafından affediliyor ve toplum baskısıyla karşılaşmıyor. 
     
     Mazeretleri var 
     Psikiyatr Doç. Dr. Armağan Samancı’ya göre, birine bağlanamayan insanlar, evliliği iyi gitmeyenler, bir geçiş döneminde bulunanlar, iş, okul, kent değiştirenler, psikolojik sorunlar yaşayanlar, çalışma saatleri düzensiz olan kişiler için bu tür bir ilişkiye girme ihtimali yüksek... Tehlikeli meslekler’e sahip olanlar arasında ise doktor, pilot, şoför, gazeteci, sanatçı ve polisler ilk sıralarda gösteriliyor. 
     
Kendimi karısından üstün hissediyordum’      34 yaşındaki mimar H.Y., yaşadıklarını şöyle anlattı 
İlişkiniz başladığında sevgilinizin evli olduğunu biliyor muydunuz 
     Parmağında yüzük yoktu, ama o yaşta zaten evlidir diye düşünmüştüm. Açıkçası pek umurumda değildi. Çünkü ilk görüşte aşk dediklerini yaşamıştım. 
     
Eşleriniz ilişkinizi öğrendi mi 
     Ben ilişkimizin üçüncü ayında boşandım. Bir başkasına şıkken kocamla aynı evde bulunmak cehennem gibiydi. İlk şokumu boşandığımda yaşadım. Çünkü sevgilim, sevinmenin aksine neredeyse sinirlenmişti bu duruma. Onun karısı işi nedeniyle sık sık yurtdışına çıkıyordu, ben de o dönemlerde sevgilimin evinde kalıyordum. Elbette beni bilmiyordu. Bir kızları var. Ben bu küçük kızla da tanışmıştım. Onunla parka gidiyorduk. 
     
Suçluluk duygusu yaşadınız mı 
     Benimle olduğunda suçluluk duymuyor.. Sevgilimden hamile kalmıştım, doğurmayı çok istediğim halde bu mümkün değildi. Kürtaj olduğum gün, kızı da acil bir durum için hastaneye kaldırılmıştı, ama o benim yanımda kalmayı tercih etti. Benimle kaldığı sürelerde karısına mazeret uydurmak için telefon ettiğinde kadının sesini dinliyordum. Ona karşı beni tercih etmiş olması bende tuhaf bir üstünlük duygusu yaratıyordu. Bence bütün öteki kadınlarda’ bu duygu vardır. Sevgilim benimle mutluydu, öyleyse bu ilişkide yanlış bir şey yoktu diye düşünüyordum. Ama, birkaç yıl sonra kadının ölümcül bir hastalığa yakalandığını duydum. Uzun mücadelelerden sonra sağ kalmayı başardı. Hastaneye gidip çiçek bile götürmüştüm. Kadının haline fena halde üzülmüştüm, vicdan azabı çekiyordum. 
     
Gelecek planları yapıyor muydunuz 
     İlişkimiz 2 yıl sürdü. Ben hep boşanıp benimle evleneceğini düşünüyordum. Bütün yakın dost çevresi beni tanıyordu. Onun sosyal çevresinde de kabul görmüş bir öteki kadın’dım. Bu durum benimle evleneceği umudunu artırıyordu. Bir gün kesin olarak boşanamayacağını söylediğinde çılgına döndüm. Ve karısını arayıp üçüncü bir kişiymiş gibi konuştum. Kendimi ihbar ettim yani Kadın sanıyorum telefonda bayıldı. Bir süre sonra da ilişkimi bitirdim. 
     
Şimdi yaşadıklarınıza pişman mısınız 
     Nasıl da insanların canını yakmışım Yaşadıklarımı bugün onaylamıyorum. 
     
Karısı, kızları kabullendi’      Gençken sevgiliydiler... Farklı insanlarla evlendiler ama bir gün karşılaşınca... 46 yaşındaki E.A., 49 yaşındaki sevgilisi T.Y ile yaşadıklarını anlatıyor 
Nasıl tanıştınız 
     Gençliğimden tanıdığım biriydi. Sevgilimdi, askere gidince birbirimizden koptuk. Ailem onunla evlenmeme izin vermedi. Daha sonra ayrı ayrı illerde, ayrı kişilerle evlendik. Ben İstanbul’a, o Muğla’ya yerleşti. Benim bir oğlum, onun iki kızı oldu. Evliliğimden 15 yıl sonra Muğla’da karşılaştık ve birbirimize h l şık olduğumuzu fark ettik. 
     
Kaç yıldır berabersiniz 
     Dokuz yıldır. Ona şık olduğumu anlayınca eşimden ayrıldım. Eşime başka biri için ayrıldığımı söylemedim. Oğlumdan gerçeği saklamadım. Beni anlayışla karşıladı. 
     
Neden eşinden ayrılmadı 
     O da ayrılmayı düşünüyordu, ancak eşi kendisini çok sevdiğini, boşanırsa intihar edeceğini söyledi. Boşanamadılar. 
     
Yani eşi sizden haberdar 
     Evet. Zamanla ilişkimizi kabullendi. Hatta kızları gelip bende kalıyorlar. Bizimki çok eski bir aşk, saygı duyuyorlar. Eşiyle görüşmüyorum tabii. 
     
Ne kadar sık görüşüyorsunuz 
     Fırsat buldukça geliyor, benimle kalıyor. Tatillere de birlikte çıkıyoruz. Kendimi ikinci kadın olarak görmüyorum. Beni sevdiğini biliyorum. 
     
Ekonomik olarak size destek oluyor mu 
     Evet, bir miktar yardım yapıyor. Her ay düzenli olarak para gönderiyor, çünkü ben çalışmıyorum. Oğlum da okuyor. 
     
Oğlunuzun dışında, ailenizin haberi var mı 
     Evet, bütün ailem biliyor. Artık herkes onu benimsemiş durumda. Birlikte aile ziyaretlerine gidiyoruz. Eşim gibi. Onun evliliğinden kimse söz etmiyor. 
     
Kendinizi hiç suçlu hissettiniz mi 
     Boşandığım için pişman değilim. Ama onun eşi açısından kendimi ilk zamanlar çok suçlu hissediyordum. Eşi zamanla kabullenince üzüntümün saçma olduğuna karar verdim. Şu an çok mutluyum. Daha farklı bir ilişkiye ihtiyaç duymuyorum. 
     
Geçici bir heves, boşanmam’      38 yaşındaki ev hanımı S.K., aldatılmayı anlattı "Ben bu tür ilişkileri anlayamıyorum. Kadınlar nasıl evli erkeklerle olabiliyorlar Eşim yüzünden, oğlum ve ben çok kötü zamanlar geçirdik. Yaşadıklarımızı herkes öğrendi ve insanların yüzüne bakamaz oldum. Aslında utanması gereken kocam ama bunun cezasını biz çekiyoruz. Boşanmamaya kararlıyım. Çünkü şu an çalışmıyorum ve oğlumu geçindirecek param yok. Bizi çok kırdı, o nedenle boşanmayacağım. şık olduğunu söylüyor, buna inanmıyorum. Bence bu geçici bir heves." 
     
     YARIN 

</TEXT>
</DOC>
