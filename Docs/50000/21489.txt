<DOC>
<DOCNO> 21489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/spor/bnba.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
SHAQ, HİDO'YU ÖVDÜ 
</HEADLINE>
<TEXT>

LA Lakerslı efsane yıldızın bir faul atışında, oyunundan etkilendiği temsilcimizle sohbet ettiği, "Çok iyi oyuncusun" dediği ortaya çıktı 
     NBA’deki gururumuz Hidayet Türkoğlu, Los Angeles Lakers’ın ünlü yıldızı Shaquille O’Neal’den da büyük övgü aldı. Hidayet, son maçta üst üste üçlükleri ve toplam 22 sayısı ile Sacramento Kings’i adeta sırtladığı karşılaşmada, O’Neal’le bir faul atışı sırasında yaşadığı ilginç dialoğu Sacramento’da yayınlanan Sac Bee gazetesine anlattı. Yıldız oyuncumuz, "Bir yandan faul atışını kullanırken, diğer yandan benimle sohbet etti" dedi 
     HİDAYET, diyaloğu da şöyle dile getirdi "Oyunumdan etkilenmiş olacak ki, Sen nerelisin ’ diye sordu. Türk’üm’ dedim. O da Şu Yunanistan’ın yanındaki ülke mi ’ diye sordu, ben de Evet’ dedim. Ardından devre arasında yanıma gelerek bana iyi bir oyuncu olduğumu söyledi. Gurur duydum". Hidayet, en büyük amacının Türkiye’deki 2001 Avrupa Şampiyonası’nda zirve sevincini yaşamak olduğunu da söyledi, "NBA’de kalıcı olacağımı herkes görecek" diye konuştu. 
     
Lakers’ın rakibi San Antonio      NBA Ligi’nde Batı Konferansı yarı finalinde LA Lakers’tan sonra finale yükselen ikinci takım San Antonio Spurs oldu. San Antonio’daki maçta Dallas Mavericks’i 105 - 87 mağlup eden Spurs, 4 - 1’lik skorla Konferans Finali’nde Lakers’a rakip oldu. San Antonio’da Tim Duncan 32 sayı ve 20 ribaund ile mükemmel bir performans ortaya koydu. 
     



 SPOR 



























</TEXT>
</DOC>
