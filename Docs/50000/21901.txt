<DOC>
<DOCNO> 21901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/yasam/yas01.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Affet beni anne’ diyerek öldürdü 
</HEADLINE>
<TEXT>

Teyzesinden korkunç iddia Anneler Günü'nde annesini öldüren M.K.Ş., bir yandan Beni affet' diyor, bir yandan bıçağı saplıyordu 
     Anneler Günü'nü kana bulayan korkunç cinayetin tanığı teyze Mehtap Çelik, "Namus bahane. Ablam kocasıyla barışmak istemediği için öldürüldü" dedi. 
     Çelik dün savcılığa verdiği dilekçesinde, cinayet gecesi evde ablası Hülya Şahin 32 , kendisi ve yeğeni M.K.Ş.'nin bulunduğunu söyledi. Yeğeninin, akşam uzun uzun telefonla görüştüğü babası Veli Şahin'e sürekli "Tamam, olur" dediğini öne süren teyze Çelik, saat 24.00'te yattıklarını, 01.30 sıralarında gürültü üzerine uyandığını belirterek, korkunç cinayeti şöyle anlattı 
     
     İlk darbe anne uyurken 
     "Yeğenim M.K.Ş., ablamı uyurken bıçakla boğazından yaralamış. Ancak ablam yine de dışarıya kaçmayı başardı. Yeğenim arkasından yetişerek, bir kez de sırtından bıçakladı. Bana da 'Teyze yaklaşma seni de öldürürüm' dedi. Yere düşen ablama 'Anne beni affet' diyerek bıçak saplamayı sürdürdü. Daha sonra polise teslim oldu. Olay namus meselesi değil. Ablam kocasıyla barışmak istemiyordu. Yeğenim babası tarafından azmettirildi. Suçu hafifletmek için namus meselesi süsü veriliyor." 
     



 YAŞAM 




























</TEXT>
</DOC>
