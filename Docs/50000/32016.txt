<DOC>
<DOCNO> 32016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/yazar/sazak.html </URL>
<DATE> 2001/07/14/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
MHP'siz model 
</HEADLINE>
<TEXT>

     Enis Öksüz'ün Telekom inadının ekonomiye verdiği milyarlarca dolarlık zarar, siyasal iktidara güvensizliği artırmakla kalmadı koalisyondaki MHP freni, her krizde biraz daha yoksullaşan halkın bu partiye açtığı kredinin de gözden geçirilmesine neden oldu. 
     18 Nisan seçimleri ertesinde hükümete gelen Bahçeli liderliğindeki MHP'nin birinci yıl sergilediği icraat, "merkez"e yönelen partinin ANAP ve Doğru Yol'un yerini ciddi biçimde tehdit etmeye başladığı yönündeydi. Geçen kasımda birinci kriz patlayıncaya dek bu hedefe kilitlenmiş durumdaydı, MHP... Başbakanlık mutfağının DSP ve ANAP tarafından paylaşılmış olmasından rahatsızlık duymuyordu MHP liderliği, tersine ortaya çıkan her skandal ve yolsuzluk iddiası öteki ortakları aşındırırken Bahçeli, bu olayların dışında sessiz sedasız, "Başbakanlık stajı"nı tamamlıyordu. 
     22 Şubat'taki ikinci kriz MHP'nin kimyasını bozdu. Daha doğrusu sahneye çıkan yeni aktör Derviş "Ecevit sonrası"na hazırlanan Bahçeli'yi rahatsız etti. MHP yönetimi daha ilk günden Kemal Derviş'e "dördüncü ortak" muamelesi yapmaya başladı. Kabineye "dışarıdan" yapılan atamanın DSP üyeliği ile etkisizleştirilmesi istendi. 
     Başkent kulislerine yansıyan son bilgiler MHP'deki "Derviş takıntısı"nın Ecevit'e yapılan "Telekom'u size devredelim, siz de Derviş'i bakanlıktan alın" pazarlığına vardırıldığını gösteriyor. 
     Derviş gitse ne olacak 
     IMF ile anlaşmayı Enis Öksüz mü sürdürecek 
     Türkiye, tarihinin en ağır ekonomik krizinden geçerken kişiler üzerinde bu kadar saplanıp kalmak olacak iş midir Ankara'dan aldığımız duyumlara göre Bahçeli, "Derviş'le el sıkışmıyor", ekonomiden sorumlu Devlet Bakanı'nın da çağrılı olduğu liderler zirvesine katılmıyormuş. 
     Başbakan Ecevit her fırsatta uyumdan söz ederken, "Ya Derviş ya biz" havası MHP'nin siyaset alanını daraltmakta, "merkez"e açılarak Türkiye'yi yönetme iddiasıyla ters düşmektedir. Ayrıca, Derviş karşıtlığına dayandırılan kriz havası da, partinin ılımlı seçmen gözündeki imajını sarsmaktadır. 
     MHP kamuoyuna "Öksüz profili"yle çıkarken, FP'nin yenilikçi kanadı, uzlaşma ve Türkiye'yi kucaklama mesajıyla "merkez"e yönelmektedir. 
     Tayyip Erdoğan cephesindeki bu hareketlenme ANAP ve DYP'yi taktik arayışlara itebilir. "MHP'siz hükümete 10 milyar dolar vaat edenler var" türü beyanlar da beklentileri körüklüyor. 
     Enis Öksüz'den vazgeçemeyen MHP, Derviş nedeniyle koalisyondan çekilirse DSP -ANAP birlikteliği ya da DYP'nin dışarıdan desteğiyle makul sürede yapılacak seçime Ecevit'le gidilebilir. Bu senaryo akla, geçen defa koalisyonu bozan CHP'nin durumunu getiriyor. 
     MHP ateşle oynuyor 
     
     







MHP ve Derviş 


Tuhaf ilişki 


Sultanbeyli satılık İLÇE 


Eğitimin dumanı 


Aranıyor Güven... 


Tarihin ışıltısı 


Türkiye garip bir ülke 


Söylem mi, eylem mi 


"Benim için ağlama Arjantin " 


Yanlışı yapan kim 


Öğrenci okulunu anlatıyor... 


MHP'siz model 


Ailenizden kaç kişi tutuklandı 


İş ilanına 3912 başvuru 


</TEXT>
</DOC>
