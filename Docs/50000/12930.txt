<DOC>
<DOCNO> 12930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/25/ekonomi/eko08.html </URL>
<DATE> 2001/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
DİSK, Ecevit’in çağrısına uymayacak 
</HEADLINE>
<TEXT>

Başbakan Bülent Ecevit’in 31 Mart’ta toplanacağını açıkladığı Ekonomik ve Sosyal Konsey’e DİSK yönetimi katılmayacak 
     ANKARA Milliyet 

     DİSK Genel Başkanı Süleyman Çelebi, "Emekçilerin yeteri kadar temsil edilmediği bir Ekonomik ve Sosyal Konsey ESK yapısı içinde yer almayacağız" dedi. Çelebi, Emek Politikaları Sempozyumu’nda yaptığı konuşmada, ESK’da sermaye ve hükümet kesiminin ağırlıkta olduğunu savundu. 
     Ekonomik programa karşı alternatif bir program oluşturulmasını amaçlayan sempozyumda yapılan konuşmalarda da tüm özelleştirmelerin durdurulması, yeni KİT’lerin kurulması, servet vergisi getirilmesi, Türkiye’ye sıcak para gelmesini kısa vadeli sermaye hareketleri sağlayan düzenlemelerin değiştirilmesi üzerinde duruldu. 
     
Alternatif program      Sempozyumda geliştirilen öneriler bugün Emek Platformu’nu oluşturan 15 kuruluşun yöneticileri tarafından ele alınacak. 
     Alternatif programa bu toplantıda son şekli verilecek. 
     


 EKONOMİ 




















</TEXT>
</DOC>
