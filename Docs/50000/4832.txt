<DOC>
<DOCNO> 4832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/son/soneko14.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Oral "Vergi affını düşünmüyoruz" 
</HEADLINE>
<TEXT>

     Maliye Bakanı Sümer Oral, ''Vergi affını düşünmediğimizi bir kez daha ifade etmek istiyorum'' dedi. 
     Bakan Oral, düzenlediği basın toplantısında, gazetecilerin sorularını yanıtladı. 
     Oral, vergi affına ilişkin bir soruya şu yanıtı verdi 
     'Bütçe ekonomik programın bir aracıdır. 2001 yılında vergi gelirlerine ulaşacağımız inancındayız, 2001 bütçesinde bütün gelirler tamamen samimi bir ölçü içinde ele alınmıştır. Vergi affını düşünmediğimizi bir kez daha ifade etmek istiyorum.'' 
     Maliye Bakanı Sümer Oral, vergi gelirleri ve uygulanan istikrar programa ilişkin soruya karşılık, şunları kaydetti 
     'İki yakamızı bir araya getirmemiz lazım, bunu yerine getirmediğimiz zaman küresel dünyada iddialı duruma gelemeyiz. Buna da 3 yıllık programla ulaşmalıyız. Ekonomide sıkıntı yok mu Var. Onların da üzerinde duruyoruz. 2000 yılında vergi gelirlerinin yüzde 88'i faize gitti. Bu program uygulanmasaydı, vergilerin tümünü faize verseydik yetmeyecekti. 35-40 yaşındaki vatandaşlarımız enflasyonsuz bir gün yaşamamış. Bunun için tedbirler alıyoruz. Türkiye, 2000 yılında bütçe hedeflerini tatbik etmiştir. Ancak 3 yıllık hedeflere ulaşması esastır. Üzerinde durduğumuz konu, kamu maliyesini sağlıklı hale getirmektir. Türkiye'nin ekonomik sorunlarının çözümü kamu maliyesini sağlıklı hale getirmekle mümkündür. Gelir ile gider arasında denge kurulacaktır. Devletin bütçesi hem dengeli olacak, hem de oradan aldığınız ödenekler çağdaş değerlere uygun alanlarda harcanmalı. Burada en önemli etken faiz dışı bütçe fazlasıdır.'' 
     Deprem vergilerinin bütçe gelirleri içindeki payı nedir, şeklindeki soruya Bakan Oral, ''Deprem ve rant faizlerinden alınan gelir 2 katrilyon 694 trilyon liradır. Bunun 1 katrilyon 640 trilyonu rant gelirlerinden sağlanmıştır'' dedi. 
     Vergi kimlik numarası uygulamasına ilişkin bir soruya karşılık Bakan Oral, şunları kaydetti 
     'Vergi kimlik numarası uygulamasında kapsamı genişletmeyi planlıyoruz. Vergi idaresi ekonomiye duyarlı olmalı, ekonominin nabzını çok iyi tutmalı. Kayıtdışı ekonomiyle mücadeleyi önemli görüyoruz. Ekonomik şartlar uygun olduğu sürece bütün tedbirler alınacak.'' 




</TEXT>
</DOC>
