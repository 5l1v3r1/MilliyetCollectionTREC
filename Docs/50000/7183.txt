<DOC>
<DOCNO> 7183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/yazar/okur.html </URL>
<DATE> 2001/02/15/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
"Oynanan oyunları" açıklamaktan korkmayın 
</HEADLINE>
<TEXT>

     Nur içinde yatın... Sizin "okulunuzda" yetiştik. Bize öğrettiğiniz ilke, hep belleğimizde. 
     "Aslolan haberdir." 
     İlk patronumuz Nezih Demirkent, tüm sevenlerine sürpriz yaptı. Biz, onun okulu Dünya’dan aldığımız feyzle herkese başsağlığı diliyor ve haber takibine devam ediyoruz. 
     Konumuz yine Yaşarbank...Merkez Bankası Başkanı Gazi Erçel, uzun yıllar bankada görev yaptı. 1995 sonunda ayrıldı. Erçel, konuyla ilgili olarak diyor ki 
     "Bankadan ayrılalı 5 yıl oldu. Bu dönem zarfında banka yönetimi ve işlemlerine dönük bir bilgim ve işlemim yoktur. Ayrıca banka yıllardır Bankalar Yeminli Murakıplarınca denetlenmektedir. Yasalara aykırı olarak saptanan hususlar kanuni mercilere intikal ettirilmiştir." 
     Ve dün yazdığımız iki şirketle ilgili açıklama "Derby ve Tekmar’a verilenler de dahil 15 kredi ile ilgili TCK’nın 508 ve 510 nolu maddelerine aykırı saptanan işlemler ve sorumluları Hazine Müsteşarlığı’nca 14 Haziran 2000’de İstanbul Cumhuriyet Savcılığı’na bildirildi." 
     Öncelikle şunu belirtmek durumundayız. Biz, ne savcı, ne hakim ve ne de yargıcız.. Biz, haberciyiz. Ve açılmayan dosyaların açılması konusunda takdir edersiniz eğer, çok hassasız. Öyle ya, hepimiz "Anayasa" önünde eşit değil miyiz 
     Gazi Erçel soruyor 
     "Herhangi bir bankanın verdiği kredilerde geri dönmeme riski her zaman mevcuttur. 
     Yasalara uygun olarak verilmiş, teminatları alınmış ve iyi izlenmiş krediler tabii ki geri dönecektir. Çeşitli nedenlerle tahsili güçleşen krediler için ise sistemler geliştirilmektedir. Karşılık kararnamesine göre karşılık ayrılır, sermaye yeterli değilse artırılır. Ancak krediler yasalara aykırı verilmişse ilgili mercilerle yapılır." 
     Biz, kimseyi hedef almadık. Ama Gazi Erçel’in dikkat çektiği bir nokta var ki onu aktarmadan geçemeyeceğiz. 
     Erçel, kendisine haksızlık ettiğimizi düşünüyor. Diyeceğimiz o ki Eğer siz, o dönemde bankada yöneticiyseniz ve verilen kredilerde imzanız varsa, eh krediler de geri dönmemişse biz ne yapacağız Sonuçta binlerce mağduru olan bir banka var karşınızda...Haksız mıyız sanki 
     Biliyorsunuz, nisanda Merkez Bankası Başkanlığı’nda nöbet değişimi olacak. 5 senedir başkan olan Erçel koltuğunda oturmaya devam edecek mi Bilmiyoruz. Ama şu noktanın altını çizmekte yarar görüyoruz. Birileri istikrar programının çok önemli bir noktasında hedef olarak Merkez Bankası’nı seçmişse ve bu önemli görevleri zaafa uğratacak bir yayın anlayışıyla kamuoyunu yönlendiriyorsa, bilin ki biz, asla böyle bir oyunun içinde yer almayız. Siz de oynanan oyunları açıklamaktan korkmayın 
     Gelelim Yaşarbank’a... Tekip sürecek... Yine soruyoruz "İşte Modern Kangarn İplik Ltd. şirketi. 27 Kasım 1995’te kredi kullanmış. 600 milyar lira 1998 de tasfiye edilmiş. Kredi kullandırma şartında deniliyor ki Diğer krediler kefalet karşılığı özelliğine uygun olarak kulladırılacak. Genel kredi sözleşmesine alınacak kefalet imzaları genel müdürlükçe belirlenecek. İmzalar yine aynı. Simtel Ticaret, 7 Ağustos 1995’te 15 milyar TL, 6 milyon dolar ve 6 milyon 730 bin mark kredi kullanmış. 1997 de tasfiye edilmiş. 
     Elbette banka kredi verecek, Şirketler kredi alacak, dara düşünce gereken yapılacak. Kabul... Ama iş çalışan cephesine gelince durum değişiyor. 
     Şimdi BDDK’ya sormak zorundayız. 
     "Ey yüce kurum, çalışanın suçu, günahı ne Siz, hiç, Yaşarbank çalışanlarının kurduğu sandığı incelediniz mi Hani halka açık olduğunu unutup, toptan el koyduğunuz bu banka var ya, onun hisselerini kim çalışanına aldırtmış Sonra da milyarlarca lira kül olmuş acaba " Ya da başta İstanbul olmak üzere mülkiyeti bankaya ait olan bazı şube binaların bankalara el konulmadan iki gün önce başka şirketlerin üzerine geçirilmiş Biz, doğrusu eğrisi ne ise yanıt bekliyoruz. 
     Soru çok, BBDK’dan yanıt yok. 
     Son sözümüz, kararlıyız. 
     
     





CHP 


İcazet 


Dostlara selam 


Susurluk kararının anlamı 


Aşka dönüşen böbrek acısı 


CHP'li yazı yazmanın dayanılmaz ağırlığı... 


Bir kent, iki çehre 


SSK'lı hastalanınca ne yapsın 


Sevgili ve GS 


Hatay'da kuşlar uçak düşürecek .. 


MEB'den Çankaya'ya 52 gün sonra cevap 


Çok komşu çok dert... 


İran ile yeni bir başlangıç 


"Oynanan oyunları" açıklamaktan korkmayın 


Kaçak işçiler 


Truva uyarısı 


80 milyarlık Seda Hanım’ın vergisi nerede 


Kapkaççılık önlenemez 


Deli dana 


</TEXT>
</DOC>
