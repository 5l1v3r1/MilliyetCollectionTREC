<DOC>
<DOCNO> 49131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/son/sonspo11.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Mustafa Denizli "Bu maçta fazla sıkıntı yaşamadık" 
</HEADLINE>
<TEXT>

     Fenerbahçe Teknik Direktörü Mustafa Denizli, bu maçta fazla sıkıntı yaşamadıklarını söyledi. 
     Mustafa Denizli, zorlu maçlardan geçtiklerini belirterek, deplasmanda kazanmanın çok iyi olduğunu bildirdi. 
     Malatyaspor'un ligdeki durumu nedeniyle olağanüstü bir mücadele ortaya koyduğunu ifade eden Denizli, şöyle konuştu 
     ''Bizim maç boyunca yakaladığımız çok sayıda pozisyon vardı. Bu maçta fazla sıkıntı yaşamadık diyebilirim. Johnson'ın kırmızı kart görmesi ve ardından kazanılan penaltı golünden sonra biraz tedirgin olduk. Ardından bulduğumuz 3. golle rahatladık. Yolumuza devam ediyoruz. Bundan sonraki maçlara bakacağız. Ancak, karşılaşma boyunca fazla sarı kart gören futbolcularımı da uyaracağım. '' Öte yandan bugün takımına ilk golünü kazandıran Fenerbahçe'nin İsveçli forveti Kennet Anderson da 10 aradan sonra gol atmayı başardı. 
     Andersson, en son geçen sezonun 16. haftasında Bursa'da yapılan ve 2-2 sona eren Bursaspor-Fenerbahçe maçında, 2. ve 63. dakikalarda gol 
     atmıştı. 
     






</TEXT>
</DOC>
