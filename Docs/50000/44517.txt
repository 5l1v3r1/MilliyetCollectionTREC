<DOC>
<DOCNO> 44517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/son/soneko09.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, yarın 182 gün vadeli bono ihalesi düzenliyor 
</HEADLINE>
<TEXT>

     Hazine, yarın 182 gün vadeli bono ihalesi düzenleyecek. 
     İhraç tarihi 3 Ekim Çarşamba olarak belirlenen bono ihalesinin geri ödemesi 3 Nisan 2002 olarak öngörüldü. 
     Hazine en son 25 Eylül tarihinde düzenlediği 161 gün vadeli bono ihalesine toplam 870.6 trilyon liralık teklif gelirken, ihalede nominal 360.2 trilyon liralık satış gerçekleşmişti. 
     İhaledeki net satış miktarı da 270.6 trilyon lira olurken, bileşik faiz yüzde 90.97, basit faiz ise yüzde 74.90 olarak belinlemişti. 
     Hazine'nin 3 Ekim günü, Ekim ayının ikinci büyük iç borç ödemesi olan 1 katrilyon 592.2 trilyon lira tutarında servis yapacak. 
     İç borç geri ödemesinin, 567.5 trilyon lirası piyasaya yapılacak ödemelerden, 477.4 trilyon lirası ortalamadan satış geri ödemelerinden, 446.4 trilyon lirası kamu bankalarına ihraç edilen senetlerin ödemelerinden, 100.8 trilyon lirası da TMSF'na ihraç ihraç edilen senetlerin ödemelerinden oluşuyor. 
     Hazine Ekim ayında toplam 6 katrilyon 728.3 trilyon lira iç borç geri ödemesinde bulunacak. 
     






</TEXT>
</DOC>
