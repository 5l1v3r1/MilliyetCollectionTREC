<DOC>
<DOCNO> 41379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/yasam/yas10.html </URL>
<DATE> 2001/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ehliyetsiz kullandı, 5 kişi öldü 
</HEADLINE>
<TEXT>

     Erzurum’un Köprüköy ilçesinde meydana gelen trafik kazasında 5 kişi öldü, 1 kişi yaralandı. "Kazaya sebebiyet vermek" gerekçesiyle ehliyetine el konan kamyon sürücüsünün ehliyetsiz araç kullandığı belirlendi. 
     
     Şeridi ihlal etti 
     Erzurum - Köprüköy karayolunun 55’inci kilometresinde, Abdullah Kına’nın kullandığı 34 AF 1522 plakalı otomobil, şerit ihlali sonucu karşı yönden gelen Sadık Yazıcı’nın kullandığı 60 DD 228 plakalı kamyonla çarpıştı. Kazada, otomobil sürücüsü Abdullah Kına ile Azize Kına, Kevser Kına, Emine Cihangir ve Fariha Melik olay yerinde öldü ağır yaralanan Lütfü Kına, Erzurum Aziziye Araştırma Hastanesi’ne kaldırıldı. 
     
     El konmuştu 
     Kazadan sonra gözaltına alınan kamyon sürücüsü Sadık Yazıcı’nın, daha önce kazaya sebebiyet vermekten ehliyetine 5 yıl el konulduğu ve kaza sırasında ehliyetsiz araç kullandığının tespit edildiği öğrenildi. 
     



 YAŞAM 

















</TEXT>
</DOC>
