<DOC>
<DOCNO> 41361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/spor/spo06.html </URL>
<DATE> 2001/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Akdeniz’i fethettik 
</HEADLINE>
<TEXT>

Tunus’taki oyunların yedinci gününde genel klasmanda zirveye çıktık, 44 madalya toplayıp, Avrupa’nın başarılı ülkelerini geride bıraktık 
     Mutlu, gururlu 
     14. Akdeniz Oyunları’nda güreş, halter ve boksta madalyalara adeta ambargo koyan Türkiye, klasmanda da zirveye çıktı. Oyunların yedinci günü sonunda 26 altın, 10 gümüş, 8 bronz olmak üzere toplamda 44 madalyaya ulaşan Türkiye, en önemli rakipleri İspanya, Yunanistan, İtalya ve Fransa’yı geride bıraktı. Gençlik ve Spor Genel Müdürü Kemal Mutlu, "Kafilemiz görevini yaptı" diye konuştu. 
     
     Fimede finaldeyiz 
     TUNUS’TA dün de bayan voleybol takımımız, Yunanistan’ı 3 - 1 yenerek finale yükseldi. Karate açık sıklette Okay Arpa bronz kazandı. Futbolda, Libya ile 1 - 1 berabere kaldık. Hentbol Bayan Milli Takımımız, Yugoslavya’ya 36 - 35 mağlup olurken, yelkende madalya şansımızı sürdürdük. Spor Bakanı Fikret Ünlü’nün de yer aldığı atıcılık, engelliler, bisiklet, judo ve kürek ekipleri de bugün bu ülkeye gidecek. 
     
Oyunlarda yoğun program      TÜRK sporcuları, Akdeniz Oyunları’nın sekizinci gününde bugün altı branşta mücadele edecek. Karatede erkekler 80 kiloda İsmail Hakkı Şen, Artı 80 kiloda Yusuf Başer, bayanlar 65 kiloda Gülcihan Ustaoğlu, Artı 65 kiloda Meral Ölmez, açık sıklette Yıldız Aras mücadele verecek. Masa tenisinde erkekler ve bayanlarda tekler eleme maçları oynanacak. 
     SUTOPUNDA saat 20.15’te Türkiye - Fransa mücadele verecek. Yelkende 470 sınıfında Selim Kakış - Kaan Özgönenç, lazerde Ali Kemal Tüfekçi - Mustafa Muslubaş, mistralde Ertuğrul İçingir - Tayfun Erkoca ter dökecek. Basketbolda bayanlarda saat 19.00’da Türkiye - İspanya, voleybolda da saat 18.15’te Türkiye - Fransa maçları gerçekleştirilecek. 
     
MADALYA KLASMANI ÜLKE ALTIN GÜMÜŞ BRONZ TOPLAM Türkiye 26 10 8 44 İspanya 23 15 22 60 Yunanistan 20 22 18 60 İtalya 14 29 21 64 Fransa 13 14 24 51 Tunus 10 7 12 29 Mısır 4 12 10 26 Hırvatistan 4 3 4 11 Cezayir 4 3 2 9 Slovenya 3 3 4 10 Yugoslavya 1 1 4 6 Fas 1 - 2 3 Suriye - 3 4 7 Kıbrıs Rum K. - 1 2 3      



 SPOR 



























</TEXT>
</DOC>
