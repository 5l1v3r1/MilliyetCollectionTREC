<DOC>
<DOCNO> 47848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/yazar/akyol.html </URL>
<DATE> 2001/10/20/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Taliban ve İslamcılar 
</HEADLINE>
<TEXT>

     GAZETECİ Cengiz Çandar ilginç ve yararlı bir tartışma başlattı Erbakan ve bazı İslamcı yazarlar neden Taliban'ı ve Bin Ladin'i eleştirmekten sakınıyorlar 
     Çandar'ın yazılarından önce de, sonra da, Taliban'ı ve Bin Ladin'i eleştiren İslamcı yazarlar vardır. Özellikle Zaman gazetesi yazarları Taliban'ı ve Bin Ladin'i gerçekten etkili bir şekilde eleştirdiler. Gazetenin etkili yazarı Hüseyin Gülerce, Akit ve bazı Yeni Şafak yazarlarına karşı Çandar'ı savundu. 
     Tayyip Erdoğan da "Afgan halkına kan kusturan Taliban rejimi"ni yine etkili bir dille eleştirdi tutarlı bir tavır ortaya koydu. 
     Ama Erbakan'dan Taliban hakkında en ufak bir eleştiri duymadık. Hatta Erbakan, 11 Eylül terörünü "bir Hıristiyan tarikatının yaptığını" söyledi 
     En yanlış ve en tehlike tavır ise, "Allah'ın razı olacağı din" ve "Amerika'nın razı olacağı din" ayrımı yapılmasıydı Onlarınki "Allah'ın razı olacağı din" idi... Taliban ve Bin Ladin'i eleştirerek teröre karşı operasyonu onaylayan diğer İslamcı yazarlarla milyonlarca Müslümanın dini "Amerika'nın razı olacağı din" idi .. 
     Pervasız bir "tekfir"dir bu Ne hakla Bu nasıl cür'et 
     
     TALİBAN'I ve Bin Ladin'i eleştirenlere niye "Afgan halkının mazlumiyeti üzerine bir yazı yazmıyorsunuz " diye soruyorlar. 
     Evet, Afgan halkı mazlumdur... Önce, az gelişmiş bir yoksul ülke olduğu için... Sonra, Sovyet işgaline uğrayıp facialara maruz kaldığı için... Sonra, "Mücahid" gruplarının kendi aralarındaki kanlı iç savaştan, yaptıkları soygun, talan, ırza geçme olaylarından dolayı Afgan halkı mazlumdur... 
     Sonra, 400 bin fukara dul kadını açlığa mahkum edip çalışma yasağı koyan Taliban rejiminin zulmü altında kaldığı için Afgan halkı mazlumdur... 
     Bu konuda, Erzurum İlahiyat'ın 9 ve 10 Eylül tarihlerinde düzenlediği "Günümüzde İnanç Problemleri" konulu sempozyumda İlahiyat Kelam Doçenti Dr. Mehmet Ali Büyükkara'nın sunduğu tebliğe bakılabilir. 
     Taliban, Afgan halkının açlık, hastalık, eğitimsizlik sorunlarına çare olmaya çalışacağına, bu mazlum halkın başına bela oldu belalar getirmeye devam ediyor Bu kör bağnazlığı eleştirmek gerekmiyor mu 
     
     TALİBAN'I eleştirmekten sakınan Türk İslamcıları, Taliban türü bir rejim istemiyorlar bundan eminim. Taliban, Afgan 'bedavet'inin eseridir bizim İslamcılara model olamaz. 
     Müslüman dayanışması adına Taliban'ı eleştirmiyorlar. Meseleye İslam - Hıristiyan kutuplaşması, yani Huntington'un "medeniyetler çatışması" gibi bakıyorlar 
     Yanlış olan, Müslüman kardeşliği prensibi değil, bu siyasi bakış açısıdır. 
     Hz. Ali, o çağın Taliban'ı ve Bin Ladin'leri olan Haricileri nasıl eleştirmişti 
     Amerikalılar "neden bizden bu kadar nefret ediliyor " diye sormaya, araştırmaya başladılar. Herhalde hatalarını, kirli çamaşırlarını göreceklerdir... 
     İslamcıların da "İslamın dünyadaki imajına kimler, hangi düşünce ve tavırlar zarar veriyor " diye düşünmeleri gerekmiyor mu 
     İslam, en büyük zararı, Taliban gibi bağnazlarla Ladin gibi teröristlerden görmektedir. 
     
     







Taliban ve İslamcılar 


Şarbona dur 


İzgi'nin önerisi 


AB yolunda 'sahici' sorun Kıbrıs patlarsa 


Ara istasyon 


Araftakiler 


YÖK'ün inadını kim kıracak 


Görevimiz tehlike 


Türkiye’yi Dobu istilasından kurtaralım 


Bir teminat öyküsü 


Oradan, buradan, şuradan... 


Resmi Gazete krizi 


Vekil maaşı anayasaya girmiş ülke var mı 


Hata uygulayıcılarda 2 


Usame bin Ladin ve bizim meslek 


Şarbon 


</TEXT>
</DOC>
