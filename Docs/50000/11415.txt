<DOC>
<DOCNO> 11415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/guncel/gun02.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Benim adım Mengi Uçuran değil ki ’ 
</HEADLINE>
<TEXT>

Çillerler'e 'yalı çetesi' diyen Haydar Mengi, "Adım Uçuran değil... Kayıp tabloları bana sormayın" dedi 
     NEZİH GÜROL İstanbul 

     Turban Kuşadası Marina eski Müdürü Haydar Mengi, Çiller Ailesi'ne yönelik suçlamalarını sürdürdü. Sait Halim Paşa Yalısı davasından beraat eden ancak hakkındaki beş ayrı gıyabi tutukluk kararı nedeniyle İstanbul Adliyesi'ne getirilen Mengi, Çiller Ailesi'ne 'Yalı Çetesi' dedi. İstanbul DGM tarafından sürdürülen Sait Halim Paşa Yalısı'yla ilgili soruşturma çerçevesinde ifadesi alındıktan sonra serbest bırakılan Mengi hakkındaki iki gıyabi tutuklama kararı vicahiye çevrildi. 
     
'Yalıdakiler anlatsın'      Mengi, basın mensuplarının yalı ve kaybolan tablolarla ilgili sorularına şifreli cevaplar verdi. "Adım Mengi, Uçuran değil" diyen Mengi, "Bu soruları Yeniköy'dekilere sorun. Yalıda oturan 'yalı çetesine' sorun" diyerek DGM'de her şeyi anlattığını söyledi. 
     
Özer Çiller'den Seven'e yalanlama      Sait Halim Paşa Yalısı'ndaki yangınla ilgili bilgisi olduğu iddialarını yalanlayan Özer Çiller, yazılı açıklama yaptı "Milliyet ve Posta gazetelerinin 14 Martta verdiği haberlerde, Mehmet Seven adlı şahsın iddialarına dayanılarak, 'Yangının arkasında Çiller Ailesi'nin olduğu' iftirasına yer verilmiştir. Adı geçen şahsın, siyasi husumete dayanan, asılsız iftirasının, karşı tarafın beyanı alınmadan, adı geçen gazetelerde yayınlanması üzücü bir durumdur. Çiller Ailesi'ne iftirada bulunmayı alışkanlık haline getiren şahıs aleyhine gerekli hukuki yollara başvurulacaktır." 
     


 GÜNCEL 























</TEXT>
</DOC>
