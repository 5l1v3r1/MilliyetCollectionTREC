<DOC>
<DOCNO> 25460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/guncel/gun02.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Zaman tünelindeler 
</HEADLINE>
<TEXT>

Ermeni asıllı 150 ABD'li, ailelerinin yaşadığı evleri bulmadan önce Kumkapı Patrikhanesi'nde anı dolu bir gece geçirdi 
     AYŞEGÜL SÖNMEZ İstanbul 

     Doğu ve Güneydoğu'yu "Gregoryen'in ayak izinde" yeniden gezmek üzere gelen Ermeni asıllı grup, Kumkapı Patrikhanesi'de verilen yemekte halay çekti, rakı ve şarap içti, mezelerden tattı. Chicago'dan geziye katılan Anne Marie Norehad, babasının Sivas, annesinin İzmir'de doğduğunu anlatıyor. ABD'ye nasıl geldiklerinin hik yesini anlatırken, hayatında en iyi aksiyon filmi senaryosunu ABD'lilerin değil, babasının bire bir yazdığını söylüyor. 
     
Annesinin evine gidecek      Sivas’ta misyoner okulunda okuyan ve ABD'lilerin savaşa girmesiyle okuldan kaçan Norehad'in babasının ve İzmir'in işgali sırasında ailesinin izini bir süreliğine kaybeden annesinin hik yesi gerçekten çok sürükleyici. Noubar Kazaryan da New Yorklu bir finans danışmanı. Kazaryan, annesinin doğduğu Zonguldak'ı o kadar merak ediyor ki, geziye katılmasının nedeninin bu olduğunu söylüyor. Kazaryan, "Annemin Zonguldak'taki evininin hik yeleriyle büyüdüm" diyor. 
     
'Keşke dinleseydim'      Massachusettes'ten Emekli iç mimar Sarkis Taşikyan da şöyle konuşuyor "Annem her fırsatta bana doğduğu Çanakkale'yi anlatırdı. O denizin maviliğini, yediği balıkları. Hiç Amerika'da yediklerine benzemediğini anlatırdı. Aynı şeyleri anlatıyor diye her seferinde onu sustururdum. Şimdi onun doğduğu ülkede, onun anılarını daha iyi dinlemiş olmayı isterdim." Biz bunları konuşurken bekledikleri şarkı çalıyor ve hepsi halay çekmeye başlıyor. 
     



 GÜNCEL 



























</TEXT>
</DOC>
