<DOC>
<DOCNO> 15914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/son/soneko11.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD Başkanı Özilhan "IMF çuvalladı" 
</HEADLINE>
<TEXT>

     TÜSİAD Yönetim Kurulu Başkanı Tuncay Özilhan, krizin ancak ekonomi, siyaset ve dış politika bir bütün olarak ele alındığında aşılabileceğini belirterek, ''Bu krizde ya kahraman olunacak ya da siyasi mevta haline gelinecektir'' dedi. 
     Tuncay Özilhan,'Uygulanmayan bir program, hiçbir anlam ifade etmeyecektir' dedi. 
     Siyasi desteğin ''destek veriyorum'' demekle verilmeyeceğine dikkat çeken Özilhan, şöyle devam etti 
     'Siyasi destek, özelleştirmeleri engellemeyerek, kritik kamu kuruluşlarından elini çekerek, gerekli yasaları parlamentodan hızla çıkararak verilir. Siyasi destek, Türkiye'nin kaderini çizecek bir programı dünya kamuoyuna, üç liderin ve sorumlu bakanın katılımıyla, bizzat Başbakan'ın ağzından açıklayarak verilir. Siyasi destek, lafı dolaştırmadan Bu programın başarısızlığı hükümetin de başarısızlığıdır, böyle bir durumda bu koltukları bir saniye bile işgal etmeyiz demekle verilir.'' 
     Özilhan "IMF bütün bu süreçte çok ciddi hatalar yapmıştır ve yapmaya da devam etmektedir. Öyleyse IMF ile masaya oturulduğunda, programdan sapmanın kaçamak noktalarını yaratmak için değil ama krize hassas bir bünyenin şoklardan korunması için esnek bir uygulamanın pazarlıkları yapılmadır" dedi 
     Özilhan, IMF'nin dış dünyadan gelecek olumsuz etkileri absorbe edecek mekanizmaları programa yetiştirmemiş olmasının da krizi oluşturan önemli faktörlerden biri olduğunu dile getirdi. 
     Özilhan, şöyle dedi 
     'IMF adeta Türkiye'ye bir kapalı ekonomi muamelesi yapmış ve dünya piyasalarından gelecek baskıları karşılayacak hiçbir sübabı programa yerleştirmemiştir. Sonra da cari işlemler açığı alarm zillerini çaldırdığı bir sırada program revize edeceğine, üçüncü dilim krediyi vermeyerek yabancı fonların reaksiyonuna yol açmıştır.'' 
     Kasım krizi patlak verdiğinde IMF uzmanlarının piyasayı rahatlatacak likiditenin zamanında verilmesine engel olduklarını, adeta Merkez Bankası'nın elini tuttuklarını belirterek, ''Niye Çünkü, enflasyonu yukarı itecek bir likidite akışı IMF'in prestij kaybına neden olacaktır'' dedi. 
     Kasım çalkantısının, rezerv para tabanının, diğer bir deyişle IMF anlaşmasının delinmesiyle durdurulduğuna dikkat çeken Özilhan, ardından doğru bir yaklaşımla IMF'in Türk Lirasının değer kaybının hızlandırılmasını istediğini, bu kez de hükümetin siyasi kaygılarla buna direndiğini kaydetti. 
     'Oysa, akacak kan damarda durmayacak, ikinci dalga Şubat'ta gelecek ve dengeyi kuracaktır'' diyen Özilhan, TL'nin yeterince değer kaybettiği halde neden kurların oturmadığını sorarken, ''Çünkü, IMF uzmanları bir kez daha sahnededir. Bu kez de piyasaya döviz vermesin diye Merkez Bankası'nın elini tutmaktadır. Neden Yoksa tek kaygıları batılı bankaların yaklaşan kredi ödemelerini garanti altına almak mıdır '' diye konuştu. 
     Tuncay Özilhan, şöyle devam etti 
     ''Kısacası IMF, tabiri caizse çuvallamıştır. Hangi kaygılarla hareket ettiği konusunda da ciddi kuşkular uyandırmıştır. 
     Bütün bu eleştirileri sıralamamız, IMF ile anlaşmaya varılmasını istemediğimiz anlamına gelmiyor. Bugünün dünya ve Türkiye gerçekleri, bizi hala bu anlaşmaya zorluyor. IMF'yi eleştirmemiz, bütün olan bitenden hükümeti sorumlu tutmamızla da çelişmiyor. Çünkü, bu ülkeyi IMF değil T.C. hükümeti yönetiyor. 
     Söylemeye çalıştığımız şey şudur, Türkiye'nin ihtiyacı olan bir şablon değil, dünya piyasalarının beklentilerini karşılayan, ancak uygulamada ortaya çıkan sorunlar karşısında esneme imkanına sahip gerçek anlamda bir 'ulusal program' dır.'' 




</TEXT>
</DOC>
