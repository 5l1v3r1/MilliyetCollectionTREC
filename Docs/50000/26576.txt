<DOC>
<DOCNO> 26576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/spor/spo11.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ateş olmayan yerden 
</HEADLINE>
<TEXT>

Uçak keyfi      Saat 19.35... Önceki akşam Türk Hava Yolları’nın TK 687 sefer sayılı RJ 70 uçağı Gaziantep’ten havalanıyor. Ön koltuklarda oturanlar tanıdık simalar Beşiktaşlı yöneticiler... Busines Class’ta onların dışında sadece bir kişi daha var. Gaziantep’teki yönetim kurulu toplantısından dönüyorlar. Başkan Serdar Bilgili kafileden ayrılmış. 
     Uçağın havalanmasıyla birlikte otelde yarım kalmış viski şişeleri tekrar açılıyor. Fındıklar, fıstıklar ellerde. Önce Busines Class’ta tanımadıkları kişiyle ilgileniyorlar 
     - Hangi takımı tutuyorsunuz 
     - Fenerbahçe. 
     - Olmaz, sizi Beşiktaşlı yapalım 
     Viski kadehleri peş peşe boşalıyor. Ne yapsın adamcağız, "Peki" demek zorunda kalıyor. 
     Sonra birbirlerine fındık, fıstık atıyorlar. Uyarmak için gelen hostese de hemen kartlar uzatılıyor 
     - Size Beşiktaş armalı hediyelik eşyalar gönderelim. 
     En ilginci 9 yöneticinin hep bir ağızdan koro halinde Asbaşkan Yıldırım Demirören’e bağırarak seslenmeleri "Başkan bizi Bodrum’a götür " 
     Yıldırım Demirören, "Yapmayın beyler ayıp oluyor" dediyse de nafile... 
     Uçaktakiler unutulmaz bir yolculuk geçirdikten sonra İstanbul’a ayak basınca rahat bir nefes alıyorlar. 
     



 SPOR 

























</TEXT>
</DOC>
