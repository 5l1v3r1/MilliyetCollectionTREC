<DOC>
<DOCNO> 42044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/ekonomi/eko09a.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Şirket borçları taksitlendirilecek 
</HEADLINE>
<TEXT>

Başbakan Ecevit, kurtarılabilecek durumdaki sanayi kuruluşlarının borçlarının takside bağlanması yönünde karar alındığını açıkladı 
     Başbakan Bülent Ecevit, "Kurtarılabilecek, firmalar, ve sanayi kuruluşlarının borçlarını takside bağlama kararı aldık" dedi. 
     TRT - 2’de yayınlanan Dosya’ adlı programda çürümeye terk edilmiş fabrikalardaki malların, donanımların da sermaye olduğunu belirten Ecevit, bu konuda bazı projeleri somutlaştırma noktasına getirdiklerini anlattı. Ecevit, bir, iki haftada somut sonuçların ortaya çıkacağını kaydederek, şöyle dedi "Bunlardan birisi şu Birçok fabrika kapandı veya üretimi kıstı. Bunlar boş duruyor. Türkiye’de yatırım yapmak isteyen yabancılar var, kendi yurttaşlarımız var. Bütün valilerimize birer mektup gönderdik ve illerindeki fabrikalar hakkında bilgi topladık. Bu bilgileri Almanya’daki yurttaşlarımıza ve yatırım yapmak isteyen ülkelere göndereceğiz. Bu konuda kısa sürede sonuç alacağımıza inanıyoruz. 
     Ayrıca güç durumda olsalar bile kurtarılabilecek, kurtarıldığı zaman iyi çalışabilecek firmalar, fabrikalar, sanayi kuruluşları var. Bunların borçlarını takside bağlama yolunda karar aldık. Bu şekilde onları da fabrikalarına kilit vurmaktan kurtaracağız diye ümit ediyoruz." 
     



 EKONOMİ 




















</TEXT>
</DOC>
