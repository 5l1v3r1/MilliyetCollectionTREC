<DOC>
<DOCNO> 20995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/yazar/pulur.html </URL>
<DATE> 2001/05/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Rekabet sürmeli kavga bitmeli 
</HEADLINE>
<TEXT>

     FENERBAHÇE - Galatasaray maçında, asılan pankartlarla ilgili yazımız, beklediğimiz tepkiye uğradı. 
     Galatasaraylıların büyük çoğunluğunun tepkisini herhalde tahmin ediyorsunuz, Fenerlilerin, hemen hepsinin tepkisini de tahmin etmeye gerek yok... 
     
     AMA, bir Galatasaraylının tepkisini, mutlaka duyurmalıyız 
     "Bir Galatasaraylı olarak, Fenerbahçeli Hasan Pulur'un 9 Mayıs tarihli yazısını haklı buldum. Lucescu'nun Romen atasözü diye kullandığı cümlenin gerçekten Romen atasözü olup olmadığını bilmiyorum ama, onun sözlerini hiç tasvip etmedim. İnsanların ağzını bozmadan sporun zevkine vardığımız eski dönemlerin özlemini duyduğumuz bir sırada, Lucescu'nun talihsiz sözleri yeni bir kötü sözü davet ettiği için üzülmemek mümkün değil. 
     Galatasaray - Fenerbahçe rekabeti Türk futbolunun temel direklerinden biri olup, onun güzel yanını teşkil etmektedir. Bu rekabeti çamura bulandırmaktan titizlikle kaçınmak gerekir. Bu, her iki taraf yöneticilerinin, hem de teknik direktörlerinin görevi olmalıdır. Mustafa Denizli'nin hiç kötü sözünü duyduk mu Neden Lucescu onu örnek almadı Bence Romen Teknik Direktör, aslında bu sözlerle kendi başarısızlığını maskelemek istedi. Ben Faruk Süren'in yerinde olsam onu çoktan ülkesine göndermiştim. Fatih Terim'in Galatasaray'a bıraktığı mirasa Lucescu kendisinden yeni hiçbir şey katmamıştır. Bizi Türkiye Kupası'nda etmiş, lig liderliğinde Fenerbahçe'nin gerisinde bırakmış. Ligden düşme sath - ı mailinde olan takımlara rezil etmiştir. Real Madrid'e karşı geçen yıl kazanılan Süper Kupa dolayısıyla onun başarı hanesine müspet bir kayıt düşmek bence haksızlık olur. Çünkü, o zamanki Galatasaray kadrosu, Fatih Terim'in üzerindeki tazeliği daha kaybolmamış mirasını temsil ediyordu. Bugün dahi o miras sayesinde ayakta durabiliyoruz. Sezar'ın hakkını Sezar'a verelim. 
     Saygılarla. 
     E. Büyükelçi Ecmel Barutçu" 
     
     "BU işin Ali Sami Yen'i de var " diye, bir yıl sonrasını tehdit edenler, "Bu kin bitmez " diye lafa başlayıp "Ne yaparsak yapalım, ağzımızla kuş tutsak, tüm Silahlı Kuvvetler'i oraya toplasak ilk maçta büyük sıkıntılar çekeceğiz" diye aba altından sopa gösterenler acaba Ecmel Barutçu'nun bu mektubundan etkilenirler mi 
     
     BİR de "Ah nerede eski maçlar " muhabbeti başladı. 
     Sanki biz o günleri yaşamadık... 
     Elbette döner bıçaklı, tabancalı "ananızı..." diye başlayıp, "yedi sülaleniz"le biten o iğrenç küfürler "ölmeye geldik " diye bağıranlar yoktu... 
     Yoktu ama, futbol tarihinde meşhur "ayvalı maç" da vardı, Şeref Stadı'nda yarıda kalan Fenerbahçe - Beşiktaş maçı da vardı, daha nice yarıda kalan maçlar da... 
     Hakemlerin "Gözüne gözlük cebine yüzlük saçına tarak..." diye sonu kafiyeli tekerlemeyle selamlanmasını unuttunuz mu 
     
     SANMAYIN ki Galatasaraylıların şikayetlerine mazeret bulup, kılıf uydurmak için bunları yazıyoruz. 
     Bizim dediğimiz şu 
     "Bu rekabet sürmeli, bu kavga bitmeli" 
     Şimdi belki, bazılarına ters düşecek ama, ligin sonu ne olursa olsun, Fenerbahçe yönetimi ilk adımı atmalıdır. 
     
     







Kimbilir belki 


DGM'nin Cavit Kavak yanıtı 


Sevgili anneme 


Hüznü ve sevinci birlikte yaşamak... 


Hayatın ebesi ana 


İlk kadın 


Mavi ihanet 


Hemşirelik kavgası 


Yaşasın tenis 


Rekabet sürmeli kavga bitmeli 


Bir Gül Bir İmza 


Elektrik Üst Kurulu 


Bu son şans 


</TEXT>
</DOC>
