<DOC>
<DOCNO> 43671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/24/ekonomi/eko03.html </URL>
<DATE> 2001/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç’un finansı tek çatı 
</HEADLINE>
<TEXT>

Koç Topluluğu, banka, leasing, finans, sigorta, factoring ve menkul kıymetler şirketlerini tek çatı altında topluyor. 
     EKONOMİ SERVİSİ 

     Koç Topluluğu, finans şirketlerini tek çatı altında topluyor. Koç Finans Hizmetleri adı altındaki birleşme, topluluğun finans grubunu daha esnek, daha çabuk karar alıp uygulayabilen, daha yüksek kalitede hizmet veren ve sinerji yaratan, daha verimli bir hale getirmeyi amaçlıyor. 
     Koçbank Genel Müdürü Halil Ergür, Koç Topluluğu’nun aylık dergisi "Bizden Haberler" de yer alan açıklamasında, finans sektöründe de liderlik hedefleyen topluluğun daha iyi hizmet ve yüksek verimlilik için finans şirketlerini tek bir çatı altında birleştirmeye gittiğini belirtti. 
     
     Altın Nokta’ya geçiyoruz’ 
     Ergür şunları kaydetti ’Koçbank, bu yıl yurtiçinde 20 yeni şube hizmete sokacak. Büyük Migros mağazalarında Koçbank hizmet noktalarımız olacak. Planlarımıza göre bu yıl içinde bu hizmet noktalarından 25 adedini hizmete açmış olacağız. Bunun yanında, çok hızlı bir biçimde büyüyen internet bankacılığımıza birçok yenilik katıp geliştireceğiz. Ayrıca ATM sayımızı da hızla artırıyor ve yeni bir ATM paylaşım ağına Altın Nokta’ya geçiyoruz.’’ 
     



 EKONOMİ 














</TEXT>
</DOC>
