<DOC>
<DOCNO> 45379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/spor/spo05.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre - Coco takası gündemde 
</HEADLINE>
<TEXT>

     İTALYAN Tutto Sport Gazetesi, Barcelona’da oynayan Francesco Coco ile Inter’in Türk futbolcusu Emre Belözoğlu arasında takas yapılacağını iddia etti. "Yankılar uyandıracak takas Coco - Emre" başlığıyla verilen haberde, Inter’in Coco’yu transfer etmek istediği belirtildi. 
     INTER’İN bu teklifinde Barcelona’ya Emre ile takası önerdiği öne sürülürken "Lele Oriali, 1.5 yıl önce Coco ile prensipte anlaşma sağladı. Ancak Milan ile anlaşılamayınca, Coco Barcelona’ya gitti. Inter, şimdi Barcelona’dan bu futbolcuyu almayı deniyor’’ açıklaması yapıldı. 
     
Inzaghi’den övgü      İTALYA Milli Takım kampında bulunan Milan’ın golcüsü Filippo Inzaghi, Fatih Terim’in takıma kazandırdıklarıyla bu sezon sampiyon olabileceklerini söyledi. Terim’i Ancelotti ile Trapattoni’nin karışımı olarak gören Inzaghi, "Türk antrenör, futbolculara oynama isteğini aşılamayı çok iyi biliyor. Bize de her zaman olumlu yaklaşım gösteriyor. Bu yıl aksilik çıksa bile, önümüzdeki sezon şampiyonluk kesin" dedi. 
     



 SPOR 

























</TEXT>
</DOC>
