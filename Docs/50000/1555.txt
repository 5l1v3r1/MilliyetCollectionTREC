<DOC>
<DOCNO> 1555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/son/sontur11.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Balina operasyonu'nun en önemli ismi Abdurrahman Yakupreisoğlu DGM'ye sevk edildi 
</HEADLINE>
<TEXT>

     Kamuoyunda ''Balina Operasyonu'' olarak bilinen İzmir'deki hayali ihracat ve naylon fatura soruşturmasının ''En önemli ismi'' olduğu bildirilen Abdurrahman Yakupreisoğlu, DGM'ye sevk edildi. 
     Alınan bilgiye göre, İzmir Kaçakçılık ve Organize Suçlar Şube Müdürlüğü'nde 4 gündür sorgulanan Yakupreisoğlu, bu sabah sağlık kontrolü için önce Alsancak Devlet Hastanesi'ne, ardından parmak izi tespiti için Olay Yeri İnceleme Şube Müdürlüğü'ne götürüldü. Yakupreisoğlu, buradaki işlemleri tamamlandıktan sonra İzmir DGM Başsavcılığı'na sevk edildi. 
     Yakupreisoğlu'nun sorgusunda hayali ihracat soruşturmasıyla ilgili önemli bilgiler verdiği ve naylon fatura kestiği İstanbul'daki 300 şirketin Maliye Başmüfettişlerince incelemeye alındığı bildirildi. Yakupreisoğlu'nun diğer hayali ihracat operasyonlarıyla ilgili bilgiler verdiği de öğrenildi. Yakupreisoğlu'nun, Balina soruşturmasını yürüten DGM Savcısı Cevdet Ulu tarafından sorgulanacağı belirtildi. 




</TEXT>
</DOC>
