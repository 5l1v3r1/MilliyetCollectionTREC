<DOC>
<DOCNO> 33163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/spor/aspo.html </URL>
<DATE> 2001/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Buna da şükür 
</HEADLINE>
<TEXT>

Fenerbahçe Zor torbada dişine göre takımlar buldu, Maribor - Glasgow Rangers’e rakip oldu 
Galatasaray Arnavutluk’un Vllaznia ekibini elerse Levski Sofya - Brann galibiyle eşleşecek 
     Kura umut verdi 
     ŞAMPİYONLAR Ligi üçüncü eleme turu kuraları, dün İsviçre’nin Nyon kentindeki UEFA Merkezi’nde çekildi. Lig şampiyonu olduğu için üçüncü elemeden kuraya giren Fenerbahçe, ikinci turda karşılaşacak Slovenya’nın Maribor ve İskoçya’nın Glasgow Rangers maçının galibi ile eşleşti. Galatasaray ise ikinci turda Arnavutluk’tan Vllaznia’yı elediği takdirde, üçüncü turda Bulgar Levski Sofya - Norveç’ten Brann karşılaşmasının galibiyle mücadele edecek. 
     
     İlk maç 7-8 Ağustos 
     FENERBAHÇE, ilk maçı 7 - 8 Ağustos’ta rakip sahada, rövanşı 21 - 22 Ağustos’ta İstanbul’da yapacak. Galatasaray da turu geçerse, yine aynı tarihlerde ilk maçı İstanbul’da, rövanşı ise rakip sahada oynayacak. Kurada Fenerbahçe’yi Nihat Özdemir ve Sadettin Saran, Galatasaray’ı Genel Sekreter Yardımcısı Yeşim Toroslu temsil etti. Üçüncü eleme turunu geçecek takımlar, Şampiyonlar Ligi’nde yer alacaklar. Elenenler ise UEFA Kupası’na ilk turdan katılacaklar. 
     
İlk maç çok önemli      ÖMER ÜRÜNDÜL 

     ÇOK güçlü takımların bulunduğu torbada Fenerbahçe’nin dişine göre iki takım vardı. Bunlardan bir tanesi çıktı. Glasgow Rangers - Maribor maçının favorisi tabii İskoç takımı. Ama Maribor’un da bir sürpriz yapabilmesi mümkün. Böyle olursa Fenerbahçe’nin şansı çok daha fazlalaşır. Glasgow Rangers geçen sezon gerek Avrupa kupasında, gerekse kendi liginde başarısız bir yıl geçirdi. Saha içi düzenlerinde çok fazla olumlu artılar yok. Yanlız kendi sahalarında seyirci avantajını çok iyi kullanıyorlar. Fenerbahçe eğer deplasmanda oynayacağı ilk karşılamada hasara uğramazsa Şampiyor Ligi’ne girebilmek için önemli bir şans elde eder. 
     
Favoriyiz ama...      DOĞAN KOLOĞLU 

     GALATASARAY, Levski Sofya - Brann eşleşmesinden önce Arnavut Vllaznia’yı düşünmeli. Çünkü rakip çok koşan, gözü pek, ikili mücadelelere giren ve Arnavut deyimine uygun inatçılıkla rakibini pes ettiren bir takım. Galatasaray rakibi küçük gören, koşmayan bir güne rastlarsa beklenmedik sürprizle karşılaşabilir. Levski Sofya bir zamanlar Avrupa’nın sürpriz ekibi idi. Norveç takımı Brann ise Rosenborg gibi Avrupa kupalarında başarıya abone değil. İki rakip de çok koşuyor ama tecrübeleri sınırlı. Galatasaray’ın her şeye rağmen h l yıldız oyuncu üstünlüğü bulunuyor. 
     
GLASGOW RANGERS      KİMLİK KARTI 
KURULUŞU 1873 
ŞEHRİ Glasgow 
RENKLERİ Lacivert - Beyaz 
STADI Ibrox 50.444 
BAŞKANI David Murray 
LİG ŞAMPİYONLUĞU 49 
KUPA ŞAMPİYONLUĞU 29 
LİG KUPASI 21 
AVRUPA KUPALARI 1972 Kupa Galipleri Kupası sahibi. 1961 ve 67 ikincisi. 
     İSKOÇYA’NIN Glasgow Rangers Kulübü, bu sezon üç yeni transfer yaparken, aralarında Tugay’ın da yer aldığı dört oyuncusunu kaybetti. Lacivert - Beyazlılar, 34 yaşındaki Arjantinli Claudio Caniggia’nın yanı sıra, 33 yaşındaki Trinidad Tobagolu Russell Latapy’yi kadrosuna katarak forvetini güçlendirdi. Rangers, Tugay’ın yerine ise Borussia Dortmund’dan Christian Nerlinger’i aldı. Tugay, Blackburn Rovers’a transfer oldu. 
     İSKOÇ ekibinin kadrosunda Tore Andre Flo, Artur Numan, Ronald de Boer, Rod Wallace gibi isimler bulunuyor. Kadrosundaki 12 İskoç oyuncunun dışında 17 ayrı ülkeden 29 yabancı futbolcuya sahip olan Rangers adeta milletler topluluğu görüntüsü veriyor. Bunların başını Hollanda, beş oyuncu ile çekiyor. Teknik Direktörlüğünü Dick Advocaat’ın yaptığı Rangers, geçtiğimiz sezon Celtic’in ardından ligde ikinci sırayı aldı. 
     
NK MARİBOR      KİMLİK KARTI 
KURULUŞU 1952 ŞEHRİ Maribor 
RENKLERİ Mor - Sarı 
STADI Ljudski 10.000 
BAŞKANI Joze Jagodnik 
LİG ŞAMPİYONLUĞU 9 
KUPA ŞAMPİYONLUĞU 16 
AVRUPA KUPALARI Şampiyonlar Ligi’ne 1999 - 2000’de katıldı. Ön elemelerde ise 97 - 98 ve 98 - 99’da iki kez başarısız oldu. Kupa Galipleri’nde iki kez, UEFA Kupası’nda da dört kez mücadele verdi. Bir kez 1996 Intertoto Kupası’na katıldı. 
     NK Maribor, geçtiğimiz sezon şampiyon olan kadrosundan üç as oyuncusunu yurt dışına kaptırdı. Martin Pregelj, Avusturya’nın Sturm Graz, Muamer Vugdalic, Ukrayna’nın Shakhtar Donetsk, Nastija Ceh ise Belçika’nın Club Brugges takımına transfer oldular. NK Maribor’un kalesini koruyan 34 yaşında ve 1.90 boyundaki Marko Simeunovic ise üç sezon önce Şekerspor’un kalesinde yer aldı. 
     NK Maribor’un kadrosunda dört Bosnalı milli oyuncu Samir Duro, Faruk Ihtijarevic, İsmet Ekmecic ve Jovica Vico yer alıyorlar. Bunların yanı sıra kadroda iki Hırvat, bir Arnavut ve bir Macar oyuncu forma giyiyor. Son beş sezondur Slovenya Ligi şampiyonluğunu rakiplerine bırakmayan NK Maribor, hücum futbolu oynayan ekip olarak tanınıyor. Teknik direktörlüğü Ivo Susak yapıyor. 
     
LEVSKİ SOFYA      KİMLİK KARTI 
KURULUŞU 1914 ŞEHRİ Sofya 
RENKLERİ Mavi - Beyaz 
STADI Georgi Asparuchov 28.000 
BAŞKANI Vladimir Grashnov 
LİG ŞAMPİYONLUĞU 22 
KUPA ŞAMPİYONLUĞU 21 
AVRUPA KUPALARI Geçtiğimiz sezon Şampiyonlar Ligi ön eleme turunda Beşiktaş’a 0 - 1 ve 1 - 1’lik skorlarla elendi. Avrupa Kupaları’nda herhangi bir başarısı bulunmuyor. 
     BULGARİSTAN Ligi şampiyonu Levski Sofya, Şampiyonlar Ligi birinci eleme turunda Bosna Hersek’in Zeleznicar takımını 4 - 0 ve 0 - 0’lık skorlarla saf dışı bıraktı. Teknik direktörlüğünü Vladimir Fedotov’un yaptığı Mavi - Beyazlı takımda Yugoslav golcü Pantelic, yine Yugoslav orta saha oyuncuları Dalibor Dragic ve Miroslav Savic ile Brezilyalı forvet Gaucho da görev yapıyorlar. Levski Sofya’da, bir zamanlar Fenerbahçe formasını giyen emektar forvet Stanimir Stoilov da forma giyiyor. Levski Sofya, Bulgar Ligi’ndeki başarısını Avrupa düzeyine taşıma başarısını henüz gösteremedi. 
     
SK BRANN      KİMLİK KARTI 
KURULUŞU 1908 
ŞEHRİ Bergen 
RENKLERİ Kırmızı - Siyah 
STADI Brann 19.000 
BAŞKANI Harald Andersen 
LİG ŞAMPİYONLUĞU 2 
KUPA ŞAMPİYONLUĞU 5 
AVRUPA KUPALARI UEFA Kupası ve Kupa Galipleri Kupası elemelerinde başarılı olamadı. 
     NORVEÇ’İN SK Brann Kulübü, geçtiğimiz sezonki kadrosundan İsveçli milli kaleci Magnus Kihlstedt’i Danimarka’nın Kopenhag takımına kaptırdı. Kadrosunda Litvanya, Finlandiya, Estonya ve İsveç’ten birer milli oyuncuyu barındıran SK Brann’ın Avrupa’da başarısı bulunmuyor. Teknik direktörlüğünü Teitur Thordarson’un yaptığı SK Brann, Norveç Ligi’nde 25 puanla altıncı durumda bulunuyor. Gençlerin ağırlıkta olduğu SK Brann’ın en önemli özelliği çok gol atıp, bir o kadar da çok gol yemesi. Ligde şu ana kadar oynadığı 14 maçta 35 gol kaydeden Brann, kalesinde de 22 gol gördü. 
     
Büyük şans      KURAYA katılan Fenerbahçeli yöneticiler Nihat Özdemir ve Sadettin Saran şanslı bir kura çektiklerini söylediler. Özdemir, "Bu kadar güçlü ekipler arasında bu takımları bulmamız büyük şans" diye konuştu. Saran ise "Rangers’ı da eleyecek güçteyiz. Rövanşın İstanbul’da olması avantaj" dedi. 
     
Şanslar eşit      GLASGOW Rangers Başkanı Laurence Macintyre, "Fenerbahçe’nin güçlü bir kadrosu var. İyi bir yükseliş trendi yakaladı. Statlarının da bir cehennem olduğunu ve bu sahada son 17 maçını kazandığını duyduk. Ancak tur için şanslar eşit. Her iki maçın da çok zevkli geçeceğini düşünüyorum" dedi. 
     
Korkulu bir ekip      FENERBAHÇE’nin muhtemel rakiplerinden Maribor’un Genel Direktörü Uros Jurisic, "Fenerbahçe’nin bu yıl yaptığı patlamayı biliyoruz. Türk futbolundaki gelişme Galatasaray’dan sonra Fenerbahçe’yi de potaya soktu. Yabancıların uyum sağlamasıyla Avrupa’da da korkulu bir ekip olacağı kesin" yorumunu yaptı. 
     
İkinci turu da geçeriz      GALATASARAY Genel Sekreter Yardımcısı Yeşim Toroslu, her iki turu da geçebilecek güçte olduklarını belirtti. Toroslu, "Yeni bir kadro oluşumu içindeyiz. Muhtemel rakiplerimizi küçümsemememiz gerek. Ancak bu işi başaracağımıza ve Şampiyonlar Ligi’ne kalacağımıza inanıyoruz" diye konuştu. 
     
G.Saray güç kaybetti      LEVSKİ Sofya’nın Genel Direktörü Konstantin Bazhdekov, "Brann’ı geçip Galatasaray ile eşleşeceğimizi tahmin ediyoruz. Galatasaray geçen yıllara oranla kadrosundan kayıplar verdi. Önemli yıldız oyuncuları gitti. Yeni transferleri de takıma henüz uyum sağlayamamış" dedi. 
     
Önce Levski      NORVEÇ’İN Brann Kulübü Başkanı Harald Andersen ise "Şu anda Galatasaray’dan önce Levski Sofya’yı düşünüyorum. Ancak Galatasaray da gücünü UEFA Kupası’nı kazanarak gösterdi. Turu geçer de onlar ile eşleşirsek, işimiz kolay olmayacak" ifadelerini kullandı. 
     



 SPOR 

























</TEXT>
</DOC>
