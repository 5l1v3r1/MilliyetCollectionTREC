<DOC>
<DOCNO> 13056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/ekonomi/eko04a.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırımcı şeytan üçgeninde sıkıştı 
</HEADLINE>
<TEXT>

PORTFÖY YAŞAR ERDİNÇ 
     Bu haftaya biraz daha ağır şartlarda giriyoruz. 31 Mart sendromu olarak adlandırılan, reel kesimin bankalara ödeyeceği faizler ve bu haftaya yansıyan vergi ve SSK ödemeleri piyasaları beklendiğinden daha şiddetli etkileyebilir. 
     19 Şubat’ta yaşanılan mali ve ekonomik depremin yeni bir artçısının gelebileceğine ilişkin sinayeller güçleniyor. TOBB Başkanı Fuat Miras bunu açıkça dile getiriyor ve mali sistemin yeniden kilitlenebileceği sinyalini veriyor. Aynı günlere denk gelen faiz, SSK ve vergi ödemelerinin tümünün rahatça yapılması şu an için imk n dahilinde görünmüyor. Bankalar, yüzde 500 - yüzde 1000 gibi faizler istemek yerine, bu faizleri aşağı çekmeyi deneyebilir ki bunda da fazla gönüllü olmadıkları ortaya çıkıyor. En azından Fuat Miras’ın takside bağlama önerisi tartışılabilir olarak masaya yatırılmalıdır. 
     
     Kamu bankalarının ateşi çıkabilir 
     Bankaların durumlarının hiç iyi olmadığını biliyoruz ama, gerçekten reel kesim de çok zor durumda. Komşumun çalıştığı fabrika üretimi bir ay durdurma kararı alarak, bütün işçi ve personelini bir ay ücretsiz izine çıkardı. Tekstilci bir arkadaşım bana ne bir kuruş alacağını alabildiğini, ne de bir kuruş ödeme yapabildiğini söylüyor. Reel sektör şu anki döviz kurunun oturmadığını düşünüyor ve hesap yapamıyor. 
     Bu arada olumlu görünen gelişmelerden de bahsediliyor. En azından hükümet kanadı bankacılık ve reel kesimi bir araya getirerek yüksek faiz sorununu çözme girişiminde bulunacağını söylüyor. Kamu bankalarına olan faiz ödemelerinde kolaylıklar yapılabileceği ve bunun fazla bir sorun yaratmayacağı görülüyor. Dolayısıyla bir tarafın ağır ateşini düşürmek için diğer tarafın kamu bankalarının ateşi tekrar yükselebilir. 
     
     Likidite krizi doğabilir 
     Elbetteki mali piyasalardaki bu tedriginliğe reel kesim ile bankalar, maliye ve SSK’nın oluşturduğu Bermuda şeytan üçgenine bir çözüm formülü bulunmadığı takdirde yeni bir likidite sıkışıklığı, daha kötüsü likidite krizi ile karşı karşıya kalabiliriz. Eğer aksi olursa yani bu kesimler arasında bir çözüm üretilibilirse en azından Kemal Derviş’in getireceği haberler piyasalara yeni bir güç verebilir. Fakat çözülmezse ve Derviş dışarıdan para yerine vaat getirirse ki, bu olasılık çok yüksek, piyasa Derviş’in ne söyleyeceğini fazla dinlemeyecektir. Dolayısıyla bu hafta içinde faizlerin tekrar yükseldiğini, dövizin en azından düşmediğini ve doların bir milyonun üzerine çıkarak o seviyelerde durduğunu, borsanın 8.000 desteğini aşağı kırarak 7.500 seviyelerine doğru gittiğini görebiliriz. Maalesef, reel sektörün likidite tıkanıklığı ve önünü görememesi faizi ve dövizi artırıcı etki yaparken, borsayı düşürücü etki yaratabilir. 
     Bu durumda yatırımcı haftayı nasıl geçirmeli Bana göre döviz pozisyonu varsa korumalı ve daha çok B tipi likit fonlarda ve repoda kalmalı. Yeni döviz alımı öneremiyorum, çünkü alım ve satım arasındaki marj o kadar yüksek ki dövizde kısa vade pozisyon almak yanlış olabilir. Fakat şu an için doların 950 bin ve markın da 450 bin seviyesinin altına düşme olasılığı çok düşük. 
     


 EKONOMİ 





















</TEXT>
</DOC>
