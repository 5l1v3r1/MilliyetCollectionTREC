<DOC>
<DOCNO> 7241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/son/sonspo10.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Riva'da dış dünyaya kapılarını kapattı 
</HEADLINE>
<TEXT>

     Çaykur Rizespor karşısında aldığı 5-1'lik tarihi yenilginin olumsuz etkisini üzerinden atmaya çalışan Beşiktaş, Adanaspor maçı hazırlıklarını sürdürmek için Riva'da kampa girdi. 
     Adanaspor maçının hazırlıklarına dün Fulya Tesisleri'nde bir grup taraftarın protestoları altında başlayan Beşiktaş, 17 Şubat Cumartesi günü akşamına dek kalacağı Futbol Federasyonu'nun Riva Özkan Olcay Kamp Tesisleri'nde moral bulmaya çalışacak. Beşiktaş'ın Riva'da yapacağı idmanlara, basın mensuplarının alınmayacağı bildirildi. Bu arada siyah-beyazlı kulübün yöneticileri, dünkü idmanda bir grup taraftarın futbolculara yönelik tepkisinin yanlış olduğunu vurgulayarak, taraftarlardan, Nouma'ya gösterdikleri desteği, takımdaki tüm oyunculara da yansıtmalarını istedi. 




</TEXT>
</DOC>
