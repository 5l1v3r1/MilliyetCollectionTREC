<DOC>
<DOCNO> 48662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/ekonomi/eko03.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kavi İlk adımı bankalar atsın 
</HEADLINE>
<TEXT>

İstanbul Sanayi Odası Başkanı Hüsamettin Kavi, Şirketlerin borçlarının yeniden yapılandırılmasında ilk adımı bir veya birkaç banka atmalı’ dedi 
     EKONOMİ SERVİSİ 

     İstanbul Sanayi Odası İSO Başkanı Hüsamettin Kavi, önlerindeki en önemli konunun Aktif Yönetim Şirketi’nin AYŞ bir an önce kurulması olduğunu söyledi. Şirket borçlarının yeniden yapılandırılması için ilk adımı atması gereken tarafın alacaklı bankalar olduğunu kaydeden Kavi, sürecin alacaklı bankalardan bir veya birkaçının teklifi ile başlayacağını dile getirdi. 
     İSO’nun 1999 - 2001 döneminin son meclis toplantısında konuşan Kavi, "Artık tüm vergi gelirleri faize yetmiyor. Ortada tek çıkış yolu var devletin küçülmesi. Devletin bu hantal bütçeyi finanse etme olanağı yoktur. Toplum, sanayi, mali sektör küçüldü ancak küçülmeyen tek kesim, ısraftan vazgeçmeyen kamu" dedi. 
     
     Toplumun istikrarı önemli 
     Başbakan’dan hükümetin değil Türkiye’nin istikrarını sağlayacak hedeflerin konulması istediklerini kaydeden Kavi, "Devlet kendini küçültmeyi başaramıyorsa önümüzü açsın. Özel sektöre bu konuda aktif görev verilsin" diye konuştu. 
     Dünya ekonomisinin hassas bir süreçten geçtiğini ifade eden Kavi, İslam dünyası ile terör arasında kurulan ilişkinin yanlış olduğunu, Türkiye’nin bu ortamda demokrasi insan hakları ve pazar ekonomisi konusunda başarılı olmak zorunda olduğunu söyledi. 
     



 EKONOMİ 
























</TEXT>
</DOC>
