<DOC>
<DOCNO> 7549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/yazar/guclu.html </URL>
<DATE> 2001/02/17/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Beyin katliamı 
</HEADLINE>
<TEXT>

     Almanya, genç nüfusum azalıyor diye dünyayı ayağa kaldırdı. Her yıl, üniversite mezunu 500 bin genci kendi ülkesine çekmeye hazırlanıyor. Amaç, hem üretkenliği artırmak, hem de kaliteyi. Biz ne yapıyoruz Gençlerimizi kazanmak için değil, harcamak için projeler geliştiriyoruz... 
     Üniversite sınavlarında ilk 100'e girenleri alıp yabancı ülkelere gönderiyoruz. Adeta, gidip oralarda kalın dercesine. Pek çoğu da kalıyor. Özellikle en iyiler. Arada bir memleket hasreti, vatan borcu deyip geri dönenler yok mu Elbette var. Her ne kadar enayi damgası yeseler de... 
     Bilime, teknolojiye ve dolayısıyla ekonomiye damgasını vurup, halkına en üst düzeyde refah sunan ABD, Kanada, İsveç ve Hollanda, beyin avcılığı yapan ülkelerin en başında geliyor. Türkiye ise beyin katliamı yapan ülkelerin en ön safında. Benzeri örnekleri daha önce defalarca yaşadık. İşte son örnek 
     Yılmaz Kılıçaslan, ODTÜ Bilgisayar Mühendisliği'nden mezun oldu. Bilime olan tutkusu onu üniversiteye yöneltti. Trakya Üniversitesi'ne asistan olarak girdi. Burs sınavını kazanıp doktora için İngiltere'ye gitti. Edinburg Üniversitesi'nde sanal ortamda yapay zeka üzerine uzmanlaştı. Beynin dil fonksiyonlarının analizi ve Türkçe diyalogların modellenmesi üzerine mastır ve doktora yaptı. Döndü geldi. Halen Trakya Üniversitesi'nde öğretim elamanı olarak görev yapıyor. Bilimsel çalışmaları ise adeta durma noktasında. Çünkü altyapı yok... 
     Türkiye'de bu alanda uzmanlaşmış elaman sayısı yok gibi. O da ABD'ye gidebilirdi. Gitmedi. Ülkesine yararı dokunsun istiyor. Bunun için arayışa girdi. En geniş altyapı ODTÜ'de olduğu için onlara başvurdu. Seve seve alırız dediler. Ama, karşısına mevzuat hazretleri çıktı. Hayır sen Türkiye'nin değil, Trakya Üniversitesi'nin hocasısın, çalışmanı da orada sürdüreceksin dediler. O da onu yapıyor... 
     Benzeri yüzlerce, binlerce örnek var. Ama, insan kaynaklarını en iyi şekilde nasıl değerlendiririz diye en ufak bir kaygımız yok. Heba olan olduğuyla kalıyor. Oysa YÖK bunun için kurulmamış mıydı .. 
     
YÖK'ü böyle mi düzeltecekler      22 Üyeli YÖK'ün bütün işini, 9 kişilik Yürütme Kurulu yapıyor. Ama aylardır 3 üyelik boş. Beklendi ki Cumhurbaşkanı Sezer'in atadığı üyeler, gelip bu boşluğu doldurup YÖK'e çekidüzen versin. Ama boşuna. Dünkü Genel Kurul'da da seçim yapılmadı. Çankaya'nın YÖK'çüleri, ayda bir katıldıkları 2 saatlik toplantılarla mı YÖK'ü düzeltecekler Neden gidip tam gün çalışmıyorlar Lafla peynir gemisi yürümüyor .. 
     
6 ayda mükemmel İngilizce      Yabancı dille eğitimin kaldırılmasına yönelik olarak 50'ye yakın milletvekilinin TBMM Başkanlığı'na verdiği kanun teklifinde, en zor yabancı dilin bile 6 ayda öğrenileceği belirtiliyordu. Şimdi herkes bu mucize formülü ve öneren milletvekillerini merak ediyor. İsimlerini aradık bulduk. Yarın bir bir yayımlayacağız. Arayıp direkt kendilerinden öğrenebilirsiniz. 
     
     





HADEP nereye 


Başbuğ'un serveti 


Lekeli koltuk... 


'IMF'nin körlüğünü telafi edeceğiz' 


TGRT’de bir Özal mı 


Barışın ilmiği kimin elinde .. 


Olağandışı olağan 


Organizasyon özürlülere 


Yılmaz "Sivil yönetim güçsüz" 


Beyin katliamı 


HADEP'te devrim 


Hedef sadece askeri değil 


EGS'de ortak satışları... 


Bakan olmanın dayanılmazlığı 


5'li mektup 


Yitik savaşların yaralıları 


Köprü geçişi bedava olsa trafik rahatlar 


Hayrattır - ihtiyacın varsa çekinme al... 


</TEXT>
</DOC>
