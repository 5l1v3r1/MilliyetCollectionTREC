<DOC>
<DOCNO> 29557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/son/sontur29.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurt dışına çıkışlardan harç alınması mecliste kabul edildi 
</HEADLINE>
<TEXT>

     Ekonomik Program çerçevesinde ihtiyaç duyulan ek mali kaynağın sağlanabilmesi amacıyla hazırlanan ''Yurt Dışına Çıkışlardan Harç Alınması Hakkında Kanun Tasarısı'', TBMM Genel Kurulu'nda kabul edildi. 
     Yasa uyarınca, KKTC hariç yurt dışına çıkış yapan Türk vatandaşlarından çıkış başına 50 ABD doları karşılığı Türk lirası tutarında harç alınacak. Bakanlar Kurulu, bu harçtan muaf tutulacaklar ile harcın ödenmesine ilişkin usul ve esasları belirlemeye ve harç miktarını bir katına kadar arttırmaya yetkili olacak. Bu uygulama, kanunun yayımı tarihinde yürürlüğe girecek. 
     Vadeli mevduat ve vadeli döviz tevdiat hesabı ile özel finans kurumlarında açılan katılma hesabı sahiplerinden vade sonunda her bir hesap için b lar ve özel finans kurumlarınca 1 milyon lira özel işlem vergisi tahsil edilecek. Bankalar ve özel finans kurumlarınca her ay tahsil edilen bu vergi, ertesi ayın 7. günü akşamına kadar ilgili vergi dairelerine bir beyanname ile beyan edilecek ve aynı süre içinde ödenecek. 
     Bu hüküm, kanun yürürlük tarihinden sonra vadesi dolan hesaplar için de uygulanacak. Bu uygulama, 31 Aralık 2002 tarihine kadar sürecek. 
     Tasarı, Genel Kurul'a katılan 198 iktidar milletvekilinin tümünün olumlu oyuyla benimsendi. 
     Yaklaşık 10 dakikada kabul edilen tasarının görüşmelerini, Başbakan Bülent Ecevit de izledi. 
     
     







</TEXT>
</DOC>
