<DOC>
<DOCNO> 6394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/spor/spo02.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Andersson, hızla iyileştiğini söyledi, İsveç’ten mesaj gönderdi 
</HEADLINE>
<TEXT>
Finalde goller benden 
Ünlü yıldız, "Galatasaray’a kaybetseydik oynamadığım için kendimi baskı altında hissedecektim" dedi ve ekledi "Şimdi mutluyum ve dönmek için sabırsızım" 
     İRFAN KURTULMUŞ - Göteborg 

     Sevinçli ve gururlu 
     GÖTEBORG Kulübü’nün kondisyon salonunda canla, başla çalışırken gördük Kenneth Andersson’u... Yine hırslıydı. Bir yere yetişecekmişcesine ataktı. Bir an önce tamamen düzelmek, eski günlerine dönmek istiyor gibiydi. İdmanı bittiğinde kan, ter içindeydi. Yanımıza geldi "Çok sevinçliyim" dedi, kupada finale kaldıkları için gurur duyduğunu söyledi ve devam etti "Şimdi sıra bende. Finalde goller benden." 
     
     "Koşmaya başlayacağım" 
     SAKATLIĞINI sorduk. Anlattı "Ameliyattan bir hafta sonra alçım alındı. Koltuk değneklerini de attım. Sonrasında ayağımı kuvvetlendirici antrenmanlara başladım ve h l da devam ediyorum. Haftaya ameliyattan bir buçuk ay geçmiş olacak. Bir süre sonra koşmaya başlayacağım. Tam olarak ne zaman iyileşeceğim o koşularda ağrı olup, olmamasına bağlı. Önemli olan ayağımın güçlenmesi. Çok başarılı ameliyat geçirdim." 
     
     "Formamı çok özledim" 
     ANDERSSON, konuyu Fenerbahçe’ye getirdi "İkinci yarının başlamasıyla Fenerbahçe’nin ilk maçını kazanması, ardından kupada Galatasaray’ı eleyerek finale çıkması mükemmel. Bu maçları kaybetseydik oynayamadığım için kendimi baskı altında hissedecektim. Şimdi rahatım. Mutluyum ve dönmek için sabırsızım. Bu iki galibiyet beni son derece duygulandırdı. Formamı da çok özlediğimi belirtmeliyim." 
     
     "Serhat büyük yetenek" 
     SERHAT’ın attığı gollerden mutluluk duyduğunu söyledi Andersson ve devam etti "O büyük bir yetenek. Çok daha iyi olacak. Zaten Fenerbahçe takım olarak mükemmel. Fenerbahçe, ameliyat masraflarımı ve buradaki çalışma giderlerimi karşıladı. Kendimi borçlu hissediyorum. Zaten takım arkadaşlarımla sürekli irtibat halindeyim. Dönmek için gün sayıyorum." 
     
Tek idman      Fenerbahçe Gençlerbirliği maçının hazırlıklarına dün yaptığı tek antrenmanla devam etti. Ogün, Johnson çalışmaya katılmazken, Mirkoviç ve Serkan ayrı çalıştı. Siirt deplasmanına Fenerbahçe’nin iki gün önceden gideceği açıklandı. Lazetiç ise 23. yaş gününü kutladı. Bu arada Başkan Aziz Yıldırım, bugün Almanya’ya giderek stad projesiyle ilgili yeni sistemleri inceleyecek. 
     
Fener’den sert yanıt      Murat Özaydınlı, Osman Hattat’ı tahrik etmekle suçladı 
     YUSUF KOBAL 

     FENERBAHÇE’NİN, Galatasaray’ı elemesinin ardından, Sarı - Kırmızılı yönetici Osman Hattat’ın başlattığı polemik değişik boyutlara ulaştı. Galatasaraylı bazı taraftarlar sanal ortamda Fenerbahçe Asbaşkanı Murat Özaydınlı’ya tehditler sıraladı. Küfürler ve tehditlerle dolu elektronik postalar alan Murat Özaydınlı bu saldırıyı 1500 üyesi bulunan Fenerlist grubuna bildirince ortalık karıştı. 
     ÖZAYDINLI, yöneticilerin sağduyulu olmasını belirtip, Osman Hattat’ın seyircilerin üstüne araba sürdürerek, Fenerbahçelileri tahrik ettiğini ileri sürdü. Asbaşkan, "Ortaya kıvılcım attılar. Ama Fenerbahçe Stadı sağlamdır. Biz Ali Sami Yen’e gittiğimizde küfürlere maruz kalıyoruz. Stadımızdaki maçta Galatasaray seyircisine en ufak saldırı olmadı. Kimseyi tahrik etmeyelim" dedi. 
     
Eğlenceyi kesin’      FENERBAHÇE’DE, Gençlerbirliği ile lig maçı için karşı karşıya gelecek futbolculara, Mustafa Denizli’den net uyarı geldi "Artık eğlenceyi kesin." Galatasaray’ı elemenin keyfini sürdüren oyuncuları saha ortasında toparlayan Denizli, gerçek yaşama dönmek durumunda olduklarını söyledi. Ünlü hoca dünkü idmanda, lig ve kupa şampiyonluğu için disiplin de istedi. 
     
Diyarbakır ısrarı      FENERBAHÇE Teknik Direktörü Mustafa Denizli, kupa finalinin Diyarbakır kentine heyecan getireceğini söyledi. Asbaşkan Murat Özaydınlı ise İzmir - Diyarbakır seçimiyle ilgili "Takımımızdan eminiz. Taraftar büyük güçtür, hasılat da farkeder, ama biz, Diyarbakır ve yöre insanını kucaklamak istiyoruz. Spor kardeşliktir ve yöre insanının mutluluğu bizim için paradan önemlidir" yorumunu yaptı. 
     
İzmir daha şanslı      FENERBAHÇE’NİN, kupa finalinin Diyarbakır’da oynanması yolundaki talebine karşılık, Gençlerbirliği’nin İzmir’i istemesi, stat kapasitesi de göz önüne alınarak olumlu bulundu. Futbol Federasyonu tarafından belirlenecek finalin adresi için İzmir Atatürk stadının 70 bin kişilik kapasitesinin hasılat açısından kulüpler lehine görünmesi, eğilimi bu kente çevirdi. 
     


 SPOR 


































</TEXT>
</DOC>
