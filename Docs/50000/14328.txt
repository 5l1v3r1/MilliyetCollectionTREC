<DOC>
<DOCNO> 14328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/siyaset/siy01a.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekli Oramiral Güven Erkaya’nın anılarındaki bomba 
</HEADLINE>
<TEXT>
Erkaya, Hoca’ya yol verdi 
Erbakan’ın iki buçuk saatlik ziyaretini Erkaya şu sözlerle noktaladı Ziyaret bitmiştir, size iki saat fazla katlandım 
     ÖNAY YILMAZ İstanbul 

     Emekli Büyükelçi Taner Baytok, yakın çalışma arkadaşı emekli oramiral Güven Erkaya ile ölümünden kısa bir süre önce yaptığı söyleşileri "Bir Asker, Bir Diplomat" adlı kitapta topladı. Erkaya, bu kitapta yakın tarihimizin en önemli olaylarının gizli kalmış bilgilerini Baytok’a açıkladı. 
     Erkaya, Saddam’ı düşürme planını, Kocatepe’nin batırılışını ve Erbakan’la ilk tanışmalarını, Avrasya gemisinin kaçırılışını şöyle anlatıyor 
     
Erbakan’la ilk görüşme      Erkaya, Erbakan’la ilk görüşmesinin Donanma komutanıyken Gölcük’te olduğunu, o sıralarda Muavenet gemisinin, Ege Denizi’ndeki NATO tatbikatında Amerikan uçak gemisinden atılan iki güdümlü mermiyle hasar aldığını anlatıyor. Bir gün, Şevket Kazan’ın telefon ettiğini, Erbakan’ın kendisiyle görüşmek istediğini belirterek, şöyle devam ediyor 
     "Başsağlığı ve geçmiş olsun demeyi arzu ettiğini bildirerek, benimle görüşmekte ısrar edince randevuyu vermişler... Erbakan sözü, Muavenet gemisinin komutanına getirdi. Gemi komutanının Moskova’da ataşelik yapmış çok kıymetli bir subay olduğunu belirtti. Evet çok değerli bir subayımızdı’ dedim. Bu CIA’nın işi’ dedi. Sayın Erbakan bunu nasıl söylersiniz Elinizde belgeler varsa, bu belgeleri Genelkurmay’a lütfen verin, incelemede dikkate alsınlar’ dedim. 
     
Kışlaya politika sokmayın      Sonra lafı, adil düzene getirdi. Ben sözünü keserek Donanma’nın politika konuşulacak bir yer olmadığını hatırlattım. Taziyette bulundunuz bitti’ dedim. Ama onu durdurmak ne mümkün... Çantasından kitaplar, kasetler çıkardı. Onları okumamı, seyretmemi, sonra da Donanma içinde dağıtmamı istiyor. Çıkarttıklarını, hemen çantasına koyup götürmesini söyledim. Askeri kuruluşların politika yeri olmadığını belirttim. Size tavsiye ederim, sakın kışlaya politikayı sokmaya teşebbüs etmeyin, bu çok tehlikeli bir yol olur’ dedim. Hiç duymamış anlamamış gibi devam ediyor. Nezaket ve hoşgörünün bu kadar kötüye kullanılmasının daha başka bir örneği olamaz. Tam iki buçuk saat. Ben sözünü kesiyorum. Her seferinde kaldığı yerden yeniden başlıyor. Zile bastım. Genel sekreter gelince, Aşağıya haber verin, misafirler çıkmak üzere’ dedim. O hala konuşuyor... Ziyaret bitmiştir, size iki saat fazla katlandım’ dedim... Aşağı indiğimde bütün gazeteciler orada. Amiralimle bütün konuları, adil düzeni konuştuk, bütün konularda hemfikiriz’ dedi." 
     
Çiller’den Erkaya’ya Paşam harek tı siz yönetin      "Gemideki teröristler İstanbul Boğazı’na girmekte ısrar edince, Çiller, Paşam, bütün kriz merkezlerini size bağlıyorum, harekatı benim adıma siz idare edeceksiniz’ dedi. Çiller de Özal gibi, komutakontrol, devlet düzeni falan tanımıyor. İşi kimin yapabileceğine inanmışsa, onunla yürütmek istiyor. Bunu daha sonra Kardak krizi sırasında da yaşadım... Sonunda teröristler dışarı çıkarak teslim olmayı kabul ettiler. İşin bir acı yanı var bu olaya Donanma müdahale edip halletmese, İstanbul Valiliği’nin, emniyetinin en küçük bir hazırlık ve önlemi yok..." 
     
Kocatepe gemisi nasıl batırıldı Dramın parolası Şenlik başladı’      Kıbrıs Harekatı’na Mersin’den katıldığını anlatan Erkaya, deniz karakol uçağının geçtiği raporda, bir konvoyun doğuya, Baf’a doğru yol aldığının belirtilmekte olduğunu ve kendilerinden bu gemilerin Kıbrıs’a çıkmalarının engellenmesinin istendiğini anlatıyor... "İşte bütün olayları başlatan rapor bu..." diyen Erkaya, şöyle devam ediyor 
     "Tekrar deniz karakol uçağıyla temas kurup bilgileri göndermelerini istedim. Cevap, Sis yüzünden aşağısını göremiyoruz’ oldu... Gemilerden birinin Yugoslav, diğerinin İtalyan ticaret gemisi olduğu nihayet anlaşılmıştı... Deniz Kuvvetleri’ne bir mesaj yolladım. Bu sırada çarkçıbaşım Metin Sürüş köprü üstüne, yanıma geldi... Metin, Komutanım buraya Yunan uçakları gelir mi ’ diye sordu. 
     
Taaruzdan korkuyordum      Metin buraya Yunan uçakları gelmez ama biraz sonra Türk uçaklarının gelmesinden endişe ediyorum. Biz adeta sözü edilen konvoyu oluşturduk. Konvoy sanıp bize taarruz etmelerinden korkuyorum’ dedim. Daha lafımı bitirmeden radardan Türkiye yönünden gelen uçakları rapor ettiler. Başlangıçta ateş etmeyi düşünmedim. Üzerimizden iki roket geçip hemen yanımızda denize düştü... Vay anasına olacak iş değil. Ancak o zaman Atış serbest’ emrini verdim... Saat 21.00 sularında, Kocatepe’nin akaryakıt ve cephanesiyle birlikte infilak edişini ve batışını unutamıyorum... 
     Kanaatimce olanların tek bir izah yolu var basiret bağlanması. Yalnız konuyu kapatmadan ilginç bir şey söyleyeceğim. Kafamıza bomba yağan bu hava harekatının parolası neydi biliyor musun Şenlik başladı’. Ne talihsiz raslantı değil mi " 
     


 SİYASET 

















</TEXT>
</DOC>
