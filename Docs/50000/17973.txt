<DOC>
<DOCNO> 17973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/yazar/okur.html </URL>
<DATE> 2001/04/25/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Boyner - Sabancı ortaklığı 
</HEADLINE>
<TEXT>

     Osman Boyner, 1950'lerden bugünlere uzanan iş hayatını dost sohbetlerinde "Tencerede pişirdiğimizi kapağında yiyerek geldik" diye anlatır. 
     Osman Boyner, Boyner Holding'in kurucusu. 
     Boyner Holding'in kurum kültürü, "Belirli aile etiklerine bağlılık..." 
     Boyner Holding'in ana işi tekstil. 
     Holdingin dinamo şirketi Altınyıldız, Beymen, Network, Çarşı Mağazacılık, Alboy, Advantage Card. 
     Kısacası tektstil, konfeksiyon, mağazacılık, tüketici kartı gibi geniş bir yelpaze. Ve bu yelpaze hep yeni bir iş kurma, yeni bir marka yaratma konusunda bugünlere gelmiş. Ancak, dün gelen bir açıklama 
     Akbank Yönetim Kurulu, Boyner Holding'in Benkar Tüketici Finansmanı ve Kart Hizmetleri AŞ'deki çoğunluk hisselerine tekabül eden bir bölümünün alımı için ön protokol imzalanması için detaylı inceleme yapılması hususunda genel müdürlüğe yetki verilmesini kararlaştırdı." 
     
Ne tür bir satış      Bu açıklamaya ilk değerlendirme "joint venture..." 
     Ancak kriz döneminde böyle bir açıklamanın gelmiş olması da kafaları karıştırıverdi. 
     Çünkü, acaba bu joint venture, bir kriz satışı mı 
     Boyner Holding'in askeri ihalelere girip girmediğini bilmiyoruz ama bildiğimiz kamu kuruluşlarıyla iş yapmadığı... 
     Baba Boyner, çok partili dönemin girişimcisiydi. Muhafazakardı. Yönetimi ondan devralan oğul Cem Boyner sivri dilli. 
     Taban tabana zıt iki kuşak... 
     Fakat bir özellik var, girişimcilik ruhu... 
     Ve bu ruh marka yaratma konusunda aynı çizgide. 
     Gelinen noktada farklılık, burada ortaya çıkıyor. 
     Baba Boyner, yarattığı markadan ve çalışma prensiplerinden taviz vermiyor. Ama oğul Boyner, alt ürün gruplarını da deneyip müşteri yelpazesini zenginleştirmeye çalışıyor. 
     Örnek mi Fransızların ünlü mağaza zinciri "Tati." 
     Bu anlayış tartışmaları ya da grupla ilgili düşüncelerin de karmaşıklaşmasına yol açıyor. 
     
Alım-satım kültürü      Boyner Holding'in alım satım kültürü yok. 
     Benetton'la mağazacılık olayını bir yana bırakırsak, 1980'li yıllarda mobilya konusunda başlayan ortaklık, madencilik deneyimi hep geri adım atmayla sonuçlanmış. 
     Fakat profesyonelleşmeye büyük önem veren ve siyasete girerken işini profesyonel ellere teslim edip, sonra da yeniden bayrağı devralan Cem Boyner, kafasını üç yıldır finans sektörüne takmıştı. Baba Boyner, banka alım işine hep karşı çıktı. 
     Cem Boyner, farklı yoldan finansa girmeye karar verdi. 
     Perakende zincirinde atılım ve yenilik yapmak için elinden geleni yaptı. 
     Perakende zincirini farklılaştırırken, müşteri kartları konusunda da bir ilke imza attı. 
     1 milyon 400 bin kişiye sahip Advantage Card, sigorta, tüketici finansman şirketi derken gelinen nokta Sabancı ailesine ait Akbank'la ortaklık biçiminde yansıdı. 
     Galiba, oğul Boyner "hayallerini karşılıyor." 
     Akbank - Benkar ortaklığı aile içinde nasıl değerlendirilir, bilemeyiz. Ama iş dünyasında yorumlanması çok farklı olacak. Bu kesin... 
     
     







'Terörist' mi .. 


Burası yol çeçen hanı 


Hortumlama olmasaydı... 


Yolçeçen Hanı 


MHP'deki Ecevit ve koalisyon rahatsızlığı... 


Bertolucci ve siyaset 


Bu kafayla .. 


Terörün adı... 


Bizim çocuklara’ yeni eylem tavsiyeleri 


Boyner - Sabancı ortaklığı 


Telefon dinlemenin dayanılmaz hafifliği 


Tarihin tekrarı mı 


Rekabet gücümüz iki basamak daha geriledi 


16. maddenin neyi değişecek 


Araba atların önünde 


Öteki Ankara 


Narin’in desteği siyasete isteği özel sektöre 


</TEXT>
</DOC>
