<DOC>
<DOCNO> 49902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/magazin/mag01.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hülya Avşar evine kapandı 
</HEADLINE>
<TEXT>

Eşi ile bir yemekte hıçkıra hıçkıra ağlayan Avşar, ne konuşuyor ne telefonlara çıkıyor. Modacısı ise, Babası için ağladı’ diyor 
     YAŞAR ÇAKMAK, BİRSEN ALTUNTAŞ 

     Pazartesi günü gittikleri Kıyı Restoran’da eşi Kaya Çilingiroğlu ile kavga edip ağlayan Hülya Avşar, olayın dünkü Milliyet gazetesinde yer almasının ardından kendisini evine kapattı. Telefonlara çıkmayan Avşar, hıçkırarak ağladığı gecenin ilerleyen saatlerinde Çilingiroğlu ile gittiği, sosyetenin ünlü isimlerinden Mehmet Garan'ın eşi Zeynep Garan'ın doğum günü partisinde de hayli gergindi. 
     
     Ailevi sorunumuz’ 
     Hülya Avşar, Şamdan'ı bir geceliğine kapatan Garan çiftinin partisinde de basının sorularını yanıtlamadı, sadece eşiyle poz vermekle yetindi. Eşi Kaya Çilingiroğlu da, soruları, "Bu bizim ailevi sorunumuz. Kimseye hesap vermek zorunda değilim" şeklinde cevapladı. 
     Avşar'ın ağladığı gece aynı masada yemek yiyen modacısı ve yakın arkadaşı Dilek Hanif ise şöyle konuştu "Eski günlerden konuşurken rahmetli babasıyla ilgili bir şeyler geldi aklına. Duygulandı, ağlamaya başladı. Kavga, gürültü falan yoktu kesinlikle masada." 
     



 MAGAZİN 















</TEXT>
</DOC>
