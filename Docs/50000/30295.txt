<DOC>
<DOCNO> 30295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/son/soneko14.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti... 
</HEADLINE>
<TEXT>

     İMKB Ulusal-100 Endeksi önceki kapanışa göre 269.80 puan kayıpla, 1. seansı 10,883.26 puandan tamamladı. 
     Hisse senetleri ortalama yüzde 2.42 oranında değer kaybetti. 
     Borsa'da günün ilk seansında, IMF ve Dünya Bankası'nın Türkiye'ye sağlanacak kredilere ilişkin toplantılarının ertelenmesinin yarattığı tedirginlik devam etti. 
     1. Seansa 11,073.67 seviyesinde başlayan endeks minimum 10,799.46 seviyesine kadar geriledi. Dün ikinci seansı 11,153.06 puandan tamamlayan endeks, işlemlerin ilk bir saatinde 11 bin seviyesinde tutunmaya çalışmasına rağmen, seansı 10.883.26 puandan tamamladı. 
     Kapanışta mali endeks 436.68 puanlık kayıpla 15,553.61 puana, sınai endeks 129.99 puanlık kayıpla 8,542.71 puana, hizmetler endeksi de 158.78 puanlık kayıpla 6,307.57 puana düştü. 
     Böylece önceki kapanışa göre, mali grup hisseler ortalama yüzde 2.73, sınai grubu hisseler yüzde 1.50, hizmetler grubu hisseler de yüzde 2.46 oranında değer kaybetti. 
     1. seansta işlem gören toplam 281 hisse senedinden 182'si değer kaybetti. 36 hisse senedi değer kazanırken, 63 hissenin fiyatında ise değişiklik olmadı. 
     Seansta, 121 trilyon 507 milyar 915 milyon liralık işlem hacmi oluştu. 
     1. seansta, Yapı Kredi Bankası, Garanti Bankası, Sabancı Holding, Tüpraş ve Vestel en yoğun işlem gören hisseler oldular. 






</TEXT>
</DOC>
