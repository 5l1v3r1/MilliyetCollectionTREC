<DOC>
<DOCNO> 39528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/yazar/zbirand.html </URL>
<DATE> 2001/08/29/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
Bürokraside, sivil asker farkı artıyor 1 
</HEADLINE>
<TEXT>

     Türkiye’nin iyi yönetilmediği konusunda herkes hemfikir. Eğer bu ülke, tüm zenginliklerine ve avantajlarına rağmen h l ayakları üstünde duramıyor ve bir krizden diğerine yalpalanıyorsa, yönetimin temellerinde bir hastalık var demektir. 
     Genelde hepimiz bu hastalığın politikacılardan ve özellikle de liderlerden kaynaklandığına inanırız. Her biri birkaç dil bilen, iyi eğitilmiş politikacılar, vizyon sahibi, ilkeli dürüst ve genç liderler tarafından yönetildiğimiz taktirde, ülkenin düzlüğe çıkacağını sanırız. 
     Yıllardan beri de, idealimizdeki politikacıları ve liderleri ararız. 
     Diğer bir tutkumuz da, askerin ülke yönetimindeki etkinliğidir. Kimimiz alkışlar, kimimiz eleştirir. Aslında asker de bizim gibi, Türkiye’nin iyi yönetilmesini ve zenginleşmesini ister. Yönetime müdahaleyi de ellerindeki silaha güvenerek veya iktidar hırsıyla yapmaz. Sivil kadroların bıraktıkları boşlukları doldurmak, tıkanıklıkların önünü açmak, sivilin çözemediği sorunların üstesinden gelebilmek için yapar. 
     İşte işin püf noktası da budur. 
     Hiçbirimiz konuyu yeterince inceleyip, "Türkiye neden iyi yönetilemiyor Askerin etkinliği nereden kaynaklanıyor " sorularını açıkça sormuyoruz. 
     Oysa, gözümüzün önünde dev bir gerçek yatıyor. 
     Sivil bürokrasi, özellikle son 20 yıl içinde giderek çaptan düşerken, asker bürokrasisi aynı dönem içinde kalitesini giderek arttırdı. 
     
Sorunun temeli sivil bürokraside      Eğer Türkiye bugün iyi yönetilemiyor, yolsuzluk oranı artıyor, çarklar hızlı dönemiyor, çözüm getiren formüller üretilemiyorsa, bunun başlıca nedeni bürokrasinin hemen her yönden dökülür bir duruma girmesidir. 
     Unutmayalım ki, politikacılar genel yön veren kişilerdir. Onlar uzman değillerdir. Her bakan altındaki bürokratlar ne üretir, nasıl çalışırlarsa ona bağlı olarak başarılı veya başarısız olur. 
     Devletin iyi işlemesinin tek koşulu, iyi yetişmiş, işini iyi bilen asker hariç, devletten ve belediyelerden para alan herkesi kastediyorum sivil bir bürokrasiye sahip olmasıdır. 
     Bakanlar gelirler ve giderler. Bürokratlar hancıdır. Dosyaları onlar bilirler. Çözümleri onlar üretirler. Bakanlar, önlerine konulan senaryolardan birini seçer, o kadar. 
     Başarılı bakan, bürokrasisini iyi çalıştıran, ülkenin ihtiyaçlarına göre doğru senaryoları seçendir. 
     Ancak bürokrasi kalitesiz, korkak olur ve çalışmazsa, bakan tek başına ne yapabilir ki .. 
     Maalesef Türk bürokrasisi bugün iflas noktasındadır. 
     Her gelen iktidarın bürokrasiye kendi adamını sokması, kadroları tıklım tıklım doldurması, aşırı siyasallaştırılması ülkeyi bugüne getirmiştir. 
     n Kalite çok düşmüştür. Kendi dükkanınızda en basit işi vermeyeceğiniz kişiler, milyarlarca dolarlık projeleri inceleme ve kararlaştırma mevkiindedirler. 
     n Uzman niteliğinde ve işini bilen bir azınlığın dışında kalanlar, sigara ve çay içerek binaları doldurmanın dışında hiçbir şey yapmamaktadırlar. 
     n Dünya ile hiç ilgileri olmadığı gibi, Türkiye’yi de sadece geldikleri taşra kasaba ve kentlerin dışında tanımamaktadırlar. Büyük çoğunluğun tek amacı, işini sürdürmektir. Devlet, memuru işten atılmadığı için kadrolar boşu boşuna şişmektedir. 
     n Kadrolar şiştikçe devlet bürokratına gereken parayı da ödeyememektedir. Bundan dolayı da bürokratın bir bölümü rüşvetsiz elini kıpırdatmamaktadır. 
     n Bütün bunlara bir de sorumluluk alma korkusu eklenince, çarklar tam anlamıyla kilitlenmektedir. 
     Türkiye’nin bugün en önemli sorunu, en tepelerden başlayıp, aşağıya doğru indikçe kötüleşen, hantal, cahil, yeteneksiz ve sadece maaş alan maaşı yetmediği zaman da rüşvetle kendini besleyen bir bürokrasiyle başbaşa kalmasıdır. 
     Aralarındaki pırıl pırıl, yetenekli, bilgili ve çalışma aşkıyla kavrulan bir azınlıkta, bu durumu seyredip kahrolmaktadır. 
     İşte Türkiye bugün ekonomik krize düşüyorsa, yargı istendiği gibi işlemiyor, kolluk güçleri etkin olamıyor, devlet çarkları dönmüyorsa bundandır. 
     Bürokrasideki erozyon giderek artmaktadır. 
     İyiler, yetenekliler kaçmakta, yeteneksizler ordusu ülke yönetimde söz sahibi konumuna gelmektedirler. 
     Bu örnekler tüm sivil bürokrasi için geçerlidir. 
     Böyle bir mekanizma ve işlemeyen sistemle, istediğimiz kadar iyi politikacı ve lider seçelim, hiç bir işe yaramaz. 
     Peki asker bürokrasisi ne durumda 
     Geceyle gündüz kadar farklı, yarın aynı konuyu, askeri bürokrasiyi inceleyerek sürdüreceğim... 
     
     







Havra'da bir tören 


Kitabına uydurma 


Yine Tayyip Erdoğan değişti mi, değişmedi mi 


Avuçlarında yürekler 


Paran yoksa hemşire varsa doktorsun 


Cari işlemlerdeki gelişmeler 


Ankara duy bu sesi 


Barış uğruna... 


Üç boyutlu ayna’ 


Erkek belli, peki kadın kim 


Kriz öğretmenleri garson yapmış 


Depremzedelerin yakınmalarına bakandan onay 


Evlatlıktan reddetme mümkün değil 


Para Kurulu’ Arjantin’de olmadı, bizde de olmaz 


</TEXT>
</DOC>
