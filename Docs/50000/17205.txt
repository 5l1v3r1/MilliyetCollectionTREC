<DOC>
<DOCNO> 17205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/yazar/akyol.html </URL>
<DATE> 2001/04/20/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kriz ve Kürtler 
</HEADLINE>
<TEXT>

     HADEP Genel Başkanı Murat Bozlak, genel başkan yardımcıları Ahmet Türk ve Mehmet Metiner medya kuruluşlarını ziyaret ediyorlar. 
     Görüşmemizde, sorum üzerine Murat Bozlak, gelecek dönem parlamento için çok önemli bir açıklama yaptı 
     - Baraj makul bir orana indirilmezse bağımsız adaylarla Meclis'e gireceğiz. 23 ilden bağımsız aday çıkaracağımızı hesapladık. 
     Artık parlamentoda da etnik sorunlar tartışılacak Ama HADEP, önceki DEP'ten farklı konuşacak. İşte bir soruma Bozlak'ın cevabı 
     - Kesinlikle federasyon değil, üniter devlet içinde eşit bireysel özgürlükleri istiyoruz... Türkler ve Kürtler öylesine iç içe geçmiş ki, toprak olarak da, siyasi olarak da ayırmak imkansız. 
     Ve ekledi 
     - Türkiye gemisi batarsa hepimiz batarız. Bakın, biz kriz ortamında kışkırtıcılık yapmıyoruz. Öteki muhalefet partilerinden daha sorumlu davranıyoruz. 
     
     BOZLAK'A kendi hayatıyla ilgili bazı sorular sordum. Amacım etnisite sosyolojisiyle ilgili teorileri sınamaktı. 
     'Güneydoğu'da değil, Ankara'nın Şereflikoçhisar ilçesine bağlı Aktaş köyünde doğmuş 
     - Ailemiz üç yüzyıl önce Aktaş'a yerleşmiş. 1960'a kadar köyümüzde ilkokul yoktu, kendi ürünüyle geçinen, içe kapalı bir köydü, herkes Kürtçe konuşurdu, evlenmeler köy içinde olurdu... 
     Ve 1950'den itibaren başlayan ulaşımın gelişmesi ve kentleşme 
     - Ben Türkçeyi ilkokulda öğrendim. Köyümüzde kente gidip gelmeler, ticari ilişkiler arttıkça Türkçe bilenlerin sayısı da arttı, şimdi herkes Türkçe biliyor... Türk - Kürt evlenmeleri arttı. Hatta artık Sünnilerle Aleviler de evleniyorlar. 
     Ya Kürt kimliğinin politize olması 
     - Tabii Kürt olduğumuzu bilirdik. Köyümüz CHP'li idi, biz de öyle, sonra SODEP ve SHP... Paris'teki Kürt konferansına katıldıkları için Ahmet Türk ve arkadaşları İnönü tarafından partiden ihraç edilince, doğuştan sahip olduğum Kürt olma duygum politize oldu 
     
     STATÜ farkları Kürtlerde politik tavırları nasıl etkiliyor Bozlak'ın cevabı 
     - Kürt profesörler, işadamları, varlıklı insanlar var. Bunlar mesafeli duruyor. Ama kaybedecek bir şeyi olmayanlar aktif olarak siyasetin içindeler... 
     HADEP yöneticilerinin üçü de çok ılımlı konuştular. Sıcak bir sohbet oldu. Yakın geçmişte akan kanları, vahim hataları da konuştuk, eleştirilerim oldu, tartıştık. Bunları başka bir zaman yazacağım. 
     Şimdilik diyeceğim şu Kentleşme, ticarileşme, kitlevi eğitim ve demokrasi gibi tarihimizde ilk defa yaşamakta olduğumuz modernleşme dinamikleri nüfusumuzu bir yandan harmanlıyor, üniter devletin sosyolojik tabanı genişliyor... Öbür yandan, aynı süreç köydeyken adeta uyuşmuş olan kimlikler ve kültürel kod'lar konusunda kişilerin bilinçlenmelerine yol açıyor Türban irticanın değil bu sürecin simgesi... Kürt ve Alevi kültürlerinin kendilerini serbestçe ifade talebi de bu sürecin eseri... 
     Üstelik yaşamakta olduğumuz kriz kentleşmeyi, ticarileşmeyi, resmi ideolojiden bağımsızlaşmayı daha da hızlandıracaktır 
     1930'lar geleceğimize model olamaz. Yarınki Türkiye'yi "üniter devlet içinde liberal demokrasi ve kültürel çoğulculuk" olarak düşünmeye mecburuz 
     
     





Kriz ve Kürtler 


Balıkadam... 


Çağlar'ın durumu 


Size atış serbest 


Galatasaray mucizesinin sınırları... 


İki Korsakov 


Derviş'e mektup 


Dert üstüne dert... 


Hukuk nerede 


VALİYE ÇİRKİN TUZAK 


Bozkır'daki kıvılcım 


Seçim paketi 


Ötanazi 


"Zenne 9 milyon TL" 


Ulusal Düşünce Hareketi 


</TEXT>
</DOC>
