<DOC>
<DOCNO> 27997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/spor/spo06.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Antep’ten Roma’ya LIMA 
</HEADLINE>
<TEXT>

Kırmızı - Siyahlılar’ın dört yıl önce keşfettiği Brezilyalı futbolcu, İtalya şampiyonu ile 7 trilyona anlaştı, değerini dokuza katladı 
     MURAT AĞCA 

     BREZİLYA’da Dünya vitrinine çıkmayı bekleyen binlerce futbolcudan biriyken, dört yıl önce Gaziantepspor’a gelen Francisco Lima, sonunda İtalya şampiyonu Roma’ya transfer olarak, hayallerini gerçeğe dönüştürmenin mutluluğunu yaşadı. Kırmızı - Siyahlı kulübün sadece 650 bin dolara mal ettiği Lima, Roma’ya tam 5.75 milyon dolar yaklaşık 7 trilyon lira karşılığında imza attı. 30 yaşındaki Lima, böylece İtalya şampiyonundaki diğer Brezilyalılar Aldair, Emerson, Cafu, Zago ve Azzuncao’ya katıldı. 
     GAZİANTEPSPOR’un yüzde 50 karla 1 milyon dolara İsviçre’nin FC Zürih takımına gönderdiği Lima, 1999 yılında Lecce’ye transfer olarak, İtalya’ya "merhaba" dedi. Orta sahanın iki kanadını da kullanabilen Brezilyalı oyuncu, buradan Bologna’ya geçti. Arkadaşlarının "Tam bir canavar Asla ona karşı oynamak istemeyiz" dediği Lima, sonunda Roma ile üç yıllığına anlaştı. Gaziantep Başkanı Celal Doğan, "Onu biz keşfettik ve Dünya futboluna kazandırdık. Bundan büyük mutluluk duyuyorum" dedi. 
     



 SPOR 

























</TEXT>
</DOC>
