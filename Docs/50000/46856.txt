<DOC>
<DOCNO> 46856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/son/sontur01.html </URL>
<DATE> 2001/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçükçekmece'de polise silahlı saldırı...2 polisimiz şehit oldu... 
</HEADLINE>
<TEXT>

     Küçükçekmece'de polis ekibine yapılan silahlı saldırıda yaralanan 3 polis memurundan ikisi şehit oldu. 
     Küçükçekmece İlçe Emniyet Müdürlüğü Araştırma Büro Amirliği'ne bağlı 77.566 kod numaralı sivil polis ekibine saat 08.30 sıralarında, Fevzi Çakmak Mahallesi Tepeüstü Sokak üzerindeki İSKİ binasının yakınlarında kimliği henüz belirlenemeyen kişi ya da kişilerce silahlı saldırı düzenlendi. 
     Olay yerinde bulunan ve polis ekibinin saldırıya uğradığını gören bir vatandaş, ekibin telsizini kullanarak, ''Acil durum, acil durum polisleri vurdular'' diyerek anons etti. 
     Polis Haberleşme Merkezi'nin uğraşları sonucu heyecan içindeki vatandaş, olayın Sefaköy İSKİ yakınlarında olduğunu bildirebildi. 
     Bunun üzerine, olay yerine çok sayıda polis ekibi sevk edildi. 
     Olaydan sonra Küçükçekmece Özel Dr. Sadık Ahmet Hastanesi'ne kaldırılan yaralılardan polis memuru Köksal Bulut da 21 , burada yapılan tüm müdahalelere rağmen kurtarılamayarak şehit düştü. 
     Saldırıda başından yaralanan ve İ.Ü. Çapa Tıp Fakültesi Hastanesi'ne sevk edilen üçüncü polis memuru Mustafa Bilicik'in de, ameliyata alındığı ve sağlık durumunun ciddi olduğu bildirildi. 
     Saldırıda ağır yaralanan polis memuru Mustafa Koçak 33 da hastanedeki tüm müdahalelere rağmen kurtarılamayarak şehit olmuştu. 
     Bu arada, İstanbul Emniyet Müdürü Hasan Özdemir de, olay yerine gelerek incelemelerde bulundu. 
     






</TEXT>
</DOC>
