<DOC>
<DOCNO> 21667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/magazin/mag01.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Biri Kadirizm’i gözetliyor 
</HEADLINE>
<TEXT>

Peşine bir kameraman takan Kadir İnanır, yediğini içtiğini, gezdiğini tozduğunu kayda aldırıyor. Amacı kendini anlatan bir belgesel yapmak 
     BİRSEN ALTUNTAŞ 

     Kameramanla dolaşıyor 
     TÜRK sinemasının en gözde ve usta erkek oyuncularından Kadir İnanır, kendi belgeselini çekmek için kolları sıvadı. İnanır, bu nedenle gittiği her yere yanında bir de kameraman götürüyor. Öyle ki, kameraman, yemek yerken, dostlarıyla sohbet ederken, gezerken bile Kadirizm’i tarihe mal ediyor, yaşanan hiçbir anı vizöründen kaçırmıyor. 
     
     Keşke ustalar da yapsaydı’ 
     ŞİMDİYE kadar sanatçılarla ilgili belgesellerde ya fimlerden ya da fotoğraf arşivinden yararlanıldığını belirten İnanır, bu durumu şöyle açıklıyor "Hem anı değeri taşıması hem de belgesel için çektiriyorum bu görüntüleri. Elimde çok malzeme oluştu. Keşke aramızda olmayan ustalar da böyle yapsaydı." 
     



 MAGAZİN 
















</TEXT>
</DOC>
