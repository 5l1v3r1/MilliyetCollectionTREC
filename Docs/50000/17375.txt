<DOC>
<DOCNO> 17375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/yazar/pulur.html </URL>
<DATE> 2001/04/21/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Memur, siyasetçi ve TRT... 
</HEADLINE>
<TEXT>

     MESLEĞE ilk girdiğimiz, 1950'li yılların başında, Fethi İnaler adında bir polis müdürünün, haksızlığa isyan edip, taksi şoförlüğüne başladığı anlatılırdı. 
     Fethi İnaler, İstanbul'da asayiş şube müdürü, o zamanki adıyla 2. Şube'nin başında... Bir uyuşturucu kaçakçısı yakalanır, emniyet müdürü, baskının kendisine haber verilmeden yapıldığı için Fethi İnaler'e kızar, birkaç gün sonra da Mersin Emniyet Müdürlüğü'ne atanır, yani sürülür. 
     
     BUGÜN 85 yaşında olan Fethi İnaler, 50 yıl öncesinin bu anısını ve daha nicelerini "Hayatı Yeneceğim"de anlatıyor. 
     Fethi İnaler, atama emrini alır almaz, İçişleri bakanına çıkar, sebebini sorar, bakan söylemez, o ısrar eder, sonunda patlar 
     "Sayın bakanım, sebebini öğrenmezsem, istifa eder, şoförlük yaparım, Mersin'e gitmem " 
     Ve dediğini yapar, İstanbul'da taksi şoförlüğüne başlar. 
     
     BU anıyla bağlantılı, bir başka anı... 
     Fethi İnaler, yine asayiş müdürüdür bir gece, emniyet müdürü onu, Beşiktaş'taki evine bırakır bir apartmanın ikinci bodrum katı... 
     Müdür şaşırır 
     "Yahu Fethi, asayiş şubesi müdürleri, İstanbul'da nerelerde otururlar Söyle bakalım " 
     İnaler de cevap hazırdır 
     "Taksim'de, Lamartin Caddesi'nde, bir randevu evini basarlar, evi tahliye ettirir, orada otururlar " 
     
     ŞİMDİ diyeceksiniz ki, rüşvete "Benim memurum işini bilir " fetvasını veren başbakanların yaşadığı bir ülkede, böyle memurlar kaldı mı 
     Kalmış olacak ki, iki gün önce görevinden istifa eden Sağlık Bakanlığı Müsteşarı Prof. Dr. Haluk Tokuçoğlu bakın ne diyor 
     "Dedikodunun, yalan ve iftiranın en iğrenç örneklerini yaşadım. Çıkar için, makam ve mevki için insancıkların nasıl küçüldüklerine, nasıl iğrenç oyunlara kalkıştıklarına şahit oldum. Yağcılık ve yalakalığın vıcık vıcık nasıl sergilendiğini ibretle ve hayretle izledim." 
     
     BİR şarkı vardır bilir misiniz 
     "O solan bahçede, bülbüllere yer yok " diye... 
     Devlette de böyle memurlara pek yer yok 
     Hatta, televizyon dizilerinde bile yer yok 
     
     BİR ay önce TRT - 1'de her cuma gecesi seyrettiğimiz "Koltuk Sevdası"nı anlatırken 15 Mart 2001 şöyle yazmıştık 
     "Koltuk Sevdası, rüşvet, çamur atma, yolsuzluk, kayırmacılık, devleti soymak, üçkağıtçılık gibi yükselen değerlere direnen, benim memurum işini bilir tarifine uymayan bir yüksek bürokratın öyküsü..." 
     Bunları yazarken de "Koltuk Sevdası"nın başına gelecekleri düşünmüştük düşündüğümüz oldu. 13 dizilik filmi apar topar kesiyorlar. 
     Herkesin nefesini tutarak izlediği, şimdiye kadar TRT'de seyredilen en güzel, vurdulu, kırdılı olmayan polisiye dizi "Karanlıkta Koşanlar"ı da bitiriyorlar. 
     Neden mi 
     "Televoleler, paparaziler" karşısında reyting yapmıyor diye... 
     Halkın vergisiyle çalışan, TRT'nin hedefine bakın 
     
     





En büyük değişim 


Derviş'e omuz 


Paralar nerede 


Hüsamettin Özkan’ın kuryesi İsmail Cem 


Türkiye'nin hiç bitmeyen geçiş süreci... 


Uçaktaki Ankara 


Gül gibi 


Derviş'in şortu Bostancıoğlu'nun 


Hemen şimdi .. 


Şirket gibi yönetilse... 


Müşterini tanı 


İstanbul'da jurnal teşkil tı kurdular 


Memur, siyasetçi ve TRT... 


Sanayie dönüş 


Sabancı'dan dolarlı sözleşmelere son 


Belediye ne yapar 


Yabancı bankalar kriz ticareti’ yapıyor 


</TEXT>
</DOC>
