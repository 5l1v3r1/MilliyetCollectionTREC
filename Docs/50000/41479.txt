<DOC>
<DOCNO> 41479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/ekonomi/eko09.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyon hedeflemesine endeks arayışı 
</HEADLINE>
<TEXT>

     ANKARA Milliyet 

     Merkez Bankası Başkan Yardımcısı Şükrü Binay, bugüne kadar enflasyon hedeflemesi dışında herşeyi denediklerini ve hiçbir alternatifin kalmadığını söyledi. 
     ODTÜ Uluslararası Ekonomi Konferansı açılışında konuşan Binay, enflasyon hedeflemesinde hangi fiyat endeksinin TEFE ya da TÜFE kullanılacağı üzerinde çalışmaların devam ettiğini bildirdi. "Hangi endeksi kullanacağımıza henüz karar vermedik" diyen Binay, "Bir kaç tane de olabilir. Çünkü TÜFE, ekonominin daraldığı zamanlarda enflasyonun düşüşünü destekleyecek bir trend izliyor. Ancak büyüme başladığında bu sorunlu olabilir" diye kaydetti. 
     
     Avantajı da var, devazantajı da’ 
     Enflasyon hedeflemesinde kısa vadeli faiz oranlarını en önemli araç olarak kullanacaklarını kaydeden Binay, reel faizde kademeli olarak düşüş olduğu sürece ve yabancı sermaye girişinin sağlanması halinde enflasyon hedeflemesinde bir sorun yaşanmayacağını bildirdi. 
     Enflasyon hedeflemesinin avantajları kadar dezavantajları olduğunu da ifade eden Binay, "Enflasyon hedeflemesi, üretim ve istihdamda düşük ve dengesiz bir büyümeye neden olabilir" diye konuştu. 
     



 EKONOMİ 




















</TEXT>
</DOC>
