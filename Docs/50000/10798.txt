<DOC>
<DOCNO> 10798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/ekonomi/eko10.html </URL>
<DATE> 2001/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Converse satıldı 
</HEADLINE>
<TEXT>

     EKONOMİ SERVİSİ 

     1980’li yıllarda gençlerin gözdesi olan Converse’nin geçtiğimiz ocak ayında iflas etmesinin ardından mal varlığı ve marka hakları New York’ta düzenlenen bir açık arttırmayla satıldı. İflas yargıçlarının denetiminde düzenlenen açık artırmayı kazanan Footwear Acquistion LLC şirketi 117.5 milyon dolar karşılığında bir zamanların efsanesi olan Converse’nin tüm haklarını satın aldı. Satışlarında yaşanan düşüş nedeniyle 1998 yılından bu yana kötü gidişatı engelleyemeyen şirket geçtiğimiz ocak ayı içersinde iflasını açıklamıştı. Amerikan basını habere geniş yer verirken bu kararın sevindirici olduğunu ve Converse’in çok geniş ve değişmez bir müşteri portföyü bulunduğunu, tekrar piyasaya dönmesiyle birlikte kaliteyi artıracağı yorumunu yaptılar. Converse 1908 yılında Malden kenti yakınında Converse Kauçuk Şirketi adı altında kurulmuştu. 
     


 EKONOMİ 
















</TEXT>
</DOC>
