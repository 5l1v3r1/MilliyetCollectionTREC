<DOC>
<DOCNO> 1136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/siyaset/siy02.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan yenilikçi değil GELENEKÇİ’ 
</HEADLINE>
<TEXT>

Yenilikçi - gelenekçi tartışmasına bu yorumla katılan Gürtuna hangi tarafta olduğunu net olarak açıklamadı 
     EMİNE TÜRKER İstanbul 

     FP’de yaşanan yenilikçi - gelenekçi tartışmasına İstanbul Büyükşehir Belediye Başkanı Ali Müfit Gürtuna da katıldı. Gürtuna, hangi tarafta olduğunu net olarak açıklamazken, "yenilikçi" olarak bilinen Recep Tayyip Erdoğan’ın ısrarla "gelenekçi" olduğunu iddia etti. 
     FP’de yenilikçi - gelenekçi diye bir ayırım yapmanın yanlış olduğunu savunan Gürtuna, görüşlerini şöyle aktardı "Ama bazı meselelerde farklı görüşler de olacaktır. Önemli olan siyasi üslup seviyesini kazanmaktır. Parti içindeki diyalog da önemlidir." 
     
Yeni partiden haberim yok’      Gelenekçiler ve yenilikçilerin sahip oldukları tecrübe ve birikimleriyle geleceğe birlikte yürümeleri gerektiğini söyleyen Gürtuna, yeni parti kurulması konusunda da "Benim haberim yok" diye konuştu. 
     Gürtuna, FP’deki çekişmelerin belediyeye de yansıdığı iddialarını yanıtlarken de, bir süredir servis hizmeti vermeyen Albayraklar firmasıyla yaşanan sıkıntının prosedürden kaynaklandığını iddia etti. Gürtuna Sayıştay onayı geciktiği için belediye personelinin İETT otobüsleriyle taşındığını kaydederek şunları söyledi 
     "İhale onay için aralık ayının 17’sinde Sayıştay’a gönderildi. Ancak araya uzun bayram tatili girdi." 
     
Yenilikçiler Grup’u bekliyor      Biz de tepkimizi ortaya koyalım 
ABDULLAH KARAKUŞ Ankara 
     Yenilikçiler, FP Genel Başkanı Recai Kutan’ın önceki günkü il başkanları toplantısında söylediği "Artık yeter, iş çığırından çıktı. Partiye zarar veriyorlar. asıl ilkesiz bunlar, onlara gereken dersleri verin" sözlerine tepki gösterdi. 
     İl başkanlarının gelenekçiler tarafından tahrik edildiği üzerinde duran yenilikçiler, tepkilerini önümüzdeki grup toplantısında gösterme kararı aldı. Başkanlık divanının kendilerini disipline vermek için toplanmasını da bekleyen yenilikçilerde, "Artık hakaret etmeye başladılar. Bu böyle gidemez. Biz de teşkilatlara derdimizi anlatalım. Yönetimin göz göre göre yaptıklarını gösterelim" düşüncesi öne çıktı. Yenilikçilerden Kemal Albayrak, "Recai Bey’in öyle şeyler söylememesi gerekirdi. FP böyle daha da kötüye gider" dedi. 
     


 SİYASET 


















</TEXT>
</DOC>
