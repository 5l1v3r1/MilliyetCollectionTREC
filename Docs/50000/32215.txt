<DOC>
<DOCNO> 32215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/ekonomi/eko05.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Euromoney’den Akbank’a ödül 
</HEADLINE>
<TEXT>

     Ünlü Finans dergisi Euromoney, Akbank’ı, Türkiye’nin en iyi bankası’ seçti. Akbank ödülünü Londra’da ünlü Natural History Museum’da düzenlenen gecede aldı. 650 kişilik seçkin bir davetli topluluğunun katıldığı gecede dünyanın en büyük ticari banka, yatırım bankacılığı ve aracı kurumların üst düzey yöneticileri hazır bulundu. 
     Gecenin sunuculuğunu ünlü ingiliz aktör Stephen Fry yaptı. Ödül töreninde konuşan Euromoney Başkan Yardımcı Christine Cavolina, Türk bankacılık sektörünün yeni ekonomik ortamda gerçek bankacılık yapmak zorunda kaldığını belirterek değişen bu ortama en iyi Akbank’ın ayak uydurduğunu söyledi. Euromoney Dergisi açıklamasında Akbank’ın, rakiplerine oranla menkul kıymetlere bağımlılığının, net dolar açık pozisyonunun az olmasının ve müşteri tabanındaki çeşitliliğinin ödül kazanmasında rol oynadığını belirtti. 
     



 EKONOMİ 

















</TEXT>
</DOC>
