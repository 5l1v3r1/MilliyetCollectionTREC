<DOC>
<DOCNO> 38793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/son/sonspo01.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
"Gaziantepspor'un hızına ayak uyduramadık" 
</HEADLINE>
<TEXT>

     Gaziantepspor Teknik Direktörü Tevfik Lav, UEFA Kupası ön eleme turu rövanşında Moldova'nın FC Zimbru Kişinev takımını yenerek tur atlayacaklarına her zaman inandığını belirterek, ''Galip geleceğimizi biliyordum, azimli ve hızlı çıktık. İyi ya da kötü oynayacak ama mutlaka kazanacaktık'' dedi. 
     FC Zimbru Kişinev Teknik Direktör Yardımcısı Nicolae Mandracenco ise, oyunun güzel geçtiğini, tribünlerin adeta ''hop oturup, hop kaltığını'' ifade etti. 
     Hızlı oyunun Gaziantepspor'a avantaj yarattığına dikkati çeken Mandracenco, şöyle devam etti 
     ''Gaziantepspor gol atmayı başardı. Yarattığımız tehlikeler, pek de yetenek gerektirmeyen beceriksizlik nedeniyle değerlendirilemedi. Gaziantepspor daha çabuk ve hızlı oynadı, bizimkiler yetişemedi, ayak uyduramadı. Bu nedenle kalemizde çok tehlikeler yaşadık.'' 
     
     







</TEXT>
</DOC>
