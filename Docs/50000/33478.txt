<DOC>
<DOCNO> 33478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/son/soneko19.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada 2. seans böyle geçti... 
</HEADLINE>
<TEXT>

     İMKB Ulusal-100 Endeksi, 1. seansa göre 429.39 puan artışla 2. seansı 10,034.94 puandan tamamladı. 
     Hisse senetleri ortalama yüzde 4.47 oranında değer kazandı. 
     Borsa'da ilk seans yaşanan 79 puanlık düşüşün ardından, günün ikinci yarısında piyasa, Devlet Bakanı Kemal Derviş'in açıklamalarıyla moral buldu. 9,595 puan seviyesinde açılan seansın ilk dakikalarında en düşük 9.572 puanı gören Endeks, daha sonraki gelişmelerle yükselişe geçti. 9,931 puana kadar çıkan Endeks, ilk bir saati kar realizasyonlarıyla 9,839 puanla geçti. 
     İkinci yarıda da yükseliş eğilimini sürdüren piyasa, alımların genele yayılmasıyla 10 bin seviyesini zorlamaya başladı. Kapanışa doğru gelen kararlı alımlarla 10 bin puanı aşan Ulusal-100 Endeks, seansı 10,034.94 puandan tamamladı. 
     Hisse senetleri günün tamamında yüzde 3.62 oranında değer kazandı. 
     Kapanışta mali endeks 650.07 puanlık artışla 14,118.77 puana, sınai endeksi 264.98 puanlık artışla 8,303.75 puana, hizmet endeksi de 226.66 puanlık artışla 5,446.07 puana yükseldi. 
     Böylece ilk seansa göre mali grup hisseler ortalama yüzde 4.83, sınai grubu hisseler yüzde 3.30, hizmet grubu hisseler de yüzde 4.34 oranında değer kazandı. 2. seansta işlem gören toplam 289 hisse senedinden 196'sı değer kazandı. 34 hisse senedi değer kazanırken, 59 hissenin fiyatında ise değişiklik olmadı. 
     Seansta, 213 trilyon 22 milyar 723 milyon liralık işlem hacmi oluştu. İki seansın işlem hacmi toplamı da, 328 trilyon 838 milyar lira olarak gerçekleşti. 
     2. seansta, Yapı Kredi Bankası, Sabancı Holding, Tüpraş, Vestel ve Akbank en yoğun işlem gören hisseler oldular. 






</TEXT>
</DOC>
