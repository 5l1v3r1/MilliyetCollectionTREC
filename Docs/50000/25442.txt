<DOC>
<DOCNO> 25442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/dunya/dun02.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağzını bozdu 
</HEADLINE>
<TEXT>

...Arafat katil, hasta bir yalancı 
     DIŞ HABERLER SERVİSİ 

     İsrail’le Filistinliler arasında ateşkes sağlanmasına yönelik uluslararası diplomatik girişimler yoğunluk kazanırken, İsrail Başbakanı Ariel Şaron, Filistin lideri Yaser Arafat’ı "katil ve yalancı" olmakla suçladı. 
     Rus NTV kanalı tarafından kendisiyle yapılan ve İsrail’de tekrar yayınlanan bir röportajda Arafat’la ilgili olarak "Onun bir devlet başkanı gibi davranacağını sanan kişiler vardı, ancak o, terörist ve katillerin başı gibi hareket ediyor" diyen Şaron, Filistin liderinin "katil" ve "hasta bir yalancı" olduğunu iddia etti. 
     
Şaron’un sözleri bakanlarını kızdırdı      Şaron’un bu sözleri İsrail Dışişleri Bakan Yardımcısı tarafından tepkiyle karşılandı. İsveç’in başkenti Stockholm’de bulunan Melchior, "Ben bu tabirleri kullanmazdım" dedi. 
     Bu arada, İsrail ile Filistin arasında olası bir topyekun savaştan endişe eden ABD Başkanı George Bush, önceki yönetim gibi Ortadoğu ile ilgilenmek zorunda kalırken, Merkezi Haberalma Teşkilatı CIA Başkanı George Tenet’i bölgeye gönderdi. Tenet her iki tarafla da güvenlik görüşmelerinde bulunacak. 
     



 DÜNYA 












</TEXT>
</DOC>
