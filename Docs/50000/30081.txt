<DOC>
<DOCNO> 30081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/yazar/tamer.html </URL>
<DATE> 2001/07/03/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
"Gümrükler için tek bir işadamı bile aramadı " 
</HEADLINE>
<TEXT>

     İş çevreleri arasında gümrükte işi olup da gümrüklerden şikayetçi olmayan birine rastladınız mı hiç Şahsen ben rastlamadım. 
     "Kevgire dönmüş gümrükler" deyimi, tıpkı trafik canavarı gibi dilimize yıllardır yerleşmiş bir kavram. Oysa sanayimizin rekabet gücünü koruyabilmesi açısından da, tüketicilerin Uzakdoğu'dan yurda giren kalitesiz mallara karşı korunması açısından da düzgün çalışan gümrüklere öylesine ihtiyacımız var ki... 
     Gümrük Müsteşarı Nevzat Saygılıoğlu'dan işadamlarına sitem var "10 aydır bu görevdeyim, tek bir işadamı beni şu müdürünüz ya da şu muavininiz şu gümrük kapısında işleri yokuşa sürüyor diye aramadı" diyor. 
     Anlaşılan 5 Nisan kararları sırasında Hazine Müsteşar Yardımcısı'yken de, meşhur vergi reformu hazırlanırken Maliye Bakanı Zekeriya Temizel'in Gelirler Genel Müdürü olduğu dönemde de, Turizm Müsteşarı'yken de işadamları Saygılıoğlu'nu her gerektiğinde arayarak taleplerini, uyarılarını ve yakınmalarını iletmekte hiç de çekingen davranmıyorlarmış. 
     Pekiyi konu gümrükler olunca neden hiç seslerini çıkartmıyorlar dersiniz Oysa eş - dost sohbetlerinde laf ne zaman gümrüklere gelse, istisnasız hepsinin anlatacak bir öyküsü vardır ve öykülerin tümü de gümrüklerde işlerin nasıl hatır - gönül ve rüşvetle yürüdüğüyle ilgilidir. 
     Muhtemelen işadamları, geçmişte yaptıkları uyarılar dikkate alınmadığı için kendi yöntemlerini geliştirerek işlerini aksatmadan yürütüyorlardır. "Gümrükte adamı olmak" da bu yöntemlerin en bilinenidir. Bu arada ekonomik faaliyetlerin durma noktasına geldiği şu günlerde, firması batacak mı kalacak mı telaşı içindeki işadamı için birinci önceliğin gümrükler olmadığı da düşünülebilir. 
     Yine de bizden hatırlatması Saygılıoğlu uyarılarınızı bekliyor. 
     
Yetkisiz sorumluyla sorumsuz yetkililer Saygılıoğlu "Gümrük alanında polisten jandarmaya, istihbarattan ulaştırmaya, sağlıktan tarıma, hatta vali yardımcısından kaymakama bir sürü sorumsuz yetkilinin yanında bir de yetkisiz sorumlu gümrükçüler var" 
     Pazar günü de yazmıştım. İstanbul Gümrük Başmüdürü Nadide Ünlü ve İstanbul Gümrük Muhafaza Başmüdürü Yusuf Dinç'le birlikte gazetede ziyaretimize gelen Gümrük Müsteşarı Nevzat Saygılıoğlu, gümrüklerde işlerin yürümediğini kabul ederken, fiziki yetersizliklere ek olarak yetki karmaşasına da dikkat çekiyor 
     "Karar alma aşamalarının hiçbirinde gümrükçüler yok. İthalat - ihracat rejimiyle ilgili kararları Dış Ticaret Müsteşarlığı alıyor, ilaç ve bazı gıda maddelerinde Sağlık Bakanlığı, gübre ve tarım ürünlerinde Tarım Bakanlığı son sözü söylüyor. 
     Gümrük personeli ise bu kararların uygulanmasından sorumlu. Yani yetkileri yok, sorumlulukları var. Ancak bu sorumluluklarını yerine getirmeleri konusunda da rahat bırakılmıyorlar. Çünkü gümrük alanlarını sorumsuz yetkililer doldurmuş. Polis orada, jandarma orada, istihbarattan ve Ulaştırma Bakanlığı'ndan temsilciler orada, Sağlık Bakanlığı ve Tarım Bakanlığı yetkilileri orada, hatta vali yardımcısı ve kaymakam orada Anlayacağınız tek bir gümrük alanında 7 - 8 birimden yetkisi olan, ama herhangi bir sorumluluğu bulunmayan kişiler işe karışıyor ve bu karmaşanın sonunda herhangi bir aksaklık olduğunda suç, o alanda belki de sözü bile geçmeyen yetkisiz gümrükçünün sırtına kalıyor. Çünkü kağıt üzerinde uygulamanın sorumlusu olarak gümrükçü görülüyor 
     Gümrükçüler arasından da yanlış davrananlar çıkıyor tabii. Onları yargıya havale ettiğimizde ise bakıyorsunuz, hukuk suçlu bulmayıp size geri göndermiş. Bu alanda hukuk da çalışmıyor." 
     
     DEVAMI YARIN 
     
     
     







Erbakan geliyor mu 


Pahalı dava 


IMF eliyle yürütülür 


Dürüst olunca da laf ederler 


Demokrasi ve özgürlük alanını genişletmek... 


IMF... Sisifos'un kayası 


Kuğunun ölümü 


Ulusal Eğitime Destek Kampanyası 


Programdan kurtulmak 


İyi bir dönem olabilir 


Piyasalar temkinli karşılar 


Kumarcılar doğruyu söylemiyor 


Cem'in iç politikası 


"Gümrükler için tek bir işadamı bile aramadı " 


Dava açmak cezalandırma değildir 


Siyasal avantacılığı dünya yutmuyor 


</TEXT>
</DOC>
