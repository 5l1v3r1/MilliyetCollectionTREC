<DOC>
<DOCNO> 12188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/spor/yyurttas.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇOK LAF, AZ İŞ 
</HEADLINE>
<TEXT>

Ligde son haftalara gelindikçe çeneler öyle bir düştü ki. Adeta Dünya rekorunu kırdık. Bu kadar konuşulan ortamda kalite düşüyor da düşüyor 
     GÜREL YURTTAŞ 

     Dünya’da en iyi futbolu oynayan takımlar şampiyon olur. Bizimkilerse çok konuşanın olacağını sanıyorlar herhalde... 
     Ligde son haftalara gelindikçe çeneler öyle bir düştü ki... Dünya rekorunu kırdık bence... 
     Spor yazarı konuşuyor... Yönetici konuşuyor... Taraftar konuşuyor... Teknik direktör konuşuyor... Futbolcu konuşuyor... Maç görüntülerini izlemek için ekran başına geçen bir kimse, hangi kanalı seçerse seçsin sürekli konuşan, birbirlerini suçlayan, birazdan tekme, tokat kavga edecekmiş izlenimi veren kişileri görüyor karşısında... Sıkılmazsa arada da goller var program arası reklamlar gibi... 
     Bu kadar konuşulan ortamda... Futbol kalitesi düşüyor da düşüyor... 
     Çok laf, az iş olursa... Normali de bu değil mi 
     
     Biri kuyuya taş attı, 40 kişi günlerdir çıkaramıyor... Millet futbolu bıraktı, "kutsal ittifak" etkisi şampiyonluk yarışı yapan takımların maçlarında nasıl da hissediliyor. 
     Fenerbahçe, Rize’ye gelmeden çenebazların iddiaları geliyor önce 
     - Rize’ye teşvik primi gitmiş 
     - Bu hakemi de Galatasaray istemiş 
     Hakem arenada aslanların önüne atılmış bir köle sanki... Dedikodular yüzünden yıpranan, sinirleri gerilen futbolcular her kararına itiraz ediyorlar, adam neredeyse "Allah bir" dese inanmayacaklar. Çaldığı düdüklerde uğultular yükseliyor kavga eden edene... Göz göre göre kırmızı kart gören Abdullah, "kutsal ittifak" etkisinde "Acaba başkasına böyle kart gösterdi mi " diyor. 
     Galatasaray, İzmir’de Siirt karşısına çıkıyor, çenebazlar orada da boş durmuyor... İddialar inanılacak gibi değil 
     - Fenerbahçe, Rize’de sarı kart cezalı futbolcu oynatmış 
     - Bu hakem de kutsal ittifakçılardanmış 
     Saha yine arena gibi... Hedef de elbette hakem... Uzun süre inisiyatifi kaybetmeyen hakem sonunda yoldan çıkıyor. Garip bir penaltı, eyyam kokan kararlar... Burada da sarı ve kırmızı kartlar... 
     
     Şampiyonluk yarışı yapanlar konuşur da diğerleri durur mu 
     Beşiktaşlısı, Trabzonsporlusu da büyüklüklerine toz kondurur mu 
     Eee Onlar da az futbolcu mu Onlarınki yönetici değil mi 
     Biri eski hocası Scala’yı suçlar yakışıksız suçlamalarda bulunur. Öteki her kötü sonucun faturasını eski yönetim kuruluna keser. 
     O futbolcular da hakemlerin etrafında, durmadan itiraz eder. 
     Nerede doyumsuz bir futbol izlediniz söylesenize... Rize’de mi İstanbul’da mı Ya da İzmir’de mi 
     Her yerde çok laf, az iş 
     Yapmayın beyler artık yeter 
     Lütfen az laf, çok iş... 
     Yoksa bu gemiyle birlikte herkes denizin dibine gider. 
     
Ne yaptın kaptan      Hagi, çok şey verdi Galatasaray’a... Şampiyonluklarda, kupalarda büyük pay sahibi oldu. Futbolculara da örnekti. 
     Ama son zamanlarda başka şeyler de öğretmeye başladı ki eyvah 
     Onunla başladı itirazlar, konuşmalar. 
     Onunla başladı saha içinde tartışmalar. 
     Ve son moda Onunla başladı tükürmeler. 
     Hagi, hakem Erol Ersoy’a tükürmüştü. Bunu gören Bülent durur mu Hemen bir hafta sonra haklı olarak gördüğü karttan sonra o da İzmir Atatürk Stadı’nın çimlerine bereket yağdırdı 
     Bülent gibi sevilen, sayılan... Galatasaray gibi Avrupa’da gururumuz olan bir takımda kaptanlık yapan... Toplumun her kesiminde el üstünde tutulan... Tartışılmaz bir kariyer sahibi olan birine işte bu hiç yakışmadı... Öyle değil mi kaptan... 
     
Neredesin tecrübe      Kaç yıl oldu, unuttum... Abdullah, sahalarımızda uzunca süredir top koşturuyor. 
     Yetenekli... Allah ona öyle bir sol ayak vermiş ki olağanüstü etkili... Trabzonspor’da olgunlaştı, yıldızlaştı... Fenerbahçe’de de en tecrübeli yıllarını yaşıyor şimdi... 30 yaşına gelmesine rağmen futbol yaşamında hiç görmediği şampiyonluğu bu kez yaşayacak belki. 
     TV’den gördük... Size anlattığımız o Abdullah, hiç gereği yokken, top da uzaklaşmışken Saffet’e arkadan atıyor tekmeyi. Sonrası kırmızı kart tabii... 
     Ah Abdullah ah ... Acaba senin gibi tecrübeli bir yıldıza ne demeli 
     Böyle sorumsuzluk olur mu Ya takımın orada kaybettiği puanlar yüzünden şampiyonluktan olursa... Fenerbahçe’ye bir şey olmaz... Bir gün şampiyon olur mutlaka... Ama sen şampiyonluk yaşamadan kariyerini tamamlarsın sonra... 
     

</TEXT>
</DOC>
