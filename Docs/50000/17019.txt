<DOC>
<DOCNO> 17019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/yasam/yas15.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Israrının kurbanı oldu 
</HEADLINE>
<TEXT>

     ERHAN GÖGEM Kırıkkale DHA 

     Vatani görevini tamamladıktan sonra memleketi Kırıkkale'ye dönen 22 yaşındaki Murat Ersan, eski gözağrısını hatırlayınca canından oldu. 
     Ersan, önceki sabah Çallıöz Mahallesi'nde oturan eski sevgilisi 20 yaşındaki Funda Göl'ü görmeye gitti. Genç kız bütün ısrarlarına rağmen kapıyı açmayınca Ersan, kapıyı yumruklamaya başladı. Funda Göl, "Şimdi git, sabah gel konuşuruz" dediyse de MUrat Ersan ısrarından vazgeçmedi. 
     Bunun üzerine evde bulunan pompalı tüfeği kapan Göl tek el ateş etti. Karnından yaralanan Ersan, 100 metre gittikten sonra oracağı yığıldı kaldı. komşular yetiştiğinde Murat Ersan kan kaybından ölmüştü. 
     Olaydan sonra Funda Göl, annesi Rukiye Koç ve üvey babası Seyfi Koç, gözaltına alındı. "Murat, evimize zorla girmek istedi. Korkutmak için ateş ettim. Pişmanım" diyen genç kız, mahkemece tutuklandı. 
     
     
     


 YAŞAM 

























</TEXT>
</DOC>
