<DOC>
<DOCNO> 18021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/son/sonspo01.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Millilerin bu akşam hedefi iyi futbol 
</HEADLINE>
<TEXT>

     A Milli Futbol Takımı Teknik Direktörü Şenol Güneş, Arnavutluk ile yapacakları özel karşılaşmada iyi futbol oynayıp, galip gelmek istediklerini söyledi. 
     Güneş, Gaziantep Kamil Ocak Stadı'nda antrenman öncesinde gazetecilere yaptığı açıklamada, ''Öncelikli hedefimiz, Dünya Kupası Grup Elemeleri'nden birinci çıkmak'' dedi. Hedefe ulaşmak için Arnavutluk ile yapılacak hazırlık maçının büyük önem taşıdığına dikkati çeken Güneş, ''2-6 Haziran tarihlerinde yapacağımız maçlar öncesinde, ciddi bir rakip olan Arnavutluk ile karşılaşacağız. Bu karşılaşma için kadroyu geniş tuttuk. Gençlere şans vereceğim'' diye konuştu. 
     Gazetecilerin ''Bazı kulüpler oyuncu vermek istemiyor mu '' sorularına Güneş, şunları kaydetti 
     ''Böyle bir şey söz konusu değil. Hiçbir futbolcuyu zorla kadroya dahil etmek durumunda değiliz. Futbolcularımız ve kulüpler bu görevi severek yerine getiriyor. Ancak, zaman zaman bazı kulüplerin neden bizden oyuncu almıyorsunuz şeklinde sitemleri olabiliyor.'' 







</TEXT>
</DOC>
