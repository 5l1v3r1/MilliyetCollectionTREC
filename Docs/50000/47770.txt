<DOC>
<DOCNO> 47770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/dunya/adun.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Şarboncu Amerikalı mı 
</HEADLINE>
<TEXT>

NBC ve Senato'ya gönderilen şarbonlu mektuplardaki yazıları inceleyen ABD'li uzmanlar, suçlunun profilini çıkardı AMERİKALI, ERKEK, ASKER VE DEPRESYONDA 
     DIŞ HABERLER SERVİSİ 

     NBC sunucusu Tom Brokaw ve Senato çoğunluk lideri Tom Daschle'a gönderilen şarbonlu mektupları inceleyen elyazısı uzmanları, mektupları kimin göndermiş olabileceğine ilişkin çok önemli tespitlerde bulundu. Analiz sonuçlarına göre, şarbonlu mektupları gönderen kişi büyük olasılıkla Amerikalı, erkek, tehlikeli derecede depresyonda, kararlı ve ordu mensubu... 
     
     İki uzman da hemfikir 
     Mektupları gönderenin duygusal çöküntü içinde olduğunu söyleyen grafolojist Glenda Ross, bu kişinin hiddetli, tavsiyeleri dinlemeyen ve doğru iş yaptığını düşünen biri olduğunu kaydetti. Grafolojist Margaret L. Webb'e göre de mektuptaki yazı, kararlılık ve depresyonu yansıtıyor. Harfler arasındaki mesafe ile E ve B harflerinin yazımından yola çıkan iki uzman da mektupların tek elden çıktığı görüşünde. 
     
     Büyük harflere dikkat 
     Uzmanlar, mektupları bir erkeğin kaleme aldığı konusunda da hemfikir. Webb, mektuplarda büyük harfler kullanıldığı için bu kişinin asker olma olasılığının yüksek olduğunu belirtirken posta kodundaki çengelli "1" rakamına dikkat çeken Ross, "Suçlu ABD’li" dedi. 
     
Tarikat işi olabilir      Şarbon saldırılarının ardında, ABD'de faaliyet gösteren köktendinci Hıristiyan tarikatların da olabileceği öne sürüldü. Fox News'e göre, yetkililer şarbonlu mektupları yerel tarikatların veya ABD'li ruh hastalarının da göndermiş olabileceği ihtimali üzerinde de duruyor. The Times ve The Wall Street Journal gazeteleri de şarbonlu mektupların ülke içindeki tarikatlar tarafından gönderilmiş olabileceğine dikkat çekti. 
     
K bus bitmek bilmiyor      Şarbon k busu sadece ABD’yi değil, dünyayı esir aldı 
     Şarbon terörü, başta ABD olmak üzere bütün dünyayı ürkütmeye devam ediyor. ABD’de dün bazı havaalanları şüpheli tozlar yüzünden saatlerce kapatıldı. ABD'den Arjantin'in başkenti Buenos Aires'e gönderilen bir mektupta ise "yüzde 98 oranında" şarbon mikrobu bulundu. Almanya’da da başbakanlık binasına dün gelen ve içinde beyaz toz bulunan zarfın incelenmek üzere kriminal laboratuvara gönderildiği açıklandı. Fiji adalarındaki ABD elçiliğine içinde şüpheli madde bulunan bir mektup gönderilirken, Hollanda’da başbakanlık binası, içerisinde şüpheli bir madde bulunan bir mektup gelmesi dolayısıyla boşaltıldı. İngiltere ve Hırvatistan parlamentolarına da içinde toz bulunan paketlerin gönderilmesi üzerine parlamento binaları boşaltıldı. Yunanistan’da da Sağlık Bakanlığı’na önceki gün gönderilen mektuptaki tozun şarbon bakterisi içermediği açıklandı. 
     
     Şarbon, Fransa’da eğlence oldu 
     Şarbon dehşeti Fransa’da ise "milli" eğlence oldu. Pudra şekeri ve alçı tozu doldurulan 400’den fazla mektup posta yoluyla "kurbanlarına" ulaştı. Şaka olduğu anlaşılan mektuplarla ilgili olarak mahkemeye çıkarılan sanıklar, "devlet varlığına zarar vermeköten 300 bin frank para cezası ve iki yıla kadar hapisle cezalandırılıyor. Avusturya’da ise, şarbon şakasına sert cezalar verileceği duyuruldu. 
     
İŞTE ŞARBON      Şarbon bakterisini Cerrahpaşa Tıp Fakültesi Mikrobiyoloji Anabilim Dalı Başkanlığı'nda, mikroskop altında görüntüledik. Şarbonun kolay üretilen, kolay bulaşan bir bakteri olduğunu söyleyen Prof. Dr. Kemal Altaş, "Şarbonun üretimi basittir. Ancak kurutulması sonucu çok düşük miktarda toz elde edilebilir. 24 saatte sadece 1 mikrogram toz elde edilebilir. Bu da 300 günde 300 mikrogram demektir. 100 gram elde etmek için ya birkaç yıl ya da çok geniş besi alanları ve çok sayıda eleman gerekir" dedi. 
     
     Kadınlar gününe şarbon şakası 
     Samsun’un Yenidoğan Mahallesi’nde oturan Özlem Çakır, evinde düzenlediği kadınlar günü sırasında kendisine gelen mektup zarfını açınca içinden beyaz toz çıktı. Bir anda şarbon paniği yaşayan 7 kişinin bulunduğu ev, karantina altına alındı. Sağlık Müdürlüğü’nden gelen uzmanlar, maddenin tebeşir tozu olduğunu anlayınca kadınlar derin bir nefes aldı. Çiftlik postanesinden yollanan mektubu kimin gönderdiği ise araştırılıyor. 
     



 DÜNYA 












</TEXT>
</DOC>
