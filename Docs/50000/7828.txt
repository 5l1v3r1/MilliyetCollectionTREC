<DOC>
<DOCNO> 7828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/yasam/yas13.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakkal, komşusunu altınları için boğdu 
</HEADLINE>
<TEXT>

     SABRİ SEVER İstanbul 

     Bahçelievler’de borcunu ödemek için gittiği evde Songül Özdamar’ı boğarak öldüren ve bileziklerini gasp eden mahalle bakkalı Salih Bektaş yakalandı. 
     Soğanlı’da oturan Mehmet Özdamar’dan 25 milyon lira borç alan Bektaş, önceki akşam borcunu ödeyeceğini söyleyerek, ailenin evine geldi. Arkadaşı Barış Özkan’ı da beraberinde getiren Bektaş, kapıyı açan Songül Özdamar’dan 41 bileziklerini istedi. Direnen Özdamar’ı boğarak öldüren saldırganlar, kolundaki bilezikleri ve diğer ziynet eşyalarını aldı ve kaçtı. 
     Katil zanlısı Bektaş, bileziklerden birini Taksim’deki evinde buluştuğu travestiye hediye etti. Polis, yerini tespit ettiği Bektaş ile arkadaşını, travestinin evinde alem yaparken yakaladı. 
     
     


 YAŞAM 























</TEXT>
</DOC>
