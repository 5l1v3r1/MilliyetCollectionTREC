<DOC>
<DOCNO> 28963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/son/sontur09.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD " Anayasa değişikliğinde gecikildi" 
</HEADLINE>
<TEXT>

     TÜSİAD Yönetim Kurulu Başkan Yardımcısı ve Parlamento İşleri Komisyonu Başkanı Mustafa Koç, önümüzdeki yasama yılında parlamentodan tüm siyasi partilerin uzlaşması ile hazırlanmış bir siyasi partiler kanununun geçmesinin çoğulcu, özgürlükçü, şeffaf ve topluma değer veren bir siyasi parti yapısının sağlanmasını ümit ettiklerini bildirdi. 
     TÜSİAD'ın siyasi partiler yasasında değişiklik öngören paketiyle ilgili olarak Ankara Sheraton Oteli'nde düzenlediği basın toplantısında konuşan Koç, geçen hafta yaşananların anayasa değişiklik paketinin ne denli önemli olduğunu gösterdiğini, diğer yandan da anayasa değişikliklerinin gerçekleştirilmesinde gecikildiğini ortaya koyduğunu söyledi. Bu çalışmaların meclisin tatile girmeden kanunlaşmasının hem içerde, hem de yurtdışında Türkiye'nin geleceğine olan güvenin artmasına yardımcı olacağını kaydeden Koç, Anayasa değişiklik paketinin gerek siyasi sistemde bazı açılımlar sağlanması, gerekse Avrupa Birliği Kopenhag siyasal kriterlerinin karşılanması yönünde önemli bir adım olarak gördüklerini belirtti. 
     Genel doğrultusu itibariyle TÜSİAD'ın demokratikleşmeyle ilgili yayınladığı raporlar ve görüşler ile paralel noktalar içeren bu pakette, mevcut siyasi partiler mevzuatının reforma tabi tutulmasının başta parlamenterler olmak üzere tüm kuruluşlar için önemli bir öncelik olduğuna dikkat çeken Mustafa Koç, şöyle dedi 
     ''Önümüzdeki yasama yılında Anayasa değişikliği paketinde olduğu gibi meclisten tüm siyasi partilerimizin uzlaşması ile hazırlanmış bir siyasi partiler kanunun geçmesini çoğulcu, özgürlükçü, şeffaf ve topluma değer veren bir siyasi parti yapısının sağlanmasını ümit ediyoruz.'' 
     
     






</TEXT>
</DOC>
