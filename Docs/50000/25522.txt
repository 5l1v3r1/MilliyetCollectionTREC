<DOC>
<DOCNO> 25522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/yasam/yas04a.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözü kırmızı çıkan yaşadı 
</HEADLINE>
<TEXT>

Amerikalı göz uzmanı Prof. Murphee açıkladı "Fotoğrafta beyaz çıkan gözler tümör, kırmızı gözler ise sağlık habercisi" 
     AYŞEGÜL AYDOĞAN İstanbul 

     Fotoğrafta kırmızı gözlerle çıkmak, hemen herkesin sinirini bozar. Ancak bu durum görüntüde hoş olmasa da sağlıklı gözlerin belirtisi. Fotoğraftaki beyaz gözler ise göz tümörünün’ habercisi... 
     13. Avrupa Oftalmoloji Kongresi’ne katılan Amerikalı Prof. A. Linn Murphee, fotoğrafta gözbebekleri beyaz çıkan çocuklarda retina blastoma göz tümörü riski bulunduğunu söyledi. 
     
Kör edebilir      Bu konudaki çalışmalarıyla ünlü Murphee şöyle konuştu "Beyaz ışıkta gözbebekleri kapanıyor ve bu yüzden çoğu kez doktorlar göz tümörü teşhisini koyamıyor. Oysa flaş ışığı, gözbebeğini açıyor ve böylece tümör belli oluyor." 
     
Erken tedavi edilmeli      Hastalığın 10 binde 1 görüldüğünü belirten Murphee, anne babalara da bir uyarıda bulundu 
     "Eğer çocuğunuzun gözbebekleri fotoğrafta beyaz çıkıyorsa bu yüzde 100 tümör var demektir. Hemen bir uzmana başvurun. Çocuğun 3 yaşına kadar tedavi edilmesi gerekli. Eğer tümör gözün çevresine, etrafına yayılırsa tedavi şansı yok. Tümör büyümüşse, kemoterapi uygulanıyor, lazerle çıkarılıyor." 
     



 YAŞAM 





















</TEXT>
</DOC>
