<DOC>
<DOCNO> 7717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/18/son/sonspo01.html </URL>
<DATE> 2001/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Bülent Korkmaz şoku 
</HEADLINE>
<TEXT>

     Galatasaray'da dün yapılan Samsunspor maçında sakatlanan kaptan Bülent'in, Deportivo La Coruna maçında forma giyemeyeceği açıklandı. 
     Bakırköy Acıbadem Hastanesi'nde bugün MR'ı çekilen Bülent Korkmaz'ın sağ üst adelesinde yırtık olduğunu belirten kulüp doktoru Serhan Kurtulmuş, ''Bülent'in Avrupa Şampiyonlar Ligi'nde Salı günü Deportivo La Coruna maçında oynayamayacak. En iyi ihtimalle 2 hafta sahalardan uzak kalacak. Daha sohraki durumu da kontrollerden sonra kesinleşebilir'' dedi. 
     Ayrıca, sakatlıkları süren futbolculardan Ümit'in de durumunun ciddiyetini koruduğunu kaydeden Kurtulmuş, bu futbolcunun Deportivo La Coruna karşısında oynayabilme şansının çok az olduğunu, ancak Suat'ın forma giyebileceğini ve son kararı Lucescu'nun vereceğini bildirdi. Diğer yandan, Deportivo La Coruna maçında lifi atan ve sezonu kapatan Hakan Ünsal, 20 Şubat Salı günü tedavi için ABD'ye gidecek. 
     Galatasaray'da, Avrupa Şampiyonlar Ligi 2. tur 4. maçında deplasmanda İspanyol Deportivo La Coruna ile yapılacak karşılaşma öncesi eksik futbolcu sayısı 5'e çıktı. Sarı-kırmızılı ekipte, ligde çeyrek finale çıkabilmek için büyük önem verilen maç öncesi, sarı kart cezaları nedeniyle Hasan Şaş ve Emre'nin, sakatlıkları nedeniyle de Hakan Ünsal ile Ümit'in forma giyemeyeceklerinin kesinleşmesinin ardından, kaptan Bülent'in de sakatlanması büyük sorun yarattı. 




</TEXT>
</DOC>
