<DOC>
<DOCNO> 45501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/magazin/amag.html </URL>
<DATE> 2001/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk rüzg rı 
</HEADLINE>
<TEXT>

Paris Moda Haftası’nda her şey öncekilerden farklıydı. Ancak deja vu’ yani daha önce yaşanmış’ etkisi yaratan bir şey vardı. Bu da Türk desinatörlerin başarısıydı... Hüseyin Çağlayan ile Oscar Süleyman’ın kreasyonları moda otoritelerini büyüledi’ 
     MİNE G. KIRIKKANAT Paris 

     Fransa’nın olduğu kadar modanın da başkenti olan Paris, şu günlerde birbirinden önemli modacıların birbirinden görkemli defilelerine ev sahipliği yapıyor... Ve dünya moda, giyim sektörü açısından bu önemli günlerde iki Türk’ün adı parlıyor Kıbrıs Türk asıllı İngiliz modacı Hüseyin Çağlayan ile Oscar Süleyman. 
     2002 ilkbahar-yaz kreasyonlarının tanıtıldığı defileler, savaş paranoyasının gölgesinde gerçekleşti. Fransız güvenlik görevlilerinin terör korkusuyla yüzlerce davetliyi didik didik aramaları yüzünden defilenin başlama saati, havaalanlarındaki gecikmeleri aratmadı. Buna karşın Hüseyin Çağlayan, başta ABD ve İngiltere basını olmak üzere, tüm ülkelerden gelen medya mensuplarının inanılmaz ilgisiyle karşılaştı. 
     
     Büyü, istek, umut... 
     Fransız AFP ajansının deyişiyle, Paris’te başlayan moda sezonunun ilk defilesi olması nedeniyle diğerlerinin de barometresi olarak değerlendirilen Çağlayan’ın gösterisi, tam puan aldı ve büyük alkış topladı. Beyaz rengin ve rahatlık öğesinin ön plana çıktığı modellerin izlendiği defileden sonra dünya basınına saatlerce demeç veren Modacı Çağlayan, büyü’ temasını işlediğini, ancak defile savının büyünün etkisinde kalmayıp istemek’ ve umut vermek’ olduğunu belirtti. 
     İngiliz soyluları ve Amerikalı davetlilerin ağırlıkta olduğu defile, canlı klasik müzik eşliğinde yapıldı. 
     
Terör gölgesinde defile      REUTERS 

     Türkiye’de adı fazla anılmayan ancak uluslararası alanda sıkça isminden söz edilen Oscar Süleyman’ın kara çarşaflı defilesi terör’ paranoyasıyla gölgelenen moda haftasının gözdesiydi... Süleyman’ın siyah ve beyaz kreasyonları yaşam ile ölümü vurguluyordu. 
     



 MAGAZİN 













</TEXT>
</DOC>
