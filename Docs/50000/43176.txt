<DOC>
<DOCNO> 43176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/yazar/ozkan.html </URL>
<DATE> 2001/09/20/ </DATE>
<TIME>  </TIME>
<AUTHOR> Tuncay ÖZKAN  </AUTHOR>
<HEADLINE>
Üzeyir Garih cinayetini örtmek istiyorlar 
</HEADLINE>
<TEXT>

     Yener Yermez ve Üzeyir Garih cinayeti aydınlansın mı, aydınlanmasın mı Birileri ellerinden geleni yaparak, bu cinayet aydınlanmasın diye çabalıyor. Böyle anlıyorum. Çünkü doğru olan ne varsa ya karartılıyor ya da yalanlanıyor. Oysa gerçek üstü örtülerek kaybedilecek bir şey değildir. Gerçekten büyük ve etkili hiçbir şey yoktur. 
     Yener Yermez, Bursa'da bir silahlı saldırı olayına karışmış mıdır Evet. Bunu ben uydurmuyorum. Belgesi olmayan bir şeyi benim kaleme almam mümkün olabilir mi 
     
     Kifayetsiz muhterisler 
     Yener Yermez Bursa'da bağlı olduğu Kayserili mafya grubu adına gidip Mehmet Emin Karaydın'ı vurmuştur. Karaydın, Garih cinayetinden sonra Yener Yermez'i önce gazetelerdeki fotoğraflarından, sonra da Bursa Emniyeti'nde teşhis etmiştir. Davacı olduğunu beyan etmiştir. Bursa Emniyet Müdürü Reşat Altay'ın tedbirli davranışı ve isteği üzerine Karaydın, 5 Eylül 2001 günü İstanbul'a getirilmiştir. İstanbul'da da bir yüzleştirme ve teşhis olayı gerçekleşmiştir. Bu olay tutanakla sabittir. 
     Ben önceki günkü yazımda, Ankara'daki haber kaynağımdan izin alamadığım için bu tutanağı yayımlayamamıştım. 
     Ama doğruyu yazdığım halde Garih cinayetinin aydınlanmasını istemeyenler ile, mesleki kıskançlık içinde olanlar bu yazdıklarım "yalanmış", "doğru değilmiş" gibi bir hava estirdiler. Oysa herkes bu olayın aydınlanmasına çaba göstermeli. Öncelikle gazeteciler doğrunun peşinde olmalı. Kifayetsiz muhterisliğin anlamı var mı 
     
     Tokat gibi belge 
     Şimdi haber kaynağımdan izin aldım. Olayla ilgili belgeyi suratlarına çarparcasına buraya koyuyorum. 
     İstanbul polisi içinde Yener Yermez teşhis edilememiştir diyenler, bu tutanağa ne diyorlar Her kim diyorsa ki bu teşhis hatalıdır, bir adım öne çıksın görelim. Karaydın ailesinden bir tek fert dahi, Bursa Emniyeti'ne gidip bu kişi Yener Yermez değildir, dememiştir. Ben ailenin oğluyla görüştüm, böyle bir şey söylemedi. Nasıl söyleyecek, Mehmet Emin Karaydın kesin olarak Yener Yermez'i teşhis etmiştir. Yener Yermez de bu teşhis tutanağına "teşhis edilen kişi" olarak imza atmıştır. Şimdi Karaydın ailesi bu kişi değil derse, bunda baskı ve korkutma olur mu olmaz mı 
     Gelin teşhis tutanağını beraber okuyalım. Bakalım siz ne diyeceksiniz 
     
İşte yüzleştirme tutanağı      Teşhis tutanağı 
     Bursa Emniyet Müdürlüğü'nün ilimiz Emniyet Müdürlüğü'ne muhatap 05.09.2001 tarih ve B.05.1.EGM.4.16.00.11.193801 Ağır Suç Br.A. sayılı yazılarında, 
     
     20.07.2001 tarihinde Bursa Yıldırım Mahallesi Kurtuluş Caddesi 129 sayılı yerde faaliyet gösteren İdaş Mobilya Marmara bölge bayiliği içerisinde meydana gelen ve mağdur MEHMET EMiN KARAYDIN isimli şahsın tabancayla ateş edilerek yaralanması ile sonuçlanan olayla ilgili Bursa Emniyet Müdürlüğü görevlileri refakatinde ilimize getirilen Mevlüt ve Sultan oğlu 1945 doğumlu Mehmet Emin KARAYDIN'a 
     
     25 Ağustos 2001 tarihinde ilimiz Eyüp ilçesi mezarlığında cesedi bulunan ve maktül iş adamı Üzeyir GARiH'in öldürülmesi olayının faili olarak arandığı bir sırada 04 Eylül 2001 tarihinde Kayseri ilinde yakalanarak aynı gün ilimiz Emniyet Müdürlüğü Asayiş Şubesi Cinayet Büro Amirliği'ne teslim edilen zanlı Aslen Kayseri Melikgazi nüfusuna kayıtlı Ömer ve Fatma oğlu 1975 doğumlu YENER YERMEZ, 05 Eylül 2001 tarihinde Asayiş Şube Müdürlüğü Büro Amirliği'nde gözlem altında bulunan, 
     
     1 Kadri Yılmaz oğlu 1967 Üsküdar doğumlu İstanbul Üsküdar nüfusuna kayıtlı Hakkı Gökhan AKINOĞLU ile 
     
     2 Hüseyin ve Huriye oğlu 1970 Çayeli doğumlu Rize Çayeli nüfusuna kayıtlı Hamit BALCI isimli şahıslar arasına konulduktan sonra olayın mağduru Mehmet Emin KARAYDIN teşhis işlemi için kalem odasına davet edilmiştir. 
     
     Mağdur Mehmet Emin KARAYDIN, 05 Eylül 2001 tarihinde saat 21.00 sıralarında İstanbul Emniyet Müdürlüğü Asayiş Şubesi Cinayet Büro Amirliği kalem odasında tarafıma gösterilen sivil giyimli 3 şahsı tek tek inceledim. Şahıslar arasında bulunan kısa kollu beyaz renkli penye tişört ve hardal sarılı yazlık yandan cepli pantolon bulunan uzun boylu kısa saçlı, top sakallı, zayıf ve atletik yapılı 1.77 - 1.80 boylarında hafif kirli sakallı olup ismini YENER YERMEZ olarak öğrendiğim şahsı kesin olarak teşhis ettim. 20.07.2001 tarihinde Bursa ili Yıldırım Mahallesi Kurtuluş Caddesi üzerinde bulunan kendime ait İdaş halı mobilya mağazasına halı bırakmak için gelen ve mağaza içerisinde hiçbir sebep yokken bana üzerinden çıkardığı tabanca ile ateş eden kişi bu kişidir. Kesinlikle kendisini teşhis ediyorum. Olay günü şahsın üzerinde çok açık mavi çizgili üst kısmı beyaz olan bir tişört, altında ise yine çok açık mavi bir yazlık pantolon vardı. O günkü saçları, şu andaki gördüğüm saçlarından biraz daha büyüktü peruk görünümlü idi. Bu konu ile ilgili olay tarihinde Bursa Emniyet Müdürlüğü görevlilerine ifade verdim. Beni vuran ve kendisini teşhis ettiğim Yener YERMEZ isimli şahıs hakkında davacı ve şikayetçiyim hakkında gerekli yasal işlemin yapılmasını istiyorum demesi üzerine bu hususta tanzim olunan teşhis tutanağı okunduktan sonra altı tanzimle birlikte imzalandı. 
     05 Eylül 2001 günü saat 21.15 
     
     Şinasi KILIÇ Alişan ACAR Ali USTA Teşhis Eden 
     Komiser Polis Memuru Polis Memuru Mehmet Emin KARAYDIN 
     İst. Cinayet Bürosu Aynı yerde Bursa Emniyet Md.görevlisi Mağdur 
     
     
     Teşhis Edilen Teşhise Katılan Teşhise Katılan 
     Yener YERMEZ Hakkı Gökhan AKINOĞLU Hamit BALCI 
     Zanlı 
     
     







'Din ve terör' 


Özal taklitleri 


Asker ve 5. madde 


İslamcı rejimlerle mücadeleyi ciddiye almak 


Pısırıklık ve acizlik temkinli olmak değildir 


Terör gazisiyiz 


Savaş isteyen önden buyursun 


Trakya’nın Hakk ri’si 


Terörle savaş nasıl olmalı 


Ucuz Hollywood yapımları pahalıya mal olacak 


Kurallara uymak... 


Üzeyir Garih cinayetini örtmek istiyorlar 


Ağrı'nın hakkı... 


Doğu'da organize sanayi 1 


Saç ekimi serbest 


Kırklareli iddialı 


Burası çok kötü, çünkü burası Afganistan’ 


</TEXT>
</DOC>
