<DOC>
<DOCNO> 18774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/yazar/akyol.html </URL>
<DATE> 2001/04/30/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Sistem sorunu 
</HEADLINE>
<TEXT>

     KÖTÜ YÖNETİLMEK, ekonomik krizin en az on yıllık derin sebeplerinden biri, hatta birincisidir. Askeri darbelerin parçaladığı sistem, Türkiye'yi iyi yönetemiyor. 
     Sistem sorunu yeniden gündeme geldiği için, pazartesi yazılarımda, konuyla ilgili bazı kitaplardan bahsetmek istiyorum. 
     Bugünkü konum, İtalyan asıllı Amerikalı Prof. Giovanni Sartori'nin "Karşılaştırmalı Anayasa Mühendisliği" adlı kitabıdır. Çev Prof. Ergun Özbudun, Yetkin Yayınları, 1997, Kazım Karabekir Cad, No 95 7, Ankara 
     Sartori, İtalya gibi istikrarsızlık sorununu bir türlü çözememiş bir toplumun tecrübesiyle yazıyor "İtalyan Usulü Demokrasi" diye bir kitabı da vardır. 
     "Demokrasi Teorisine Geri Dönüş" adlı büyük eserinin tercümesi Türk Demokrasi Vakfı tarafından 1993'te yayımlanmıştı. 
     Siyasi sistem sorunları konusunda Sartori'yi okumamak ciddi bir eksiklik sayılmalıdır. 
     
     SARTORİ, koalisyonların genelde "yönetilebilirlik sorunu"na yol açtığını ve sorumsuzluk yarattığını vurguluyor 
     "Koalisyon hükümetlerinde kimin suçlanması gerektiğini, yani kimin neyi yapmaktan veya yapmamaktan sorumlu olduğunu saptamak kolay değildir..." Sf. 85 
     Böyle toplumlarda "hiçbiri" diyenlerin sayısı tabii ki çok yüksek olur 
     Ya başbakanların rolü 
     "Kararlı bir başbakan olmadıkça kararlı bir hükümet olamaz ama, eğer karar alma mekanizması tıkalıysa ve kendi aleyhine işliyorsa, kararlı bir başbakan bile kararlı olamaz..." Sf. 150 
     Sartori'nin deyimiyle "tıkanmış, hareketsiz, istikrarsız hükümetlerde" başbakanların yeteneği ikinci derecede bir meseledir. Parçalı hükümetler 'etkin' çalışamaz Türkiye'de de yıllardan beri gördüğümüz gibi 
     "Etkinlikten yoksun bir hükümet çok zararlı olabilir. Çünkü etkinlikten yoksunluğun başlıca özellikleri kaynakları israf etmek, kaynakları hiçbir işe yaramayacak, çöpe gidecek şekilde kullanmaktır..." Sf. 151 
     
     ÇARE asla parti disiplinini yok eden ve her bir milletvekilini 'bağımsız' hale getiren "parlamenter atomlaşma" illeti değildir Bu derecede "atomlaşmış" bir siyasi yapıyı başkanlık sistemi de kurtaramaz. Sf. 200 - 201 
     Sartori başkanlık sistemine soğuk bakar. "Düzeltilmiş bir parlamenter sistem" kavramını savunur ve "çift motorlu sistem" dediği bir öneri getirir 
     "Parlamenter sistem işlediği müddetçe, yerinde kalmasına izin verilir. Ama belli standartları karşılayamazsa, o zaman parlamenter motor durdurulur ve başkanlık motoru onun yerine geçer..." Sf. 199 vd 
     En önemlisi, iki kanatlı demokrasiyi kuracak mekanizmaları oluşturabilmektir Cumhurbaşkanını halk seçer, milletvekilleri çift - turlu seçimlerle belirlenir. Bu iki seçim mekanizması sağ sağda, sol solda olmak üzere "iki kutuplu birleşmelere" yol açar... Sf. 204 
     Bu aslında belirli şartlara bağlanmış bir yarı başkanlık sistemidir. 
     Başkanlık sistemine geçmek daha karmaşık bir 'anayasal ameliyat'ı gerektirir. Parçalanmış siyasi yapılarda yarı başkanlık sistemi yoluyla "yöneten demokrasi" gerçekleştirmek mümkündür. Fransa da eski 6 partili siyasi anarşiden bu yolla kurtulmadı mı 
     
     







Sistem sorunu 


Başkasının gölgesi... 


Margarita Papandreu ve Mevhibe İnönü 


Dünyanın Derviş merakı 


Özkan en arkada, Temizel evde, DSP iktidarda... 


Sosyal demokrat holdingçilik 


Pişkinsüt 


Marangozun ve muslukçunun parası 


Şimdi gözler özel dış kaynakta 


Besici küpe’ peşinde 


</TEXT>
</DOC>
