<DOC>
<DOCNO> 42124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/son/sondun03.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ceset torbası talebi 30 bine çıktı... 
</HEADLINE>
<TEXT>

     New York Belediyesi, ederal makamlardan talep ettikleri ceset torbalarının sayısını 30 bine çıkardı. 
     Belediye Başkanı Rudolph Giuliani, Dünya Ticaret Merkezi'ne yönelik terörist saldırıdan sonra ''ölü sayısının tahammül sınırının çok üstünde olacağını'' bildirmiş, ancak ilk aşamada 6 bin ceset torbası talep etmişti. Yetkililer daha sonra bu sayıyı 11 bine çıkarmışlardı. 
     Belediye makamları, enkazın altından çıkarılan cesetler için ''geçici morglar'' oluşturulduğunu bildirdiler. 
     
     Clinton Manhattan'da... 
     Bu arada, eski Başkan Bill Clinton, arama ve kurtarma çalışmalarının devam ettiği Manhattan'ın güney kesimindeki bölgeyi ziyaret etti ve kurtarma operasyonlarında görev alan yetkililerle görüştü. Clinton görevlileri, ''kahramanca görev ve fedakarlıklarından'' ötürü kutladı. 
     
     







</TEXT>
</DOC>
