<DOC>
<DOCNO> 31400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/ekonomi/eko08.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell ve Telsim’e uyarı 
</HEADLINE>
<TEXT>

     ANKARA ANKA 

     Telekomünikasyon Kurumu Başkanı Mehmet Fatih Yurdal, Turkcell ve Telsim ile İş - Tim arasında, ulusal dolaşım roaming konusundaki görüşmelerde, tarafların parasal teklifleri arasındaki uçurum dolayısıyla anlaşma sağlanamadığını, gerekirse kendilerinin devreye girerek, sorunu çözeceklerini açıkladı. 
     Yurdal, Bt Haber’de yer alan açıklamasında, Turkcell ve Telsim’in ardından İş - Tim’in de kendilerine başvurması üzerine dört operatörü toplayarak, soruna bir çözüm bulmaya çalıştıklarını söyledi. Yurdal, "Bir şekilde anlaşın’ dedik. Anlaşamadıkları takdirde kanunun bize verdiği yetkiyle çözümü sunar konuyu bağlarız. Biz bu kuralı koyduğumuzda ise buna uymak durumunda kalırlar" dedi. 
     Türkiye’deki uygulamanın dünyadaki ilklerden biri olacağını kaydeden Yurdal, dolaşım konusunda Turkcell ve Telsim’in teknik açıdan bir sorununun bulunmadığını belirten Yurdal, "Tek sorun para aralarında uçurum var. Kolay kolay anlaşılacak bir para değil. Yine biz uzlaştırma prosedürünü uygulayacağız, bunda başarı olmazsa kanuni yetkiye dayanarak çözüm koyacağız ve buna uyun diyeceğiz. Uymadıkları takdirde yasal açıdan gereği yapılır" diye konuştu. 
     



 EKONOMİ 



























</TEXT>
</DOC>
