<DOC>
<DOCNO> 48515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/spor/spo05.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çizme’de Türk gücü 
</HEADLINE>
<TEXT>

Milan’ın başındaki Fatih Terim ligde yakaladığı performans ile manşetleri fethederken, Siena coachu Ergin Ataman’ın da yıldızı giderek parlıyor 
     TERİM 
     İNTER galibiyeti sonrası İtalyanlar Fatih Terim’i yine göklere çıkardılar. Terim’e karşı olduğu bilinen Milan Asbaşkanı Galliani, "Bunlar nerden çıkıyor. Benim Terim’le neden sorunum olsun Onu getiren benim. Ancak bana kimse inanmıyor" diye konuştu. Terim, ise "Sadece biraz zaman istemiştim, ancak bunu çok görenler oldu. Kim olduğumu herkese gösterdim" dedi. 
     MİLAN’IN topladığı 14 puanla son sekiz yılın en iyi performansını sergilediğine dikkat çeken gazeteler, Terim’in rakibi düşünmeyen oyun planıyla imparator degil firavunlara özgü bir üstünlük sergilediğini de belirttiler. Golcü Inzaghi, Corriere Della Sera’ya yaptığı açıklamada, "Terim devre arasinda bizi motive etti, biz de zaferden emin hale geldik" diye konuştu. 
     
     ATAMAN 
     SİENA takımı ile İtalyan basketbol liginde oynadığı yedi maçı da kazanarak büyük sükse yapan Ergin Ataman, gazetelerin manşetlerinden inmiyor. Ataman, La Repubblica gazetesinde "Sienalı Türk’ün sihirleri" başlığıyla manşetten yayınlanan röportajında "Ben ve Terim, doğuştan kazananlardanız. Türk teknik adamlara ilk aşamada garip bakılıyor. Ama sonra gerçeği anlıyorlar" dedi. 
     ATAMAN, kendisine övgüler yağdırılan röportajda " Terim de benim gibi. Biz sadece teknik adam değil, aynı zamanda takımımızı ve taraftarımızı arkamızdan sürükleyiciyiz. Palio’nun ruhunu anladım. Ya birincilik, ya hiç bir şey" dedi. Genç coach ayrıca Terim ile telefonda sık sık görüştüğünü de söyleyerek, "Ben küçüğüm, o imparator. Bu yüzden hep ben arıyorum" diye konuştu. 
     



 SPOR 























</TEXT>
</DOC>
