<DOC>
<DOCNO> 20668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/yazar/pulur.html </URL>
<DATE> 2001/05/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Costa Gavras gibi... 
</HEADLINE>
<TEXT>

     ACABA Yunanistan'da, kaç Costa Gavras vardır 
     Ya da onun söylediklerine hak veren kaç kişi vardır 
     Aynı soru bizim için de geçerlidir. 
     Kaç kişi, onun söylediklerini dinleyince "Adam haklı ..." der, ya da "Haklı ama, şu yanı da yanlış" diye hoşgörüyle eleştirir 
     Var olduklarına inandığımız bu insanlar, Ege'nin her iki kıyısında söylediklerine inandıracak etkinliğe erişirlerse, gerçek dostluğa kavuşuruz. 
     
     ÜNLÜ sinema yönetmeni "Sıkıyönetim - Z. - Kayıp" gibi filmler çevirmiş olan Costa Gavras ile Yunanistan'ın Türkiye Büyükelçiliği'nin çıkardığı "Yunanistan" dergisinde bir söyleşi var... 
     
     GAVRAS, söyleşiye, Anadolu'ya çıkan, Yunan ordusunun askerlerinden biri olan babasını anlatarak başlamış 
     " Babam Büyük Yunanistan gibi akıl almaz bir çılgınlığı, insanın kanını dondurabilecek bir saçmalığı yaşadı. Hep, bizim Sangaria'da Sakarya ne işimiz var, derdi. ... Biz oralara neden gittik, başkalarının topraklarına neden gittik, der dururdu." 
     
     Bugün, Yunanlılarda "Türk korkusu" var mı 
     Gavras "Var" diyor. 
     Peki bu korku, Bizans'tan, yüzyıllar süren "Türk boyundurluğu"ndan mı kaynaklanıyor 
     Gavras "Hayır" diyor 
     "Bizim kuşağımız için bu korku, 2. Dünya Savaşı sonrası dönemden kaynaklanıyor." 
     Ve sıralıyor... 
     "6 - 7 Eylül olayları, Kıbrıs olayları, sınırdışı edilmeler ve Kıbrıs Savaşı"... 
     Peki, Yunanlı'nın bunları hatırlayarak "Türklerden korkması" doğru mu 
     Costa Gavras "Tamamen yersiz olarak nitelendirilemez" diyor 
     Niye 
     "Zira, Yunanistan 10 milyon nüfusa sahip, Türkiye ise 65 milyon. Küçük bir devletle, bir dev karşı karşıya." 
     
     COSTA Gavras, bazı Türklerin "Yunanistan bir taraftan adalar, bir taraftan da Kıbrıs'la Türkiye'yi kuşatıyor" demelerine de gülümsüyor 
     "Hiç 10 milyonluk bir ülke, 65 milyonluk bir ülkeyi kuşatabilir mi " 
     Kuru mantık olarak doğru da, tarih böyle yazmıyor... 
     Yunanlılar, Anadolu'da işgale geldikleri zaman da, Yunanistan küçük bir devletti. Osmanlı devleti de bir dev... Lakin, emperyalistler o küçük devleti, o devin üzerine saldırttılar. 
     
     COSTA Gavras, Yunan medyasının, halkın korkusunu kışkırttığını, "İstanbul"a artık "Kostantinopolis" denmesinden vazgeçilmesini, söylüyor ve bize göre en önemli konuyu gündeme getiriyor 
     "Okullarda tarih eğitimi nasıl veriliyor Türkleri Yunanlılar, Yunanlıları Türkler çocuklarına nasıl öğretiyor " İşte, bu çok, ama çok önemli... 
     Costa Gavras, rastgele, Türkiye'de ilkokullarda okutulan bir tarih kitabını alsa, bir de, aynı yaştaki Yunanlı çocuğun çantasındaki tarih kitabıyla karşılaştırsa... 
     
     TÜRKİYE'nin de, Yunanistan'ın da Costa Gavras'lara ihtiyacı var. 
     Sirtaki oynayarak, hora teperek değil, Costa Gavras gibi düşünenlerle dostluk kazanılır ve yaşatılır. 
     
     







Sendikal popülizm 


Manda olunca 


SAVCI ŞAVK'ın hatası affedilemez 


Deniz bitti 


Siyaset sahnesi sürprizlere mi gebe .. 


Uzlaşma kültürü 


Kolej zamları 


Elbet karışırlar... 


Hakkın yolu 


Türkiye'nin enerji plansızlığı 


Costa Gavras gibi... 


Tecritte ölüm 


Tam bağımsız Üst Kurullar 


Vekalet yazılı olmalı 


Hukuk ve guguk 


Manolya operasyonu 


</TEXT>
</DOC>
