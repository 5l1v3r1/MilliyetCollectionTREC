<DOC>
<DOCNO> 13873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/guncel/gun10.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
F tipinde din dersi başlıyor 
</HEADLINE>
<TEXT>
Mahkumlara da Kuran kursu yolda 
     ERSAN ATAR Ankara 

     Adalet Bakanlığı, isyan, ölüm oruçları, adam öldürme ve uyuşturucu kullanımı gibi yasadışılıkların yaşandığı, maddi olanaksızlıklar nedeniyle hastalıkların gözlendiği cezaevlerinde, tutuklularla hükümlüleri "ıslah etme"nin yolunu buldu Din dersi ve Kuran kursu. Milli Eğitim Bakanlığı'na bağlı okullarda Kuran eğitimi verilsin mi verilmesin mi tartışması devam ederken, "Kuran kursları" cezaevine girdi bile. 
     
Haftada iki gün olacak      Adalet Bakanlığı ile Diyanet İşleri Başkanlığı arasında, tutuklu ve hükümlülere din kültürü ve ahlak bilgisi derslerinin yanısıra Kuran kursu verilmesini düzenleyen protokol imzalandı. Protokole göre cezaevlerinde haftada iki gün din kültürü ve ahlak dersi verilmesi için özel sınıflar oluşturulacak. Bu dersleri, Diyanet'in görevlendirdiği ilahiyat fakültesi mezunu din görevlileri verecek. 
     


 GÜNCEL 






















</TEXT>
</DOC>
