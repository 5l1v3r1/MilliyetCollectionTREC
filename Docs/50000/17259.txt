<DOC>
<DOCNO> 17259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/son/sonspo06.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiorentina'dan itiraf...Milan Terim'i alarak iyi bir iş yaptı 
</HEADLINE>
<TEXT>

     AC Fiorentina Kulübü İkinci Başkanı Mario Sconcerti, ''Milan, Fatih Terim'i alarak iyi bir iş yaptı'' dedi. 
     Uzun süredir basında yer alan ''Terim ile Milan anlaştı'' iddialarının doğru olduğuna inandığını ifade eden Mario Sconcerti, AC Milan'ın önceden Fatih Terim ile anlaştığını savundu. ''Terim, çok iyi bir teknik direktör'' diyen Sconcerti, istediği biçimdeki futbolu oynatması için de AC Milan'ın çok uygun bir kulüp olduğunu bildirdi. AC Fiorentina Kulübü Başkanı Vittorio Cecchi Gori'nin sağ kolu olarak bilinen Sconcerti, Türk teknik adamın kendi sistemini AC Milan'da uygulamasının zaman alacağını ama İtalya futbolunu AC Fiorentina ile tanıyan Terim'in bunu başaracağını anlattı. 




</TEXT>
</DOC>
