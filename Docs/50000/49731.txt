<DOC>
<DOCNO> 49731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/spor/spo04.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz yönetimi eleştirdi 
</HEADLINE>
<TEXT>

Trabzonspor’un eski başkanı, şimdiki yönetime sert eleştirilerde bulundu, "Enkaz edebiyatı yapmayı bıraksınlar" ifadesini kullandı 
     TRABZONSPOR’un onursal başkanı Mehmet Ali Yılmaz, yönetimi sert bir dille eleştirirken, "Yönetimler ağlama duvarı değil, iş üretme yerleridir" dedi. Yılmaz, yönetimin "enkaz edebiyatı" yaptığını vurgularken, "Benim bıraktığım tablo enkaz değildir. Kaliteli bir kadromuz vardı" diye konuştu. 
     ŞİMDİKİ yönetimin kendilerini karalayarak, suçlayarak bir yerlere gelmeye çalıştığını ifade eden Yılmaz sözlerini şöyle sürdürdü "Bugünkü yönetim, parasının olduğunu, yeteneklerinin bulunduğunu belirterek görev aldı. Şimdi paralarını ve yeteneklerini konuşturma zamanı değil mi Yaptıkları tek şey köfte partileri düzenlemek, el açarak para toplamak." 
     
Kongre iddiaları      TRABZONSPOR’DA yönetim içinde meydana gelen çatlakların yanında ekonomik sıkıntılara çare bulunamaması ve takımın aldığı kötü sonuçların Başkan Özkan Sümer’i olağanüstü kongre aşamasına getirdiği iddia edildi. Yönetici Müminhan Bilgin, "Ekonomik sıkıntıları aşma noktasında bir şey yapılamıyor. Ya çözüm bulmalıyız, ya da kulübün önünü açmalıyız. Bu nedenle olağanüstü kongreye gidilebilir" dedi. 
     



 SPOR 























</TEXT>
</DOC>
