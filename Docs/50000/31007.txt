<DOC>
<DOCNO> 31007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/son/sondun11.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturya'da "aşk geçidi" ... 
</HEADLINE>
<TEXT>

     Avusturya'nın başkenti Viyana'da dün düzenlenen ''Aşk Geçidi'' dolayısıyla sokaklar, ''Halklar arasında barış, hoşgörü ve uzlaşma'' çatısı altında toplanan yüzbinlerce kişinin ''tekno ritimleriyle'' yürüyüşüne sahne oldu. 
     Organizatörler, Avusturya'da ikincisi düzenlenen ''Aşk Geçidi''ne 300-400 bin kişinin katıldığını açıkladı. Avrupa'da Almanya, Fransa ve Belçika'da can kaybına yol açan, Avusturya'da da aniden başlayan fırtına ve yağış nedeniyle gösteri, öngörülen saatten daha erken sona erdi. 14 doktor, 55 ambulans, 300 kurtarma görevlisi ve 400 dolayında polisin her olasılığa karşı yürüyüş boyunca hazır bekletilirken, sıcaklığın gündüz saatlerinde 33 dereceye kadar yükselmesiyle katılımcıların serinlemek için Tuna Nehri'ne atlamaları, kıyılarda oluşturulan bariyerlerle engelendi. 
     'Irkçılığa, cinsiyet ayrımına ve iktidardaki aşırı sağcı ve muhafazakarlardan oluşan koalisyonun otoriterliğine karşı'' yürüyen katılımcılar, yol boyundaki çeşmelerin suyuyla birbirlerini ıslatarak serinlemeye çalıştı. Herhangi bir olayın çıkmadığı ve genel olarak katılımcıların organizasyondan memnun kaldığı belirtilirken, geçen yıl düzenlenen ''Aşk Geçidi''ne yalnızca yüzbin kişinin katıldığı kaydedildi. Almanya'nın başkenti Berlin'de geçen yıl düzenlenen ''Aşk Geçidi''ne 1.5 milyon katılmıştı. 







</TEXT>
</DOC>
