<DOC>
<DOCNO> 16323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/ekonomi/eko01.html </URL>
<DATE> 2001/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
YAPISAL DEVRİM 
</HEADLINE>
<TEXT>

     Türkiye’nin Güçlü Ekonomiye Geçiş Programı Bir daha eskiye dönüş yok’ sloganıyla açıklandı. Programla siyasetin ekonomi üzerindeki etkinliği sona erdilirken, şeffaf bir yönetim ve halka her zaman doğruları söyleme ilkesi benimsendi 
     Kemal Derviş’in açıkladığı programda yaz sonundan itibaren büyüme ve enflasyonda düşüş hedefleniyor. Umut ihracat ve turizmde. Savunma harcamalarının da dahil olduğu bütçedeki diğer cari kaleminde yüzde 1.5 tasarruf yapılacak 
     
Fedak rlık işçiden ve devletten Makroekonomik hedefler  2001 2002 GSMH büyümesi -3.0 5.0 TEFE yıl sonu 57.6 16.6 TÜFE yıl sonu 52.5 20.0 Faiz dışı denge GSMH  Toplam kamu 5.5 6.5 Konsolide bütçe 5.1 5.6 KİT'ler 0.1 0.5 Diğer kamu 0.3 0.4      
     
     Yolsuzluklara mücadele programda 
     Programın temel amaçları arasında yolsuzluklara mücadele de sayıldı ve şöyle denildi Kamuda kaynak tahsisi sürecinde şeffaflık ve hesap verilebilirliğin sağlanması, rasyonel olmayan müdahelelerin bir daha geri dönüş olmayacak şekilde önlenmesi, iyi yönetişimin güçlendirilmesi ve yolsuzlukla mücadele hedefleniyor. 
     
     Dalgalı kura devam 
     Dalgalı kur sistemi içinde enflasyonla mücadeleyi kesintisiz ve kararlı bir biçimde sürdürülecek. 
     
     Kamu bankalarında emeklilik özendirilecek 
     Kamu bankalarının verimsiz şubeleri kapatılacak ve personel sayısını azaltmak için emeklilik teşvik edilecek. 
     Kamu bankalarına görev verilmesi halinde bununla ilgili giderlerin karşılığı ilgili yıl bütçesine konularak kuruluşlara peşin ödeme yapılacak. 
     Kamu bankalarının şubat sonu itibariyle mevcut gecelik yükümlülüklerinin üçte ikisi karşılığında Hazine kağıtları verildi. Kalan kısım için mayıs sonuna kadar Hazine kağıdı verilecek 
     Hazine ve Merkez Bankası koordineli bir şekilde hareket ederek piyasalarda olumsuz etki yaratmayacak şekilde kağıtların nakde dönüştürülmesini sağlayacaktır. 
     Kamu bankalarının faiz farkı ödemelerini karşılamak üzere bütçeye GSMH' nin yüzde 0.2'si oranında ödenek konuldu. Ödenek aşımına yol açacak yükümlülükler verilmeyecek. 
     
     Sümerbank'taki bankaların şubeleri 134'e inecek 
     Fon'daki 13 bankadan Sümerbank bünyesinde birleştirilen beşinin Fon'a devir tarihinde 9 bin 141 olan çalışan sayısı Mart 2001'de 4 bin 596'ya, 396 olan şube sayısı ise 213'e indirildi. Haziran 2001 itibariyle şube sayısı 134'e indirilecek. 
     Bankalar Kanunu'ndaki değişiklikle Fon'daki bankaların alacaklarının tahsil kabiliyetinin artırılması ve tahsil sürecinin hızlandırılması sağlanmış olacak. 
     
     Özel bankalara sermaye artışı telkini 
     BDDK özel bankalar ile sermaye artırımı ve yeniden yapılanma planları üzerinde belirli bir takvime dayalı anlaşmalar yapmakta. Bu çalışmalar hızlanacak. 
     Hem bankaların hem de şirketlerin devir ve birleşmelerini kolaylaştıracak ilave tedbirler alınacak. 
     Bankalar Kanununda yapılacak değişiklikle özel karşılıkların kurumlar vergisi matrahının tespitinde gider sayılması sağlanacak. 
     Uzun vadeli yatırımları özendirmek ve tasarruf araçları arasındaki farklılıkları gidermek için vergi ve munzam karşılıklar gözden geçirilecek. 
     
     Borçlanmaya çeki düzen 
     İç ve dış borçlanma ile devletin garanti verme sistemi tek bir kanunla düzenlenecek. Borçlanmalar ve verilen garantilerle ilgili olarak her üç ayda bir Meclis bilgilendirilecek. 
     
     Telekom'da yabancı payı yüzde 50'yi geçmeyecek 
     Kanun teklifi Başbakanlığa sunulan Türk Telekom, altın hisse dışındaki hisseler stratejik ortağa blok satış, halka arz ve çalışanlara satış yollarıyla özelleştirilecek. 
     Sabit telefon hizmetlerinde kamu tekeli özelleştirme sonrası kaldırılacak. 
     Lisans verme yetkisi Telekominikasyon Kurumuna verilecek. 
     Yabancıya blok satış oranı yüzde 50'nin altında olacak. 
     
     İhracata destek 
     İhracatın artırılmasına yönelik ilave tedbirler alınacak. 
     Eximbank'ın kredi imkanları artırılacak. 
     İhracatta KDV ödemeleri hızlandırılacak. 
     Doğrudan yabancı yatırımların önündeki idari ve bürokratik engelleri ortadan kaldıracak bir eylem planı çalışması başlatıldı. 
     
     Esnaf ve çitçi için 400 trilyon kaynak 
     Esnaf, sanatkar, KOBi'ler ve tarım kesiminin krizden asgari seviyede etkilenmelerini temin etmek amacıyla Ziraat ve Halk Bankası'ndan kullanmış oldukları kredilerin faizlerine maliyetlerin yansıtılmasını sınırlamak amacıyla bütçeye 400 trilyon lira tutarında ödenek konuldu. 
     
     Harcamalarda yüzde 9 tasarruf 
     Faiz dışı harcamalarındaki nominal artış GSMH'nin nominal artışının altında tutulacak. Harcamalarda yüzde 9 reel bir azalma hedefleniyor. 
     Maliye Bakanlığı'nın uygun gördüğü ödenek kalemlerinde blokaj uygulanacak. 
     Diğer cari, yatırım ve bazı transfer harcamalarındaki artış kur ve fiyat artışlarının altında tutularak GSMH'nin yüzde 1.5'i kadar tasarruf sağlanacak. 
     Ayrıca, bütçenin diğer cari transferler kaleminde yapılacak kesintiler ile GSMH'nin yüzde 0.3'ü oranında tasarruf sağlanacak. 
     
     Yeni memur alınmayacak, fazla mesai kısıtlanacak 
     Sağlık, eğitim ve güvenlik hizmetleri hariç kamuda yeni personel alımı yapılmayacak. Toplam memur sayısında artış olmayacak. 
     Tüm kesimleri ilgilendirmeyen ve ücret adaletini hedeflemeyen münferit maaş ve ücret artış talepleri kesinlikle dikkate alınmayacak. 
     KİT'lerde fazla mesai, ikramiye ve prim gibi ödemelerde kısıntıya gidilecek. 
     
     İşçiden fedakarlık isteniyor 
     1999 - 2000 toplu iş sözleşmeleriyle sağlanmış olan reel artışlar, kamu dengesi ve kamu kesimi çalışanları arasında ücret adaleti gözetecek şekilde ayarlanacak. 
     Her kesimin bugün göstereceği fedakarlık büyüme ve istihdam açısından krizin maliyetini düşürecek ve yılın ikinci yarısında büyüme ortamına girişi hızlandıracak. 
     
     Vatandaşın bonosuna vergi yok 
     Akaryakıt Tüketim Vergisi ATV en az hedeflenen enflasyon ölçüsünde ayarlanacak ve ATV tahsilatının GSMH içindeki payı yüzde 2.8 olacak. 
     Başta enerji ve petrol sektörü olmak üzere ithale dayalı ürünlerin fiyatları kurdaki değişiklikler ve maliyetleri yansıtacak ekilde geciktirilmeden uygulanacak. 
     Vergi kimlik numaralarının kullanımı genişletilecek. 
     Bireysel yatırımcıların kamu kağıtlarından elde ettikleri gelirlerin beyanname dışı tutulması suretiyle kamu kağıtlarına olan bireysel talep artırılacak. 
     


 EKONOMİ 














</TEXT>
</DOC>
