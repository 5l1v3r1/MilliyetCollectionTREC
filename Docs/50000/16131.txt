<DOC>
<DOCNO> 16131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/son/sontur14.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazi Erçel'in bağışına "aynen iade" 
</HEADLINE>
<TEXT>

     Çağdaş Yaşamı Destekleme Derneği ÇYDD Genel Başkanı Prof. Dr. Türkan Saylan, eski Merkez Bankası Başkanı Gazi Erçel tarafından bağışlanan paranın ''aynen iadesi''nin yapıldığını bildirdi. 
     Prof. Dr. Saylan yaptığı yazılı açıklamada, Gazi Erçel tarafından ÇYDD'ye bağışlandığı belirtilen paranın dün akşam saat 17.10'da derneğin hesaplarına yattığının, bu sabah bankayla yapılan görüşme sonucunda öğrenildiğini kaydederek, ''Bankaya verilen bir talimatla paranın aynen iadesi yapılmıştır'' dedi. 
     Ülkenin önüne çıkan ekonomik krizin, ÇYDD'nin yüzlerce gence verdiği bursların da kesilmesine neden olduğunu ifade eden Prof. Dr. Saylan, şöyle devam etti 
     ''Buna karşın, bize gelebilecek böyle bir parayı alamayacağımızı, Yönetim Kurulumuz ve üyelerimizle yaptığımız görüşmeler sonunda kararlaştırmış bulunuyoruz. Bir kara para olarak nitelenen bu konuyla ÇYDD'nin saygın adı birarada olamaz.'' 




</TEXT>
</DOC>
