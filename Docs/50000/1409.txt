<DOC>
<DOCNO> 1409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/ekonomi/eko04.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Alo patron, uykum var GELMİYORUM 
</HEADLINE>
<TEXT>

Batılı şirketlerde yeni bir trend başladı. Sabah canı yataktan çıkmak istemeyen çalışanlara "yorgan günü" izni veriliyor 
     EKONOMİ SERVİSİ 

     Bir gece önce çok geç yattığınız ya da herhangi bir nedenle uykunuzu alamadığınız, kendinizi yorgun, sıkkın hissettiğiniz için sabah canınız yataktan hiç çıkmak istemiyor. Ama işe gitmeniz gerek. 'Acaba telefon edip bir bahane uydursam da uykuya devam mı etsem' düşüncesi aklınızı çeliyor. Mantıklı bir bahane bulamayıp ve patrondan fırça yeme riskini göze alamayıp, aklınız sıcacık yatağınızda kalarak kalkıp hazırlanmaya başlıyorsunuz. 
     NTVMSNBC'nin haberine göre önce ABD'de başlayan, bir süre önce de İngiltere'ye sıçrayan yeni bir uygulamaya göre sabah uyanmakta zorlanan ve canı işe gitmek istemeyenler, yalana başvurmadan ve vicdan azabı çekmeden rahatlıkla sıcak yataklarında kalabiliyor. İş yerini arayıp müdürlerine, "Bugün hiç çalışma isteğim yok. Evde kalacağım" demeleri yeterli. 
     
     Hastayım’ dönemi bitti 
     Birçok iş yerinde devrim yaratan uygulamanın adı "yorgan günü" Duvet Day Amaç basit, aynı zamanda da dahiyane Çalışanlara, çalışma istekleri olmadığı günler izin yapma imkanı sunmak. Canları işe gelmek istemediğinde onları, "hastayım", "annem rahatsız", "çocuğum hasta" gibi yalanlara başvurma zahmetinden kurtarmak. 
     ABD'de çalışanların, iş sözleşmelerinde de yer alan "tembellik günleri"ne yılda dört kez hakları var. Bu günler yıllık izinden düşürülüyor. İngiltere’de ise henüz iki yorgangünü izni veriliyor ve bunlar yıllık izine dahil edilmiyor. Duvet Day uygulamasını en çok reklam ajansları ve "dotcomölar benimsiyor. 
     


 EKONOMİ 






















</TEXT>
</DOC>
