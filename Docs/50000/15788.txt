<DOC>
<DOCNO> 15788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/son/sontur36.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da olaylar saatler sonra yatıştı... 
</HEADLINE>
<TEXT>

     Tandoğan'da miting sonrası başlayan ve Ankara'nın birçok bölgesinde yaşanan olaylar güvenlik kuvvetlerinin yoğun çabasıyla sona erdi. 
     Tandoğan'da Esnafın mitingiyle başlayan ve özellikle Maltepe, Ulus, Kızılay civarında meydana gelen olayların ardından 150 kişilik bir grup Siteler'deki Ulusite Vergi Dairesi Müdürlüğü'nün camlarını kırdı ve vergi dairesi önündeki park halinde bulunan resmi bir aracı tahrip etti. Grup, polisin müdahalesiyle dağıldı. 
     Gösteriler sırasında çok sayıda polis, gösterici ve vatandaşın yanı sıra bazı gazetecilerde atılan taşlar ve sopalarla yaralandı. Kaçan göstericilerden bazılarının üniversite kimliği ve paso düşürdükleri görüldü. Düşen kimlik ve pasolar polis tarafından toplandı. 
     Olaylar, güvenlik kuvvetlerinin yoğun çabasıyla saat 16.00 civarında tamamen kontrol altına alınarak yaşam normale dönerken, cadde ve sokaklar belediye görevlilerince temizlenmeye başlandı. Bu arada polis, Başbakanlık ve çevresinde güvenlik önlemlerini sürdürüyor. Polis helikopteri ise havadan sürekli olarak bölgeyi kontrol ediyor. 
     Öte yandan Çağdaş Gazeteciler Derneği Genel Yönetim Kurulu yaptığı açıklamada, olaylar sırasında, Kanal D Muhabiri Metin Kayıhan ile kameramanlar Emrah Ozan ve Adem Gümüş'ün de aralarında bulunduğu çok sayıda gazetecinin yaralandığını bildirerek, ''Bir haklı eylemi provake eden grubun gazetecileri hedef seçmesi düşündürücüdür'' denildi. 




</TEXT>
</DOC>
