<DOC>
<DOCNO> 49568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/yazar/yilmaz.html </URL>
<DATE> 2001/10/30/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
UND kendi içindeki kapıyı da açmalı 
</HEADLINE>
<TEXT>

     Ekonomik krizin açtığı yaraları konuşuyoruz, gündemimiz belli. 
     Gündem arası vereceğim Uluslararası Nakliyeciler Derneği’nin UND çözümleri... 
     Geçen hafta, Türkiye’nin de içinde olduğu Karadeniz Ekononik İşbirliği Teşkilatı KEİ üyesi 11 ülkenin UND karşılığı kuruluşunun temsilcisi ile imzaladığı Uluslarararası Kara Taşımacılığı Birliği İşbirliği BSEC - URTA anlaşma görüşmelerini izlemek üzere Antalya’daydık. 
     Bu ülkelerin her birinin geçiş belgesi, vize, akaryakıt sınırlamaları, geçiş paraları gibi ortak sorunları, KEİ çatısı altında hükümetlere götürülecek. 
     
     Dışarıda şirket kuruyor 
     BSEC - URTA’nın önümüzdeki iki yıl dönem başkanlığını UND Başkanı Çetin Nuhoğlu yürütecek. Azerbaycan ile Ermenistan’ın, Yunanistan ile Türkiye’nin yanyana gelebildiği, ortak amaçlar için harekete geçebildiği bir platform yaratılıyor. Bu platformun tek sıkıntısı Rusya Federasyonu’nun uluslararası nakliyedeki gücünü serbest ticarete açmakta direnmesi. 
     KEİ’nin en genç 25 bin TIR dan oluşan filoya sahip, UND başka ne yapıyor 
     Rusya Federasyonu’nda, Rus nakliyecilerle eşit oranda ortak bir şirket kurdular. Yılda 900 bin taşıma yapan Rusya, pazarda önemli bir dinamizme sahip. Bu şirketle Türk nakliyeciler kendilerine bölgede yeni bir pazar yaratmış oldular. 
     Başka 
     Bulgaristan’a gidip, şirket açtılar. Son 6 - 7 ayda 5 uluslararası nakliye firması Bulgaristan’a gitti. Gidiş nedenleri Bulgaristan’ın, Türkiye’den önce AB’ye girecek olması tabii. 
     Başka 
     Azerbaycan, Gürcistan, Türkmenistan ve Kazakistan ile Hazar Bölgesi’nde taşıma projesi geliştirdiler. 
     Yeni başkan Çetin Nuhoğlu göreve gelir gelmez İran, Suriye, Irak gibi komşu ülkelere giderek, buralardaki sorunların çözümü için kolları sıvadı. 
     Almanya ve Hollanda’da bundan 10 yıl önce şirketler kuran uluslararası nakliyeciler, komşu pazarları keşfedip bölgesel ticaret alanlarını geliştiriyorlar. 
     Bu arada Gürbulak Gümrük Kapısı’nı da alan UND, uluslararası işine uygun bir yapıyla yönünü çiziyor. 
     Yönetim Kurulu’nu yedekleri de harekete geçirerek 38 kişiye çıkaran UND, taşıma yapılan ülkelere göre oluşturulan Çalışma Grupları’yla projeler üretiyor. 
     
     Sektörde küslük 
     Antalya’daki UND toplantısında ne düşündüm biliyor musunuz 
     Yılların UND Başkanı Saffet Ulusoy’un krallığını’ devirip, adeta cumhuriyet’ ilan eden Nuhoğlu ile rekabeti sektörü bölmek zorunda mıydı 20 - 30 yıl aynı derneğin çatısı altında hizmet verenler, nasıl oluyor da uluslararası bir zirvede bile yanyana gelemiyor 
     Olmuyor işte, dernek içi demokrasi geleneğini sürdüremeyenler uzlaşmayı tıkıyorlar. 
     Canım buna da şükür, ya Nuhoğlu baskılara boyun eğip seçimlere bile giremeseydi... 
     Bunun partilerde, derneklerde örnekleri yok mu 
     
BDDK’dan mal mı kaçırıyor      Elindeki malları kredi borcu olduğu bankalara devrederek, düze çıkmanın kitabını yazacak olan Kamuran Çörtük, sahibi olduğu televizyon kanalı BRT’de yeni bir oyun kurmak üzere... 
     Hastanesini, eğlence merkezini, enerji santral işletmelerini birer birer bankalara devrederek, kredi borçlarını azaltma peşinde olan Bayındır Holding’in patronu Kamuran Çörtük, elindeki son kıymeti BRT’den de nemalanmak için yolllar arıyor. 
     
     Kiracı mı, ortak mı 
     Tasarruf Mevduatı Sigorta Fonu’na geçen Bayındırbank’tan doğan yükümlülüğünü, gelirleri ile ödeme planı sunan grubun son operasyonu BRT’yi kiralıyormuş gibi gözükmek. 
     Diğer bir marifeti de BRT’nin 120 milyon dolar ettiği yolunda söylenti çıkarmak. 
     Televizyon dünyasında konuşulanlara göre Mustafa Özbey’in sahibi olduğu Medya 2000 şirketi, BRT’ye Rusya’dan bir yarışma programı getirir. Program Milli Piyango İdaresi’ne sunulur ve izin alınır. Program, kanalın yüzde 5 hissesi karşılığında, bir ödeme planı içinde 5 milyon dolara, BRT’ye kaydedilir. Programı BRT’ye kiraladığı söylenen Mustafa Özbey de, kanala yerleşir. 
     Burada dikkat çeken kiracı Özbey’in ne hikmetse, televizyonun yönetim odasına kurulması... 
     Bu sırada Çörtük, piyasayı da kızıştırmaya devam eder. Erdoğan Sarar’a alınan maç yayınları hakları nedeniyle 300 bin dolar borcu bulunan BRT’ye, 120 milyon dolara alıcı çıktığı söylentisi ile BDDK’nın ağzına bir parmak bal çalma gayreti içine girilir. 
     Pakistan ile mahkemelik olduğu yetmiyormuş gibi, bir de 11 Eylül darbesi yiyerek otoyol projesindeki umutları başka bahara kalan Çörtük, "dar alanda kısa paslaşmalarla" işin içinden sıyrılabilicek mi, göreceğiz. 
     
     







Biri sağcı, öteki solcu 


Nerede neşesi 


Başka ne zaman Meclis'e gidilir ki 


Araplar, Türkler, Atatürk ve bazı sorular... 


Gündem "terör" 


Manyak bilim adamı .. 


Cumhuriyet nasıl bir ortamda kuruldu 


Terör biter, yeter ki... 


Arap Kaymakam, Sakallı Eşref, Cumhuriyet 


Kemalizm, Cumhuriyet ve geleceğimiz 


Bebelere düşen bombalar 


Allah'ın hakkı dokuzdur 


Para icrada olabilir 


Sofra içeceği 


UND kendi içindeki kapıyı da açmalı 


</TEXT>
</DOC>
