<DOC>
<DOCNO> 42640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/son/sonspo01.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim'in Milan'ı Udinese'yi 2 golle geçti 
</HEADLINE>
<TEXT>

     Teknik direktörlüğünü Fatih Terim'in yaptığı Milan takımı deplasmanda Udinese'yi 2-1 yendi. 
     Galatasaray'dan yeni transfer edilen Ümit Davala hemen Terim'in 11'inde yer alırken, 90 dakika oyunda kaldı. Karşılaşmada Milan'ın gollerini 14. dakikada Shevchenko ve 54. dakikada İnzaghi atarken Udinese'nin tek golünü 73. dakikada Muzzi penaltıdan kaydetti. 
     İlk yarı iyi bir oyun sergileyen kırmızı siyahlıların ikinci yarı özellikle Udinese'nin penaltı golünden sonra çok zorlandığı ve defansa çekildiği görüldü. 
     Teknik Direktör Terim, maç sonrası televizyonlara verdiği demeçte, ''Deplasmanda kazanmak kolay değil. Gol attıktan sonra neden geriye çekildiğimizi anlayamadım. Bunu futbolcularla konuşup çözeceğiz. Ama önemli olan puan kaybetmemekti'' dedi. 
     Ümit ise Almanca yaptığı konuşmada, ''Elbetteki ilk maçta uyum o kadar kolay olmadı ama iyi bir Milan buldum'' dedi. 
     Ne olursa olsun 3 puandan dolayı memnun olduğunu ifade eden Terim, her çalışmadan sonra daha iyiye gittiklerini Rui Costa'nın ve diğer sakatların dönmesiyle daha da iyi olacaklarını söyledi. 
     Milan, ligin 3. haftasında aldığı galibiyetle puanını 7'ye çıkartıp, Juventus'un 9 ardından 2. sırayı aldı. 






</TEXT>
</DOC>
