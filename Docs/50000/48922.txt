<DOC>
<DOCNO> 48922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/yazar/zbirand.html </URL>
<DATE> 2001/10/26/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Derviş ile itişmeyin 
</HEADLINE>
<TEXT>

     Kemal Derviş ile MHP’li bakanların yıldızları bir türlü barışmıyor. Adeta tenleri uyuşmuyor. 
     Sanki Kemal Derviş Türkiye’nin bakanı değilmiş ve MHP’li bakanlar ise ülkenin çıkarlarını korumak için direniyorlarmış gibi bir manzara... 
     Bütün bu itişip kakışmaların sonunda ne oluyor 
     Dolar biraz daha yükseliyor. 
     Faiz artıyor. 
     Borsa düşüyor. 
     
     Aradan bir süre geçtikten sonra, yine Kemal Derviş’in dediği gerçekleşiyor. 
     Olan bizlere oluyor. 
     Biraz daha fakirleşiyoruz. 
     Kim kaybediyor 
     Kemal Derviş mi 
     Kim kazanıyor 
     MHP’li bakanlar mı 
     Peki bu mücadele neden 
     Koalisyon liderleri ve milletvekillerinin h l anlayamadıkları bir şey var. O da ne kadar uğraşırlarsa uğraşsınlar Kemal Derviş’i yok edemeyecekleri. 
     Belki ilk geldiği günkü kadar pırıltısı kalmadı, belki bıkmaya başladığı yüzünden akıyor. Ancak politika çarkları, Derviş’i toplumun gözünde h l yok edebilmiş değil. 
     Tam aksine, bugün h l Derviş’in adına duyulan güven, Bahçeli-Yılmaz-Ecevit üçlüsünden daha fazla... İstendiği kadar itilip kakılsın, temeldeki güven unsuru bir türlü çizginin altına indirilemiyor. 
     İtişmek yerine, birlikte hareket etseler, onlar da kazanacaklar. Ancak, yapamıyorlar veya yapmak istemiyorlar. Bir gün gelecek gerçekleri görüp tutum değiştirmeye kalkacaklar mutlaka. O zaman da iş işten geçmiş olacak. 
     Bu tutumla, intihar ediyorlar. 
     Sadece kendilerini götürseler gam yemem, bütün Türk halkını da beraberlerinde batırıyorlar... 
     Hesap günü yaklaşıyor. 
     Bakalım o gün kim haklı çıkacak 
     
Nihayet, Susurluk’u da kapatmayı başardık...      Yüce Türk adaleti, TBMM’nin yaptığı gibi, Susurluk davasını sonuçlandırdı. 
     Çok uzun, ancak başarılı bir operasyon 
     Kazanan görüş "Çete kiralayarak, yargısız infaz yaparak insanlar öldürülmeseydi, PKK derdinden kurtulamazdık. Yargılananlar devlet tarafından bu işin içine itildiler. Adam öldürttüler, ancak masum kişilerdi" diyenler oldu. 
     Kaybeden görüş "Yasaların denetimi dışında kendi kafalarına göre, yargısız infaz yapan zihniyet bir defa yerleşince, işin sonu gelmez. Yasaların çerçevesinde devlet kendini koruyabilir. Ancak çetelerle işbirliği yapamaz" diyenler oldu. 
     Zaten 5 yıl önce devletin kirli çamaşırları ortalara döküldüğü zaman, işin rengi anlaşılmıştı. Kimin olayın üstünü örttüğü de biliniyor. Fazla telaşlanmaya hiç gerek yok. 
     Olan oldu. 
     Sağlık olsun. 
     Üstüne bir bardak su içelim. 
     Herkese de tavsiyem var. 
     Aman, siz siz olun ve devletin işlerine karışmayın, devletin kimlik kartını taşıyanlardan kaçın. Devlet ile sakın ola ki iş yapmayın. 
     İşte o zaman rahat edersiniz. 
     
     







Tehlikeli virajda külüstür araba 


Savaş gazisi 


İhale... 


Kaynayan Kafkas kazanında istikrar arayışı... 


Mavi Roma 


Sınavsız üniversite kandırmacası 


Sandık hüsran olacak 


Kafkasya'da 11 Eylül etkisi 


Kurullarla yaşamak 


İspatlayamayan hem şerefsiz hem onursuz 


Silah ruhsatı Bektaşi hikayesi 


Siyaset çürüten ihale düzeni 


Ferhan Şensoy "Kriz dediğin anlık olur " 


Üçüncü taraf Pek insanca 


KDV’yi bizim yerimize yabancılar ödemez 


</TEXT>
</DOC>
