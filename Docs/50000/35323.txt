<DOC>
<DOCNO> 35323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/son/sontur13.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpraş Rafinerisi'ne fuel-oil diye su boşaltmaya kalktı... 
</HEADLINE>
<TEXT>

     Tüpraş İzmit Rafinerisi'ne, fuel-oil yerine su boşaltmak isteyen tanker sürücüsü gözaltına alındı. 
     25 AV 163 plakalı tankerine, Kırıkkale Rafinerisi'nden 18 bin 900 kilogram fuel-oil doldurtan İzzettin Kaya, İzmit Rafinerisi'ne gelerek, boşaltılması için aracını görevlilere teslim etti. 
     Tankerden fuel-oil yerine su çıktığını fark eden görevliler, durumu güvenlik güçlerine bildirdiler. 
     Bunun üzerine gözaltına alınan Kaya, mola verdiği Yeniçağa'da, ''Malı bana satar mısın '' diyen bir kişiyle anlaştığını ve tankere fuel-oil yerine su doldurduğunu itiraf etti. 
     Hasta olan karısını tedavi ettirmek için paraya ihtiyacı olduğunu ifade eden Kaya, ''Pişmanım, ama çaresizdim'' dedi. 
     Olayla ilgili soruşturmanın sürdürülüdüğü bildirildi. 
     







</TEXT>
</DOC>
