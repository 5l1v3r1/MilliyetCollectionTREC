<DOC>
<DOCNO> 28387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/spor/spo01.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sambacı seferi 
</HEADLINE>
<TEXT>

Beşiktaş Teknik Direktörü Christoph Daum, Brezilyalı libero Santos ile santrfor Quaerme’yi izledi. Ancak yönetim transfer için 15 Temmuz’u bekleme kararı aldı 
     KARTAL YİĞİT 

     Menajerler önerdi 
     BEŞİKTAŞ Teknik Direktörü Christoph Daum’un transfer çalışmaları sırasında Brezilya’ya da gittiği ve iki futbolcuyu izlediği ortaya çıktı. Alman hocanın menajerlerin önerdiği Santos takımında oynayan Santos ve Athletico Miero’lu santrafor Marcues Quarme’yi seyrettiği öğrenildi. 48 kez milli olan Santos’un bonservis bedelinin bulunmadığı, ancak yönetimin yabancı transferini şimdilik dondurmasıyla bu konuda karar alınamadığı belirtildi.ü 
     
     Almanya’da tamam’ 
     SANTRFOR Quarme’nin Türkiye’deki yetkisini elinde bulunduran eski Fenerbahçeli futbolcu Taygun bu oyuncuyu Beşiktaş’a getirebileceğini söyledi. Dış İlişkiler Sorumlusu İbrahim Altınsay, yabancı futbolcular için 15 Temmuz’u beklediklerini belirterek, "FİFA serbest dolaşım kuralını yürürlüğe sokacak. Böylece daha kaliteli oyuncuları alabiliriz. Transferlerimizi Almanya kampı sırasında tamamlarız" dedi. 
     
İlhan geliyor      SİYAH - Beyazlı kulüp, daha önce anlaştığı Samsunsporlu İlhan ile bugün masaya oturacak. Dün Almanya’dan dönen İlhan, Menajer Sinan Engin’le görüşecek. Engin, İlhan’ın yanı sıra Tümer, Fatih ve Tamer ile de kesin olarak anlaştıklarını ve kulüplerden indirim beklediklerini açıkladı. Engin, "Biz nasıl bonservislerde indirim yapıyorsak, diğer kulüplerden de aynı hoşgörüyü bekliyoruz. Başkanımız hülle olayına karşı" dedi. 
     
Nouma köşeye sıkıştırdı      BİLAL MEŞE 

     BEŞİKTAŞ’ın satmak istediği Pascal Nouma’nın kulüp bulamaması yönetimi zor durumda bıraktı. Yöneticiler, "Nouma, yetenekli ancak çok agresif. Bu bize pahalıya mal oldu. Disiplinsiz. Kendisi de bizi istemiyor. Bu düşüncede olan bir oyuncudan verim almamız söz konusu olamaz. Mutlaka satılacak" dediler. 
     PASCAL Nouma’nın 4.5 milyon dolarlık bonservis ücretinde indirim yapmalarının da söz konusu olduğunu vurgulayan Siyah - Beyazlı yöneticiler, "Satamadığımız taktirde önümüzdeki sezon bonservisini alır gider. Kulübün de menfaatlerini düşünmek zorundayız" ifadelerini kullandılar. 
     
Ali Eren’de indirim      BEŞİKTAŞ Yönetim Kurulu, satış listesine koyduğu Ali Eren’in bonservis ücretinde indirim yapma kararı aldı. Menajer Sinan Engin, Ali Eren’in satış listesindeki fiyatının 1 trilyon 250 milyar lira olduğunu hatırlattı ve "Bunu 1 trilyon liraya çekebiliriz" ifadesini kullandı. 
     
BEŞİKTAŞ semt pazarında      SİYAH - Beyazlı kulüp, altyapı seçmelerinde bu yıl yeni bir metod deneniyor. Altyapının başına getirilen Serpil Hamdi Tüzün’ün koordinatörlüğünde 1980 ve üst doğumlu sporcular çeşitli semt sahalarında deneniyor. Teknik Direktör Ufuk Pak, böylece Fulya’ya gelemeyen futbolcu adayların yakınına gittiklerini söyledi. 
     



 SPOR 























</TEXT>
</DOC>
