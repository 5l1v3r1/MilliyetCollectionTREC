<DOC>
<DOCNO> 28460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/son/sontur14.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Güvenlik görevlisi hatırlamıyor ama...Gitti 34 milyar lira... 
</HEADLINE>
<TEXT>

     Emlak Bankası Kocamustafapaşa Şubesi'nin kasasındaki yaklaşık 38 milyar lirayı sokağa çıkarak dağıtan güvenlik görevlisi Arif Korkut'a olay yerinde tatbikat yaptırıldı. 
     Fatih İlçe Emniyet Müdürlüğü Araştırma Büro Amirliği'nde gözlem altında tutulan Arif Korkut 34 , geniş güvenlik önlemleri altında, Emlak Bankası Kocamustafapaşa Şubesi'e götürüldü. 
     12 yıllık güvenlik görevlisi olan ve 4 yıldır Emlak Bankası şubesinde çalışan Korkut, burada yapılan tatbikatta olayı anlatırken, bankanın kapatılması yönündeki kararın ardından işsiz kalma korkusu yaşadığını ifade etti. 
     Dün öğle tatilinde aniden başına ağrı girdiğini söyleyen Korkut, ''Elime geçirdiğim çöp torbasıyla kasanın yanına gittim. Kasada bulunan paraları torba içerisine koyarak, dışarı çıkıp rastgele dağıttım. Ne yaptığımı hatırlamıyorum sanki arkadan birileri beni boğazlıyordu'' diye konuştu. 
     Yetkililer, Korkut tarafından banka kasasından alınarak dağıtılan yaklaşık 38 milyar liranın 4 milyar 385 milyon lirasının vatandaşlar tarafından iade edildiğini kaydettiler. 
     







</TEXT>
</DOC>
