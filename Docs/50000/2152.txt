<DOC>
<DOCNO> 2152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/yazar/cemal.html </URL>
<DATE> 2001/01/14/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Türkiye AB'nin içinde mi bölünür, dışında mı 2 
</HEADLINE>
<TEXT>

     Genelkurmay İkinci Başkanı Orgeneral Yaşar Büyükanıt diyor ki "Avrupa Birliği'ne giriş, ulu önder Atatürk'ün Türkiye'ye gösterdiği çağdaşlaşma hedefinin gerçekleşmesinde jeostratejik ve jeopolitik bir zorunluluktur." 
     İşte bu zorunluluk nedeniyledir ki Türkiye, Avrupa Birliği gibi 'Avrupa Ordusu'nun da dışında kalmak istemiyor. 
     Haklı. 
     Çünkü NATO'nun geleceği yok 
     Çüzülmesi bir zaman meselesi. Zamanla etkisizleşecek NATO. Bugünden yarına olmasa da dağılacak. Ağırlık giderek NATO'dan Avrupa Birliği'ne kayacak. 
     Gidiş öyle. 
     Asker de bu gidişi fark ettiği için 'Avrupa Ordusu'nun dışında kalmak istemiyor. AB'deki yeni savunma oluşumunun karar mekanizmalarında yer almayı Türkiye'nin ulusal çıkarları açısından hayati addediyor. Asker bunun altını özellikle çiziyor. Ve ülke güvenliğinin Türkiye'nin dışlanmasından dolayı olumsuz yönde etkilenebileceğini düşünüyor. 
     Haklı. 
     Ama burada bir sorun var. 
     AB diyor ki Türkiye'ye 
     "Sen henüz AB'ye üye değilsin. O yüzden sana Avrupa Güvenlik ve Savunma İnisiyatifi'nin karar mekanizmasında yer vermem." 
     Türkiye de bu yüzden NATO'daki veto hakkını kullanıyor. 'Avrupa Ordusu'nun NATO içinde doğuşunu engelliyor. Bu yüzden hem AB'yi hem ABD'yi karşısına almış oluyor. 
     Bundan sonra ne olabilir 
     1 Ya AB, Türkiye'nin dediğine gelir ki yakın ihtimal değil. 
     2 Ya dediği olmadığı için Türkiye sonuna kadar diretir. Avrupa Birliği bunun üzerine, Fransa'nın istediği gibi, 'Avrupa Ordusu'nu NATO'dan bağımsız olarak kurmaya koyulur. Bu da, dışlanan Türkiye'nin Amerika'yla bölgede baş başa kalması demektir. 
     3 Ya da Türkiye, AB üyeliğinin Katılım Ortaklığı Belgesi'nde de öngörülen gereklerini yerine getirir, üye olur, böylece ulusal güvenliği açısından hayati gördüğü 'Avrupa Ordusu'na katılır. 
     Hangisi 
     Bakın, Harp Akademileri Komutanı Orgeneral Nahit Şenoğul geçen hafta perşembe günü Harp Akademileri'nin düzenlediği sempozyumdaki konuşmasında ne diyor 
     "Türkiye'nin Avrupa Güvenlik ve Savunma Kimliği karar organlarının dışında tutulması, AB'nin yeni yapılanmasında Türkiye'nin dikkate alınmaması ve Türkiye'nin AB'ye katılımının 2010 yılından sonrasına ertelenmesi, Kıbrıs ve Ege sorunlarında, sanki bu sorunları biz yaratmışız gibi tek taraflı olarak taviz vermemizi ve ulus devletimizden fedakarlık yapmamızı istemeleri, AB'nin ülkemize karşı haksız ve vefasız tutum ve davranışları olarak algılanmakta ve Türkiye'yi aldatılmışlık duygusuna sevk etmektedir." 
     Orgeneral Şenoğul'un söyledikleri çok açık. Dünkü yazımda değindiğim gibi askerin ve bazı sivil çevrelerin görüş ve kaygılarına ışık tutuyor. 
     Demeye getiriyor ki 
     1 Türkiye için AB üyeliği jeostratejik ve jeopolitik bir zorunluktur. 
     2 Bu yüzden 'Avrupa Ordusu'nun içinde yer almak da 'hayati'dir. 
     3 Ancak sen bana gelip 'Kürtçe televizyon, Kürtçe eğitim, 312, 8 vesaire' deme sakın. Bunlar bölücülük olur. 'Ulus devletimden taviz ' olur. Bunun gibi Kıbrıs, Ege falan da demeye kalkışma, bunlar da olmaz, Türkiye'nin güvenliği ve stratejik çıkarları açısından..." 
     4 İşte, ben AB üyeliğini istiyorum ama, bunlar olmadan istiyorum. 
     Mümkün mü 
     Hayır, mümkün değil. 
     
Kimse kimseyi kandırmasın      Sorun bakalım Cumhurbaşkanı Sezer'e. 
     Başbakan Ecevit'e. 
     Başbakan yardımcısı Yılmaz'a. 
     Dışişleri Bakanı Cem'e. 
     AB Genel Sekreteri Büyükelçi Vural'a. Dışişleri Müsteşarı Loğoğlu'na. AB'den sorumlu Dışişleri Müsteşar yardımcısı Büyükelçi Alptuna'ya. Türkiye'nin AB nezdindeki Büyükelçisi Nihat Akyol'a... 
     Sorun bakalım hepsine 
     Türkiye ifade özgürlüğü alanında 312, 8 gibi adımları atmadan, Kürtçe radyo - televizyon ve eğitim konusunu, dünkü yazımda belirttiğim gibi, bireysel haklar ve üniter devlet çerçevesinde çözmeden, idam cezasını kaldırmadan, Kıbrıs'ta - tabii ki davayı satmaksızın - esneklikler göstermeden, Ege'de uzlaşma yolunu açmadan... 
     AB yolunda yürüyebilir mi 
     Üyelik müzakereleri açılabilir mi 
     Kimse kimseyi kandırmasın 
     Bazı adımlar atılmadan bunların hiçbiri olmaz. Bunu yukarıda sıraladığım sayın devlet büyüklerinin hepsi biliyor. 
     O zaman .. 
     Eğer Avrupa Birliği Türkiye için stratejik zorunluluk ise - bence öyle - 'Avrupa Ordusu' Orgeneral Şenoğul'un da nitelediği gibi hayati önem taşıyorsa, - bence taşıyor - o zaman Türkiye için AB üyeliğinin gereklerini yerine getirmektir isabetli olan. 
     O yüzden, "Türkiye AB'ye üye olsun ama bunlarsız olsun " demekle, "AB'ye hayır " demek arasında pratikte bir fark yoktur. Bunun da böyle bilinmesinde yarar olduğunu düşünüyorum. 
     Özetle Türkiye, AB'nin dışında kalırsa, kaygılarımız çok daha fazlasıyla gerçekleşebilir. Bölücü tehdit ve istikrarsızlaştırma riskleri fazlasıyla büyür. 
     Bana şimdi şöyle diyebilirsiniz 
     "Sen ne diye bu kadar nefes tüketiyorsun ki Her şeyi yerine getirsek bile Avrupa bizi içine almaz. İpe un serer. AB'nin bizi dışlamasının dini, kültürel, toplumsal, ekonomik nedenleri var." 
     Benim yanıtım da şu olur 
     "Bu söylediğiniz elbette gözden uzak tutulamaz. Bu ihtimal yabana atılamaz. Ancak şunu unutmayın AB üyeliğinin gereklerini yerine getirmek, ekonomide büyümektir, modernleşmektir. Hukuk devletini, hukukun üstünlüğünü gerçekleştirmektir. İnsan haklarını hayata geçirmektir. Bunları yaparsak güçlü, istikrarlı, çağdaş bir ülke haline geliriz. Bunları yaparsak, gün gelir AB'ye kolayca 'Neşen bilir ' diyebiliriz." 
     Bunun için de Türkiye'nin yüksek menfaatleri, AB menzili içinde kalmaktır, menzilden sapmak değil. 
     Son iki yazımla ilgilenenler, bu köşede geçen 15 ve 16 Aralık'ta çıkan 'Kürt kartı'na karşı oyun planı başlıklı iki yazıma da göz atabilirler . 
     
     





Hıncal mucizesi 


Hızlı Meclis 


Ecevitler’in gizli şıklığı 


Türkiye AB'nin içinde mi bölünür, dışında mı 2 


28 Şubat Şeyhi 


Geçmişin külleri alev alev 


Ecevit söz verdi 


CHP köklerini arıyor... 


Gani Müjde yalan dünya’dan bildiriyor 


"Aşk Geçer" 


Filmin kod adı Silgi... 


Cem Putin barışçı 


Şimdi, fakat, aslında, o, bilmem ki 


Kuzen Mehmet Kutman sahneye çıkarken... 


Zoru başarmanın doyulmaz lezzeti 


İsteyince "belediye"den hizmet alınabiliyor 


</TEXT>
</DOC>
