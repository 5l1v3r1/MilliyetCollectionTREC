<DOC>
<DOCNO> 20828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/yasam/ayas.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Niyetiniz iyi ama İngilizceniz kötü 
</HEADLINE>
<TEXT>

Eurovision'daki temsilcimiz herkes anlasın diye’ şarkının sonunu İngilizce söyledi ama İngilizler biz anlamadık’ dedi 
     İRFAN KURTULMUŞ Kopenhag 

     Büyük gün bugün... Aylardır hazırlıkları yapılan Eurovision şarkı yarışmasının finali bu akşam Danimarka'nın başkenti Kopenhag'daki Parken Stadı'nda yapılacak. 23 ülkenin yarışacağı gece, heyecanla beklenirken, Danimarka'nın Yunanistan'ın kazanması için çalışacağı yönündeki dedikodular, finallere gölge düşürdü. 
     Türkiye ise yarışmaya bir eleştiriyle başladı Eleştirinin nedeni ise ilginçti... İşte tarihin en garip Eurovision'undan notlar 
     
     Türkiye'ye 1'e 15 
     23 ülkenin yarışacağı Eurovision finaline Türkiye, Sedat Yüce’nin seslendireceği Sevgiliye Son’ adlı parçayla katılıyor. Yüce’nin şarkının son bölümünü İngilizce söylemesine İngiliz gazetecilerden itiraz geldi. 
     İngilizler, "Neden İngilizce söylüyorsun, İngilizce bölümü tam anlayamadık, özellikle telaffuzda sorunlar var" diyerek tepkilerini dile getirdi. Sedat Yüce ise herkesin anlaması için İngilizce söylediğini belirtmekle yetindi. Bahisçiler ise Eurovision’da Türkiye’ye 1’e 15 verdi. Temsilcimiz Yüce ise ilk 5’e girme konusunda iddialı... 
     
     Seyirci rekoru 
     Bu yıl yapılacak finallerin rekor kurması bekleniyor. Eurovision finalini genel prova, son prova ve final akşamı toplam 80 bin kişi izleyecek. 
     
     Karaborsacılara gün doğdu 
     Bilet bulamayanlar karaborsacıların ağına düştü. Karaborsada biletler ayakta, 3 bin kron’a yaklaşık 450 milyon lira , oturma yeri ise 7 bin kron'a 1 milyar lira satılıyor. 
     
     Kraliyet ilgisiz 
     Kraliçe Margrethe II ve eşi Prens Henrik Fransa'da oldukları için Eurovision finalini izlemeyeceklerini açıklaması kamuoyunun büyük tepkisini topladı. 
     
     Şike söylentileri 
     Danimarka'nın Yunanistan lehine oylarda şike yapacağı öne sürüldü. İddianın sahibi İsveçlilerin gerekçeleri ise İsveç STV'sinin Danimarka'yı ön plana çıkararak kazanmasını sağlaması. 
     
     30 trilyon masraf 
     Finaller için 200 milyon kron yaklaşık 30 trilyon lira harcayan Danimarka beklediği turisti bulamayınca organizasyon pahalıya mal oldu. Yetkililer ülkeyi, bir sigorta şirketine 4 milyon kron'a yaklaşık 15 trilyon liraya sigorta ettirdiler. Yarışmayı Danimarka kazanırsa masrafları sigorta karşılayacak. 
     
     İlk 15’e girmemiz şart 
     Türkiye finalde 15'inci sırada yarışacak. Bu geceki finalde ilk 15'e kalan ülkeler önümüzdeki yıl yapılacak Eurovision'a katılabilecek. Elenecek 8 ülkenin yerine bu yıl dışarıda kalan ülkeler katılacak. 
     
     İnternetten yayın 
     Final internetten yayınlanacak. Halk, yarışma sırasında finalistlerle chat’ yapacak. İnternet adresi www.songcontest.com 
     



 YAŞAM 




















</TEXT>
</DOC>
