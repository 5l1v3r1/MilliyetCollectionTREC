<DOC>
<DOCNO> 14268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/son/sontur05.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiftçinin gözü Nisan yağmurlarında 
</HEADLINE>
<TEXT>

     Mart ayında düşen yağış miktarının mevsim normallerinin altında olduğu bölgede, Nisan yağmurlarının üreticinin yüzünü güldürmesi bekleniyor. 
     Meteoroloji Bölge Müdürlüğü yetkililerinden alınan bilgiye göre, uzun yılların Mart ayı ortalaması metrekareye 69.7 kilogram yağış olan bölgede, geçen Mart ayında metrekareye 46.6 kilogram yağış düştü. Doğu Akdeniz'de son bir kaç gündür 34 dereceye kadar çıkan hava sıcaklığı bugün 8-9 derece kadar düştü. Bu sabah yaklaşık 15 dakika süreyle kuvvetli rüzgarın yaşandığı bölgede, önümüzdeki 1-2 gün içinde sağanak yağış bekleniyor. Hava sıcaklığının da gündüz 25, gece ise 15 derece civarında gerçekleşeceği tahmin ediliyor. 
     Çiftçiler Birliği Başkanı Cumali Doğru yaptığı açıklamada, buğday ürünü dışındaki hiçbir üründe su sıkıntısı yaşamadıklarını söyledi. 
     Doğru, ''Pamuk, karpuz ve sera ürünleri zamanı geldiğinde sulanıyor. Buğdayda az bir sıkıntımız var. Beklediğimiz Nisan yağmurları, buğday ürününe ilaç olacak'' dedi. 
     Mart ayında düşen yağış miktarının mevsim normallerinin altında da olsa önemli bir sıkıntı yaratmadığını ifade eden Doğru, bu sabah yaşanan kuvvetli rüzgarın ise ürünlerde herhangi bir zarara yol açmadığını bildirdi. 




</TEXT>
</DOC>
