<DOC>
<DOCNO> 11739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/ekonomi/eko01.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yakıştı mı size Cem Bey .. 
</HEADLINE>
<TEXT>

Advantage kart müşterilerinden bu ay onay alınmadan 4 milyon 250 bin liralık sigorta’ parası kesildi. Firma ise istemiyorum demediler’ savunması yapıyor 
     EKONOMİ SERVİSİ 

     Türkiye’nin en yaygın mağaza kartı "Advantage Card" sahipleri, bu ayki faturalarında ilginç bir ugulamayla karşılaştı. Kart sahipleri "toplu taşıtlarda başlarına gelebilecek kazalara karşı" Boyner Sigorta tarafından sigorta ettirildi. 4 milyon 250 bin liralık sigorta bedeli mart ayı kart faturasıyla birlikte tahsil edilirken, bu uygulama için müşterinin onayı alınmadı. 
     Toplam 1 milyon 250 bin Avantage Card müşterisi olduğu dikkate alınırsa, şirket yaklaşık olarak 5 trilyon 300 milyar lirayı sigorta bedeli olarak tahsil etti. 
     Boyner Sigorta’dan yapılan açıklamaya göre, kart sahiplerine postayla "Sizi Sigortalı Olmaya Davet Ediyoruz, Otomotik Güvence" adı altında bir broşür gönderildi. 
     
Broşürün altında küçük not      Broşürün en altında bu güvenceden yararlanmak istemeyen tüketicilere telefon numarası vererek aranması söylendi. 
     Boyner Sigorta, konu hakkında bu broşüre sığınarak yaptığı açıklamada, "Otomatik güvencenin satın alınması tamamen müşterinin kararına ve onayına bağlıdır. 22 Aralık - 30 Ocak tarihleri arasında sigorta uygulamasını anlatan broşür gönderilmiş, satın almak istedikleri veya istemedikleri taktirde izlenecek yollar aktarılmıştır" denildi. 
     Şirket bu açıklamasıyla kendisine geri dönmeyen tüm kart sahiplerinden onay aldığını kabul ederek mart ayı faturalarına bu bedeli ekledi. 
     Ancak şirket, broşürün postada kaybolarak müşterinin eline geçmemesi ve gözden kaçma veya dikkatsizlik olasılığını gözardı etti. Ve bu sigortayı yaparken yazılı bir sözleşme yapmadan, itiraz başvurusu gelmediği için sigortaya onay almış kabul etti. 
     
Geri ödeme faizsiz      Şirket açıklamasında müşterilerinin çağrı merkezini arayarak, otomotik güvenceyi iptal ettirme hakkı bulunduğunu, 4 milyon 250 bin liralık bedelin bir ay sonraki faturalardan düşüleceğini bildirdi. 
     Ancak şirket bu bedeli, kendisinin müşterilerine uyguladığı aylık yüzde 17.5 oranındaki gecikme faizini uygulamadan ödeyecek. 
     
İlki 10 ay sürdü      Şirket, Advantage Card sahiplerini bundan 10 ay önce de sigortalamıştı. Mayıs 2000 tarihli ekstrelerde, bir sonraki faturalarda 3 milyon 800 bin liralık sigorta bedeli kesileceği ifade edilmiş, müşteri sadece bu yolla uyarılmıştı. Ve müşteriler bir yıllık sigorta ettirilmişti. Ancak bu süre bitmeden, 10 ay sonra, yeni bir yıllık dönem için yine müşteri onayı alınmadan faturalardan 4 milyon 250 bin liralık prim tahsili yapıldı 
     
İptal de dert      Advantage Card sahiplerinin, bu sigortayı iptal ettirmek için 0. 212. 331 01 35 nolu telefonu aramaları gerekiyor.Ancak iş bir teleonla bitmiyor. Önce, iptal için "sıfır" tuşuna basılıyor, ardından 16 haneli kart numarası giriliyor. 
     Ancak, bütün bu işlemlerden önce şirketin "Artık tüm advantaga card sahipleri güvence altında" diye başlayan uzun bir anonsu da dinlemek zorundasınız. 
     
TÜKODER Başkanı Mehmet Sevim Faiziyle geri ödenmesi gerekir’      Tüketicileri Koruma Derneği Başkanı Mehmet Sevim, Advantage Card müşterilerine yapılan uygulamanın keyfi olduğunu söylerken, bu konuda çalışma başlattıklarını bildirdi. 
     Kart müşterilerine, derneği aramaları halinde yardımcı olacaklarını belirten Sevim, otomatik olarak alınan sigorta bedelinin faiziyle ödenmesini istedi. 
     
Dava açılabilir      Uygulamanın firmanın çıkarını gözeten bir uygulama olduğunu anlatan Sevim şöyle devam etti 
     "Burada tüketicilerin dikkatsizliğinden faydalanılıyor. Tüketicilerin bunu kabullenmemesi gerek. Şirketin tahsil ettiği parayı, kullandığı süre kadar kendi uyguladığı faiz oranında iade etmesi gerek. Bunun mazereti olamaz. Sigorta yapacaksa bile sigortanın kapsamı, koşulları, yükümlülükleri, ve teminatlar ne olacak bunların bilinmesi lazım. Emrivaki yaparak ben sizi sigorta yaptım demek son derece yanlış ve tek taraflı bir uygulamadır. Bu koşul sözleşmede bulunsa bile hükmün ölü doğmuş olmasını sağlar. Yasa açısından da geçerli bir hüküm olmaz. Tüketici davaları açılabilir." 
     
Faizden k r etti      1 milyon 250 bin Advantage Card sahibinden habersiz Boyner Sigorta adına 4 milyon 250’şer bin lira kesti. Toplam 5 trilyon 300 milyar liralık gelir elde etti. 
     Grup, nakit olarak doğrudan kasasına giren 5.3 trilyon lirayı eğer bu ay bir bankadan kredi olarak çekseydi, martta ticari kredilere uygulanan aylık net yüzde 10 faiz üzerinden bir ay sonra 530 milyar liralık faiz ödeyecekti. 
     Grup topladığı bu 5.3 trilyon lirayı, bu ay bankaya yatırınca da aylık yüzde 130’lara yükselen mevduat faizinden bir ayda 477 milyar lira faiz geliri sağlayabiliyor. 
     Grup, advantage kart sahiplerine aylık yüzde 13.8 oranında gecikme faizi alıyor. Bu sigorta kesintisine itiraz edenlerin, 4 milyon 250 bin lirasını önümüzdeki ay iade edileceğini açıklayan grubun, kendi uygulaması çerçevesinde müşterilerine yüzde 13.8 gecikme faizi vermesi durumunda, gelecek ay her müşteriye faiziyle birlikte 4 milyon 836 bin liralık ödeme yapması gerekiyor. 
     


 EKONOMİ 















</TEXT>
</DOC>
