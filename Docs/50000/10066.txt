<DOC>
<DOCNO> 10066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/05/yasam/yas01.html </URL>
<DATE> 2001/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Karımın çalışmasına asla izin vermem’ 
</HEADLINE>
<TEXT>

Türk popunun farklı sesi Rafet El Roman, kaçamağının ardından eşiyle ikinci bahara ermekten mutlu... Ancak Türkiye’de eşine mankenlik yaptıracak kadar geniş’ değil 
     BULUŞMALAR AHMET TULGAR 

     Tuhaf Türk popunun geleneksel çizgisinden bir an bile sapmayı düşünmeyen, deneysel olan her şeyden uzak duran genç şarkıcılarımız, nedense iş görüntü ve imaja geldi mi, mümkün olan en sıradışı tavrı, süsü takınmayı çok iyi biliyorlar. 
     Şarkıları ve söyleyiş tarzıyla başından beri müzik sektöründe farklı bir yer edinen popçu Rafet El Roman’ın durumu ise farklı... Roman, yaşı 50’ye merdiven dayamış erkek şarkıcılarımızın bile hayran kaybetme korkusuyla evlenmedikleri, sevgililerini gizledikleri bir ortamda en geleneksel medeni hali’ korkusuzca seçti. 
     Bir süre önce bir kaçamak yüzünden evlilikleri sarsılan Rafet El Roman ve karısı eski manken Tuğba Altıntop’la ilişkilerini konuştuk 
     
Kriz beni etkilemez’      Ekonomik krize rağmen albümünüzün satışı çok iyi gidiyormuş. 
     Ön sıralardayım. Hatta birçok kanalda bir mumarayım şu anda. Aslında bu ekonomik krizde tereddüt ettim İyi mi yapıyorum çıkmakla’ diye. Üstelik ben krizi bekliyordum, bir şeyler olacağını tahmin ediyordum. Fakat kriz beni çok etkilemedi. Zaten Rafet El Roman bir albüm çıkardığı zaman hiç promosyon yapmadan 140 - 150 bin kişilik bir alıcısı oluyor. İmza günlerimde Türk Popu dinlemediğini, sadece benim albümlerimi aldığını söyleyenler oluyor. 
     
     Türk Popu’nun ana akımından ayrı bir sound’a sahip şarkılarınızla çok iyi tutundunuz piyasada. 
     Çünkü benim şarkılarım ve ben birkaç kültürden bir şeyler almışız. 
     
     Çoğulculuk çok önemli bir güç sanatta, değil mi 
     Tabii ki. Müziğimdeki en büyük zenginlik odur. Ben doğrudan yanayım. Doğru ne buluyorsam, düzgün ne buluyorsam yaşam şartlarıma göre, oradan onu alıyorum. Yani hiç bakmam, bu İslam mı, bu benim kültürüme yakın mı doğru ve dürüstse benim hayatımda, onu hemen kabul ediyorum. Herkes kendi kültürünü savunur’ diye bir şey yok. Böyle bir şey olsaydı bir Avrupa Birliği biraraya gelmezdi. İnsanlar bunları aşmış artık. Denememiz lazım, yemekse yememiz lazım, inançsa, biz de gidelim, görelim, dua edelim bakalım onların yaptığı biçimde. Bu bir aşamadır insan çağında. 
     
Aşkın felsefesini yapıyor      Tuğba Hanım siz de çok renkli bir dünyadan geldiniz. Mankendiniz. Nasıl başardınız bu kadar geri çekilmeyi 
     Önce Rafet El Roman cevaplıyor Bu ülkede sanatçı ve siyasetçiler çok güzel şeyler söyler, örnek olmaları gerektiğini belirtirler, ama arkasında duramazlar. 
     
     Tuğba Altıntop Hayatta fedakarlıklar yapmak gerekir. Ben de fedakarlık yaptım. 
     
     Peki, Tuğba Hanım hiç Keşke kariyerimi de sürdürseydim’ demediniz mi 
     Sonradan tabii bunu söylediğim oldu, ama geçmişti artık. Çocuklarımla çok mutluyum, ama benim mankenlik dönemimde de Keşke yapmasaydım’ dediğim bir şey olmadı. 
     
     Rafet Bey aşk şarkıları yazarken imgesel bir sevgiliyi mi düşünürsünüz, hala Tuğba Hanım’ı mı 
     Bazen hayal ediyorsunuz... İlk aşklarımda etkilendiğim kadınlar için yazdım. Ama sonra ben aşk şarkıları yazmam gerektiği için aşkın felsefesini yapmaya, araştırmaya başladım. 
     
     Özür dilerim, araştırma objeleriniz oluyor mu 
     Tabii, bir film seyrediyorsunuz, muhteşem bir aşk. Bunun için şarkı yazabiliyorum. Bu matematik gibi. 
     
Şişmanlığa dayanamam’      Tuğba Hanım, siz iki çocuklu ama formunu korumuş bir kadın olarak aslında mankenlik yapabilirsiniz... 
     Rafet El Roman cevaplıyor Ben yapmasını istemiyorum. Yanlış şeyler yazılır. 
     
     Ama sizin sevginiz o kadar güçlü ki. Yazılırsa yazılsın... 
     Yazılırsa yazılsın’ değil. Ben insanların benim nasıl biri olduğumu bilmelerini istiyorum. Bir Amerika’da olsaydım, bu benim için hiç sorun olmazdı. 
     
     Tuğba Hanım, 2 çocuk doğurmanıza rağmen bu form nasıl korunuyor 
     Rafet El Roman Ben de bilmiyorum. Spor da yapmıyor. Benden de fazla yiyor. Babası kebapçı. Haftanın 3 günü kebap yiyor. 
     Tuğba Altıntop Genetik herhalde. Rafet mesela ekmek yemez, ben ekmeği severim. 
     Rafet El Roman Ben bir kilo alayım, hemen spor yapmaya başlarım, saunalara girerim. 
     
Bir kerelik aldatma      Tuğba Hanım, eşinizin sizi aldattığına dair o son haberden etkilenmediniz mi 
     Tabii. Ama bir kere oldu. İlişkimizi feda etmedim. 
     
     Tuğba Hanım, bir televizyon röportajında Aşkın Nur Yengi, eşinizle klip çekerken bir erkek olarak ondan biraz etkilendiğini söyledi. Oysa siz Aşkın’la çok iyi arkadaşsınız. Siz bunları seyrederken bunun show business’in bir parçası olduğunu fark ediyorsunuz, değil mi 
     Tabii. Arkadaşlarla seyrediyorduk programı. Ben gülüyorum Aşkın konuşurken. Arkadaşlarım soruyor, Kızmıyor musun ’ diye. 
     
Ekonomi uzmanı mübarek      Sohbetin başında Ekonomik krizi tahmin etmiştim’ dediniz. Nasıl oldu bu 
     Uzun süre dolar baskı altına alındı. Doların ve Amerika’nın olayına bakıyorsunuz, ihracatına, ithalatına, işsizlik oranına, sosyal seviyelerine indiğiniz zaman, siz çok arkadasınız. Doları zorla baskı altında tutmak mümkün değil. Bu 6, 7 hatta 8 ay sürer ama sonra mutlaka bir patlak verir. Birçok ülkede de bunun aynı örnekleri oldu. Bir de benim ağabeyim borsacı. O da bana bir şeyler söylüyor. Ayrıca ben bazı şeylere çok önem veriyorum. Konserlerimi asla dolar üzerinden, mark üzerinden yapmıyorum. Bunun bizim para birimimiz için de, ülke birliğimiz için de daha iyi olacağı kanısındayım. Türkiye’de konser fiyatları hep dolarlarla, marklarla yapılıyor. Fiyatları Batılı, müzikleri son derece yerli. 
     
     Bir müzisyen olarak bizim ülkemiz kadar inişleri çıkışları olmayan bir ülkede daha mı iyi üretirdiniz 
     Bu krizin benim şarkılarımla, duygularımla hiçbir alakası yok. Bir de yaşam standardı olarak tam derininde değilim. İstanbul’da bir gecekonduda yaşayan birini ben ancak lafla anlarım. Aslında o durumu tam anlayamam. 
     
Evlilikte başarının formülü...      Evlenirken, çocuk yaparken, kız hayranlarınızın sizi artık terk etmesinden korkmadınız mı 
     Sorguladım ama doğru olan neyse onu yapmaya çalıştım. Bu kariyerin beni esir almasını istemedim. Ona teslim olmak istemedim. Kurgularla yaşamak istemedim. Kapılar açılıyor, body guard’lar, şampanyalar falan istemedim. Ancak ilk evlenmeye karar verdiğimde, hayranlarımdan tepki geldi. 
     
     Peki, eşinizi aldattığınıza ilişkin bazı dedikodulara rağmen evliliğiniz sürüyor. Bunun formülü nedir 
     Elimden geldiğince ailemi bu piyasanın dışında tutmaya çalışıyorum. Konserlerime götürmüyorum, ailemle röportaj yapmam, eşimle çok fazla davetlere gitmem. Çok gidersem, çok yazılır. 
     


 YAŞAM 

















</TEXT>
</DOC>
