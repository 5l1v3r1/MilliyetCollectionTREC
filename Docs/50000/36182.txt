<DOC>
<DOCNO> 36182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/spor/spo05.html </URL>
<DATE> 2001/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Canın sağolsun Ayhan 
</HEADLINE>
<TEXT>

Kanada’daki Dünya Şampiyonası’nda ülkemize final sevinci yaşatan başarılı sporcumuz, 1500 metrede yeryüzünün en iyi sekiz atleti arasına girdi 
     DÜNYA Atletizm Şampiyonası’nda 1500 metrede final koşma başarısını gösteren Süreyya Ayhan, 4.08.17’lik derecesiyle 12 sporcu arasında sekizinci oldu. Kanada’ki şampiyonada finalin ilk turunu önde geçen atletimiz, daha sonra güçlü rakiplerinin ataklarına karşılık veremedi. Ayhan Rus Kosenkova, Jamaikalı Hyman, Kanadalı Pells ve İspanyol Fernandez’i önünde yer aldı. Rumen rekortmen Gabriela Szabo, 4.00.57 ile altın madalyanın sahibi oldu. 
     TÜRKİYE’DEKİ rekor derecesi 4.03.02’den uzakta kalan Ayhan, dört ay gibi kısa sürede hazırlandığı şampiyonada üst üste üç yarış koşması nedeniyle yorulduğunu, ancak tecrübe kazandığını belirtti. Bir grup Türk’ün de desteğiyle koşan milli atletimiz, "Türkiye’nin yanımda olduğunu hissettim. Başarım sürecek" dedi. Bakan Fikret Ünlü ise "2004 Olimpiyatı’nda ilk üçe girer" diye konuştu. Ayhan, bu gece 800 metre seçmelerinde koşacak. 
     DEKATLONDA Çek T.Dvorak, 8 bin 902 puanla üst üste 3. kez zirveye çıktı. Bayanlar uzun atlamada İtalyan F.May, 7.02 metreyle şampiyon olurken, Etiyopyalı atletlerin ilk üçte yer aldığı 10 bin metrede olimpiyat şampiyonu D.Tulu, 31.48.81 ile mutlu sona ulaştı. Bayanlar çekiçte Kübalı Y.Moreno 70.65 metreyle, 400 metrede Senegalli T.Amy 49.86 saniyeyle ilk zaferlerine ulaştılar. Erkekler 800 metreyi ise 1.43.70 ile İsviçreli A.Bucher kazandı. 
     
Talih kuşu kondu      DÜNYA Şampiyonası’nda ilk sekize giren Süreyya Ayhan, Türkiye’deki yönetmeliğe göre ödül elde edemezken, IAAF’tan dört bin dolar alacak. İlk sekize girenlere ödül veren uluslararası federasyonun bu imkanından Ayhan da yararlanacak. Dünyaca ünlü spor malzemeleri firmalarından da teklif gelmesi beklenen atletimiz, grand prix yarışlarına da davet edilecek. Öte yandan bugün uzun atlamada Mesut Yavaş, 5 bin seçmesinde de Elvan Can yarışacak. 
     
Dayak bile yıldırmadı      ABD’li sprinter Marion Jones’un 100 metrede dört yıldır süren üstünlüğüne son veren Ukraynalı Zhanna Pintusevich, atlet olmasını inatçılığına borçlu. Küçük yaşlarda atletizme merakından hiç hoşlanmayan babasından dayak bile yiyen ünlü sporcu, ailesinde gizli antrenmanlarına devam edip, sonunda zirveye çıkacak yolu açtı. 
     KIZLARININ okumasını isteyen Pintusevich’in anne ve babası, başarılar geldikçe yaptıklarına pişman oldu. Ukrayna’da gece yarısı kalkıp, kızının Edmonton’daki zaferini gözü yaşlı izleyen baba Losip Tarnopolsky, "İnatçılığı sayesinde kazandı" derken, evlenip ABD’ye yerleşen Pintusevich ise rüyasının gerçek olduğunu söyledi. 
     
MADALYA DURUMU ÜLKE ALTIN GÜMÜŞ BRONZ TOPLAM ABD 3 3 2 8 Rusya 2 4 4 10 Etiyopya 2 1 1 4 Küba 2 0 1 3 B.Rusya 1 1 0 2 Romanya 1 1 0 2 Polonya 1 0 2 3 İngiltere 1 0 1 2 İtalya 1 0 1 2 Ukrayna 1 0 1 2      



 SPOR 

























</TEXT>
</DOC>
