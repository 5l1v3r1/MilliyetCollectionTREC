<DOC>
<DOCNO> 24751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/siyaset/siy01.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Miras, Yalova’nın avukatı 
</HEADLINE>
<TEXT>

TOBB Başkanı Miras, Sözünün arkasını niye getirmedin ’ diye sorduğu Yalova’nın kendisine Bana söyletiyorlar mı ’ diye dert yandığını anlattı 
     ABDULLAH ATAMAN İSMAİL GEZİCİ Elazığ DHA 

     Türkiye Odalar ve Borsalar Birliği Başkanı Fuat Miras, Devlet Bakanlığı’ndan istifa eden Yüksel Yalova’nın davranışını, "Yalova yaşanan yanlışlıkları anlatan iyi bir laf etti Niyet mektubu mu asker mektubu, kim imzaladıysa sorumluk onundur’ diyerek tütün tasarısına karşı olduğunu açıklamıştı . Ama arkasını getiremedi" diyerek değerlendirdi. 
     Olaydan hemen sonra Yolava ile görüşen Miras, "Kendisi ile görüştüğümde, Oğlum Sözünün arkasını niye getiremedin ’ dedi. O da Bana söyletiyorlar mı ki arkasını getireyim ’ dedi" diyerek aralarında geçen diyaloğu aktardı. 
     Türkiye Ekonomisi ve yönetiminin 68 kuşağına teslim edildiğini öne süren Miras, "Bakan Derviş, göreve geldiğinde sosyal demokrat olduğunu açıkladı. Bu ülkenin yüzde 70’i sosyal demokrat değil. Bu, ülkenin büyük çoğunluğunu karşınıza almanız demektir. Bu anlayışla mücadele etmek bizi yıldırmaz" dedi. İşsiz sayısının 22 milyona ulaştığını öne süren Miras, "Reel sektörün elinden de kazancının yüzde 65’i alınıyor. Kapanan işletmeleri, işten çıkarılan işsizleri, yaşanan yangını kimse gündeme getirmiyor" diye konuştu. 
     
Ağar geleceğin Başbakanı’      1. Ticaret ve Sanayi Fuarı ile Ekonomik Kurultay’a katılmak üzere Elazığ’a gelen Miras’ı Mehmet Ağar, DYP’li Necati Çetinkaya, Ticaret Odası Başkanı Suat Öztürk ile işadamları karşıladı. Miras, Ağar’ın kulağına eğilerek, "Sen geleceğin muhtemel başbakanısın. Yanıma gel" dedi. Miras, Ağar ve Çetinkaya’ya birlikte poz vererek, "Biz üçümüz de sağcıyız. Bir gün gelir Sayın Ağar, Sayın Çetinkaya belki Fuat Miras başbakan olabilir" dedi. 
     



 SİYASET 











</TEXT>
</DOC>
