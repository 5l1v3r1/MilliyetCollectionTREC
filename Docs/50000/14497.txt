<DOC>
<DOCNO> 14497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/guncel/gun04.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Asker emirle dua etmez’ 
</HEADLINE>
<TEXT>

Yemek duası’nı laikliğe aykırı bulan iki Amerikalı askerin açtığı davayı, savcı haklı buldu. 
     DIŞ HABERLER SERVİSİ 

     Amerikan ordusunda yemek öncesi dua etme geleneği, ülkede yeni bir laiklik tartışması başlattı. Daha önce yeni başkan George W. Bush’un çeşitli mezheplere devlet yardımı sağlamasıyla başlayan tartışmalar, kışlada yemek duasıyla alevlendi. 
     ABD Başsavcılığı, Amerikan Sivil Özgürlükler Derneği’nin başvurusu üzerine, "Askerlerin bizzat devlet eliyle duaya zorlanmasının laikliğe aykırı olduğu"nu belirterek uygulamanın durdurulması için dava açtı. 
     Davayı başlatan ise Virginia Askeri Enstitüsü’nden iki askeri öğrencinin yaptığı şikayet oldu. Yemek öncesi dua etmeyi kabul etmediklerini belirten öğrencilerin şikayeti, Başsavcılık tarafından da haklı bulundu. 
     Amerikan ordu geleneklerine göre, askerler yemek öncesinde ayağa kalkarak ve elleri yanda olmak üzere dua ediyorlar. Bu konuda yasal bir düzenleme olmamasına karşın, gelenek 1950’lerden beri aksamadan sürdürülüyor. 
     


 GÜNCEL 

























</TEXT>
</DOC>
