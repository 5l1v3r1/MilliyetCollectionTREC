<DOC>
<DOCNO> 4718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/guncel/gun05.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kelepçeyi arattılar 
</HEADLINE>
<TEXT>

     GÖKÇER TAHİNCİOĞLU Ankara 

     Çeşitli operasyonlarda gözaltına alınan işadamı ve bürokratlara kelepçe takılıp takılmaması tartışılmaya devam ederken, polis dün "Buffalo" operasyonda gözaltına alınan 13 kişiyi, etrafında güvenlik şeridi bile oluşturmadan DGM’ye getirdi. 
     Zanlıları görüntülemek isteyen basın mensuplarından Anadolu Ajansı fotomuhabiri Selfet Güner, Tarım Bakanlığı Koruma Kontrol eski Genel Müdürü İsmail Mert’in saldırısına uğradı. Fotoğraf makinesi yüzüne yakın bir durumdayken saldırıya uğrayan Güner, saldırgan zanlının birkaç darbesine maruz kalmasının ardından görevli polislerin araya girmesiyle kurtulabildi. 
     
Bir de şik yetçi oldu      Mert de Güner’in kendisine saldırdığı gerekçesiyle fotomuhabirinden şikayetçi oldu. Mert ve Güner karakolda ifade verdi. 
     Zanlıların gözaltındaki "özgürlüğü" bununla da bitmedi. Adliye binası içindeki adli tıpta sağlık kontrolünden geçirilen 13 zanlı buradan aldıkları belgelerin fotokopilerini Adliye’nin kantinine giderek kendileri çektirdi. Zanlılar, daha sonra polislerin nezaretinde Ankara DGM Başsavcılığı’na getirildi. 
     DGM Savcısı Hakan Kızılarslan tarafından sorgulanmaya başlanan 13 zanlının DGM’ye sevk edilmesiyle gözaltında aralarında Drej Ali lakaplı Ali Yasak’ın da bulunduğu 4 kişi kaldı. 
     


 GÜNCEL 




















</TEXT>
</DOC>
