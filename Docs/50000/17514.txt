<DOC>
<DOCNO> 17514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/son/sondun11.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Endeavour'un astronotları uzay yürüyüşüne başladılar 
</HEADLINE>
<TEXT>

     Amerikan Uzay Mekiği ''Endeavour''un 2 astronotu, Kanadalı Chris Hadfield ile Amerikalı astronot Scott Parazynski, 900 milyon dolarlık Kanada yapımı ''Büyük Kol'' adlı robotu takmak üzere, ilk uzay yürüyüşlerine başladılar. 
     ABD'nin Texas eyaletindeki Houston'da bulunan NASA merkezinden yapılan açıklamada, 2 astronotun Houston saatiyle 12.00'de yaklaşık 6.5 saat sürecek ilk uzay yürüyüşüne başladıkları belirtildi. 
     Yer'den yaklaşık 380 kilometre yüksekl ikteki yörüngesinde inşaatı süren UUI'ye en önemli iş makinalarından birine takmak üzere, ABD'nin Florida eyaletinde bulunan, Atlas Okyanusu'na bakan Cape Canaveral Kennedy Uzay Merkezi'nden 19 Nisan'da fırlatılan Endeavour, Uluslararası Uzay İstaşsyonu UUİ ile dün gece kenetlenmişti. Endeavour'un 7 kişilik mürettebatı, 4 Amerikalı, 1 Rus, 1 İtalyan ve 1 KanadalİLdan oluşuyor. Plana göre, Chris Hadfield ile Scott Parazynski, kolu yerleştirmek üzere bugünkü yürüyüşün dışında 24 Nisan Salı günü de uzay yürüyüşü yapacak. Endeavour, UUI'ye 23 Nisan Pazartesi günü eklenecek olan İtalyan yapımı Rafaello adlı yük taşıyıcı modülü de getirmişti. 




</TEXT>
</DOC>
