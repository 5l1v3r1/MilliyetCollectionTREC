<DOC>
<DOCNO> 5651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/son/sontur09.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizbullah askeri kanat sorumlusu Davut Kınay ölü ele geçirildi 
</HEADLINE>
<TEXT>

     Diyarbakır'ın Çınar ilçesinde terör örgütü Hizbullah'a yönelik gerçekleştirilen operasyonda, örgütün sözde askeri kanat sorumlularından Davut Kınay, ölü ele geçirildi. 
     Olağanüstü Hal Bölge Valiliği'nden yapılan yazılı açıklamada, güvenlik güçlerince Çınar ilçesinde 4 Şubat 2001 tarihinde Hizbullah terör örgütüne yönelik gerçekleştirilen operasyonlarda, örgütün sözde askeri kanat sorumlularından Davut Kınay'ın güvenlik güçlerinin ''Teslim Ol'' çağrısına ateşle karşılık verdiği belirtildi. Çatışmada, Kınay'ın Kaleşnikof marka uzun namlulu silah ve diğer malzemeleriyle birlikte ölü ele geçirildiği bildirildi. Bölgede, terör örgütü Hizbullah'a yönelik operasyonlar sürüyor. 




</TEXT>
</DOC>
