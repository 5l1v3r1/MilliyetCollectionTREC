<DOC>
<DOCNO> 30589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/guncel/gun13.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Cankurtaran ifade verdi 
     İSTANBUL Milliyet 

     Cankurtaran Holding Yönetim Kurulu Başkanı Mehmet Emin Cankurtaran, Şişli Cumhuriyet Savcılığı'nın yürüttüğü naylon fatura ve hayali ihracat soruşturması kapsamında dün ifade verdi. Şişli Adliyesi'ne akşam saatlerinde giden Cankurtaran, soruşturmayı yürüten Cumhuriyet Savcısı Mecit Ceylan'a yaklaşık 45 dakika ifade verdikten sonra adliyeden ayrıldı. 
     
     Lunaparkta kumar lemi 
     ELVAN EZBER İstanbul 

     Beşiktaş'taki Şeker Eğlence Merkezi’nin gizli bölümünde kumar oynandığı ihbarını alan polis baskın yaptı. 20 adet poker makinesiyle kumar oynatan Muharrem Ölmez ile kumar oynayan Ülkü Dülger, Ayşe Dülger, Zeynep Turhan ve Fatma Seyel gözaltına alındı. 
     
     Cadde ortasında kurşun yağmuru 
     İSMAİL POLAT İstanbul 

     Pendik'te 23 yaşındaki Cem Yıldız, uğradığı silahlı saldırı sonucu hayatını kaybetti. Dün saat 14.00 sıralarında Güzelyalı Mahallesi Fevzipaşa Caddesi üzerinde yürüyen Yıldız, kimliği belirlenemeyen iki kişiyle tartışmaya başladı. Tartıştığı kişilerin açtığı ateş sonucu vücuduna dört kurşun isabet eden Yıldız, olay yerinde yaşamını yitirdi. 
     
     Okul müdürü öldürüldü 
     İZMİR DHA 

     İzmir'in Bornova Laka köyü yolunda İlköğretim Okulu Müdürü Zekeriya Erdoğan 11 yerinden bıçaklanarak öldürüldü. Üzerinden 248 milyon lira ile bin mark çıkan Erdoğan ile ilgili soruşturmayı yürüten Jandarma, misafirliğe gittiği evin oğlunu arıyor. 
     
     Gençlerde alkol kullanımı patladı 
     AYŞEGÜL AYDOĞAN İstanbul 

     PAREM Psikiyatrik Araştırmalar ve Eğitim Merkezi Derneği tarafından İstanbul'da yapılan araştırmaya göre, alkol kullanımı son üç yılda yüzde 300 arttı. En büyük artışsa 18 - 25 yaş grubunda görüldü. Araştırmada, halkın yüzde 45'inin sigara kullandığı, bu oranın da G.Afrika ülkelerinden sonra en yüksek oran olduğu belirtildi. 
     
     Karayoluyla hacca yaş sınırı 
     Hacca karayoluyla gidecekler için yaş sınırlaması getirilecek. Bakanlıklararası Hac ve Umre Kurulu, bugün İstanbul'da toplanacak. İki gün sürecek toplantıda, kurulun, karayoluyla hacca gidecek olanları 60 yaşla sınırlaması bekleniyor. 
     



 GÜNCEL 
























</TEXT>
</DOC>
