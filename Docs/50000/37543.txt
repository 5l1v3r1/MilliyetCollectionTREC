<DOC>
<DOCNO> 37543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/spor/spo04.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Horoncu Sümer 
</HEADLINE>
<TEXT>

Trabzonspor Başkanı, "Sürekli oyuna davet ediliyoruz. Bir Başkan olarak bilmeyince yadırganıyor" dedi ve folklor dersi almaya başladı 
     Bilgili olmalıyım’ 
     TRABZONSPOR Kulübü Başkanı Özkan Sümer, horon tepmeye başladı. Sümer, "Trabzonspor Başkanı olarak bir çok davete gidiyoruz. Hemen kemençe çalınıyor ve bizi de oyuna davet ediyorlar. Başkan olarak bilmeyince yadırganıyor. Hem Trabzonlu, hem de başkan olmam nedeniyle horon konusunda bilgi sahibi olmam gerekir" dedi ve ders almaya başladı. 
     
     Günde 30 dakika 
     SÜMER’İN alt yapı antrenörlerinden ve folklörcülüğü bulunan Hakan Yılmaz tarafından her gün 30 dakika çalıştırıldığı belirtildi. Alt yapı futbolcularıyla, antrenörlerinin de çalışma yaptığı, aynı uygulamanın üstyapı için de düşünülebileceği öğrenildi. Bu arada 1 milyon dolar alacağı bulunan Antalyaspor, buna karşılık futbolcu istedi. 
     
     Willars imzaladı 
     4 yıllık anlaştı 
     TRABZONSPOR’DA üç gündür idmanlara çıkan Ganalı futbolcu Patrick Willars ile dün sabah 4 yıllık sözleşme imzalandı. Ganalı futbolcunun maliyeti 200 bin dolar oldu. Mehmet Ali Yılmaz Tesisleri’ndeki imza töreninde Futbol Şube Sorumlusu Serdar Bali ile Dış İlişkiler Sorumlusu Kerim Kalafatoğlu hazır bulundular. Willars, "Burada şampiyonluk yaşamaya geldim" dedi. 
     
     İddialı konuştu 
     WİLLARS, genç yaşta ülkesinden çok uzakta futbol oynayacak olmasının kendisini olumsuz etkilemeyeceğini de belirterek, "Trabzonspor’un da uzun süredir bu başarıya ulaşamadığını öğrendim. Tüm gücümle bu kulübe hizmet edeceğim" diye konuştu. Bu arada Kombassan Konya tarafından mal varlıklarına haciz koyulan Teknik Direktör Sadi Tekelioğlu, Yargıtay’a başvuracağını açıkladı. 
     
     Prim sistemi belli oldu 
     TRABZONSPOR yönetimi ve Tekelioğlu yeni prim sistemini belirledi. Sistemde iç saha galibiyet 1 milyar, dış saha galibiyet 2 milyar, dış saha beraberlik 500 milyon lira, derbi maçlar iç saha galibiyet 2 milyar, dış saha galibiyet ise 3 milyar lira olarak tesbit edilirken, şampiyonluk primi 100 milyar, ikincilik primi de 50 milyar lira olarak açıklandı. 
     



 SPOR 


























</TEXT>
</DOC>
