<DOC>
<DOCNO> 6952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/siyaset/siy03.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bak şu bakana 
</HEADLINE>
<TEXT>

Nazım kararnamesini imzalamayan Ulaştırma Bakanı Öksüz, "Öbür dünyadan getirin, dilekçesini verin. Biz de kabul edelim" dedi 
     ANKARA Milliyet 

     Nazım Hikmet’in Türk yurttaşlığından çıkarılmasına ilişkin Bakanlar Kurulu kararının ortadan kaldırılmasına yönelik kararnameye ilişkin anlaşmazlık DSP ile MHP arasında kriz boyutu kazanmaya başladı. MHP’li Ulaştırma Bakanı Enis Öksüz, Başbakan Bülent Ecevit’in imza koyduğu kararnamenin hukuka aykırı olduğunu öne sürdü. 
     Başbakan Ecevit’in, kararname konusunda uzlaşı içinde olduklarını açıkladığı MHP lideri Devlet Bahçeli’nin metni henüz imzalamadığı ortaya çıktı. Nazım Hikmet kararnamesi, hükümetin MHP kanadı tarafından kabul görmeyince, donduruldu. 
     Nakşibendi şeyhi Esad Coşan’ın Süleymaniye Camii haziresine defnedilmesine ilişkin kararnamedeki imzalar süratle tamamlanırken, Nazım Hikmet kararnamesine sadece ANAP’lı ve DSP’li bakanlar imza koydu. MHP’li bakanlar kararnameyi, Bahçeli’nin imzası bulunmadığı gerekçesiyle geri çevirdi. 
     
Bakanın elinde değil’      Ulaştırma Bakanı Öksüz, MHP’nin dünkü grup toplantısında "Kararnameyi imzaladınız mı " sorusu üzerine şunları söyledi 
     "Ölen biri için ailesi ve avukatı vatandaşlık için başvuramaz. Bu, hukuka aykırı. Öbür dünyadan getirin, dilekçesini verin. Biz de kabul edelim." Nazım Hikmet Vakfı Yönetim Kurulu Başkanı Prof. Dr. Aydın Aybay ise "Nazım Hikmet’in Türk yurttaşı olması, öyle sayın bakanın elinde olan bir şey değildir" dedi. 
     


 SİYASET 

















</TEXT>
</DOC>
