<DOC>
<DOCNO> 34699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/yasam/yas08.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Karısını öldürtmek için 20 bin Mark’a kiralık katil tuttu 
</HEADLINE>
<TEXT>
Almanya, skandal Bakan’ı konuşuyor 
     HAYRİ DİZERGONCA Frankfurt 

     Almanya’nın Brandenburg eyaletinin bayındırlık eski bakanı Jochen Wolf’un kendisinden boşanmak istemeyen karısını öldürtmek için kiralık katil tuttuğu ve katille 20 bin marka anlaştığı ortaya çıktı. Wolf’un, karısı Ursula’yı, Ukrayna’ya yaptığı bir iş gezisi sırasında öldürtmeyi planladığı belirlendi. 
     SPD’li eski bakan, geçen hafta Ukrayna’ya yaptığı ziyaret sonrası Berlin’de havaalanında polislerce gözaltına alındı, çıkarıldığı nöbetçi mahkeme tarafından adam öldürmeye azmettirme suçundan önceki gün tutuklandı. Eski bakanın, kiralık katilin ifadeleri doğrultusunda, adam öldürmeye azmettirme suçundan yargılanacağı öğrenildi. 
     Uzun süredir eşiyle problemleri olan Wolf, karısını öldürtmek için 20 bin marka tuttuğu kiralık katilin, durumu polise bildirmesiyle yakayı ele verdi. 
     



 YAŞAM 
























</TEXT>
</DOC>
