<DOC>
<DOCNO> 23171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/son/soneko13.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1.seans böyle geçti... 
</HEADLINE>
<TEXT>

     İMKB Ulusal-100 Endeksi, dünkü kapanışa göre 219.04 puan artışla 1. seansı 11,835.61 puandan tamamladı. 
     Hisse senetleri ortalama yüzde 1.89 oranında değer kazandı. Borsa'da, dünkü 435 puanlık düşüşün ardından, günün ilk seansında hafif bir toparlanma oldu. Seans 11,615 seviyesinden yükseliş eğiliminde açıldı. Başta İş Bankası C olmak üzere mali sektör hisselerindeki ağırlıklı taleple yükselen Endeks, 11,860 seviyesini gördü. Bu seviyeden gelen satışlarla önce gevşeyen Endeks, 11,683 puana indi. İlk bir saat tepki alımlarıyla 11,747 puanla geçildi. 
     İkinci yarıda da düşük işlem hacmiyle dalgalı seyrini sürdüren Endeks, 11,750-11,850 bandında hareket etti. Ulusal-100 Endeks, seansı 11,835.61 puandan tamamladı. Kapanışta mali endeks 371.25 puanlık artışla 16,995.93 puana, hizmet endeksi 95.11 puanlık artışla 6,860.36 puana, sınai endeksi de 133.76 puanlık artışla 9,116.48 puana yükseldi. Böylece, önceki kapanışa göre mali grup hisseler ortalama yüzde 2.23, hizmet grubu hisseler yüzde 1.41, sınai grubu hisseler de yüzde 1.49 oranında değer kazandı. 1. seansta işlem gören toplam 292 hisse senedinden 193'ü değer kazandı. 31 hisse senedi değer yitirirken, 68 hissenin fiyatında ise değişiklik olmadı. Seansta, 117 trilyon 825 milyar 497 milyon liralık işlem hacmi oluştu. 1. seansta, Yapı Kredi Bankası, Sabancı Holding, Garanti Bankası, İş Bankası C ve Sezginler Gıda en yoğun işlem gören hisseler oldular. 







</TEXT>
</DOC>
