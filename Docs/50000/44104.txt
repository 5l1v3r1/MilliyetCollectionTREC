<DOC>
<DOCNO> 44104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/son/sondun25.html </URL>
<DATE> 2001/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya "Afganistan'a asker göndermeyi düşünmüyoruz" 
</HEADLINE>
<TEXT>

     Rusya Savunma Bakanı Sergey Ivanov, Afganistan'a asker göndermeyi düşünmediklerini söyledi. 
     İşveç'te temaslarda bulunan Ivanov, terörizmle mücadele çerçevesinde bir çok görüşleri bulunduğunu ve bunları değerlendirebeleceklerini söyledi. 
     Ivanov, Afganistan'da yaşanan açlığa dikkati çekerek, acil önlemler alınması gerektiğini belirtti. 
     Ivanov, ABD'nin olası Afganistan operasyonu öncesinde, Rusya'nın 1979-89 yılllarındaki Afganistan istilasıyla ABD'nin Vietnam 
     operasyonunu karşılaştırdığını kaydeden Ivanov, her iki tarafta da büyük kayıplar verildiğini hatırlattı. 
     Rus birliklerinin Afganistan'a gönderilmesi ihtimalini, ''kesinlikle gündem dışı'' olarak değerlendiren Ivanov, Rusya'nın bölgeye asker göndermesini, ABD'nin Vietnam'a asker göndermesiyle eşdeğer tuttu. 
     Açıklamasında, açlık çeken Afgan halkının içinde bulunduğu zor duruma dikkati çeken Ivanov, Afganlıların, çadır, elbise ve yiyecek gibi temin edilmesi kolay bir yardıma ihtiyaç duyduğunu söyledi. 
     Ivanov, 11 Eylül'deki terör eylemlerinin ardından, İslam aleyhinde oluşan tablonun yarattığı rahatsızlığı dile getirdi ve Müslümanların, terörizmle mücadele çabalarının, kendilerini hedef almadığı konusunda güvenlerinin sağlanması gerektiğini belirtti. 
     






</TEXT>
</DOC>
