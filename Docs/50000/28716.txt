<DOC>
<DOCNO> 28716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/son/sondun27.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Birleşik Arap Emirlikleri'nde "Çölde kayak" merkezi.. 
</HEADLINE>
<TEXT>

     Birleşik Arap Emirlikleri, ülkeye turist çekmek amacıyla doğaya aykırı projeler geliştiriyor. 
     Turistlerin çölde kayak yapılabilmesi için ''Kar Dünyası'' adlı projeyi bir yıldır yürüten bir şirket, dev bir çadır şeklindeki yapının içine 400 tondan fazla kar ve buz getirecek. Yazın hava sıcaklığının 40 dereceye yükseldiği Dubai'de, ''Kar Dünyası''nın yer aldığı çadırda sıcaklık, sıfırın altında 7 ile sıfırın altında 10 santigrat dereceleri arasında tutulacak. Projeyi yürüten şirketin genel başkan yardımcısı Yusuf El-Hindi, ''Doğanın üstesinden geliyoruz. Hiç kimse Dubai'de böyle bir şey yapıldığına inanamayacak'' dedi. El-Hindi, 2005 yılına kadar Dubai'nin merkezinde bin metre yüksekliğinde bir kayak alanı daha inşa etmeyi planladıklarını kaydetti. 







</TEXT>
</DOC>
