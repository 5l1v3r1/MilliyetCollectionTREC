<DOC>
<DOCNO> 20396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/son/sontur14.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Başkanı Bush'tan Ecevit'e "destek" mektubu 
</HEADLINE>
<TEXT>

     Başbakan Bülent Ecevit, ABD'nin Ankara Büyükelçisi Robert Pearson'u kabul etti.ABD'nin Ankara Büyükelçisi Robert 
     Pearson'ın Başbakan Bülent Ecevit'e ABD Başkanı George Bush'tan getirdiği mektupta, ekonomik krizin atlatılmasına yönelik destek verildiği öğrenildi. 
     Pearson'ın talebi üzerine sabah saatlerinde yapılan kısa görüşmede, Büyükelçi Pearson, ABD Başkanı Bush'un bir mektubunu Ecevit'e iletmişti. 
     Diplomatik kaynaklardan edinilen bilgiye göre, söz konusu mektup Ecevit'in daha önce Bush'a gönderdiği bir mektuba yanıt niteliği taşıyor. Bush'un mektubunda, Türkiye'nin, içinde bulunduğu ekonomik krizi atlatabilmek için sürdürdüğü çalışmalara destek verdiği bildirildi. 
     Mektupta ayrıca, Bush'un Türkiye'nin bu süreci başarıyla atlatacağına dair inancını dile getirdiği belirtildi. 
     

</TEXT>
</DOC>
