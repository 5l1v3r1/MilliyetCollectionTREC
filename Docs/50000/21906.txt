<DOC>
<DOCNO> 21906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/yasam/yas06.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Benim çiftçim de işini bilir.. 
</HEADLINE>
<TEXT>
Zihnisinir işi DOMUZSAVAR’ 
Giresun’da bir çiftçinin geliştirdiği su gücüyle çalışan domuzsavar’, bölge ahalisinin yüzünü güldürdü 
     Giresun’un Dereli İlçesi’nin Konuklu, Hapan, Yuva, Güzelyurt, Aksu, Yavuzkemal ve Süllü köylerinde tarlalara büyük maddi zarar veren yaban domuzlarına karşı aranan çözümü, yine bölgenin uyanık’ insanı buldu. 
     Köylüler, yıllarca tarlasını domuzlardan korumak için tüfekle nöbet bekleyen çiftçi Osman Şenel’in 56 geliştirdiği’ yöntemle huzura kavuştu. Şenel, avlama, köpek gibi yöntemle domuzların önüne geçilmediğini görünce, basit bir düzenek yapmaya karar verdi. Gerisini de, şöyle anlattı 
     
     Huzur içinde uyuyor 
     "Yaptığım basit düzenekle tarlama artık domuz girmiyor. Evimde rahat içinde uyuyorum. Başta komşularım, tüm köylüler domuzlardan kurtulmak için benden yardım istedi. Ben de sistemi tarlalarına da yerleştirdim, onlar da huzura erişti. Bunu duyan komşu köylerdeki çiftçiler akın akın kapıma geliyor ve düzeneği inceleyerek benden öğrenip yapıyor." 
     
     Nasıl çalışıyor 
     Osman Şenel’in Domuzsavar’ adını verdiği teraziyi andıran sistem, aynı zamanda tarlanın sulanmasını da sağlıyor. Boru ile tarlaya getirilen su, yüksek bir direkten, boş bir tenekeye akıtılıyor. Dolan tenekenin devrilmesi sonucu, terazi şeklinde hazırlanan sistemin ucundaki diğer boş teneke, altında bulunan demir leğene çarpıyor. Böylece ortaya çıkan silah sesine benzer gürültü, domuzu tarladan uzaklaştırıyor. Bu hareket suyun şiddetine bağlı olarak 55-60 dakikada bir tekrarlanıyor. 
     



 YAŞAM 




























</TEXT>
</DOC>
