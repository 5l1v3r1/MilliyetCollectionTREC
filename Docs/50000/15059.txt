<DOC>
<DOCNO> 15059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/siyaset/asiy.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hutbede provokasyon 
</HEADLINE>
<TEXT>

Mahmutpaşa Camii imamı, ekonomik krizi başörtüsünün yasaklanmasına’ bağladı 
     NEZİH GÜROL İstanbul 

     FP Genel Başkanı Recai Kutan'ın cuma namazını kıldığı Mahmutpaşa Camii imamı Mustafa Demir, ekonomik sıkıntıyı, "başörtüsünün yasaklanmasına" bağlayarak "Toplum, millet bugün hastadır" dedi. 
     Demir, dünkü cuma hutbesinde, "toplumun maddi manevi hastalığının çaresinin, İslam eczanesinden alınacak ilaç" olduğunu iddia ederek, şöyle konuştu 
     "Allah'ın emri olan başörtüsünü yasaklarsan, ibadet yerlerine kilit vurursan, hastalık artar. Bu hastalıklardan kurtulmak, Allah'ın yoluna dönmekle olacaktır. Çıkış yolu Allah'ın kitabı ve İslam düzenindedir. İsrafın önüne geçecek, savurganlığı, hırsızlığı önleyeceksin. Kasayı hırsıza teslim ederseniz, bunun önüne geçemezsiniz. Toplum, millet haklıdır." 
     Demir, cami çıkışında yardım parası toplanmayacağını da ifade ederek, "Malum, ekonomik kriz var. Ama verebilecek olanlar yine versin" dedi. 
     
Diyanet Kışkırtıcı      Diyanet İşleri Başkanlığı Basın Şefi Sedat Çimen ise, Demir'in vaazıyla ilgili şunları söyledi 
     "Bugünkü dünkü hutbemiz, insan sağlığıyla ilgiliydi. Bu hutbeden haberimiz yok. Her hafta müftülüklere hutbeleri gönderiyoruz. Türkiye çapında okunacak hutbeler belli. İmamlar müftülüklerce kendilerine verilen bu yazıları okuyor. Hutbeye ek ya da yorum yapamaz. Bu kışkırtıcılıktır. Suç işlemişse tahkikat yapılır. Emir dışına çıkmış oluyor. Müfettişler gider, inceleme başlatır. Müftü mahalli amirdir. Gerekli cezanın ne olacağını, ne yapılması gerektiğini bilir." 
     
Konya esnafını Erbakan geldi’ diye kandırmışlarALİ AKGÜL DHA 
     Konya'da önceki gün, polisle çatışan 10 bin esnafın 7 saat süren protesto gösterisini, 28 kişinin tahrik ettiği belirtildi. Gözaltına alınan sanıkların, birçok dükk nı dolaşarak, "Necmettin Erbakan şehre geldi, sorunlarınızı dinlemek için sizi meydanda bekliyor" dediği belirtildi. Konya Emniyeti'nden bir yetkili, sekizi öğrenci 28 kişinin adliyeye sevk edileceğini belirterek, şunları söyledi "Elimizde FP güdümündeki bir derneğin eylemleri kışkırttığına ilişkin ipuçları var. Bazı kişilerin Erbakan'ın Konya'ya geldiğini, Kutan'ın da esnafı dinleyeceği söylentilerini yaydıklarını saptadık. Zaten sorgularında da itiraf etmişler." 
     
Çarşıda arbede Kutan, esnafa çarptıOZAN GÜZELCE İstanbul 
     FP Genel Başkanı Recai Kutan’ın Kapalıçarşı esnafını ziyareti sırasında, bir grup esnafla "hükümeti istifaya çağıran" partililer arasında arbede yaşandı. Kutan ile Kapalıçarşı’ya gelen partililerin, "Hükümet istifa", "Başbakan Kutan" şeklinde attıkları sloganların ardından bir başka grup, "Yaşasın hükümet" sloganları atarak "yuh" çekti. Gerginlik sonucu çıkan arbedede bazı kişiler hafif yaralanırken, Kutan ile beraberindekiler, çareyi Kapalıçarşı Esnaf Derneği’ne girmekte buldu. Dernekte bir konuşma yapan Kutan, son zamanlarda yapılan yanlış icraat, soygun ve vurgunun nedeni olarak siyasetçi ve bürokratların görüldüğünü ifade ederek, "Millette, siyasetçi ve siyasete karşı ciddi anlamda güven erozyonu var" dedi. Kutan ve partililer dernekten çıkarken, bir esnaf, "Çarşıyı boşaltın, siyasetçi istemiyoruz" diye bağırdı. FP’lilerin tepki göstermesi üzerine esnaf olay yerinden uzaklaştırıldı. 
     
5 SORU - 5 CEVAP Kriz nasıl etkiliyor 
     Ekonomik kriz psikolojimizi nasıl etkiliyor Bu etkileri azaltmamız mümkün mü Sorularımızı Cerrahpaşa Tıp Fakültesi Psikiyatri Ana Bilim Dalı Öğretim Üyesi Prof. Dr. M. Kerem Doksat’a yönelttik 
     
Kriz, psikolojimizi nasıl etkiliyor 
     Temel güvenlik ihtiyacını sarstığı, insanların sevgi, saygı, aidiyet gibi üst düzey ihtiyaçlarının karşılanmasını bozduğu için ciddi bir panikleme ve belirsizlik halini yaşatıyor. Bu aynı zamanda akut stres tepkisidir. Türk milleti tarih boyunca çok iyi dayanışan ve birleşmeyi başaran bir milletse de bu sefer düşmanın kim olduğu veya ne olduğu belli değil. Bu yüzden birleşip tavır alınacak bir nesne yok. Türkiye tarihinde ilk defa ciddi toplumsal ayaklanmaları görerek endişe ediyorum. Bu kez ortada dış mihrak da yok. Kötü yönetime karşı isyan sözkonusu. 
     
Kriz koşulları hangi kesimleri daha çok etkiliyor 
     Özellikle yurtdışı bağlantısı olan üst gelir grubu fazla etkilenmiyor. Orta ve alt sınıf yoğun biçimde etkileniyor. 
     
Ne tür psikolojik sorunlarda artış yaşanıyor 
     Anksiyete sıkıntı ve depresyonlarda müthiş artış var. Bu insanlar tedavi alabilecek maddi imkanlardan da yoksun kalırlarsa işin sonu nereye varır bilemiyorum. Depremde bile böylesi yaşanmadı. Ölenler öldü, kalanlarla devam edilmeye çalışıldı. Oysu şu an yaşanan "Ne zaman öleceğim" endişesi. 
     
Bu durum toplumsal değerlerimiz nasıl etkiliyor 
     Ahlak, örf, adet, gelenek görenek temel güvenliğin sarsılması ile alt üst oluyor. Açlıkla gurur bağdaşmaz. Köşeye sıkışmış insan her şey yapabilir. 
     
Bu etkileri azaltmak mümkün mü Bunun için ne yapabiliriz 
     Halkın güven duygusunu arttırıcı, hayalci olmayan somut mesajlar verilmesi lazım. Bu mesajlar uygulama ile desteklenmeli. Bu yapılırsa Türk milleti yeniden biraraya gelip bu krizi atlatabilir. Bu noktada en büyük sorumluluklardan biri de medyaya düşüyor. 
     


 SİYASET 















</TEXT>
</DOC>
