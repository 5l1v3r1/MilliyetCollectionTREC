<DOC>
<DOCNO> 28685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/yazar/pulur.html </URL>
<DATE> 2001/06/25/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kim takar Aşık Paşa'yı 
</HEADLINE>
<TEXT>

     Aşık Paşa, 14. yüzyılda yaşamış, ilk Türkçe mesneviyi yazmış bir Türk düşünürüdür. Selçuk devletinin resmi dili Farsça olduğu bir dönemde 20 bin mısralık, Türkçe "Garipname" adlı eser, Anadolu'nun Türkleşmesinde büyük etkin olmuştur bilim adamları Aşık Paşa'nın bu eserinin, Osmanlı devletinin fikir babalığını yaptığını da söylerler. 
     Aşık Paşa "Her kim bana ağyar ise Hak Tanrı yar olsun ona" diyecek kadar insansever, hümanist, "İlim, alimleri cennete çıkaracak bir merdivendir" diyecek kadar bilime inanmış "Türk dahi bilmez idi bu dilleri İnce yolu, ol ulu menzilleri" diyecek kadar da Türkçeye sahip bir "ulu kişi"ydi. 
     
     1273 - 1333 yıllarında Kırşehir'de yaşamış olan Aşık Paşa için bu ay, üç gün süren bir şölen düzenlendi. İstanbul Üniversitesi ve diğer üniversitelerin öğretim üyeleri bildiriler sundular, tartıştılar. Şölen, Orta Anadolu'nun ekonomik yönden geri kalmış bu şehrinde bir canlılık yaşattı. 
     "Peki " diyeceksiniz, "Nereden çıktı Aşık Paşa'dan söz etmek " 
     Kırşehir'deki şölenin bilim kurulu başkanı Prof. Dr. İlhan Kılıçözlü, Kırşehir'den döner dönmez, bizim "Republic of Turkey" başlıklı yazımızı okumuş... 
     Biz, o yazımızda Türkçenin nasıl tecavüze ve saldırıya uğradığını örneklerle belirtiyor ve "Bu gidişle Türkiye Cumhuriyeti'ne Republic of Turkey, dersiniz " diyorduk. x 
     
     PROF. Kılıçözlü, Kırşehir'deki şölenle bizim yazımızın üst üste çakıştığını görünce, hemen kağıda kaleme sarılmış 
     "Anadolu'nun bu güzel şehrindeki anlamlı toplantı, ne TRT'de, ne öbür kanallarda ve yazılı basında en ufak bir haber olarak dahi yer almadı." 
     
     ÜZÜLMEYİN hocam, onların da kendilerine göre önemli konuları var, bu konuların haberleriyle uğraşıyorlar. Mesela, Tarkan eşcinsel mi, değil mi 
     Bir dergide, birbirlerine sarılarak, yaslanarak çırılçıplak poz veren Mehmet Ali Erbil'in sevgilisini babası reddetti mi, etmedi mi 
     Erbakan Hoca'nın, kızını elinden tutarak damada teslim ederken, yakasına karanfil takması İslam'a uygun mu, şeran caiz mi Erbakan Hoca'nın bu davranışını "İslam'ın modernleşmesi" olarak değerlendirmek gerekmez mi 
     Ya da, Kürtçenin hangi ağzını kabul edeceğiz, hangisini etmeyeceğiz Kırmançoyu mu, Zazacayı mı 
     
     İNSAF edin, Sayın Kılıçözlü, medyamız, bu kadar önemli konularla iştigal ederken, uğraşıp boğuşurken, haberlerini yansıtırken, "Aşık Paşa, gibi bir Türkçe büyüğünün bilimsel toplantısıyla mı ilgilenecek 
     Üzülmeyin hocam, bindik bir alamete, gidiyoruz kıyamete... 
     
     SAYIN Kılıçözlü'nün sadece sitemi yok, bir de güzel haberi var... 
     Kırşehir'de dört yıldan beri dükkan ve mağazalarda Türkçeden başka isim kullanmak yasaklanmış... 
     Kim yasaklamış 
     Belediye... 
     Buyrun bakalım, Avrupa İnsan Hakları Mahkemesi'ne bir dava daha... 
     ------------- 
     x Yağmur Atsız müjdeledi Zaten Türkiye Cumhuriyeti'nin, Cumhurbaşkanlığı özel uçağının üzerinde "Republic of Turkey" yazıyormuş... Atlamışız, özür dileriz 
     
     







Militan demokrasi 


İnönü de oynardı tenisini 


ABD'nin iran çaresizliği 


Yanlış yorumlar halkı yanıltıyor 


İstanbul 5. Vergi Mahkemesi 


Kim takar Aşık Paşa'yı 


Boşluk 


İş işten geçti 


Yeni "milli irade" Borsa 


Global resesyon tehdidi... 


Bankaları kapatan Akışık değil hükümet 


</TEXT>
</DOC>
