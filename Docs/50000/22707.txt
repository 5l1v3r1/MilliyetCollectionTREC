<DOC>
<DOCNO> 22707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/siyaset/siy08.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Balina davası’nda şüpheli emeklilik 
</HEADLINE>
<TEXT>

Kara para trafiğindeki siyasi bağlantıları ortaya çıkaran savcı emekli oldu 
     İzmir DHA 

     Kamuoyunda "Balina Operasyonu" olarak bilinen hayali ihracat ve naylon fatura soruşturmasını yürüterek, 76 sanık hakkında dava açan İzmir DGM Savcısı Cevdet Ulu kendi isteğiyle emekliye ayrıldı. Ulu, kararıyla ilgili açıklama yapmazken, yargı çevresi emeklilik kararını "sürpriz" olarak değerlendirdi. 
     Ulu’nun koordinasyonunda 10 aydır sürdürülen soruşturma sonunda 76 sanık hakkında DGM’de çete, çeşitli mahkemelerde de "sahtecilik, gümrük kaçakçılığı, kara para aklama, rüşvet" gibi suçlardan da dava açıldı. Savcı Ulu, DYP’li Köksal Toptan hakkında da seçim harcaması için Niyazoğlu’ndan para aldığı gerekçesiyle "Siyasi Partiler Kanunu’na muhalefet" suçundan dava açılmasını istedi. 52 yaşındaki 30 yıllık hukukçu Ulu, DGM’deki iki çete duruşmasına da "izinli" olduğu gerekçesiyle katılmadı. Ulu, emeklilik dilekçesini verip "Balina" soruşturmasıyla ilgili dosyaları da Başsavcılığa teslim etti.Ulu’nun İzmir dışında okuyan çocuğunu gerekçe göstererek verdiği emeklilik dilekçesi kabul edildi. 
     



 SİYASET 




















</TEXT>
</DOC>
