<DOC>
<DOCNO> 8803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/siyaset/siy04.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz, Demirel ile Çiller’i barıştırdı 
</HEADLINE>
<TEXT>

DYP lideri, Kuleli Sokak’ta ziyaret ettiği Demirel ile "siyasi ve ekonomik" çözümleri konuştu 
     ANKARA Milliyet 

     Süleyman Demirel, Cumhurbaşkanı’yken odasından kovduğu, Adalet Partisi’nin kuruluş yıldönümünde kendisini ziyaret etmeyen DYP lideri Tansu Çiller ile dün bir araya geldi. DYP’nin de içinde yer alacağı alternatif hükümet arayışını sürdüren Tansu Çiller, Demirel ile "siyasi ve ekonomik çözümleri" konuştuklarını açıkladı. 
     Çiller, uzun süreden beri uzak durduğu Demirel’i dün Kuleli Sokak’taki çalışma ofisinde ziyaret etti. Yaklaşık bir saat süren görüşmenin ardından Demirel, Çiller’i kapıya kadar çıkarak uğurladı. 
     DYP lideri, çıkışta gazetecilere yaptığı açıklamada, ülkenin genel durumunu değerlendirdiklerini ifade etti. Dalgalı kura geçişle yine iyi bir başlangıç yapılamadığını anlatan Çiller, siyasi ve iktisadi çözümleri konuştuklarını belirtti. Çiller, Demirel’e bir süre önceki rahatsızlığından dolayı da geçmiş olsun dileklerini de ilettiğini kaydetti. 
     Demirel, aynı gün Anadolu İktisat Enstitüsü Derneği tarafından düzenlenen Birinci Sivil İktisat Kongresi’nin açılışını yaptı. 
     
Sıkıntı siyasi ve idari      Türkiye’nin sıkıntısının ekonomik değil, siyasi ve idari olduğunu söyleyen Süleyman Demirel, ülke bunaldığında vatandaşın fikrinin tespit edilebilmesi için hakem gerekli olduğunu kaydetti. 
     Bugünkü Meclis’ten ancak tek koalisyon çıktığını söyleyen Demirel, şöyle devam etti "Kaldı ki, bugünkü sıkıntıların içinde de bugünkü anamuhalefet partisi, devletin temel ilkeleriyle ters düştüğü iddiasıyla mahkemede. Yani şunu dese, hadi bırakın ben yapayım bu işi’ diyecek ana muhalefet partisi. Dese, sen mahkemedesin arkadaş’ denecektir. Anayasa Mahkemesi’nin bu mahkemeyi bir an evvel bitirmesi... Yargının işidir, yargının işi tamam, ama yargı memleketin içindeki durumu düşünerek ya yeşil ya kırmızı, ne diyecekse bir şey demesi lazım." 
     
Yüzleri gülüyordu      DYP lideri Tansu Çiller, Adalet Partisi’nin kuruluş yıldönümünde ziyaret etmediği 9. Cumhurbaşkanı ve DYP’nin eski lideri Süleyman Demirel’i, Kuleli Sokak’taki ofisinde ziyaret etti. Yaklaşık bir saat süren ziyaretin ardından Demirel, konuğunu kapıya kadar geçirdi. Kapıda bekleyen gazetecilere bir açıklama yapan Çiller, siyasi ve ticari çözümleri konuştuklarını söyledi. Çiller ayrıca Demirel’e bir süre önceki rahatsızlığından dolayı geçmiş olsun dileklerini de ilettiğini belirtti. 
     


 SİYASET 



















</TEXT>
</DOC>
