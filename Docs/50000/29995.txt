<DOC>
<DOCNO> 29995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/ekonomi/eko06.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sorunlu kredi alacak şirket aranıyor 
</HEADLINE>
<TEXT>

İhracatçılar, devletin, özel sektör ve yabancılarla şirket kurup takipteki kredileri almasını ve sistemi yenilemesinı önerdi 
     EKONOMİ SERVİSİ 

     Türkiye İhracatçılar Meclisi TİM , devletin, özel sektör ve yabancı sermaye ile birlikte kuracağı bir "varlık yönetim şirketi" vasıtasıyla, bankacılık sisteminin takipteki kredilerini satın alarak yeniden yapılandırmasını istedi. 
     
     Borç alacak şirket 
     Boğaziçi Üniversitesi Ekonomi Ekonometri Merkezi Başkanı Prof.Dr. Refik Erzan ile Öğretim Üyesi Doç.Dr. Emre Alper tarafından hazırlanan İhracatın Görünümü 2000 - 2001 Raporu’nda gündeme getirilen öneride şöyle denildi 
     "Devlet, kuracağı bir varlık yönetim şirketi vasıtasıyla sorunlu kredileri üstlenebilir. Türkiye’nin şu anki ekonomik durumu ve geleneksel politik yapısı şeffaflık ve kontrolün zayıflığı dikkate alındığında, bankaların takipteki kredilerini alacak bir kamu şirketinin oluşturulması fikrinin, hem ekonomik hem de politik olarak cazip fikir olmadığı söylenebilir. Bu yüzden sadece devlet sermayesi yerine yabancı sermaye Örneğin Dünya Bankası kuruluşu IFC , özel ve devlet sermayesi ile oluşan özel bir yönetime sahip olacak bir varlık yönetim şirketinin kurularak, takipteki borçların bu şirket tarafından satın alınarak yeniden yapılandırılması bir çözüm olabilir." 
     Raporda, bazı Orta Avrupa ülkelerinde IFC’nin yabancı yatırımcı rolü üstlenerek, bu tip projelerin hayata geçirilmesine çalıştığına işaret edildi. 
     
     Kur artışı yetmez 
     Raporda, ayrıca, reel kurun dış ticaret üzerindeki etkilerine bakıldığında, ekonominin içinde bulunduğu beklentilere cevap verecek bir sonuç çıkmadığı savunuldu. Belirsizlik, faizlerdeki yükseliş, kredilerdeki daralma ve krizlerin diğer olumsuz yönleri arasında reel kur avantajının etkisini kaybettiği vurgulandı. 
     
İhracat yüzde 14 arttı 1 Ocak - 21 Haziran milyon dolar Kalemler 2000 2001 Fark TOPLAM 12.655 14.408 13.8      
     
Tarım Ağaç, orman 193 231 19.6 Sanayi ürünleri 10.564 12.091 14.4 - Tarıma dayalı ürün. 1.589 1.750 10.1 - İşlenmiş petrol ür. 896 1.050 17.1 - Tekstil 1.251 1.391 11.1 - Hazirgiyim 3.511 3.514 0.08 - Demir - çelik 1.626 1.929 18.6 Elektronik 1.232 1.451 17.7 Otomotiv 1.255 1.908 52.0 Madencilik 255 261 2.3      
     



 EKONOMİ 

























</TEXT>
</DOC>
