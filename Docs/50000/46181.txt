<DOC>
<DOCNO> 46181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/son/sonspo10.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
SAMSUNSPOR 2 - BEŞİKTAŞ 1 
</HEADLINE>
<TEXT>

     Birinci Süper Lig'in oynanan karşılaşmada Samsunspor, Beşiktaş'ı 2-1 yendi. 
     Birinci Süper Lig'in 4. haftasında ertelenen Samsunspor-Beşiktaş maçının ilk yarısı 0-0 sona erdi. 
     Ligin 4. haftasında Samsun'da yapılması gereken, ancak stadın zeminin bozuk olması nedeniyle 10. dakikadan itibaren ertelenen karşılaşma, Samsunspor'un taç atışıyla start aldı. 
     35 dakikalık ilk bölümde Beşiktaş, daha etkili bir futbol 
     sergilerken, özellikle sol kanattan Tümer'in geliştirdiği ataklarla rakip kalede etkili oldu. Samsunspor ise kontraataklarla gol bulma düşüncesinde göründü. Ancak ilk yarıda fazla pozisyon bulamadı. 
     11. dakikada Nihat'ın sağdan ortaladığı topa İlhan kafayı vurdu. 
     Meşin yuvarlak üstten auta gitti. 
     12. dakikada Nihat'ın sağdan kale alanına gönderdiği topa önce 
     İlhan vurdu. Kaleci Ali'den dönen topa, Serkan Karababa'nın ters vuruşunda, kaleci bir kez daha topu çelmeyi başardı. Bu kez direk dibinde topu önünde bulan Tümer, yakın mesafeden topu auta attı. 
     21. dakikada Tümer'in kullandığı serbest atışta, kale alanına 
     gelen topa Ronaldo kafayı vurdu, ancak top üstten auta giti. 
     33. dakikada Serkan Dökme'nin yaklaşık 30 metreden şutunda, top 
     yan direği sıyırarak auta gitti. 
     43. dakikada Bayram'ın ceza alanı dışından şutunda, kaleci Ali 
     topu kontrol etti. 
     Karşılaşmanın ilk yarısı da golsüz eşitlikle kapandı. 
     İkinci yarıda rakip alanda daha çok görünen takım Beşiktaş oldu. 
     Ancak siyah-beyazlı takım yakaladığı gol pozisyonlarını değerlendiremezken, Samsunspor'un etkili gelişen kontratakları karşısında aciz kaldı. Bu devrede Samsunspor, özellikle Celil ve Ertuğrul'un etkili futboluyla rakip kalede tehlikeler yaratırken, yakaladığı posizyonlardan 2'sini golle sonuçlandırmayı başardı. 
     Kırmızı-beyazlı-siyahlı takım, Phiri'nin ayağından bir de penaltı atışından yararlanamadı. 
     49. dakikada Tümer'in pasıyla soldan ceza alanını giren İlhan, 
     Kenan'ı çalımladıktan sonra çaprazdan çok sert bir vuruşla Beşiktaş'ı 1-0 öne geçiren golü attı. 
     . dakikada Baya'nın pasıyla ceza alanı çizgisi üzerinde topla buluşan Nihat, Ercan'ı şık bir hareketle geçtikten sonra vuruşunu yaptı ve meşin yuvarlak yandan auta gitti. 
     Samsunspor, 55. dakikada Serkan Karababa'nın yerine Vural'ı 56. dakikada ise Mehmet Nas'ın yerine Benofosu'yu oyuna aldı. 
     60. dakikada Phiri'nin ara pasıyla kaleciyle karşı karşıya kalan 
     Ertuğrul, plase bir vuruşla topu filelere yolladı 1-1. 
     64. dakikada Bayram'ın soldan ceza alanına ortaladığı topa Nihat 
     kafayı vurdu. Meşin yuvarlak, üstten auta gitti. 
     66. dakikada Samsunsporlu Kenan sarı kart gördü. 
     68. dakikada orta alandan aldığı topla hızla ceza alanına giren 
     Celil, kaleci Kjaer'i çalımlamak isterken yerde kaldı. Hakem Mustafa Çulcu bu pozisyonda penaltı noktasını gösterdi. Phiri'nin kullandığı penaltı atışında, kaleci Kjaer gole izin vermedi. 
     70. dakikada Beşiktaşlı İlhan sarı kart gördü. 
     80. dakikada Beşiktaş, Khlestov'un yerine Stavrum'u oyuna 
     aldı. 
     82. dakikada orta alandan aldığı topla ceza alanına giren Celil, 
     sağ çaprazdan çok sert bir vuruşla Samsunspor'u 2-1 öne geçiren golü attı. 
     Aynı dakika içinde Samsunspor'da, Serkan Dökme'nin yerine Hakkı oyuna dahil oldu. 
     Kalan dakikalarda başka gol olmayınca, karşılaşma 2-1 Samsunspor'un galibiyetiyle bitti. 
     






</TEXT>
</DOC>
