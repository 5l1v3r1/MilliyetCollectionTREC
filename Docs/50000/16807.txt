<DOC>
<DOCNO> 16807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/spor/ytos.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Altın devrin sonu 
</HEADLINE>
<TEXT>

     J.BENJAMİN 03 04 18.04.2001TOSHACK 

     Real Madrid hala Ali Sami Yen’de ikinci kırkbeş dakikada ortaya koyduğu futbolun şokunu yaşıyor. Galatasaray’ın da aynı şokta olduğuna eminim. Eflatun - Beyazlı futbolcular, son iki haftadır çok ağır eleştiri aldılar. Korkarım ki, İstanbul’da kırdıkları tabakları Galatasaray’a Bernabeu Stadı’nda çok ağır şekilde ödeyecekler. Bana kalırsa ilk maçı Galatasaray kazanmadı, Real Madrid kaybetti. Real Madridli oyuncular, fiziksel olarak çok yorgun görülseler bile bu maça oldukça motive olmuş olarak çıkacaklar. Özellikle Raul ile Figo’yu İstanbul’un aksine çok daha atak bulabiliriz. 
     Bu maçta Real Madrid’i, daha ilk dakikadan itibaren Galatasaray’ı kendi sahasına hapsetmiş olarak görebiliriz. Jardel de, Ali Sami Yen’deki gibi sahada rahat hareket olanağı bulamayacak. Real Madrid her ne kadar Ali Sami Yen’de iyi oynamadıysa da, 3 - 2’lik sonuç onlar için bir avantajdır. Hele hele Popescu’nun olmaması Galatasaray’a bu tür maçlarda vurulabilecek en büyük darbedir. Türkiye’den ayrıldığımdan beri Galatasaray’ın maçlarını büyük dikkatle izliyorum. Sarı - Kırmızılı ekip futbol tarihine yazdırdığı altın dönemin sonuna, bu maçla birlikte yeni bir başlangıç eklemek zorunda kalacak. 
     Dört yılda dokuz kupayı müzeye götürmek her takıma nasip olmaz. Ancak bu sene büyük ihtimalle hiçbir kupayı müzeye götüremeyecekler. Üzülmesinler, her başlangıcın bir sonu vardır. Ben Galatasaray’ın yerinde olsam artık önümüzdeki sezonun yeniden yapılanma temellerine başlarım. Zaten başka çareleri de yok. 
     


 SPOR 


























</TEXT>
</DOC>
