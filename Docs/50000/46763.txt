<DOC>
<DOCNO> 46763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/siyaset/siy05.html </URL>
<DATE> 2001/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu Başkan SATILIK 
</HEADLINE>
<TEXT>

Ören beldesi Bağımsız Belediye Başkanı, 300 milyarlık borçlarını kabul eden herhangi bir partiye transfer olacağını söyledi 
     MİTHAT ÜNAL İçel DHA 

     İçel’in Anamur ilçesi Ören beldesi Bağımsız Belediye Başkanı Aziz Ceren, belediyenin 300 milyar lira olan borcunu ödemeyi kabul eden herhangi bir partiye geçeceğini açıkladı. 
     Bir süre önce partisi DYP’den istifa eden Ceren, meclis toplantısı sonrası belediyenin SSK, işçi, vergi, elektrik ve diğer giderlerinden dolayı 300 milyar lirayı aşkın borcu olduğunu söyledi. Dayanacak gücünün kalmadığını belirten Ceren, belediyenin borcunu karşılayan her partiye transfer olmaya hazır olduğunu kaydederek, şöyle konuştu 
     "Borç batağında hizmet veremez durumdayız. Gelirlerimiz de son derece sınırlı. Sorunların çözümü için bugüne kadar yaptığımız çabalar maalesef boş çıktı. Ne yapacağımızı şaşırdık. Bu nedenle sorunların çözümü ve belde halkına hizmet edebilmek için kendimi feda etmeye hazırım. Bu amaçla, 300 milyarlık borcu karşılayacak olan partiye geçmeye karar verdim." 
     



 SİYASET 














</TEXT>
</DOC>
