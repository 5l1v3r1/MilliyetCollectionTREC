<DOC>
<DOCNO> 29075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/yazar/okur.html </URL>
<DATE> 2001/06/27/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Oyun planı 
</HEADLINE>
<TEXT>

     Bu cephe başka... Şark ve garp cephesi değil... Bu cepheyi "Güçlü Türkiye ekonomisine geçiş" programının mesihi yarattı.Bir tarafta "kurcular " Bir tarafta "faizciler " Sanki 17 Ağustos depremi sonrası deprem bilimcilerin bölünmesi gibi... Onlar da bölündü. Mübarekler sanki "stand up" yapıyorlar. Ne diyelim 
     Ve dünkü ihale sonrası neler olabileceğine bir bakalım. Yorumu da kur cephesi ile faiz cephesine bırakalım. Hazine 4 aylık bono ihalesinde 2.5 katrilyon lira borçlanacaktı. 
     Bugün 4 katrilyon 183 trilyonluk itfa vardı. Herkes faizin ve gelecek talebin gösterge olacağını düşünüyordu. Bileşik faiz yüzde 92.29, basit faiz yüzde 73.85 oranında çıktı. Ve Hazine, piyasayı şaşırttı. Ancak 27 Haziran vadeli Derviş bonolarının takası göz önünde bulundurulursa, "ortada kalacak 700 trilyon lira nereye gider" sorusuna çok fazla yanıt aranmadı. Çünkü dünkü şok faiz oyun planını değiştirdi. Bireysel yatırımcı bonoya yöneldi. 
     Fakat ne olursa olsun bildiğimiz şu herkes döviz sendromu yaşıyor. Her koşulda "döviz piyasası" gösterge olarak karşımıza çıkıyor. Hepiniz soruyorsunuz, "döviz ne olacak " Kur dalgalı, bankalar heyecanlı. Döviz düşüyor, bonoya alım geliyor. Senaryo üzerine senaryo çiziliyor. Eh, biraz para kazanalım diyenler üçüncü krizi pompalamaya devam ediyor. Size hep söylüyoruz, oyun sadece borsada olmaz diye... 
     Oyunun büyüğü şimdi dövizde... "Al döviz kredisini, at kendini yabancı bankaya..." Başla, 15 milyon dolarlık işlemin yapıldığı döviz piyasasında oynamaya... Eh, bazı yerli bankalar da oyuna katılıyor ama bazen soluklar kesiliyor. Sendikasyonlar, bilanço kapatma dönemi, özel sektörün ihtiyacı, yüklü iç borç itfaları, dış borç ödemeleri denilince sıkıntı olduğunu herkes biliyor. Ayrıca açık pozisyonlarını kapatıp artıya geçenler de biraz kazanalım diye hesap yapınca fark etmiyor. 
     Açılıyor döviz kredisi, çevriliyor TL’ye... Sonra veriliyor kotasyonlar, dolar çıkıyor 1 milyon 315 bin liraya... Merkez Bankası ürkek, Hazine çekingen, yatırımcı şaşkın... 
     Dolarda spekülasyonun rotası, "yükselişe..." Banka, kredi alım - satım marjından, döviz işleminden para kazanıyor. Artık bono spekülasyon için gözde değil ya, o yüzden adres değişiyor Yeni kriz bekleyenler ellerini ovuştururken, borsa ve bono, paranın yönüne göre rota çizmeye devam edip günü kurtarma derdine düşüyor. Borsada senaryo endeksi 10 binin altına düşürme, 13 binin üzerine çekme esprisiyle gidiyor. Bono da yerli bankalar izleniyor. Sonuçta dalgada sörf yapılırken Merkez Bankası’ndan döviz satış ihaleleriyle açıklama geliyor. Yıl sonuna kadar 9.6 milyar dolar satacağını piyasa oyuncuları öğreniyor. 
     Not 7 Haziran’da Sarıyer’de Berna Yılmaz’a ait taşınmazın ünlü para baronu Raif Zihnali’ye satışı ile ilgili olarak Mustafa Erhan Özkan’dan açıklama geldi. Özkan’ın açıklaması aynen şöyle "Biz, arsa değil, müstakil villa sattık. Sattığımız taşınmazın bugünkü rayiç değeri 1 milyon dolar civarındadır. Alıcı, emlak komisyoncusu aracılığı ile eve talip olmuş ve satış her iki tarafın vekilleri aracılığı ile yapılmıştır. Sayın Berna Yılmaz’ın evin kime satıldığına dair bilgisi olmamıştır" diyor. 
     
     







Derviş ve Özal 


Parti küçük.. 


Anayasa değişikliği 


Olacağı buydu 


Yolsuzluk yılanının başını ezmek için... 


Verilip de unutulan sözler 


Dövize faiz freni 


Onlarda yasak var, ama... 


Fazilet’in başını yakan sıkmabaş ve 
diğerleri... 


Oyun planı 


Kumar lobisi, yalanlar ve gerçekler 


Herkes kör, alem sersem 


1998'de ihale nasıl veriliyordu öğrenin 


Burası Almanya değil 


CHP FP'liler partilerini arıyor 


Geçene 2 milyon, geçmeyene 4 milyon 


</TEXT>
</DOC>
