<DOC>
<DOCNO> 12263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/son/sontur16.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz "Ulusal Programla halkımıza söz verdik" 
</HEADLINE>
<TEXT>

     ANAP Genel Başkanı, Devlet Bakanı ve Başbakan Yardımcısı Mesut Yılmaz, AB'ye üyelik sürecinde dün kabul edilen Ulusal Program'la sadece birliğe değil, halka da bir söz verdiklerini söyledi. Yılmaz, ''Halkımıza verdiğimiz sözün özü, insanımızın birinci sınıf bir ülkede gerçekten ve gerçek bir vatandaş olarak uygar bir hayat sürmesini sağlamaktır. Ülkenin neresinde olursa olsun tam bir özgürlük sözü veriyoruz'' dedi. 
     Yılmaz, Ulusal Program'ın hayata geçirilmesi sürecinin, ''asıl ile suretin belli olacağı bir sınav'' niteliği taşıdığını da belirterek, Cumhuriyet'in, demokrasinin, serbest piyasa ekonomisinin çağdaş hayat tarzının, hukukun üstünlüğünün gerçek taraftarlarıyla sözde savunucuları bu süreçte ortaya çıkacaktır. Ulusal Program hayata geçirildikçe Cumhuriyet'in lafzıyla ayakta tutulan nice saltanatın yerle yeksan olduğu görülecektir'' görüşünü dile getirdi. 




</TEXT>
</DOC>
