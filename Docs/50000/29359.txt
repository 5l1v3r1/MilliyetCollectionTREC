<DOC>
<DOCNO> 29359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/son/sontur30.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Temizlik hizmeti adı altında hayat kadını pazarlayanlar yakalandı 
</HEADLINE>
<TEXT>

     Temizlik şirketi aracılığıyla hayat kadını pazarladığı belirlenen 1 kadın ile çalıştırdığı yabancı uyruklu 2 kadın yakalandı. 
     Asayiş Şube Müdürlüğü Ahlak Büro Amirliği'nden yapılan açıklamaya göre, merkezi Kumkapı'da bulunan Martı Temizlik Şirketi'nin, gazetelere ilan vererek, sözde temizlik hizmeti adı altında hayat kadını pazarladığı belirlendi. 
     Bunun üzerine müşteri gibi davranan ekipler, telefonla irtibat kurdukları şirketten gönderilen yabancı uyruklu Tatiana Nikolikova ve Natalia Özcan'ı gözlem altına aldı. 
     Bu kadınların sorgusu sonucu, temizlik şirketi sahibi Nurten Kurt'un, kendisine başvuranlara yabancı uyruklu hayat kadını gönderdiği ve bir aylık hizmetleri karşılığında ayda bin dolar aldığı anlaşıldı. 
     Nurten Kurt da yakalanarak gözlem altına alınırken, yabancı uyruklu 2 kadın ise sağlık kontrolü için Deri ve Zührevi Hastalıklar Hastanesi'ne sevk edildi. 
     
     
     







</TEXT>
</DOC>
