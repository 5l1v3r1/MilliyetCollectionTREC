<DOC>
<DOCNO> 30258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/yazar/mujde.html </URL>
<DATE> 2001/07/04/ </DATE>
<TIME>  </TIME>
<AUTHOR> Gani MÜJDE  </AUTHOR>
<HEADLINE>
Sultans of the Diplomasi... 
</HEADLINE>
<TEXT>

     Kuzey Kıbrıs'ta okuyan iki öğrenci sirtaki oynamak için sınırı geçince yakalanıp hapse atılmışlar. 
     Gördünüz mü şimdi başımıza geleni 
     Yorgo Papandreu ile İsmail Cem'in birlikte sirtaki yapmaları sadece bu iki gencin değil birçok ülkenin başını da yaktı sevgili Milliyet okurları. 
     Türkiye ve Yunanistan'ın Kıbrıs, Ege Adaları gibi sorunları diyalog yoluyla çözemeyince sirtakiye başvurması başta bizim diplomasimiz olmak üzere dünya diplomasisinde de onmaz yaralar açtı. 
     Daha haberin mürekkebi kurumadan Makedonya ve Kosova yöneticilerini halaya davet eden Birleşmiş Milletler, Hindistan ve Pakistan'a da aralarındaki sorunları göbek atarak çözmelerini önerdi. 
     
     Türk ve Yunan Dışişleri Bakanlıkları'nda ise artık eğitimin yanında bir şart daha aranacak İyi derecede sirtaki ve çiftetelli bilmek. Çeşitli ülkelerin halk danslarına karşı yetenekli olmak. 
     Bu pencereden bakınca zaten horondan başka bir oyun bilmeyen Mesut Yılmaz'ın Dışişleri Bakanlığı döneminde Türkiye ile Yunanistan arasında hiçbir problemin çözülememiş olmasına şaşmıyor insan... 
     Göbek dansının efsane ismi Asena ise geleceğin en kuvvetli Dışişleri Bakanı adayı. 
     - Sayın Asena Bağdat'tan ambargoyu delmemizi isteyen bir heyet geldi nereye alayım 
     - Maksim gazinosuna götürün. Ben üstümü değiştirip rahat bişeyler giyeyim, görüşmelere geliyorum... 
     
     Rahmetli Özal'ı zaman zaman oynarken görürdük. 
     Zaten Türk - Yunan ilişkilerindeki ilk yakınlaşma da bu sırada sağlanmıştı. 
     Lakin Özal ölünce yerine kendi düğününde bile bir göbecik atamamış Demirel gelmiş, Türk ve Yunan ilişkileri ise gene gergin bir bekleme sürecine girmişti. 
     Şimdi uzlaşma zamanı. 
     Madem karşılıklı sirtaki ve çiftetelli oynandı, halaylar çekildi, bundan sonrası da böyle devam etmeli. 
     Ruslar'la enerji nakli konusunu çözmek için İsmail Cem'i çayda çıra oynarken görmek hepimizin hakkı ve dileği değil mi 
     Keza, İran'la sorunlarımızı çözmek için Mevlana Müzesi'nden bir semazen ekibi yeter de artar bile. 
     Suriye ile su problemini çözmek için ise dışişleri bakanları gene bir araya gelip 'Çadırımın üstüne şıp dedi damladı' türküsü eşliğinde göbek atabilirler. 
     Hayde Türkiyem ileri... 
     Rampi rampii.... 
     
WebCam      Miloşeviç ağır konuştu 
     Lahey'de İnsan Hakları Mahkemesi'nde yargılanacak 'Sırp Kasabı' Miloşeviç, mahkemeye ağır konuştu. 'Ben sizin mahkemenizi tanımıyorum' diyen Sırp lider Miloşeviç'i zor susturdular... 
     
     







Kahrolsun IMF 


Özal'a gönderi 


Zirve ve IMF 


Dalkavuk tarifesi 


IMF ile de ip, inceldiği yerden kopsun mu .. 


Sürdürülebilir siyaset 


Kriz kolejleri de vurdu 


Kim suçlu 


"Akıllı politika" zamanı 


Sultans of the Diplomasi... 


Yönetim krizi... 


Kamu bankaları nasıl bitirildi 


Parti kapatmak insan yakmak 


Gümrüklerde ilk kez yap - işlet - devret 


Kardeşiniz malları istiyor 


CHP "ötekiler" gibi değildir 


Köşeye sıkışmış durumdayız 


</TEXT>
</DOC>
