<DOC>
<DOCNO> 14690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/siyaset/siy10.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Aygün Hükümetten kesin söz aldık 
</HEADLINE>
<TEXT>

     ESRA YENER 

     Ankara'da esnafın toplu olarak aniden başlattığı eylemi durdurmak üzere Emniyet Müdürlüğü'nce çağrılan Ankara Ticaret Odası ATO Başkanı Sinan Aygün, bir patlama biçiminde yayılan hareketin en önemli nedeninin son üç günde arka arkaya gelen icra ve hapis kararları olduğunu bildirdi. 
     Aygün dünkü eylemle ilgili olarak görüşlerini anlatırken "Hiç bu kadar saldırgan ve umutsuz bir kitle görmemiştim. Bundan sonra yeniden önlerine geçip 'durun' diyebileceğimi sanmıyorum. Zaten dinlemezler" dedi. Kitleyi zor ikna ettiğini ve aralarından 10 kişiyle başbakanlığa gidip Başbakan Yardımcısı Hüsamettin Özkan'la görüştüklerini anlatan Aygün, hükümetten bu kez kesin söz aldıklarını dile getirdi. Aygün, şunları söyledi 
     "Sanıyorum bu patlama noktasında infial haline gelen eylemler hükümeti de düşündürdü. Özkan bizden bir hafta süre isterken, 30 Mart'ta dolan gelir vergisi ile SSK, Bağkur prim ödemelerinin son tarihinin 30 Nisan'a çekileceğini bildirdi. Ayrıca Halk Bankası'nın söz vermesine karşın ödemelerimizi yapmak istediğimizde yine yüzde 200 oranında faiz uyguladığını söyledik. Özkan bize Halk Bankası'nın kesin olarak yüzde 45'lik eski faiz üzerinden işlem yapacağı sözünü verdi." 
     
"110 bin çekin arkası yazıldı"      Aygün, esnafın neden dün bu derecede patladığı sorusunu da şöyle yanıtladı 
     "Son üç günde esnafa arka arkaya icra ve hapis kararları geldi. Martın son haftasından düne kadar yalnız Ankara esnafının 110 bine yakın çekinin arkası yazılmış durumda. Hepsi icra ve hapis korkusu içinde. Son noktaya gelmiş durumdalar." 
     


 SİYASET 




















</TEXT>
</DOC>
