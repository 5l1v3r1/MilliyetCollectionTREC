<DOC>
<DOCNO> 9420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/dunya/dun01.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara’yı ters köşeye yatırdı 
</HEADLINE>
<TEXT>

Washington Avrupa Ordusu konusundaki itirazlarını çekerek, AB’ye karşı Türkiye’yi yalnız bıraktı 
     YASEMİN ÇONGAR Washington 

     ABD Dışişleri Bakanı Colin Powell’ın ilk dış gezisinden geriye, Irak’a karşı yaptırımların gevşetilmesi konusunda genel bir anlayış birliği kalırken, Avrupa Birliği AB ile Washington arasındaki "savunma pürüzünün de bu gezide giderildiği" belirtiliyor. 
     ABD ve AB diplomatlarına göre Powell, AB’nin kurmak istediği "Hızlı Müdahale Ordusu" konusunda daha önce telaffuz edilmiş itirazları yinelemedi ve "NATO planlamasından yararlanacak bir Avrupa Ordusu’na destek vereceklerini" bildirerek AB başkentlerini memnun etti. Bir Avrupalı diplomat bu durumu, "Powell’ın tavrı, Türkiye’nin Avrupa Ordusu konusundaki muhalefetinin Washington tarafından da desteklendiği yönündeki algılamaya son vermiş oldu" diye anlattı. ABD kaynakları da, Türkiye’nin kaygılarını anladıklarını ve AB bünyesinde oluşturulacak yeni gücün NATO’ya "alternatif değil takviye" niteliği taşıyacağı konusunda Brüksel ile ortak bir noktaya vardıklarını vurguluyorlar. 
     Washington’daki Avrupalı gözlemciler ise, Powell’ın, "Bush yönetiminin, Avrupa Ordusu’na muhalefet ettiği doğru değil. Hepimiz, Avrupa’nın savunma inisiyatifini destekliyoruz" dediğini aktarıyorlar. 
     


 DÜNYA 











</TEXT>
</DOC>
