<DOC>
<DOCNO> 15698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/yazar/toker.html </URL>
<DATE> 2001/04/11/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Türkiye’nin Yeri 
</HEADLINE>
<TEXT>

     Yurt dışına ilk defa 1947'de çıktım. 
     O gün bugün devam eder, gider. Görmediğim az yer kalmıştır Türkiye'nin batısında, Türkiye'nin doğusunda.. Bir şey, hiç değişmemiştir Batıdan her dönüşümde içimde bir gıptayı beraber getirmişimdir, doğudan her dönüşümde ferahlatıcı bir "Oh " çekmişimdir. Ülke hangisi olursa olsun.. Doğu dediğim, Japonya ile aramızdaki bölge. 
     1947'den 2001'e 54 yıl. Şairin dediği gibi batıda hep "mamureler", doğuda hep "harabeler" gördüğüm için mi Kesinlikle hayır. Mütemadiyen tekrarlana tekrarlana inandırıcılık kazanacağı varsayılan yok, Türkiye'nin dünyadaki çürümüş ülkeler sıralamasında baştan 4. sırada bulunduğu yok, ulusal gelir dağılımındaki adaletsizlik açısından, Tanzanya'nın da altındaki en geri 5 ülkeden biri sayıldığı yok, - ve hele - yaşam kalitesi açısından Yunanistan'ın 65 basamak altında olduğu tarzındaki kafadan atma istatistikler bir anlam taşıdığından dolayı değil. Böyle "beyin yıkama operasyonları" 1960'ların hemen başında, özellikle genç kamuoyu acemilik çağını yaşarken belki geçerliydi ve zamanın kriptoları bunu başarıyla uygulamışlardı ama bugün mesela Türkiye'nin yaşam kalitesi açısından Yunanistan'ın 65 basamak altında olduğuna inanmak için Balkanlarda değil, ayda yaşamak gerekir. 
     2001 yılı içinde Batıya, tam da Yunanistan'a Doğu'ya ise, Hindistan'a gidip geldim. 54 yıllık "dönüş izleni"mim değişmedi Hindistan sanki "bizden geri", Yunanistan sanki "bizden ileri". Yanlış anlaşılmasın Dediğim, toplumun görüntüsü itibariyledir. Yoksa Yunan sanayii Türk sanayiinin eline su dökemez ve Hindistan'da öyle bir bilgisayar teknolojisi vardır ki hem bizim, hem Yunanistan'ın fersah fersah ötesindedir. 
     Ancak, nasıl ki baharı bir tek kuş veya bir tek çiçek yapmaz toplumların düzeyi de çok daha fazla unsurun biraraya gelmesiyle şekillenir. 
     
Belki basit görünür, ama..      Atina'da Büyük Britanya Otelinin önünden ve Parlamento ile Dışişleri Bakanlığının arasından yukarıya doğru çıkan bir bulvar vardır. Bunun ve başka bazı bulvarların üzerinde turunç ağaçları bulunur. Onların dallarındaki meyvaları koparmak hiç kimsenin aklından geçmez ve o turunçlar Yunan başkentine özel güzellik verir. Gördüğünüz erkeklerin inanılmaz çoğunluğu traşlıdır ve pantalonları ütülü, ayakkabıları boyalıdır. - Krizden beri televizyonda hemen her gün boy gösteren Tahtakale Borsasını oluşturanları hatırlayınız -. 
     Hindistan'a gelince, Delhi'de, hatta Yeni Delhi'nin bazı bölgelerinde insanlar, kadınlı erkekli, sıkıştıklarında, büyüklerini ve küçüklerini alenen sokağa yapıyorlar. 
     Ayrıntı mı Ama gerçek, ayrıntılarda gizlidir ve Türkiye'nin "arada kalmış gerçek"i benim bildiğim 54 yıldan beri değişmiyor. 
     Üzerinde düşünmek zamanı değil mi 
     





Hükümet istifa 


Bu ne tesadüf Gazi Bey 


Miras siyaset yapıyor’ 


Hopdediks Serdar 


Çözüm yine Meclis çatısı altında... 


Eşref saati 


Kabahat kimin 


Eski düşman’, yeni dost’... 


Amerika’dan Derviş geldi İpsala’dan Hasan Mezarcı ... 


Genelkurmay, Fuat Miras’a ne demedi 


Faturalar... 


Kamuda resmi para birimi dolar 


Sözleşme yürürlükte 


Türkiye’nin Yeri 


Aşağısı sakal yukarısı bıyık 


Meslekten men edilen bilirkişi 


</TEXT>
</DOC>
