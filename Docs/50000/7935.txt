<DOC>
<DOCNO> 7935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/siyaset/siy02.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Komutanlar şok oldu 
</HEADLINE>
<TEXT>

MGK’ya katılan generaller, sivillerin kavgasını şaşkınlıkla izledi 
     ANKARA Milliyet 

     Cumhurbaşkanı ile Başbakan arasındaki beklenmedik tartışma, MGK'ya katılan Genelkurmay Başkanı ile Kara, Deniz ve Hava Kuvvetleri komutanlarıyla Jandarma Genel Komutanı'nı da şaşırttı. 
     MGK toplantılarında genellikle sivil kanatla tartışmanın karşı tarafını oluşturan komutanlar, dün sivillerin kendi arasındaki kavgaya tanık oldular. 
     Başbakan Bülent Ecevit'in kurulu terk etmesinin ardından Cumhurbaşkanı ile komutanlar, çok kısa bir değerlendirme yaparak salondan ayrıldılar. Ecevit'ten birkaç dakika sonra Çankaya Köşkü'nden ayrılan askerler, Genelkurmay Başkanı Orgeneral Hüseyin Kıvrıkoğlu'nun isteği üzerine Genelkurmay karargahına geçtiler. Komutanlar, Ecevit'in Sezer'e yönelik açıklamalarını, Kıvrıkoğlu'nun odasının bulunduğu komuta katındaki televizyondan izlediler. 
     
MGK yapılmış sayıldı      Gündeme geçilmeden sona eren dünkü MGK yapılmış sayıldı. Ancak, dün toplantıya ilişkin resmi açıklama yapılmadı. Şubat ayı MGK toplantısının "Anayasal zorunluluk" nedeniyle yapıldığı belirtildi. Yarım saat süren toplantıda OHAL'in devam eden illerde uzatılması yönünde tavsiye kararı alınırken, karar, toplantıyı terk eden Başbakan ve bakanlara, MGK Genel Sekreteri Orgeneral Cumhur Asparuk tarafından Başbakanlık'ta imzalatıldı. 
     
     Partilerin kriz yorumu 
İktidar Olmamış sayalım Muhalefet Bu devlet kriziHABER MERKEZİ 
     Ömer İzgi TBMM Başkanı Devlet adamlarının, hükümetin işleyiş tarzında tıkayıcı davranış ve sözlerden kaçınmaları gerekir. Böyle bile olsa, derhal hiç olmamış, böyle bir olay hiç yaşanmamış gibi, devlet adamlarının işlerini kaldıkları yerden devam ettirmeleri gerekir. 
     Ahmet Çakar MHP'li TBMM İdare Amiri Temennimiz bu krizin süratle bitmesi. Bu işin, süratle çözüleceği kanaatindeyim. Memleketin bu işlere tahammülü yok. Bu sıkıntıdan daha güzel şeyler doğabilir. 
     Tansu Çiller DYP Genel Başkanı İcra sınırını aşmıştır. Asıl devlet krizi budur ve yaratan kendileridir. Eğer iktidar ülkenin savcısına baskı kurar, yargıyı tıkamaya çalışırsa, o zaman kuvvetler ayrılığı prensibi ihlal edilir. Sistemi yerine oturtmamız lazım. Ecevit, diyalog yerine, "Ya kavga ederim, ya çeker giderim" diyor. Bu durum, devlet ciddiyetiyle bağdaşmaz. Yapılması gereken, hükümetin hemen istifa etmesidir. 
     Bülent Arınç FP Grup Başkanvekili Türkiye'nin geleceği, Başbakan'ın kapris ve hırçınlıklarına feda edilemez. Tartışmanın kamuoyuna yansıması vahimdir. Başbakan her zamanki hırçınlığı ve fevri hareketleri sebebiyle çok yanlış açıklamalar yapmıştır. Otoritesini tamamen kaybetmiştir. Özkan'ın, "Sizi biz seçtirdik" yaklaşımı başka bir yanlışlıktır. Sezer, beş lider tarafından aday gösterildi ve seçildi. 
     
Emekli Orgeneral Yavuz Patlaması kaçınılmazdı      "Sezer, kaytarmasınlar diye askerlerin önünde söyledi" 
ÖMER ERBİL İstanbul 
     Emekli Orgeneral Kemal Yavuz, Cumhurbaşkanı'nın hükümeti "sorumluluktan kaytarmamaları için MGK toplantısında eleştirmeyi tercih ettiğini" söyledi. 
     Krizde Sezer'i haklı bulan Yavuz, "Aylardır 'Ekonomi bozulacak susun' deniyordu. Ancak Hüsamettin Özkan ve Mesut Yılmaz bildikleri gibi davranıyorlardı. Patlaması kaçınılmazdı" dedi. Yavuz'un kriz değerlendirmeleri şöyle 
     Özkan'a dikkat Sezer'e, Başbakan'dan önce Yardımcısı Hüsamettin Özkan tepki gösterdi. Özkan'la ilgili düşünceleri üstüste koyarsanız, nasıl bir durum doğar, onu da düşünmek lazım. 
     DDK denetler Sezer'in Devlet Denetleme Kurulu'nu harekete geçirmesini hükümetin tepkiyle karşılamasını anlamıyorum. DDK hukukçulardan oluşan, gerçekleri çıkaracak bir kurum. 
     Kaytarmayın uyarısı Sezer'in birdenbire patlaması mümkün değil. Demek ki öyle bir noktaya gelmiş ki herkesin önünde söylüyor. Devletin bütün mülki ve askeri kademesinin önünde açıklıyor. Bundan geri dönülmesin, kaytarılmasın diye. 
     


 SİYASET 


















</TEXT>
</DOC>
