<DOC>
<DOCNO> 24930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/son/sondun05.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
91 yaşındaki kadın uyuşturucu kaçakçılığından hakim karşısıda 
</HEADLINE>
<TEXT>

     Vietnam'da uyuşturucu bağımlısı ve kaçakçısı ve çok sayıda sabıkası olan 91 yaşındaki bir kadının yargısı sürüyor. 
     Adli kaynaklar, Pham Tni Ngoc adlı ihtiyar sabıkalı hakkındaki kararın geçen hafta açıklanması gerektiğini, ancak yaşlı kadının sağlık durumuyla ilgili doktorların olumsuz görüş bildirmesi üzerine duruşmanın ertelendiğini belirttiler. Yaşlı kadınla ilgili kararın önümüzdeki günlerde açıklanmasının beklendiğini belirten yetkililer, sabıkalı ihtiyar hakkında her şeye rağmen örnek bir karar çıkmasını beklediklerini bildirdiler. Vietnamlı ihtiyar kadının, Aralık ayında esrar ve uyuşturucu hap satmak suçlamasıyla tutuklandığı belirtilirken, ihtiyarın şimdiye kadar 8 kez yargıç karşısına çıktığı, son olarak bir yıl önce 20 yıl hapis cezasına çarptırıldığı, ancak yaşı ve sağlık durumundan ötürü tahliye edildiği kaydedildi. 







</TEXT>
</DOC>
