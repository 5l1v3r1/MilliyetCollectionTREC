<DOC>
<DOCNO> 27663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/yazar/tamer.html </URL>
<DATE> 2001/06/19/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Fiyat indirdik diye Sezer'e şikayet mi 
</HEADLINE>
<TEXT>

     Cumhuriyet gazetesinde göz açıp kapayıncaya kadar geçen 18 mutlu yılın ardından Nadir Nadi'nin ölümüyle parçalanan mozaik... 1991 Ağustos 
     Zafer Mutlu'nun daveti üzerine Sabah'a transfer oluşumuz 1992 Nisan 
     Sabah'ta da bize yapılan tüm vaadlerin tutulduğu huzurlu bir 14 ayın ardından Cumhuriyet'te birlikte çalıştığımız, arkadaşlarımız Umur Talu ve Yalçın Doğan'ın daveti üzerine 1993 Haziran'ında Milliyet ailesine katılışımız... 
     Ben Milliyet ailesine katıldığımda, gazetenin tarihinde ilk kez en çok satan gazete sıfatını kazanmanın sevinci ve motivasyonu yaşanıyordu. Milliyet'in verdiği ansiklopedi, diğer gazetelerinkine oranla daha fazla beğenilmiş, günlük satış rakamı benim yazmaya başladığım Haziran 1993'te 950 binleri bulmuş, ertesi ay bazı günler 1 milyon 50 binlere ulaşmıştı. 
     Milliyet'te tam da 8 yılımı geride bıraktığım şu günlerde, yeniden en yüksek tirajı yakalamaya arzulu bir gazetede çalışmanın heyecanını yaşıyorum. Çalıştığınız gazete ne kadar çok satarsa sizinle buluşan, tepkisini, sevgisini, önerisini, öfkesini, duygularını paylaşan okur sayısı da o ölçüde artıyor. Yazılarınız, beyniniz zenginleşiyor, kanatlanıyorsunuz. 
     İcra Kurulu Başkanımız ve Genel Yayın Yönetmenimiz Mehmet Y. Yılmaz önümüze iddialı bir hedef koydu "1 numara olacağız." Son 3 günlük tirajımız, genel yayın yönetmenimizin koyduğu hedefe uygun ilerliyor. 
     Bizler bu heyecanı yaşarken, Necati Doğru dün Cumhuriyet'teki köşesinden, 7 yıl çalıştığı ve ilk köşe yazılarını yazdığı Milliyet'i "Fiyatını indirdi" diye Cumhurbaşkanı'na şikayet etti. Bu şikayet Necati ile uzun yıllar Milliyet'te çalışmış arkadaşlarımızı herhalde benden daha çok üzmüştür. 
     Neyse ki yeni Cumhurbaşkanımız Ahmet Necdet Sezer'de, selefi Süleyman Demirel gibi işine gelmeyeni hatırlamama türü bir hafıza kaybı yok. Cumhurbaşkanı olduktan sonra basından ilk telefon açtığı köşe yazarı Necati Doğru'ydu. Dolayısıyla Doğru'nun kısa süre öncesine kadar Sabah'ta çalıştığını da, gazetelerin geçen yıl fiyatlarını yarıya indirdiklerinde Sabah'ın ilk hamleyi yapan gazete olduğunu da unutmadığından eminim. Ayrıca kendisini tanıyabildiğim kadarıyla Sezer'in Milliyet'in fiyatını indirmesine itirazı olacağını da hiç sanmıyorum. 
     Son bir nokta 90'lı yılların başından itibaren gazeteler, o güne dek alışık olmadığımız promosyon ağırlıklı yöntemlerle tiraj artırmayı denemişlerdir. Ben kalemiyle geçimini sağlayan bir gazeteci olarak promosyonla tiraj artışından hep içten içe rahatsızlık duymuşumdur. Fiyatı indirip daha iyi gazete yapmaya soyunarak yeni okurlarla buluşmayı denemekte ne kötülük var ki Bu tür denemeler geçmiş yıllarda da yapılmış, kimi başarılı olmuş, kimi başarısız kalmıştır. Yine geçmiş deneylerden biliyoruz ki gazeteler fiyat indirdiklerinde bir gazeteden diğer gazeteye okur kaymasından çok, sektörde toplam gazete okuru sayısı artıyor. 
     Geçimini sadece kalemiyle sağlayan bir gazeteci olarak ben, Milliyet'in bu denemesinde başarıya ulaşmasını yürekten diliyorum. Sektör olarak kendimize çeki düzen verip toplam gazete okuru sayısını artırabilirsek, bugün işsiz kalan arkadaşlarımız da mesleklerine daha kısa sürede dönüş yapabileceklerdir. 
     Milliyet'te bugünlerde bir dinamizm var. Genel Yayın Yönetmenimiz Mehmet Y. Yılmaz, köşe yazarından ofis - boyuna her kademe Milliyet çalışanından gelecek önerilere açık olduğunu bizlere duyurdu. Şevkimizi kırmayın lütfen 
     
     







Meclis'in yetkileri 


İflas Finans... 


Ecevit 'Hazine nefes aldı' 


Laikliğin sırrı bu 


Hedef şaşırtmak Hedefi şaşırmak 


Mavi kan 


Gençler nasıl rahatlıyor 


Ecevit sözünü tutacak mı 


Komşuda yenilik 


Takasın etkisi... 


Halk Bankası ve Yenal Ansen 


ANAP’ta Kayalar aday 


Fiyat indirdik diye Sezer'e şikayet mi 


Her çözüm adil mi 


Elbette ki.. 


Ayşe Hanım Teyze’ye takas’ ne yazar 


Boyner derin bir Oh’ çekti 


</TEXT>
</DOC>
