<DOC>
<DOCNO> 24454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/yazar/cemal.html </URL>
<DATE> 2001/06/01/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Siyasetçiler hiç mi ders almayacak .. 
</HEADLINE>
<TEXT>

     Siyasetçilerin ders almaya hiç mi niyeti yok Hiç mi akıllanmayacaklar 
     Bir kriz yaşadık. 
     Arkasından bir kriz daha... 
     Böylece, 200 milyar dolarlık ekonomiyi 150 milyar dolara indirdik. 
     Yoksullaştık. 
     Yetmedi mi 
     Yoksa niyetimiz bir kriz daha mı yaratmak Türk ekonomisini bu kez de 100 milyar dolara indirecek bir kaosa mı yuvarlanmak istiyoruz 
     "Bu politikacı takımı kendi geleceği için her şeyi yakar, o kadar partizandır " diyenler haklı mı çıkacak 
     Vatanseverlik bu mu .. 
     Özelleştirmeden sorumlu Devlet Bakanı Yüksel Yalova'yı izliyorum televizyon ekranında. Konu, Tütün Yasası. Koalisyon ortaklarının imzalayarak IMF'ye verdikleri Niyet Mektubu'na göre şu sıralarda çıkması gereken reformcu bir yasa... 
     Külhanbeyi ağzıyla konuşuyor 
     "Mayıs ayına söz verdik, bilmem nereye söz verdik diye aceleye gelmez bu yasa..." 
     Sonra ekliyor 
     "Niyet Mektubu'nu kim yazdıysa, kim imzaladıysa, sorumluluğu o taşır." 
     Sanki bu program hükümetin malı değilmişçesine bir tutum... ANAP'lı Sayın Bakan'ın bu açıklaması bir anda piyasaları allak bullak ediyor. 
     Borsa düşüyor. 
     Dolar yükseliyor. 
     Faiz tırmanıyor. 
     MHP'nin Telekom ve buğday fiyatı şovlarından sonra sıra bu defa ANAP'a mı gelmiş oluyor 
     Görünen o. 
     Borsa sallanırmış, dolarla faiz çıkışa geçermiş, umurlarında değil galiba... 
     Ülkemizi, insanımızı feci şekilde yoksullaştıran kasım ve şubat krizleri de kapıyı böyle çalmıştı. 
     Önce bazı reformcu adımlar geciktirildi. Hükümet ilk altı aylık uygulamadan sonra ipe un sermeye başladı. 2000 yılı yazından itibaren seslendirilen yüksek sesli uyarılara fazla kulak asılmadı. 
     İç ve dış piyasalar gerildi. Güven ortamı gitgide sarsıldı. Bu durum, hükümetin ekonomi yönetimindeki bazı hatalarıyla birleşince, patlamaya hazır bir barut fıçısı oluştu. Sezer - Ecevit tartışması ise kıvılcımı çaktı. 
     Yangın henüz sönmüş değil. 
     Daha krizden tam çıkmadık. 
     Ama bazı sayın bakanlar, hatta koalisyon ortakları, bu gerçeğin farkında değiller. Farkında olsalar, hala tribünlere şov yapmazlardı. Bu tür şovları vatanseverlik sanıyorlar. 
     Oysa değil. 
     200 milyarlık Türk ekonomisini 150 milyar dolara indirmenin, yani bir anda Türkiye'yi bu denli yoksullaştırmanın vatanseverlikle nasıl ilgisi yoksa, yeni bir krize yatırım yapan davranışları sürdürmek de yurt sevgisiyle bağdaşmaz. 
     Hala uçurumun kenarındayız. 
     Sırat köprüsünden geçiyoruz. 
     Ekonominin çarklarını yeniden döndürebilmenin, yani insanımızın aş ve iş sorununu çözebilmenin yolu, Güçlü Ekonomiye Geçiş Programı'yla ve IMF ile anlaşmaya varılan Niyet Mektubu'nun ciddi biçimde uygulanmasından geçiyor. 
     Dileriz, Ecevit'le Yılmaz'ın dünkü açıklamalarında belirttikleri gibi hükümet Niyet Mektubu'nun arkasındadır. 
     Bu konuda, eğer 2000 yılı yaz aylarında olduğu gibi ipe un serilmeye başlanırsa, program orasından burasından delinirse, güven ve istikrar açısından zaten netameli olan hava bir anda yok olur. 
     Şaka değil, çökeriz 
     Telekom'du, buğdaydı, tütündü vs. diyen sayın MHP'li, ANAP'lı bakanlar bir an önce akıllarını başlarına devşirsinler. Kendi bindikleri dalın ne olduğunu da anlasınlar artık. 
     Ve bunca musibetten hala ders almadılarsa, yazıklar olsun. 
     
     







Üniversite... 


Sessiz piyano 


Ders olsun diye... 


İki kadeh içince... 


Siyasetçiler hiç mi ders almayacak .. 


Konuştukça batmak 


Ecevit sözü 


Bir güvenlik konusu daha... 


Bu uyarı önemli 


Haydi Daum saç testine 


50 yıllık kalem 


Efsane döndü 


Derviş'i kaçırtmak, Derviş'e mi yarar 


Bu geçiş dönemidir 


Eski Gümüşhane, yenisinden güzel 


Yeni belgeler aynı hikayeler 


</TEXT>
</DOC>
