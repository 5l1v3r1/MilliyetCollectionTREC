<DOC>
<DOCNO> 40320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/son/sontur11.html </URL>
<DATE> 2001/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Firari Er Yermez, acemi birliğinden de soruşturuluyor 
</HEADLINE>
<TEXT>

     İşadamı Üzeyir Garih'in öldürülmesine ilişkin ''katil zanlısı'' olarak aranan firari er Yener Yermez için İstanbul Emniyet Müdürlüğü'nün, Sivas Emniyet Müdürlüğü'nden de bilgi istediği belirtildi. 
     Alınan bilgiye göre, İstanbul Emniyet Müdürlüğü'nün talebinde, zanlının temel askerlik eğitimini Sivas'ta 5. Piyade Er Eğitim Tugayı'nda yaptığı belirtilerek, bu süreç içinde kimlerle görüştüğü, varsa mevcut askerlerden arkadaşlarına ilişkin bilgi soruldu. Emniyet Müdürlüğü'nün yazısında ayrıca, Sivas'ta bulunduğu süre içinde Yermez'i ziyarete gelenlerin araştırılması da istendi. 
     Bu arada, aranan firari er Yener Yermez'in yakalanması için polisin Kayseri'de aldığı önlemler de sürüyor. 
     Yermez'in Kayseri kent merkezinde Alpaslan Mahallesi Huzur Apartmanı'nda annesinin ve kardeşlerinin kaldığı ev ile diğer yakınlarının evleri, sürekli kontrol altında tutuluyor. 
     
     
     







</TEXT>
</DOC>
