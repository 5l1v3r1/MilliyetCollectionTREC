<DOC>
<DOCNO> 35966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/guncel/gun10.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Eş istemezse olmaz 
</HEADLINE>
<TEXT>
Yargıtay’dan ilginç evlatlık kararı... 
     ANKARA Milliyet 

     Yargıtay, kadının rızasını almadan kocanın tek başına evlat edinemeyeceğine karar verdi. Korkuteli’nde oturan Erdoğan Ailesi, 1990’lı yılların başında, o tarihte evli olan Fahrettin Dalkıran’ı evlat edinmek için mahkemeye başvurdu. Korkuteli Sulh Hukuk Mahkemesi Fahrettin Dalkıran’ın "evlatlık verilmesi"ni yerinde buldu. Ancak yerel mahkeme Dalkıran’ın eşi Fatma Dalkıran’ın rızasını alma gereği duymadı. Uzun yıllar sonra Adalet Bakanlığı durumu fark etti ve eşinin rızası alınmadan Dalkıran’ın evlatlık olamayacağı gerekçesiyle Yargıtay Cumhuriyet Başsavcılığı’na başvurdu. Bunun üzerine Yargıtay 2. Hukuk Dairesi dosyayı inceleyip kararı bozdu. 
     



 GÜNCEL 
















</TEXT>
</DOC>
