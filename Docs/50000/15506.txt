<DOC>
<DOCNO> 15506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/yasam/ayas.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yoksa Diyanet’in niyeti mi bozuk 
</HEADLINE>
<TEXT>

Diyanet, erkeğin bir kadının elini sıkmasını günah’ listesine aldı. İstanbul Müftüsü Tayyar Taş ise, Din, niyeti bozuk olana el sıkmayı yasaklar’ diyor 
     SERHAT OĞUZ İstanbul 

     Dünyevi sorunların çözümü için uğraşan Diyanet İşleri Başkanlığı zaman zaman ilginç fetvalar açıklar. Din İşleri Yüksek Kurulu’nun hazırladığı ve Diyanet’in yayınladığı Fetvalar’ adlı kitap da böylesi fetvalarla dolu. İşte iki örnek... İlki kadınlar, ikincisi ise talih oyunlarıyla ilgili. Diyanet’in Kadınlarla tokalaşma’ fetvasında, erkeklere mecbur kalmadıkça kadınlarla tokalaşılmaması öneriliyor ve şöyle deniyor "Aralarında evlilik caiz olan kadın ve erkeklerin, bir zaruret bulunmadıkça tokalaşmaları dinen caiz görülmemiştir." 
     Ancak İstanbul Müftüsü Necati Tayyar Taş, bunun aksini düşünenlerden. Bakın müftü neler diyor "Vaka-i adiye cinsinden normal bir şey ise tokalaşılır. Ayrı cinslerin karşılıklı iletişimlerinde muhtemel hissiyatlar, elektriklenmeler ve muhtemel davetler söz konusu ise din uzak durun’ demiş." 
     
     Talih kuşu günaha uçurur 
     Diğer fetva ise talih oyunlarıyla ilgili. Devlete kaynak yaratmak için şans oyunlarının sayısı artırılmaya çalışılırken Diyanet şöyle fetva veriyor "Bilet alan kimselerden bir kısmına ikramiye çıkıp bir kısmına çıkmadığı için piyango, spor toto ve at yarışlarında oynanan müşterek şans oyunu kumar yasaklanmıştır." İstanbul Müftüsü Taş bu fetva konusunda Diyanet’le hemfikir. "Çoluk çocuğunun rızkını buraya harcayanları din hoşgörmez" diyen Taş şunları söylüyor "Bugün bunlarla yıkılan pek çok yuva vardır. Din rızık olarak alınterini hoş görmüştür. " 
     


 YAŞAM 




















</TEXT>
</DOC>
