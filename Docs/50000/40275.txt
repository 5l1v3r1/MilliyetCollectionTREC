<DOC>
<DOCNO> 40275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/son/soneko10.html </URL>
<DATE> 2001/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB Başkanı "Gerekli tedbirler alınmazsa 2002'yi de kaybederiz" 
</HEADLINE>
<TEXT>

     Türkiye Odalar ve Borsalar Birliği TOBB Yönetim Kurulu Başkanı Rifat Hisarcıklıoğlu, yılın ikinci üç ayında yüzde 11.8 oranındaki küçülmenin 1945 yılından sonra yaşanan en büyük krizi işaret ettiğini belirterek, ''Gerekli tedbirler şimdiden alınmazsa 2002 yılını da kaybedebiliriz'' dedi. 
     Hisarcıklıoğlu yaptığı yazılı açıklamada bu durumunun, Temmuz ayında hükümete verdikleri raporlar, yaptıkları tespitler sonucu ortaya çıkan değerlendirmeler ve son bir aydır gerçekleştirdikleri sektör kurulu toplantılarında vurguladıkları tespitleri teyit ettiğini ifade etti. 
     Ekonomik programdaki önceliklerin tekrar gözden geçirilmesi gereğine işaret eden Hisarcıklıoğlu, ''Reel sektör ayağı eksik olan ekonomik programın hedeflerine ulaşamayacağı bir kez daha anlaşılmıştır'' dedi. 
     TOBB Başkanı Hisarcıklıoğlu, 2002 yılının da kayıp bir yıl olmaması için acilen yapılması gerekenleri şöyle sıraladı 
149   Ekonomik ve Sosyal Konsey ivedilikle toplanmalı. 
149   Finans ve üretim Danışma Kurulu, üreten kesimin sorunlarının çözüm yollarının tartışılacağı bir kriz masası niteliğini de üstlenecek biçimde yapılanarak acilen toplanmalı. 
149   Bu bağlamda, kamudaki koordinasyon sağlanmalı. 
149   Genel dengeleri bozmadan talebi ve üretimi artırıcı kararların acilen uygulamaya konulması en önemli önceliktir. 






</TEXT>
</DOC>
