<DOC>
<DOCNO> 29161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/son/sontur12.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızkardeşine tecavüz edip kaçan amcasının ailesini kurşuna dizdi 
</HEADLINE>
<TEXT>

     Samsun'un Kavak ilçesinde bir kişi, kız kardeşine tecavüz ettiği gerekçesiyle amcasının ailesinden 3 kişiyi öldürdü, 5 kişiyi de yaraladı. 
     İlçenin Göçebe köyü Batkallı Mahallesi'nde oturan Muammer Batkal 26 , bir süre önce kız kardeşi Ş.B'ye 28 tecavüz ettiği iddiasıyla, amcası Ziya Batkal'ın önce evinin telefon hatlarını kesti, daha sonra da kapıdaki köpeğini pompalı av tüfeğiyle öldürdü. 
     Bu sırada amcasının evine giren Muammer Batkal, yengesi Nafiye Batkal ile tartıştı. Kavgaya dönüşen olayda, Muammer Batkal, yengesi Nafiye, akrabaları Hasan, Şerif, Songül ve Münire Batkal ile Emine Çakır, Celal Çakır ve Emriye Aydın'a ateş ettikten sonra kaçtı. Nafiye Batkal 52 , Hasan Batkal 17 ve Emine Çakır 26 , olay yerinde öldü. 
     Bu arada, ağır yaralanan Celal Çakır, Şerif Batkal, Songül Batkal,Emriye Aydın ve Münire Batkal, Samsun Devlet Hastanesi'nde tedavi altına alındılar. 
     Tecavüze uğradığı iddia edilen Ş.B.'nin, bir süre önce ilçe dışında bulunan akrabalarının yanına gönderildiği ve bir çocuk dünyaya getirdiği öğrenildi. 
     Yetkililer, 3 kişiyi öldüren, 5 kişiyi de ağır yaralayan Muammer Batkal ile yeğenine tecavüz ettiği öne sürülen Ziya Batkal'ın yakalanmasına çalışıldığını söylediler. 
     







</TEXT>
</DOC>
