<DOC>
<DOCNO> 46150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/son/soneko07.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Emlakbank'ın bazı şubeleri Halkbank oluyor 
</HEADLINE>
<TEXT>

     Bankacılık işlemleri yapma ve mevduat kabul etme izni 6 Temmuz 2001 tarihi itibarıyla sona eren ve o tarihten itibaren Ziraat Bankası bünyesinde faaliyetlerini sürdüren Emlakbank şubelerinden bazıları, bundan sonra Halk Bankası A.Ş şubesi olarak hizmet vermeye devam edecek. 
     Yaklaşık 3 ay önce Ziraat Bankası'na devredilen bazı Emlak Bankası şubeleri, 12 Ekim'e kadar gerçekleştirilecek devir işlemlerinin ardından, bu tarihten sonra, bu kez Halk Bankası A.Ş-Emlak Şubeleri olarak faaliyetlerini sürdürecekler. 
     Devir tarihine kadar ve devir tarihi itibarıyla, tüm şubeler ile devredilecek şubeler ve yapılması gereken işlemler belirlenerek, ilgili şubelere bildirildi. 
     
     96 şube... 
     Buna göre halen Ziraat Bankası Emlak Şubesi olarak faaliyet gösteren, İstanbul'daki 44 şube, Ankara'daki 15 şube, İzmir'deki 10 şube, Bursa'daki 3 şube ve diğer illerdeki 24 şube ile birlikte, toplam 96 adet şube, 12 Ekim tarihi itibarıyla Halk Bankası A.Ş'ye devredilecek. 
     Emlakbank'ın tasfiye öncesi 31 Aralık 2000 tarihi itibariyle 405 şubesi bulunurken, Halk Bankası A.Ş-Emlak Şubesi olarak faaliyet göstermek üzere devredilmesi kararı verilen şubeler şöyle 
     ''Adana şubesi, Afyon şubesi, İstanbul Atatürk Havalimanı Serbest Bölge, Alibeyköy, Altunizade, Arnavutköy, Ataköy, Atatürk Bulvarı, Avcılar, Bakırköy, Barbaros, Bayrampaşa, Beşiktaş, Beşyüzevler, Bostancı, Büyükçekmece, Caddebostan, Çemberlitaş, Esentepe, Eyüp, Galata, Gayrettepe, Gaziosmanpaşa, Halkalı, Harbiye, Hasırcılar, Kocamustafapaşa, Kadıköy, Karaköy, Kazasker, Küçükyalı, Levent, Maltepe, Mecidiyeköy, Mercan, Suadiye, Şişli, Nişantaşı, Topkapı, Topçular, Tünel, Tozkoparan, Vatan Caddesi, Yeşilköy, Silivri, Silivri Selimpaşa şubeleri , Ankara Ankara şubesi, Çankaya, Emek, Etlik, Gaziosmanpaşa, İzmir Caddesi, Kızılay, Küçükesat, Mithatpaşa, Necatibey, Opera, Tunalıhilmi, Ulus, Yıldızevler, Yukarı Ayrancı şubeleri , İzmir Altındağ izmir, Bayraklı, Bornova, Bostanlı, Buca, Ege Serbest Bölge, İzmir şubesi, Karabağlar, Sahil İzmir, Torbalı şubeleri , Anamur Şubesi, Antalya Şubesi, Aydın Şubesi, Batman şubesi, Bolu Şubesi, Burdur şubesi, Çankırı Şubesi, Samsun Çiftlik Şubesi, Çorum Şubesi, Diyarbakır Şubesi, Erzincan Şubesi, Ordu Fatsa Şubesi, Bursa Heykel, Karacabey, Garajlar Şubeleri , Hatay İskenderun Şubesi, Kocaeli İzmit Şubesi, Kayseri Şubesi, Mersin Şubesi, İçel Pozcu Şubesi, Niğde Şubesi, Rize Şubesi, Tokat Şubesi ve Trabzon Şubesi.'' 
     
     İşlemler EFT ile yapılacak 
     Belirlenen tarih itibarıyla Halk Bankası'na devredilecek şubeler ile Ziraat Bankası bünyesinde faaliyetlerini sürdürecek Emlakbank şubeleri arasındaki işlemler ise EFT aracılığı ile yürütülecek. 
     Devredilecek şubelerce, 12 Ekim tarihinden itibaren, takasa ve tahsile çek alınmayacak. 
     Bu şubeler, öncelikle, bütün şubeler cari hesap şch 
     dekontlarının, devir tarihi itibarıyla kayda alınmasını sağlayacak. 
     Devredilecek şubelerin, ferilerinde izlenen henüz kanuni takibe girmemiş ertelenmiş kredilere ilişkin tüm belgeleri, bir tutanakla devralan şubeye teslim edilecek. 
     Devir tarihinden sonra devredilen şubeler ile Ziraat Bankası A.Ş şubeleri arasında ilgili hesaplara kaydedilmek suretiyle, nakit alış-verişi yapılmayacak. 
     Bu işlemlerin ardından devrolan şubeler, ticaret sicil memurluğu ile bağlı oldukları Vergi dairesine müracaat ederek, Halk Bankası A.Ş olarak tescil ve vergi numarası alma işlemini yaptıracaklar. 
     Öte yandan, Ziraat Bankası'na devredilen eski Emlak Bankası şubeleri ile Ziraat Bankası şubeleri arasındaki işlemler de, halen EFT aracılığı ile yapılıyor. 
     






</TEXT>
</DOC>
