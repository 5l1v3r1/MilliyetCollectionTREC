<DOC>
<DOCNO> 33025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/son/sondun02.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'de Yahudi yerleşimcilerin ateşi 3 aylık bebeği öldürdü 
</HEADLINE>
<TEXT>

     Batı Şeria'da bulunan El Halil kenti yakınlarında Yahudi yerleşimcilerin ateş açması sonucu ölen 3 Filistinli'den birinin 3 aylık bir bebek olduğu bildirildi. 
     Filistinli hastane kaynakları, Yahudi yerleşimcilerin El Halil yakınlarında açtıkları ateş sonucu ölenlerden birinin 3 aylık bir bebek olduğunu belirttiler. Ayın kaynaklar, ölenlerin aynı aileden olduklarını ve saldırıda ölenlerle yaralanan 4 kişinin bir araçta seyir halindeyken vurulduklarını kaydettiler. Yahudi yerleşimcilerin ateşine hedef olan Filistinliler'in bir düğünden döndükleri belirtilirken, İsrail devlet radyosu saldırının, ''Karayolları güvenliği komitesi'' adlı daha önce tanınmayan bir grup tarafından üstlenildiğini duyurdu. Bu arada, Filistin yönetimi saldırıdan İsrail'i sorumlu tuttu. Saldırının ardından bir açıklama yapan Filistin Devlet Başkanı Yaser Arafat, ''Aralarında 3 aylık bir bebeğin bulunduğu 3 kişinin ölümüne yol açan El Halil yakınlarındaki saldırıdan tamamen İsrail sorumludur'' dedi. 
     Bu olayın ardından kentte çıkan çatışmalarda ise 10 Filistinli yaralandı. 






</TEXT>
</DOC>
