<DOC>
<DOCNO> 47700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/son/sondun12.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgarlar polisi rüşvet almaya zorluyormuş.. 
</HEADLINE>
<TEXT>

     Bulgaristan'da İçişleri Bakanlığı Trafik Şube Müdürlüğü'nün yaptığı bir araştırma, trafik polislerinin rüşvet konusunda son derece ''masum'' olduğunu ortaya çıkardı. 
     Trafik Şube Müdür Yardımcısı Pavlin Dimitrov, trafik polislerinin rüşvet istemediklerini, ancak vatandaşların zorla polislere rüşvet verdiğini açıkladı. 
     İçişleri Bakanlığı'nın rüşvet konusunda son derece duyarlı olduğunu ve rüşvetin engellenmesi için ciddi çalışmaların yapıldığını savunan Dimitrov, ''Rüşvet için özel bir telefon hattı kurduk. Ancak şimdiye kadar tek bir rüşvet ihbarı dahi gelmedi'' diye konuştu. 
     Dimitrov, rüşvet aldığı belirlenen polislerin işlerine derhal son verileceğini ve haklarında dava açılacağını bildirdi. 
     






</TEXT>
</DOC>
