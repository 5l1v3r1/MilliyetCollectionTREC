<DOC>
<DOCNO> 36291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/ekonomi/eko04.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Citibank’a Japon ihtarı 
</HEADLINE>
<TEXT>

Japon Hükümeti, bilançosunda usulsüzlük yaptığı gerekçesiyle Citibank’ın ülkedeki faaliyetlerini bir hafta için durdurdu. Banka hata yapıldığını kabul ederek özür diledi 
     EKONOMİ SERVİSİ 

     Japonya Hükümeti, uluslararası finans devi Citibank’ın bu ülkedeki faaliyetlerini 10 - 16 Ağustos tarihleri arasında durdurdu. Japon, Finansal Hizmetler Ajansı FSA tarafından yapılan açıklamada, Citibank’ın, bilançosundaki kayıplarını gizlemek için müşterilerine usulsüz menkul kıymet aktarımı yaptığının belirlendiği bildirildi. 
     
     Kasten yapılmadı’ 
     Açıklamada, Citibank’ın Japon yasalarına aykırı olan bu uygulamayı Ağustos 1997 ile Aralık 2000 tarihleri arasında gerçekleştirdiği belirtildi. Japonya’da bu tür menkul kıymet aktarımları sadece aracı kurumlar tarafından yapılabiliyor. Citibank’tan yapılan açıklamada ise Japonya’da bazı usulsüzlüklerin yapıldığı kabul edildi. Citibank, açıklamasında, bu usulsüzlüklerin kasten yapılmasa da Japon mevzuatının ihlali anlamına geldiği ve bir daha olmaması için önlem alındığı belirtildi. 
     Banka, Japonya’daki yatırım stratejileri birimini de bu türden usülsüzlüklere olanak tanımamak için tamamen kapatacağını açıkladı. Finans sektöründe sorunların yaşandığı Japonya’da bu kararın alınmasında piyasalardaki güveni yeniden tesis etme isteğinin etkili olduğu bildiriliyor. 
     FSA tarafından yapılan açıklamada aralarında Societe Generale ve Goldman Sachs gibi firmalarında bulunduğu diğer bazı uluslararası finans kuruluşlarının da yönetmelikleri ihl l ettikleri kaydedildi. 
     
ABD’de de sabıkalı...      Citibank, ABD’de de kara para aklama operasyonlarına aracılık ettiği iddiasıyla ihtar almıştı. Geçen yıl aralarında Citibank’ın da bulunduğu birçok ABD bankası Bahamalar, Cayman Adaları, Cook Adaları gibi offshore bankalarının yaygın olduğu ülkelerin, yasal boşluklardan yararlanarak ABD’de kara para akladığı araştırmalarla ortaya konmuştu. Citigroup yetkilileri de kara para aklamada kullanıldığı tespit edilen hesaplarını kapattıkları açıklamışlardı. ABD’de bu şekilde kara para aklama miktarının yılda 1 trilyon dolara yaklaştığı biliniyor. 
     



 EKONOMİ 























</TEXT>
</DOC>
