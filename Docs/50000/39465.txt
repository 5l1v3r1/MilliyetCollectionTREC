<DOC>
<DOCNO> 39465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/magazin/amag.html </URL>
<DATE> 2001/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara’da gizli nik h 
</HEADLINE>
<TEXT>

     ALİ EYÜBOĞLU 

     SEVGİLİSİ Nefise Karatay’la yollarını ayıran Mehmet Ali Erbil, Ankara’da sürpriz bir evlilik yaptı. Erbil, Bilkent Üniversitesi İletişim Fakültesi üçüncü sınıf öğrencisi 21 yaşındaki Sedef Altıntaş ile hayatını birleştirdi. Sedef Altıntaş’ın şahitliğini, Sabah Ankara Temsilcisi Bilal Çetin, Erbil’in şahitliğini ise Muş eski Milletvekili Alaattin Fırat yaptı. 
     ERBİL, üçüncü eşi Sedef Altıntaş’la üç hafta önce Bodrum’da tanıştığını, aralarında yıldırım aşk başladığını anlattı. Ünlü sunucu, "Evliliğimiz de, tanışmamız gibi çok ani oldu. İlişkimiz yıpratılmasın diye kimseye haber vermedik" dedi. Bugün önceden bağlantısı kurulan programı için tek başına Kıbrıs’a gideceğini vurgulayan Erbil, eşinin de hafta sonu yanına geleceğini bildirdi. 
     ESKİ sevgilisi Erbil’in evlendiği saatlerde yakın arkadaşı Ebru Destan’la birlikte Akmerkez’de sinemaya giden Nefise Karatay ise şunları söyledi "Beni arayıp haber verdi. Kendisine mutluluklar diliyorum. Söyleyecek başka bir sözüm yok. Söylenmesi gereken şeyi ona zaten çoktan söylemiştim. Kendisine cidden mutluluklar diliyorum." 
     



 MAGAZİN 











</TEXT>
</DOC>
