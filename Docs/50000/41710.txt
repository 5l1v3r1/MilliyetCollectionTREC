<DOC>
<DOCNO> 41710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/yazar/guclu.html </URL>
<DATE> 2001/09/12/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Hep aynı kafa 
</HEADLINE>
<TEXT>

     Milli Eğitim Bakanı Bostancıoğlu, iki gündür üst üste zehir zemberek açıklamalar yapıyor. Aslında çok başarılılarmış ama bazı nifaklar bu başarılarını görmezlikten gelip olmayan sorunlarla vatandaşın kafasını karıştırıyormuş. Öyle diyor... 
     Herhalde kastettiği nifaklar artık patlama noktasına gelen sizlerle, yaşadığınız soruları usanmadan dile getiren bizleriz. Bakan ve bürokratlarına göre eğitimde her şey yolunda. Ama bizler bunu görmezlikten geliyoruz. Sizler de hiç yoktan bahanelerle sadece kendinizi üzmekle kalmıyor, basınla birlikte çok çalışkan Milli Eğitim Bakanı’nın başarılarını gölgeliyorsunuz. Yazık, çok yazık Böyle bir bakanı bir daha zor bulursunuz .. 
     Çok başarılı Milli Eğitim Bakanı, yeni öğretim yılının açılışını Antakya’da yaptı. Gerekçe olarak da, memleketin her köşesindeki eğitimin eşit koşullarda gerçekleştiğini göstermek için buraya geldim diyor. Madem öyle neden Hakkari’ye gitmediniz En azından inandırıcı olurdu. Antakya’nın eğitim düzeyi en yüksek illerden biri olduğunu kargalar bile biliyor... 
     
     Süper liselerde neler oluyor 
     Anadolu liseleri ve kolejlere alternatif olarak yaratılan süper liselere giriş tam bir ticarete dönüştü. Not ortalaması 5 üzerinde 4.80, 4.90 olan öğrenciler bile açıkta. Ortalıkta 5 ortalamayla mezun yüzlerce öğrenci var. Görünen o ki bazı okullarda bol keseden not dağıtılıyor. Madem 5’lik öğrenciler bu kadar başarılıydı Anadolu liseleri sınavında neden başarılı olamadılar Belli ki onlar da tıpkı üniversiteyi kazanamayan lise birincilerinin pek çoğu gibi itelemeyle 5 aldılar... 
     Türkiye gibi ölçme değerlendirme sisteminin standart olmadığı bir ülkede not ortalamasına göre öğrenci alınması, en büyük adaletsizliktir. Eğitim düzeyi yüksek okullarda kılı kırk yaran hocalardan gıdım gıdım not alan öğrenciler mağdur olurken, eğitim düzeyi düşük okullardan bol keseden not alan öğrenciler el üstünde tutulmaktadır. Bu yanlıştan bir an önce dönülmelidir. 
     
     Üniversiteyi kazandılar ama... 
     Lise 1’lere af çıkartırken lise 3’leri de düşünün diye az yazmadık. İşte geldi çattı. Üniversiteyi kazandıkları halde bir - iki dersten mezun olamayan yüzlerce lise son öğrencisi var. Onlar da perişan, aileleri de. Bu nasıl bir eğitim sistemi ki, okul birincisi açıkta kalıyor, sınıfta kalanı en iyi üniversiteleri kazanıyor .. 
     
     Üniversite harçları 
     Kayıtlar bugün başlıyor. Ama harçlar hala belli olmadı. Hemen her konuda olduğu gibi bu konuda da sanki sorun çıksın, ortalık karışsın isteniyor. YÖK harçlara yüzde 54 zam öngörmüştü. Son kararı Bakanlar Kurulu verecek. Ama onlar da nedense hep erteliyor. Herhalde zam yapmaya yüzleri tutmuyor. O halde zam yapmayacaklarını açıklasınlar. Bu ortamda en doğrusu da olur. 
     
     Cumhurbaşkanı da küs 
     Başbakan ve Bakanlar Kurulu gibi Cumhurbaşkanı da üniversitelerle ilgilemiyor. Önceki cumhurbaşkanları yılda en az bir kez rektörleri toplayarak dertlerini dinlerdi. Sezer ise Gürüz’e kızdığı için rektörlerle de görüşmüyor. Oysa şu dönemde morale öylesine çok ihtiyaçları var ki .. 
     
     







Denizli reel kent 


Dünya düzeni sarsılırken 


Teröre karşı, insanlık adına, çifte standartsız savaş 


CIA çarmıha 


Hep aynı kafa 


Manyaktan kaynaklanan afet 


Sadece eğitim sistemi mi 


Yeni tür savaş 


Yazmayı hiç istemediğim bir yazı 


Orhan Aslıtürk’ün sahte pasaportu varmış 


2 telekom şirketinin borcu, Türkiye’nin dış borcundan fazla 


İnsana kıymet verelim 


Çözüm ihracat 


Aman Tanrım, cennetteyim 


</TEXT>
</DOC>
