<DOC>
<DOCNO> 33482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/son/sonspo03.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Copa America'da Uruguay ve Meksika yarı finalde... 
</HEADLINE>
<TEXT>

     ''Copa America'' olarak adlandırılan ve bu yıl 40.sı düzenlenen Amerika Kupası'nda, Uruguay ve Meksika, yarı finale yükseldi. 
     Kolombiya'da, 12 takımın katılmasıyla düzenlenen şampiyonanın 12. gününde, Armenia ve Pereira kentinde çeyrek final mücadelelerinden ilk 2'si yapıldı. 
     Armenia kentinde 15 bin seyirci önünde yapılan maçta, Uruguay, Kosta Rika'yı 2-1 yenerek yarı finalist olurken, goller ise 60. dakikada Lemas ve 86. dakikada Lima'dan geldi. Kosta Rika'nın tek golünü ise 51. dakikada Wanchape kaydetti. 
     Pereira kentinde 25 bin seyircinin izlediği maçta ise Meksika, Şili'yi 18. dakikada Arellano ve 79. dakikada Osorno'nun golleriyle 2-0 yenerek yarı finale çıktı. 
     Uruguay ile Meksika, 26 Temmuz Perşembe günü TSİ 03.45'de Pereiara kentinde şampiyonanın ilk yarı final mücadelesine çıkacaklar. 
     Şampiyonada diğer 2 yarı finalisti belirleyecek karşılaşmalar ise yarın sabaha karşı yapılacak. 
     Armenia kentinde TSİ 01.30'da Kolombiya-Peru ve Manizales kentinde de 03.45'de Brezilya-Honduras karşı karşıya gelecek. 






</TEXT>
</DOC>
