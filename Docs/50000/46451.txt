<DOC>
<DOCNO> 46451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/spor/spo03.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan'dan açık çek 
</HEADLINE>
<TEXT>

Galatasaray, sözleşmelerini uzatmak istediği Ergün, Hasan Şaş ve Hakan Ünsal’a, bonservis ücretlerini kendilerinin belirlemeleri teklifini götürdü 
     HALİL ÖZER 

     Albayrak devrede 
     SARI-KIRMIZILI yönetim, bu kez işini sağlama bağlıyor, yıldızlarını elden kaçırmamak için formüller üretiyor. Hakan Şükür, Okan ve Emre’nin transferinden ağzı yanan yönetim, Hasan Şaş, Ergün ve Hakan Ünsal’a yeniden üçer yıllık sözleşme imzalatmak için ilginç bir yol buldu. Futbol Şubesi Sorumlusu Abdürrahim Albayrak, üç oyuncuya da bonservis ücretlerini sözleşmelerine kendilerinin yazmasını istedi. 
     
     Yeşil ışık yandı 
     ALBAYRAK, bu kez aynı hataya düşmeyeceklerini ve üç futbolcu ile kısa sürede anlaşmaya varacaklarını söyledi. Hasan Şaş, Ergün ve Hakan Ünsal’la görüştüğünü ifade eden Albayrak, "Hepsi de tamam’ dedi. Sözleşmeleri önlerine koyup, bonservis fiyatlarını kendiniz yazın’ önerisini götürdüm" diye konuştu. Ayrıca yurt dışından teklif gelmesi halinde her konuda yardım edilecek, gerekirse sözleşmedeki bonservis ücretinde indirime gidilecek. 
     
Denizaltı restoranı      GALATASARAY Adası’nın ekim ayının sonuna kadar Kuruçeşme sahilinde yapılacak otele devri gerçekleşecek. Otel sahibi dolar milyoneri işadamının, adayı otelin aktiviteleri için kullanacağı, bir denizaltı restoranı yaptıracağı öğrenildi. Ayrıca 24 lüks oda ve yeni havuz inşaa etmeyi düşündüğü bildirildi. 
     
Galatasaray-Göztepe      SÜPER Lig’de 7. haftanın açılış maçında Galatasaray, sezonun flaş ekiplerinden Göztepe’yi konuk edecek, üç puan için zorlu bir mücadeleye girişecek. Ev sahibi takımda sakat kaptan Bülent ve Vittoria, Göztepe’de ise Barcik forma giyemeyecek. Ali Sami Yen Stadı’nda saat 20.00’de başlayacak maçı Sabit Hacıömeroğlu yönetecek. 
     
Cim-Bom’un Göztepe karnesi Genel tablo O G B M A Y 46 23 13 10 36 31      

</TEXT>
</DOC>
