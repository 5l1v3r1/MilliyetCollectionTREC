<DOC>
<DOCNO> 36547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/yazar/cemal.html </URL>
<DATE> 2001/08/11/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Asker askerliğini, sivil sivilliğini bilecek 
</HEADLINE>
<TEXT>

     Bin dereden su getirip askere selam çakanları izliyorum. Satır aralarında askere ince ince bağlılık mesajı gönderenlere bakıyorum. 
     Tek tük egzantrikler var arada. Onlar daha dürüst. Çünkü asker çağrılarını açık yapıyorlar. 
     İşçi konfederasyonları var. 
     TÜSİAD'dan geri 
     Yalnız bir parti liderini değil, siyaset kurumunu tümüyle topa tutan askeri alkışlıyorlar. 
     Sosyal demokrat partiler var. 
     TÜSİAD'dan geri 
     Bakıyorum, siyasal hasımları askerden fırça yerken sanki oh olsun havasındalar. Susuyorlar. Belki de 'uslu çocuk' oyununun kendilerine prim yapacağını sanıyorlar. 
     Ne yazık 
     Müzmin askercilere bakıyorum. 
     Zevkten dört köşe hepsi. Bütün ömürleri askere oynayarak geçmiş. Kim bilir kaç şafak vakti düş kırıklığına uğramışlar. Ama hala ellerini ovuşturuyorlar. 
     Neymiş 
     Türkiye kötü yönetiliyormuş. 
     Hiç değişmiyor ki 
     1950'ler de öyleydi. 
     Türkiye iyi idare edilmiyordu. 
     27 Mayıs oldu, asker geldi. 
     İyi mi oldu 
     İdamlarla, siyaset yasaklarıyla yeni düşmanlıkların, yeni kamplaşmaların ve daha sonraki darbelerin tohumları atıldı siyaset toprağına. 
     1960'lar da öyleydi. 
     Askere çağrı yapanlar arasında ben de vardım. Devrime giden yol darbeyle açılacaktı. Asker muhtıralarına, partilerüstü rejimlere, teknisyenler hükümetine bel bağlayanlar, bir ara rejimle Türkiye'nin modernleşme yolunda atılım yapacağına içtenlikle inananlar vardı 1960'ların sonunda... 
     12 Mart oldu, asker geldi. 
     İyi mi oldu 
     İdamlarla, hapislerle, işkencelerle, demokratik hak ve özgürlükleri kuşa çeviren yasal düzenlemelerle siyaset sahnesine yeni fırtınaların rüzgarları ekildi. 
     1970'ler de öyleydi. 
     İstikrarsızlık içinde çalkandık. Terör ve anarşi dehşet vericiydi. Demokraside birleşip uzlaşmak yerine, asker muhtıralarını birbirlerine karşı kullandı partiler. Evet, Türkiye kötü yönetiliyordu. 
     12 Eylül oldu, asker geldi. 
     İyi mi oldu 
     İdamlar, işkenceler... Demokrasinin kolunu kanadını kıran anayasal düzenlemeler... Siyaset yasakları, kapatılan partiler... Bugün hala sıkıntısını çektiğimiz siyasal istikrarsızlıklara, çok parçalı bölünmüş siyasal yapının sıkıntılarına 1980'lerin başında asker eliyle zemin hazırlanmadı mı 
     1970'lerin sahnesindeki Demirel'e, Ecevit'e, Türkeş'e, Erbakan'a kızanlar, Türkiye'nin kötü yönetildiği için de askere selam çakanlar vardı bir zamanlar... 
     Birkaç yıllık bir ara dönemle, teknisyenler hükümetiyle Türkiye'nin düze çıkacağını sanarak kışla kapılarını dört gözle bekleyenler vardı bir zamanlar... 
     12 Eylül oldu, asker geldi. 
     İyi mi oldu 
     Evet, Türkiye bugün de iyi yönetilmiyor. İyi yönetilmediği içindir ki, tarihinin en ağır ekonomik krizini yaşıyor. 
     Kötü yönetildiği için yoksullaştı bu ülke. İşsizlik çığ gibi. İnsanlarımızın sırtı pek, karnı tok değil. Eşitsizliğe, haksızlığa, yozluğa batmış durumdayız kötü yönetildiğimiz için... 
     Asker mi gelsin 
     27 Mayıs'ta, 12 Mart'ta, 12 Eylül'de geldi asker. 
     İyi mi oldu 
     Hayır. 
     Askerle oynamayın 
     Ve eğer rejimin adı demokrasiyse, nihai hesaplaşma seçim sandığında olacak. İyi ile kötüyü sandıkta millet ayırt edecek. 
     Ve eğer rejimin adı demokrasiyse, sivil sivilliğini, asker de askerliğini bilecek, herkes kendini işini yapacak. 
     
     --------------- 
     
     TATİL İZNİ 
     Bir yanda ağustos sıcağı, bir yanda siyaset sıcağı... İkisinin arasında kalmak bunaltıcı bir durum. Belki yazılarım da etkilenmeye başlamıştır bu sıcaklardan... En iyisi, Akdeniz'in maviliğinde bir süre dinlenmek. İzninizle dükkanı kapatıyorum iki haftalığına. HC. 
     
     







Avrupa ve 'güvenlik' 


Yaşam dersleri 


Önce Meclis'e bakalım 


Asker askerliğini, sivil sivilliğini bilecek 


Atanmışla seçilmiş İtilmiş'le Kakılmış 


Öğretmen atamaları ne zaman yapılacak 


Zihniyet meselesi 


Merkez Bankası 


Şeriatçı değilim desem inanır mısınız 


Mesut Yılmaz'ın dünü, bugünü, ya yarını 


Solda tarihi buluşma 


Guru Terim 5 Kasım'da karşımızda 


Babanızla nasılsınız Kadın mısınız 


Artık kapkaç gaspın içine giriyor 


Laf kıtlığında... 


Şimdiki kızlar harika 


</TEXT>
</DOC>
