<DOC>
<DOCNO> 5332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/son/sondun06.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dört katlı ev almak isteyen bakana İngilizler "Nereden buldun" diye soruyor 
</HEADLINE>
<TEXT>

     İngiltere kabinesindeki skandallar zincirinin son halkası, daha önceki vatandaşlık skandalında da adı geçen Avrupa ile İlişkilerden Sorumlu Dışişleri Bakan Yardımcısı Keith Vaz'ın bu kez de son derece pahalı bir evi satın almak için pazarlık yaparken suçüstü yakalanması oldu. 
     The Daily Telegraph gazetesinde yer alan konuyla ilgili haberde, Vaz'ın, Londra'nın en lüks semtlerinden biri olan Pimlico'daki 4 katlı bir evi satın almak için pazarlık yaptığı, ancak son anda evi almaktan caydığına dikkat çekildi. Vaz'ın sözcüsü, Bakan'ın evi almaktan vazgeçme nedenini evle ilgili eksper raporlarında görülen ''yapısal bozukluk'' olduğunu öne sürerken, satışı düzenleyen Emlak bürosu Bakan'ın ''anlaşılamayan bir nedenle aniden alımdan vazgeçtiğini'' bildirdi. 
     Yıllık geliri 85 bin sterlin civarında olan ve bankalardan ancak bunun dört katı konut kredisi alabileceği belirtilen Vaz'ın, söz konusu almıma nasıl kalkıştığı sorusunu yönelten Telegraph gazetesi, Vaz'ın eşinin ve kendileriyle birlikte yaşamaya hazırlanan annesinin gelirinin de bu evin fiyatını karşılamaya yetmeyeceğine işaret etti. 
     



</TEXT>
</DOC>
