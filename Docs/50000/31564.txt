<DOC>
<DOCNO> 31564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/son/sontur17.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Enis Öksüz basına öfkeli "Turp gibi Başbakanı bile öldürdünüz" 
</HEADLINE>
<TEXT>

     Ulaştırma Bakanı Enis Öksüz, basına yönelik sitemde bulunurken, ''Sayın Başbakan turp gibi, Allah'a şükür. Onu bile öldürdünüz. Ne istiyorsunuz Başbakan'dan, ne istiyorsunuz ondan bundan'' dedi. 
     Ulaştırma Bakanı Öksüz, Bakanlar Kurulu toplantısının ardından Başbakanlık Merkez Binası'ndan ayrılırken, gazetecilerin sorularını yanıtladı. 
     Öksüz, iş çevrelerinin kendisini ''efelik yapmakla'' suçladığının belirtilmesi üzerine, ''Bu kadar basit şeylerle uğraşmak, hakikatten sıkıntı yaratmıyor mu Yani, millete güzel mesaj vermiş oluyor musunuz, hakikatten Hepinizi çok seviyorum, ama neden böyle şeylerle uğraşıyorsunuz '' diye konuştu. 
     İş çevrelerinin 15 günlük zararı kendisinden talep ettiklerini söyleyen gazeteciye, Öksüz, ''Öyle mi... Sayın Başbakan turp gibi, Allah'a şükür. Onu bile öldürdünüz. Daha ne istiyorsunuz Biraz kendinize bakarsanız, Türkiye'ye çok iyi hizmet edersiniz'' diye konuştu. 
     Öksüz, ''Medyayı mı suçluyorsunuz '' sorusuna karşılık olarak, ''Evet. Bir kısım medya veya tantanalı... Onları biraz hizaya getirmeye çalışın. Yazık oluyor millete'' dedi. 
     Bir gazetecinin, ''Yanlış adım attığınızı düşünüyor musunuz Hiç, 'hata yaptım' demiyor musunuz '' sorusuna Öksüz, şu yanıtı verdi 
     ''Herkes hata yapar. Siz yapmıyor musunuz Hatamdan ben dönerim. Efelik oradaysa, mertlik hatadan dönmektedir. Ne var bunda Bu, benim hatamı kabul ettiğimden çözüldü falan diye verip veriştireceksiniz, şimdi. Sizin hatanızın telafisini kim sağlayacak Sizin değil, bir kısım medyayı söylüyorum. Bu medyanın verdiği zararı kim ödeyecek Biraz da oraya baksanıza. Ben medyayla kavga mı etmek istiyorum Hayır. Niye benimle kavgalısınız, onu ben anlamıyorum.'' 
     Öksüz, ''Siz kapalı kutu olduğunuz içindir. Siz açıklama yapmıyorsunuz'' diyen bir gazeteciye, ''Çok ayıp oluyor, ama. Açıklama ülkenin faydasına olmayacaksa, neden yapayım. Siz niye yapıyorsunuz, yalan yanlış şeyler Niye yakıştırıyorsunuz söylenmeyen şeyleri Siz, Başbakan'ı öldürdükten sonra, öldürmeyeceğiniz mesele kalmaz. O zaman yazık değil mi Çok ayıp bunlar'' karşılığını verdi. 
     Ulaştırma Bakanı Öksüz, ''MHP'nin içinde bulunduğu hükümet mi problem '' sorusuna ise ''Asıl problem sizsiniz'' yanıtını verdi. 
     
     
     







</TEXT>
</DOC>
