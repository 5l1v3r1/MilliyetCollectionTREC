<DOC>
<DOCNO> 14039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/spor/spo04.html </URL>
<DATE> 2001/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'da yeni rota 
</HEADLINE>
<TEXT>

Bordo - Mavili yönetim, Samsunsporlu İlhan'ı renklerine bağlamak için harekete geçti, başarılı futbolcu teklife prensipte "evet" dedi 
Tekelioğlu istiyor      TRABZONSPOR, Bursasporlu Murat Sözkesen ve Okan'ın ardından Samsunsporlu İlhan'ı da transfer listesine aldı. Teknik Direktör Sadi Tekelioğlu'nun, ısrarla istediği genç futbolcu için yönetime, "Tam aradığımız niteliklerde bir oyuncu. Sert, agresif, koşan, mücadeleden kaçmayan, hava toplarında çok iyi ve süratli" raporunu verdiği bildirildi. 
     
Tümer de listede      İLHAN'la telefonda görüşüldüğü ve prensipte anlaşma sağlandığı ifade edildi. Golcü futbolcunun, transfere sıcak bakıp, "Kulübümle anlaşırsanız gelirim" dediği belirtildi. Ayrıca Tekelioğlu'nun, İlhan'ın yanı sıra takım arkadaşı Tümer'i de çok istediği, sol kanattaki sıkıntıyı çözmeyi düşündüğü bu futbolcu ile ön görüşme yapıldığı öğrenildi. 
     
Bravo Yanchev      TRABZONSPOR'da alacağı ödenmemesi halinde serbest kalacak olan Yanchev, yöneticilerin, "Ya 50 bin dolarını ödeyeceğiz, ya da arkadaşlarının maç başı alacaklarını vereceğiz" teklifine, "Ben beklerim" karşılığını verdi. Öte yandan Lange, Belçika'dan döndü. 
     
     Trabzon - Y.Yozgat 
     STAT Avni Aker 
     SAAT 15.00 
     HAKEM Ali Uluyol 
     TRABZONSPOR Metin - Macit, Nesim, Cem - Tamer, Gökdeniz, Yanchev, Sergen, Abdülkadir - Hami, Oktay 
     YİMPAŞ YOZGATSPOR Gökhan - Murat, Selim, Cihat, Gökmen - Savaş, İlker, Cengizhan, İlyas - Preko, Ayew 
     SAKAT Nikolovski, Güngör, Murat Bölükbaşı Trabzon 
     CEZALI Osman Trabzon 
     


 SPOR 



























</TEXT>
</DOC>
