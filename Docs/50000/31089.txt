<DOC>
<DOCNO> 31089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/spor/spo03.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
JARDEL PANİĞİ 
</HEADLINE>
<TEXT>

Sarı-Kırmızılı takım, Brezilyalı golcünün Marsilya’ya imza atmamakta diretmesi üzerine sıkıntıya düştü. Sorun bugün de çözülmezse, Başkan Süren’in Fransa’da arabuluculuk yapması bekleniyor 
     GALATASARAY, Brezilyalı golcü yüzünden 10 milyon dolarlık paniğe kapıldı. Jardel’e istediği 2.8 milyon dolara karşılık Marsilya’dan sadece 2 milyon dolar önerilmesi üzerine görüşmeler kilitlendi. Brezilyalı futbolcu bu şartlarda imza atmasının mümkün olmadığını söyledi. Bu arada Lucescu’nun da Inter Kulübü Başkanı Moratti’yi arayarak, "Zor durumdayız. Jardel’i alın" çağrısında bulunduğu öğrenildi. 
     
     Fransa’da kritik gün 
     EĞER anlaşma olmazsa Galatasaray, Marsilya’dan alacağı 10 milyon doları kaybedecek ve planları alt üst olacak. Gelişmeler üzerine Faruk Süren’in menajerlerle görüşerek Jardel’in tavrını yumuşattığı ifade edildi. Brezilyalı oyuncu bugün de imza atmazsa, Başkan Süren’in Marsilya’ya giderek arabuluculuk yapması bekleniyor. Yönetim gerekirse Jardel’i, Marsilya’dan alacağı paradan bir milyon dolar vererek ikna etmeye çalışacak. 
     
Aslan’ın pazar keyfi      GALATASARAYLI futbolcular dün Lozan’ı gezdi. Sarı - Kırmızılılar, Leman Gölü’nün kıyısında uzun bir yürüyüş yaparken, tarihi Lozan antlaşmaları sırasında İsmet İnönü’nün kaldığı D’ouchy Şatosu’nun önünde hatıra fotoğraf çektirdiler. Futbolcular daha sonra Lozan Olimpiyat Müzesi’ni ziyaret ettiler. Dünya’nın en iyilerinden biri olan müzede futbolcular bir hayli heyecanlanırken, aralarında Naim Süleymanoğlu’nun kemerinin de sergilendiği Dünya’nın en büyük sporcularının hatıralarını incelediler. 
     
Emre Okan işbaşı yaptı      VEDAT DANACI 

     Interli Emre ile Okan, dün mesaiye başladılar. Sardunya Adası’na geçen ve Forte Village Resort tatil köyünde kampa giren iki futbolcu, 14 Temmuz’daki asıl kampa kadar ön çalışma yapacaklar. 
     
G.Saray’a ikinci kupa      GALATASARAY, Lozan’daki uluslararası üçlü turnuvada şampiyon olarak hazırlık kampı dönemindeki ikinci kupasına ulaştı. İlk karşılaşmada Birleşik Arap Emirlikleri Milli Takımı’nı 2 - 1 yenen Sarı - Kırmızılılar’ın golleri Arif ve Berkant’tan geldi. 
     
     Maçın karnesi 
     HAKEMLER Florian, Salerno, Rausis İsviçre Federasyonu 
     GALATASARAY Mondragon - Emrah , Emre , Bülent Korkmaz , Ergün - Faruk Sabri Dk.37 , Ufuk , Bülent Akın , Vittoria - Berkant , Arif 
     BİRLEŞİK ARAP EMİRLİKLERİ Juma - Jalil , Abrurrahman , Fayed , Humaid , Abdulrahem , Abdulsalam , Suait , Gharib , Kazem , Mohamed 
     GOLLER Suait Dk.9 , Arif Dk.25 , Berkant Dk.40 
     
     TURNUVADA 45’er dakikalık ikinci maçında Fransa’nın Auxerre takımı ile karşılaşan Galatasaray, normal süreyi Kapo ve Serkan’ın karşılıklı golleriyle 1 - 1 kapadı. Sarı - Kırmızılılar, penaltı atışları sonunda sahadan 4 - 3 galip ayrılmayı bildi. 
     
     Maçın karnesi 
     HAKEMLER Florian, Salerno, Rausis İsviçre Federasyonu 
     GALATASARAY Kerem - Perez , Popescu , Vedat , Hakan - Ümit Davala , Suat , Ayhan , Hasan - Ümit Karan , Serkan 
     AUXERRE Fabien - Radet , Boumsong , Javres , Jay , Lachuer Piotr Dk.45 , Tainio , Agbon Maguier Dk.40 , Fadija Bosch Dk.42 , Kapo , Gonzalez 
     GOLLER Kapo Dk.20 , Serkan Dk.37 
     PENALTILAR Ümit Karan, Ümit Davala, Hasan Şaş, Serkan Galatasaray , Kapo, Piotr, Boumsong Auxeirre Bosch, Radet Kaçırdı 
     
İptal olasılığı kalktı      SARI - Kırmızılı kulüpte kongre günü yaklaşırken olağanüstü seçimin hukuksal olarak iptal edilmesi olanaksız hale geldi. Bu yüzden artık Galatasaray’da kongrenin yapılamaması için başkanlığa adaylığını koyan Abdullah Tirali, Mehmet Cansun, Sedat Doğan ve Ateş Ünal Erzen’in çekilmesinden başka yol kalmıyor. Ancak bu olasılığın da bir hayli zayıf olduğu belirtiliyor. 
     
Çirkin olaylar      GALATASARAY’IN İsviçre’nin Lozan kentinde Auxerre ile oynadığı hazırlık maçında bölücü örgüt üyeleri olay çıkardı. Auxerre’in golünden sonra tribünde bayrak açmaya çalışan örgüt üyeleri, Türk taraftarlarca engellenmeye kalkınca olaylar çıktı. Çareyi kaçmakta bulan bölücüler, bu sırada bir vatandaşımızı bıçakla yüzünden yaraladılar. Linç edilmek korkusuyla stat dışına kaçan örgüt üyeleri, bu kez de polis tarafından gözaltına alındı. 
     



 SPOR 






















</TEXT>
</DOC>
