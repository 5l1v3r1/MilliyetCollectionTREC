<DOC>
<DOCNO> 13703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/guncel/gun04.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis karısının izinden ulaştı 
</HEADLINE>
<TEXT>

Örgütün yeraltı sığınaklarında saklanan Hizbullah tetikçisi Sarıağaç evine dönünce yakayı ele verdi 
     Gaffar Okkan suikastının ardından istihbarat çalışmalarını hızlandıran ekipler, bölgede bir çok eve baskın yapmasına karşın, eylemcilere ilişkin herhangi bir sonuç elde edemedi. 
     
Adım adım takip      Bunun üzerine, militanların ailelerini izlemeye alan ekipler, Sarıağaç'ın eşini takip etti. Yaklaşık üç hafta eşini adım adım izleyen polis, önceki gece eve gelen kişinin Hasan Sarıağaç olduğunu belirledi. 
     
Özel harekat eve girdi      Özel Harekat ve Terörle Mücadele ekipleri, çatışma sonucu eve girdi. Evde, iki ailenin yaşadığı belirlendi. 
     Sarıağaç'ın, eylemden sonra örgütün yeraltı sığınakları ya da kırsaldaki kamplarda kaldığı da dile getirildi. 
     
15 gün önce taşınmış      Operasyonun ardından, hiç kimse eve yaklaştırılmazken, çevrede geniş güvenlik önlemleri alındı. Apartman sakinleri de, Sarıağaç'ın 15 gün önce, babasına ait eve taşındığını söyledi. 
     
Ailesi sorguya alındı      Gece düzenlenen operasyonlarda da, şüpheli görülen bazı kişilerin, sorgulanmak üzere gözaltına alındıkları, Sarıağaç'ın ailesi ve bu kişilerin verecekleri bilgiler doğrultusunda önemli bilgilerin elde edilebileceği kaydedildi. 
     
Karanlıkta kalan sorular      Okkan'ın açıkladığı 26 kişilik listede yer alan ve suikasta da karıştığı öne sürülen Sarıağaç neden canlı ele geçirilmedi 
     Suikastın ardından Diyarbakır'ı, en azından belli bir süre terk etti mi Terk etmediyse, nasıl bulunamadı 
     Okkan suikastında kullanılan silah neden ortadan kaldırılmadı Sarıağaç yeni bir eylem hazırlığında mıydı 
     Polis, beşi çocuk 10 kişinin yaşadığını tespit ettiği bir eve nasıl ateş açarak girebildi 
     Örgütte geri hizmete çekildiği, polis kayıtlarında ve yakalanan Hizbullahçılar'ın ifadelerinde varken, Okkan suikastında yer aldığı kesinleşti mi 
     
Örgüt güvenmiyordu      Geçen Aralık ayında Gaffar Okkan suikastını gerçekleştiremeden yakalanan Hizbullah tetikçisi Sabır Özdemir, ifadesinde, Hasan Sarıağaç ile ilgili şunları söyledi 
     "Hasan Sarıağaç örgüte karşı sorumsuzca davranarak verilen görevleri yerine getirmiyordu. Bu nedenle kendisine bir süre polis telsizi dinleme ve aranan örgüt mensuplarına sahte kimlik çıkarma görevi verilmişti." 
     
Tantan Sabırlı olun’      Hizbullah operasyonunu değerlendiren İçişleri Bakanı Sadettin Tantan, "Bu konuda biliyorsunuz hiç konuşmadım. Biraz sabırlı olun. Çalışmaları bekleyin. Çalışmalar ortaya çıktıkça kamuoyuna duyuru yaparız" dedi. 
     


 GÜNCEL 













</TEXT>
</DOC>
