<DOC>
<DOCNO> 21524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/yazar/cemal.html </URL>
<DATE> 2001/05/16/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Dertli milletvekilleri Bir dönem kapanıyor mu 
</HEADLINE>
<TEXT>

     Ekonomiden sorumlu Devlet Bakanı Kemal Derviş, Financial Times gazetesine verdiği demeçte, yapısal reformlar yapılmazsa görevinden istifa edeceğini söylemiş... 
     Nedir yapısal reformlar 
     Bankacılıktan bir örnek 
     Bazı milletvekilleri bugünlerde dertli. Ziraat Bankası, Halk Bankası gibi kamu bankalarının genel müdürlerini artık eskisi gibi çat kapı göremiyorlar. Önceden randevu istemek durumundalar. 
     Örneğin bir milletvekili, Kamu Bankaları Ortak Yönetim Kurulu Başkanı Vural Akışık'ı görmek istiyorsa, önceden bir faksla görüşme nedenini de bildirmesi lazım. 
     Bir yetkili dedi ki 
     "Milletvekilleri dertli. Zira seçim bölgelerindeki bazı banka şubeleri kapatılmaya başlıyor. Önce kapatma kararlarına karşı çıkanlar oldu. Biz de kendilerine, 'Bir özel banka, diyelim Akbank, verimli olmadığı için sizin bölgenizdeki bir şubesini kapatma kararı alsa, bunun hesabını sorabilir misiniz Kapatma diyebilir misiniz ' dedik. Şimdi kapatma tarihi için pazarlıklar başladı. Ama artık çaresiz anlıyorlar, bu işlerin bir hesap kitap işi olduğunu..." 
     Oysa, kamu bankaları yıllar yılı karlılığın, hesabın kitabın fazla uğramadığı yerler oldu. Siyaset sınıfı, bu bankaları oy kazanmak için, nüfuz satın almak için, partilerini finanse etmek için babalarının çiftliği gibi kullandılar. 
     Bu hesapsızlığı kitapsızlığı ise görev zararı olarak Ziraat Bankası'na, Halk Bankası'na, Emlak Bankası'na yazdılar. 
     Şimdi bu dönem kapanıyor. 
     Kamu bankaları özelleştirilecek. 
     Bu bir yapısal reform 
     Sonuna kadar gidilebilecek mi 
     Dileriz gider. 
     Bir başka örnek 
     Petrol Ofisi, POAŞ... 
     Tarih, 31 Mart 2000. 
     Özelleştirme için düğmeye basılıyor. Çalışan sayısı 5951. Petrol Ofisi'nin hizmet alanı daha geniş ama Shell, BP gibi rakipler aynı hizmeti en çok 600 kişiyle yapabiliyorlar. 
     Petrol Ofisi'nde özelleştirme öncesi yalnız 600 çaycı, temizlikçi, odacı vs. kadrosu görülüyor. Bunların devlete yıllık maliyeti ise 10 milyon dolar... 
     Ayrıca bu kişiler, başka kamu kuruluşlarında da memur ve işçi olarak gözüküyor. Hatta parlamentoda çalışanlar, bakan emrinde şoför olarak görev yapanlar bile var.Yani başka türlü kadro alamayanlar, Petrol Ofisi'nden çaycı kadrosu çıkarmışlar. 
     Aradan bir yıl geçiyor. 
     Tarih, 31 mart 2001. 
     Özelleştirme tamamlanmış 
     POAŞ'ta çalışan sayısı 1201. 
     Ayrıca verimlilik ve karlılıkta büyüme... Devlete ödenen Kurumlar Vergisi'nde ilk yıl olmasına rağmen büyük bir artış... 
     Bir yapısal sorun örneği 
     Geçen gün bir sohbetimizde eski Hazine Müsteşarı Selçuk Demiralp, devlette, kamuda hiç çalışmadan para alanların sayısının 300 bin civarında olduğunu söyledi. 
     Bir başka yapısal sorun örneği 
     1999 yazı. Devlet Demiryolları Genel Müdürü Hasan Mollaoğlu'yla sohbet ederken şöyle diyor 
     "Ülkenin bütün demiryollarını kapatsak, 42 bin memur ve işçiyi evlerine göndersek, hiçbiri çalışmasa... Ancak, her ay başı hepsinin maaşı tıkır tıkır ödense, devlet yine 70 trilyon lira karlı çıkardı." 6 Temmuz 1999'da bu köşede çıkan yazımdan 
     Bu da yıllardır yapısal reform bekleyen bir başka alan... Bunun gibi kaç tane köklü çözüm bekleyen yapısal sorunu var Türk ekonomisinin. 
     Bu yapısal reformlar yılan hikayesine döndüğü içindir ki, enflasyon ve hayat pahalılığından kurtulamadı Türkiye. Rekabet gücü kazanamadı, ihracat seferberliğini yapamadı Türk ekonomisi. 
     Bu yüzden refah artmadı. 
     Bu yüzden, 1960'ların başında aynı düzeyde olduğumuz Portekiz ve Yunanistan kişi başına milli gelirde 14 bin doları, İspanya 17 bin doları yakalarken, biz 3 bin doların altında kaldık. 
     Bu yüzden, Çetin Altan'ın her fırsatta yinelediği gibi, Birleşmiş Milletler standartlarına göre Türkiye'nin hayat kalitesi, Yunanistan'ın 65 basamak altında... 
     İşte bunun içindir ki 
     Cart curt milliyetçiliği yerine yapısal reformlara hız verelim. 
     
     







Yine 14 Mayıs 


Baba ve oğlu 


Şalk'ın çıkışını çok yadırgadım 


O kadar da değil 


Dertli milletvekilleri Bir dönem kapanıyor mu 


O'nsuz ve O'nunla 


Adalet Bakanlığı teşkilat yasası tamam 


Tam gün eğitim 


Daha iyi gitmesi için... 


Demokrasi herkese lazım, babaya da... 


Banka evlilikleri 


Telefon dinlemeye yeni düzen 


Kural, paspas olursa... 


Kafamızı kumdan çıkaralım 


Madalyonun 2 yüzü 


Derviş ile halkın niyeti farklı 


"Mason olsalardı ülke bu hale gelmezdi" 


</TEXT>
</DOC>
