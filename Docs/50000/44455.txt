<DOC>
<DOCNO> 44455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/spor/spo05.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurallar isledi 
</HEADLINE>
<TEXT>

Mutlu Çelik, Futbol Federasyonu’nun sezon başında küfüre karşı aldığı kararları uygulayan ilk hakem oldu, maçı 10 dakika durdurdu 
     FUTBOL Federasyonu’nun "küfüre" karşı aldığı kararları ilk uygulayan hakem Mutlu Çelik oldu. Beşiktaş Kocaelispor maçının 78. dakikasında oyunu durdurarak yardımcıları ile birlikte soyunma odasına giden Çelik, 10 dakika geçtikten sonra sahaya döndü ve maça kaldığı yerden devam etti. Çelik’in bu tavrı Kocaelispor yöneticilerinin ve tüm taraftarların tepkisine neden oldu. 
     GALATASARAY - Fenerbahçe maçında yaşanan küfürlü tezahüratlar nedeniyle ağır eleştiriler alan Metin Tokat’tan sonra, MHK’nin uyarısıyla hareket eden Çelik küfür nedeniyle oyuna ara veren ilk hakem oldu. İlk yarıda Beşiktaş seyircisinin tepkisi nedeniyle bir anons yaptıran Çelik, Kocaelili taraftarların kendisini protesto etmeleri üzerine soyunma odasına giderek bir ilki gerçekleştirdi. 
     
Cesur, ama hatalı      MUTLU Çelik ligin en çok koşan hakemlerinden biri. Bu kadar eforuna rağmen iki penaltı kararında da yorum hatası yaptı. İlkinde yanlış oyuncuya sarı kart gösterdi, ikincisinde iki futbolcunun itişmesini faule çevirdi. Tayfur’a gösterdiği kırmızı kart ise ağırdı. Kötü tezahürat ve küfüre karşı koyulan yönetmelikleri uygulaması ise bir ilki gerçekleştirmesi açısından cesur bir hakem kararıydı. 
     



 SPOR 





























</TEXT>
</DOC>
