<DOC>
<DOCNO> 25895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/spor/ygok.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağır roman 
</HEADLINE>
<TEXT>

     BİLGİN GÖKBERK 

     Efesli oyuncuların kafalarını menajerler bozmuş. Hido ve İbo da karıştırmış... Hatta Mirsad... Efes küçük geliyor sanki onlara... Belki takım halinde gitmeliler... Belki de gidip gelmeliler NBA’ye... Kalan orda kalır, dönen sağlar onların olur. Dönüşleri gidişlerinden daha muhteşem olur, rahatlarlar. Scepanovic sinirleri bozmuş... İlk 15 dakikada iki şutu var sadece...Bibo onun kadar oynamaz mı Oynar tabii, Bibovic olursa... 
     Çabuk üçleyince Mula’sız kalan Efes parasız insan gibiydi. Hüso’nun ilk teknik faulü Söylemezoğlu klasiğiydi, ağırdı. Tabii Oktay’ın atılması da... Çizgiyi geçince ihtar, "çizgiyi geçmedin yalan söylüyorsun" deyince ihraç... Bu da "Ağır Roman" değil ağır karardı. Atılması gereken belki de sempatik, başarılı Ömer’di... Sinirlenip, küfür edip şişeleri tekmeleyince... Ama bu kararlardan sonra yemedi tabii... 
     Ağır kararları yazdık, gelelim ağır romana... Efes niye kızıyor. İlk lig maçında Ülker’e Ahmet Cömert’te sürklase olmuşsun. İkinciyi 17 sayı öndeyken Ülker vermiş. Üçüncü de 34 sayıya çıkan farkı kapatmak için anan ağlamış. Dün de güle oynaya 10 sayı ile götürüp 20 yapmışlar. Farkı yaratan Handlongten, Lollis, Goljovic, Harun, Tutku ve arkadaşlarının kafalarının NBA’siz, Avrupasız ve sorunsuz oluşuydu. Onlara Ülker yetiyordu. Sanki Lakers, Philadelphia finalini andırıyordu. Harun Iverson gibi. Maçın MVP’si Lollis, Charles Barkley’in 10 santim kısası. Hırvat ve Türk Milli Takımı’nın bir numaralarının karşısında çömez Tutku’nun fırlayışı. Goljovic, Scepanovic tercihleri. Dört faullü altı oyuncudan kim beşler derken Oktay Mahmudi’nin beşlemesi. 
     



 SPOR 

























</TEXT>
</DOC>
