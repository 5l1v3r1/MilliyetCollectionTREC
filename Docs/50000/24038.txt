<DOC>
<DOCNO> 24038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/yazar/cankat.html </URL>
<DATE> 2001/05/30/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
57 cep telefonu olan müdür kim 
</HEADLINE>
<TEXT>

     İMF buyurdu, Kemal Derviş tebliğ etti, Başbakanlık genelge haline getirdi tasarruf Başbakanlık genelgesi gereği, kamu kesimi tasarruf yapacak. Tabii, jandarma zoruyla. Herkes gönüllü olarak katılsa, jandarma niye hafta sonları, piknik yerlerinde "resm araç" avına çıksın Ama kimine polis ve jandarma bile yetmiyor. 
     Alın, tek çatı altında toplanan kamu bankalarından birinin eski Genel Müdürünü. Rivayete göre, piyasada, hepsi Genel Müdür’ün adına kayıtlı tam 57 tane cep telefonu dolaşıyormuş. Her birinin aylık faturası 40-50 milyon. Genel Müdür’ün eş, dost ve akrabalarına dağıttığı telefonları toplamak h l mümkün olmamış. 
     "Hattı kapattırsak, telefonları hiç geri alamayız" diyen görevliler, ne yapacaklarını şaşırmış durumda..." 
     Şeffaflaştıkça bakalım daha neler duyacağız 
     
AKSİNİ SÖYLEMEDİK Kİ      Prof. Dr. Baskın Oran’ın bir uyarı mektubunu yayımladım. Unuttunuz tabii, üstünden bir buçuk ay geçti. 
     Prof. Oran Ceza ve tutukevlerinde din eğitimi verilecek. İsteyen katılır deniliyor, ama içeride öyle bir baskı var ki, katılmayanı yaşatmazlar. Alev mahk mlar üzerinde büyük bir baskı oluşacak. Cezaevlerini yeniden mi ateşlemek istiyorsunuz diyordu. 
     Adalet Bakanlığı Ceza ve Tevkifevleri Genel Müdürü H kim Ali Suat Ertosun’un 17 nisan tarihli yazısı yeni elime geçti. 
     Sayın Ertosun, Anayasa’nın 24. maddesi gereği kimseye zorla din dersi verilemeyeceğini hatırlatıyor "Derslere katılmak mecbur değildir" diyor. 
     Eee, Dr. Baskın Oran da "mecbur " demedi ki... Katılmamak yürek ister, kavga çıkar, kan akar, dedi. Böyle bir riske girmeye değer mi diye sordu. 
     
Yıldız Kenter ve öğrencileri      Jaklin, h l pazar günü seyrettiklerinin etkisindeydi. "Tennessee Williams buram buram Yıldız Kenter kokuyordu, inan ". 
     Tiyatro öğrencilerinin "Bitirme sınavı" nasıl olur, bilir misiniz Sahneye çıkıp, oynarlar. İ. Ü. Devlet Konservatuvarı Tiyatro Bölümü’nün son sınıf öğrencileri de cumartesi pazar sınava girdiler, sahneye çıkıp oynadılar. 
     Hem de, hocalarının dediği gibi, zoru seçmişlerdi Tennessee Williams’ın Arzu Tramvayı adlı oyununu. Refik Erduran’ın çevirdiği piyesi yöneten Yıldız Kenter, yardımcısı Tufan Karabulut idi. 
     Williams benim de çok sevdiğim, aile sorunlarını, hele kadını en iyi işleyen tiyatro yazarıdır. Arzu Tramvayı’nı bilirsiniz filmini, İhtiras Tramvayı adıyla seyretmiştik. Marlon Brando’nun, Kim Hunter, Vivien Leigh ve Karl Malden’in muhteşem oyunuyla. 
     Yıldız Hanım’ın talebeleri de dört dörtlüktüler Esra Kızıldoğan Blanche DeBois , Sibel Taşçıoğlu Stella , Okan Yalabık Stanley Kowalski , Ufuk Özkan, Sevinç Gürşen, Özgün Amal, Tarık Köksal, Bülent Şakrak, Barış Çakmak, Tuna Kırlı, Pelin Budak... 
     Jaklin yanımda, kendinden geçti "Tennessee Williams buram buram Yıldız kokuyor " dedi durdu. 
     
Haklısınız, ama...      Yetişip de, sivil toplum örgütlerinde görev yapamamaktan utanıyorum. Ama bütün kalbimle sizinleyim. Endişelerinize katılıyorum, çalışmalarınızı yürekten destekliyorum. Kirlenmiş, zehirlenmiş bir Boğaz kadar ciğerimi yakan bir şey olamaz. 
     Ama Allah aşkına, eylemlerinizi ilkokul müsameresine, yahut da "temsili milis kuvvetleri" komikliğine çevirmeyin. Boğaz’ın ölen balıklarının ruhuna, geçen bir tankere uzaktan domates atmalar... Boğaz’ın bir domatesi eksikti zaten. Geçenlerde de geç kalınca yanlış gemiyi hedef almıştınız. Yapmayın, ne olur 
     
     







Köylüler gelecek 


Bizim ülke'den 


Yalman'dan Ecevit'e sitem 


57 cep telefonu olan müdür kim 


Bıçak sırtındaki dengeler altüst olursa... 


İki ameliyat 


YÖK'te zor günler 


Nasıl bir Avrupa 


Kuzu kuzu’ değil kurt kurt’ 


Eximbank yelken açıyor... 


Bakanlar Kurulu'ndan bilgi mi sızıyor 


Birileri kalkıp sorsa... 


Rekabet Kurumu'ndan bakana bilgi notu 


Hoşgörü sınırsız 


Derviş bunun için gelmiş olmalı 


Kelkit’in altı bağlar 


Üçer konuştu Hamiline hisse bizim 


</TEXT>
</DOC>
