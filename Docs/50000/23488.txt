<DOC>
<DOCNO> 23488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/spor/spo07.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖZEL HABER 
</HEADLINE>
<TEXT>
KORAY’A AYIP OLDU 
Beşiktaş yönetimi, geçen yıl vefat eden Cenk Koray için düzenlenen anma gecesine yardım elini uzatmazken, yöneticiler AKM’deki törene bile gitmediler 
     BİLAL MEŞE 

     SİYAH - Beyazlı yönetim, kulüpte uzun yıllar görev yapan ve bir yıl önce vefat eden Cenk Koray’ın anma gecesine, söz verdiği halde, yardım etmedi. Koray için önceki gün Atatürk Kültür Merkezi’nde düzenlenen gecenin organizasyon aşamasında, Siyah - Beyazlı yönetimin İletişim Komitesi Başkanı Hayri Cem devreye girdi. Komitede göreve geldiği günden bu yana tepki alan Cem, Cenk Koray’ın kız kardeşi Rahşande Sanlı’ya 200 davetiye satacağını söyledi. 
     WEB Kartalları Başkanı Tuğrul Yenidoğan’a durumu anlatan Sanlı, Hayri Cem ile görüşmeye gittiğinde büyük yakınlık gördüğünü söyledi. Sanlı, Cem’in kendisine gecenin ne kadara mal olacağını sorduğunda "10 milyarı geçmez" yanıtını verdiğini bildirdi. Cenk Koray’ın kız kardeşi, "Bana, 10 milyar küçük rakam, çözeriz. 200 davetiye bırakın, Satalım’ yanıtını verdi. Cuma günü ödemelerim olduğunu hatırlatınca, merak etmememi söyledi" ifadesini kullandı. 
     RAHŞANDE Sanlı, Tuğrul Yenidoğan ile yaptığı telefon görüşmesinde olayı şöyle anlattı "Bana 27 bilet sattığını bildirdi. Geceyi erteleyin’ dedi. Demirel’e bile davetiye yolladığımı, ertelemenin olanaksız olduğunu söylediğimde, Bu geceyi düzenlerken, bana mı sordunuz, diyerek telefonu yüzüme kapadı. Demekki, Cenk Koray’ın bu kulübün içinde değeri yokmuş. Zaten yönetimden hiç ilgi görmedim." Bu arada anma gecesine Beşiktaş yönetiminden kimsenin katılmadı. 
     
Üzücü diyalog Sanlı, Yenidoğan’a anlatıyor 
     "YÖNETİME herhangi bir telefon açıp, gece yapıyorum, Bana yardım eder misiniz ’ demedim. Neco’dan duymuşlar, kendileri bana telefon açtılar. " 
     "CEM Siz, bana 200 davetiye bırakın, bunları yönetim kurulunda eritirim’ dedi. Ancak daha sonra aradığımda sadece 27 bilet sattığını, internetten denediğini söyledi, ertelememi istedi. Hayır yanıtını alınca telefonu yüzüme kapadı." 
     "AĞLAMAMAK için dudağımı ısırdım... Telefon görüşmemize Neco’nun hanımı Oya tanıktır. Daha önce görüşmemizde hem sekreteri Banu hanım hem benim eşim tanıktır." 
     "BELLİ kariyeri olan bir ailenin mensubuyum. Dilenci değilim. Onlardan talepte bulunmadım, kendileri bana teklif ettiler. Bir de 200 davetiyeden kalanları bir koli ile bana yolladılar. Hiç bu kadar üzüldüğümü hatırlamıyorum" 
     



 SPOR 





























</TEXT>
</DOC>
