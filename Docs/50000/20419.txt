<DOC>
<DOCNO> 20419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/ekonomi/eko06.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fischer’in başını Asya Krizi yaktı 
</HEADLINE>
<TEXT>

     EKONOMİ SERVİSİ 

     Uluslararası Para Fonu’nun IMF en önemli ikinci adamı olan ve görevde bulunduğu yedi yıl içinde Meksika, Arjantin, Brezilya, Türkiye gibi krizdeki ülkeleri kurtarma operasyonlarını yürüten Stanley Fischer önceki gün istifasını açıkladı. 
     İstifanın perde arkasında ise yaklaşık dört yıl önce Asya Krizi’ndeki zayıf tutumuyla h l sık sık eleştirilen IMF yönetiminin, bundan Fischer’i sorumlu tutması yatıyor. Kaynaklar, Fischer’in bu ülkelerde kurduğu ilişkilerin soğuk ve mesafeli olduğunu, bunun da IMF’nin bölgedeki imajını zedelediğini belirtiyorlar. Fischer’in IMF Başkanı Köhler’le de arasının iyi olmadığı biliniyordu. 
     Stanley Fischer, IMF merkezinde düzenlediği basın toplantısında, yerine atanacak yetkili, IMF Başkanı Horst Köhler tarafından belirlenene kadar, daha birkaç ay görevini sürdüreceğine işaret etti. 
     Fischer, Türkiye gibi ülkelere geniş yardım paketlerinin sağlanmasının doğru olup olmadığı yolundaki bir soruyu şöyle yanıtladı 
     
     Halefim Türkiye’ye bakacak’ 
     "Tabii ki büyük kurtarma paketlerinden mümkün olduğunca kaçınıyoruz. Ancak kriz kapıya geldiğinde ne yapmamız gerekiyor Örneğin Türkiye gibi bir ülke, tam siyasi desteğe sahip şekilde durumu istikrara kavuşturmak ve yüksek enflasyonu önlemek için olağanüstü önlemler almaya kararlıysa, ancak finansmana ihtiyacı varsa, uluslararası topluluğun ne yapması gerekiyor Bu ülkeye ek ceza mı uygulaması gerekiyor Fischer, kendisinden sonra göreve gelecek yetkilinin ilk başta Türkiye ve Arjantin’deki krizlerden sonraki gelişmelerle ilgilenmek zorunda kalacağı öngörüsünde bulundu. Fischer, "halefimin ilgilenmeye devam edeceği en bariz iki ülke Türkiye ve Arjantin olacak" dedi. 
     



 EKONOMİ 



















</TEXT>
</DOC>
