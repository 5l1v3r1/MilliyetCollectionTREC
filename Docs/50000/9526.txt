<DOC>
<DOCNO> 9526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/son/sondun09.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail’deki patlamada yaralananlardan biri öldü 
</HEADLINE>
<TEXT>

     İsrail'in kuzeyinde bir araçta meydana gelen patlamada yaralılardan birinin öldüğü bildirildi. 
     İsrail hastane kaynakları, patlamada yaralananlardan bir kişinin öldüğünü açıkladı. Patlamada ilk bilgilere göre 3'ü ağır 10 kişi yaralanmıştı. 
     İsrail polisi, ''teröristleri'' taşıdığından şüphelenilen bir aracın takibi sırasında, araçtaki bombanın patladığını açıkladı. Görgü tanıkları, aracın bir taksi olduğunu ve patlamanın içerde meydana geldiğini kaydettiler. Bu arada, görgü tanıkları, İsrail'in kuzeydeki Arap köyü Umm El Fahim'e 3 kilometre uzaklıkta bir kavşakta meydana gelen patlamadan önce, polislerin trafiği durdurarak araçları kontrol etmeye başladıklarını açıkladı. Patlamanın bu sırada meydana geldiği bildirildi. Haberde, patlamada yaralananların çoğunu araçta bulunan kişilerin oluşturduğu kaydedildi. 




</TEXT>
</DOC>
