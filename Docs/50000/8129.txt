<DOC>
<DOCNO> 8129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/spor/spo07.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
HABER TURU 
</HEADLINE>
<TEXT>

Bursaspor’a kongre sürprizi      BURSASPOR’DA geçen yıl yapılan ve başkanlığa Erdoğan Bilenser’in getirildiği kongre, mahkeme kararıyla iptal edildi. Kulüpten haksız yere ihraç edildiklerini öne süren sekiz üyenin avukatı Sarper Sarp’ın, 3800 üyeden sadece 2378’ine oy kullanma hakkı verildiğini, müvekkilleriyle birlikte 1040 üyenin haklarının ellerinden alındığını söyleyerek açtığı dava sonucu kongreyi geçersiz saydı. Bursa yönetimi bu karar üzerine temyize gideceğini açıkladı. 
     
Karaman iddialı      MUSTAFA BAĞDİKEN 

     KOCAELİSPOR Teknik Direktör Hikmet Karaman, üç haftada yedi puan toplayarak uzun bir aradan sonra düşme potasının üzerine çıkmanın rahatlığını yaşadıklarını söyledi. Karaman, Galatasaray maçı için de "Çekinmiyoruz" yorumunu yaptı ve "Bundan sonraki maçlara da rakibimizin adına ve konumuna bakmadan üç puan almak için çıkacağız" diye konuştu. 
     
Adanaspor’da Scheuer krizi      BEŞİKTAŞ maçından önce disiplinsiz davranışları nedeniyle kadro dışı bırakılan Adanaspor’un Alman kaleci Scheuer, PAF takımıyla çalışması bildirilmesine rağmen antrenmana çıkmadı. Bunun üzerine Turuncu - Beyazlı yönetim, Alman kaleci için noter tesbiti yaptırdı. Scheuer’in Futbol Federasyonu’na şikayet edileceği açıklandı. l MEHMET ÖNAL 
     
Zaccheroni sesleri      İTALYA Ligi’nde kötü bir sezon geçiren Hakan Şükür’ün takımı Inter’de başkan Massimo Moratti, teknik direktör Tardelli’nin yerine Milan’ı çalıştıran Alberto Zaccheroni’yi getirmek için harekete geçti. Moratti’nin Fatih Terim ile de ilgilendiği daha önce İtalyan basınında yer almıştı. 
     
Gençler farklı      GENÇ Milli Takım, Bulgaristan ile oynadığı özel maçı 3 - 0 kazandı. Beylerbeyi Stadı’nda yapılan karşılaşmanın gollerini biri penaltıdan olmak üzere Mesut kaydetti. Maçın rövanşı yarın Kartal stadında saat 11.00’de oynanacak. 
     


 SPOR 


























</TEXT>
</DOC>
