<DOC>
<DOCNO> 45345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/guncel/agun.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kar Leoparı' 6 kez tırmandığı Pamir'i anlattı 
</HEADLINE>
<TEXT>
Ladin'i bulmak zor 
Pamirlerde saklanmanın çok kolay olduğunu söyleyen ünlü dağcı Mahruki, '4 bin metrenin üstü kar ve buz. Değil savaşmak, yaşamak bile zordur' dedi 
     ÖNAY YILMAZ İstanbul 

     Usame bin Ladin'in saklandığı iddia edilen Pamir Dağlarını, daha önce bu dağlara tırmanan, "Kar Leoparı" unvanlı ünlü dağcı Nasuh Mahruki değerlendirdi. 
     Mahruki, Pamir Dağlarıyla ilgili sorularımızı şöyle cevapladı 
     
     İklimi ve coğrafyası nasıl 
     - 8 bin 400 kilometrekarelik alanı kapsayan dünyanın en yüksek dağ silsilelerinden biri. Doğusu fazla engebeli olmayan bir dağ zincirinden oluşuyor. Batıdaysa çok sarp ve dağınık doruklar yer alıyor. Yer yer buzul kaplı Alp tipi sırtlara rastlanıyor. İklim koşulları gerçekten sert. Yüksek dağlara gidildiğinde daha da sertleşir. 3 bin metrede kar olmaz ama çok keskin bir soğuk olur. Onun üzeri bembeyaz kar altındadır. Kışın sert olur. 
     
     Burada gizlenmek kolay mı 
     - Bu dağlarda saklanma imk nı çok. O bölgeyi bilen birisini burada bulmak hiç de kolay değil. 
     
     Yaşam sınırı 4 bin metre 
     Ladin nerede saklanabilir 
     - Ben 7 bin metrenin üzerini yaşadım. Burada saklananların 4 bin metrenin altında olduğunu düşünüyorum. Dolayısıyla buradaki mücadele de 2, 3, 4 bin metrelerde olacak. 
     
     Bölgeye kaç kez gittiniz 
     - 3 - 4 kez gittim. Bu dağlarda 'Kar Leoparı' unvanını aldım. Bu unvan, bu bölgedeki 5 yüksek tepeye tırmananlara veriliyor. Bunların üçü Pamir Dağlarında, ikisi de Tien - Shan'da. Bu bölgede 7 bin metrenin üzerinde 6 tepeye tırmanış yaptım. Pamir Dağlarındakilerin isimleri Komünizm, Lenin ve Korjenevskoy. 
     
     Ruslar başaramadı 
     Operasyona uygun mu 
     - Önümüzün kış olması, operasyonlar açısından büyük problem oluşturacak. Burada savaşacak güçlerin dağ koşullarının yanında iklim koşullarıyla da mücadele etmeleri gerek. Ruslar bu yüzden başarılı olamadı. 
     
     Nasıl mücadele edilebilir 
     - Türkiye uzun yıllar PKK ile dağlarda uğraştı. Düzenli orduyla olmayacağını anlayınca onların sistemiyle mücadeleye başladı ve işi çözdü. ABD'liler bu konuda deneyimli ekiplere sahip. O koşullarda gerilla mücadelesi yapacak ekipler gönderecek. Her iki taraf için de zorlu olacak. 
     
     En zorlu yeri neresi 
     - Dağcı olarak bakacaksak Pamir dağlarının, Himalaya ve Kafkaslardan bir farkı yok. Tabii kötü havaya, fırtınaya yakalanmak ayrı şey, bu herkesin başını derde sokabilir. 
     
Son hali      Katar'ın El Cezire televizyonu, Usame bin Ladin'in, kısa süre önce çekildiği ileri sürülen son görüntülerini yayınladı. Televizyon, maskeli korumaların eşliğinde Ladin ve İslami Cihad örgütünün lideri doktor Eyman Zevahiri'yi bir çadırda düzenlenen kutlamalar sırasında gösterdi. 
     



 GÜNCEL 

















</TEXT>
</DOC>
