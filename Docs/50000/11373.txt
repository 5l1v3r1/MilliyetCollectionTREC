<DOC>
<DOCNO> 11373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/son/sontur06.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolu'da şap hastalığı karantinası 
</HEADLINE>
<TEXT>

     Bolu'da hayvanlardaki şap hastalığı yüzünden 2 köy karantina altına alınırken, Tarım İl müdürlüğü, il merkezinde Belediyeye ait hayvan pazarını süresiz kapattı. 
     Bölgede şap hastalığının seyri hakkında bilgi veren Tarım İl Müdürü Mustafa Odabaşı, Yeniçele ve Ovadüzü köylerinde karantinanın sürdüğünü belirtti. Odabaşı, hastalık nedeniyle Bolu Belediyesi Hayvan pazarının, Bolu Valiliği Hayvan Komisyonu kararı ile kapatıldığını belirtti. Hayvan Pazarlarının kapatılmasını değerlendiren Bolu Belediye Başkanı Yüksel Ceylan ise kararın şap hastalığının önüne geçilmek için alındığını belirterek, ''Bolu Belediyesi hayvan pazarında kapatılma gerekçesinde yer alan eksiklikler mevcut değil, bizim hayvan pazarımız örnek bir işletme'' dedi. Öte yandan hastalığa rastlanmayan Mudurnu, Seben, Göynük gibi ilçelerde mahalli hayvan pazarlarının kurulduğu öğrenildi. 




</TEXT>
</DOC>
