<DOC>
<DOCNO> 35767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/ekonomi/eko02.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez faizi düşürdü 
</HEADLINE>
<TEXT>

Merkez Bankası doların 1 milyon 600 bin liraya çıktığı dönemde yüzde 67’ye yükseltilen gecelik faizi tekrar yüzde 62’ye düşürdü 
     MİLLİYET Ankara 

     Gecelik faizde kontrolü elinde tutan Merkez Bankası, piyasalardaki iyimser havayı değerlendirerek oranları 5, 7 ve 14 günlük faizleri de 3 puan düşürdüğünü açıkladı. 
     Temmuz enflasyonunu yılsonu ve yılın ikinci yarısına ilişkin enflasyon tahminlerimize uygun düzeyde gerçekleştiğini bildiren Merkez Bankası, Türkiye’nin Arjantin’e göre olumlu farklılıkları bulunduğunu bildirdi. 
     
     Beklenen düşüş yapıldı 
     Merkez Bankası dün yaptığı açıklamayla, gecelik faizlerde beklenen düşüşü gerçekleştirdi. Buna göre, gecelik oranlar yüzde 67’den yüzde 62’ye, 7 günlük faizi yüzde 71’den yüzde 68’e, 14 günlük vadede de yüzde 72’den yüzde 69’a düşürüldü. 
     Temmuzda enflasyon, yıl sonu ve yılın ikinci yarısına ilişkin enflasyon tahminlerine uygun bir düzeyde gerçekleştiği kaydedilerek özellikle tüketici enflasyonu bir ölçüde de özel imalat sanayi fiyat artışları piyasa beklentilerinin oldukça altında kaldığı vurgulandı. 
     Açıklamada, öncü göstergelerdeki hareketlerin, enflasyondaki olumlu gelişmenin gelecek aylarda da sürmesi olasılığına işaret ettiği kaydedilirken, çeşitli anketlerden türetilen ileriye yönelik enflasyon bekleyişlerinin bu öncü göstergelerden bir tanesi olduğu vurgulandı. 
     Açıklamada, bir diğer öncü gösterge olarak kabul edilen döviz kurlarının da belli bir istikrara kavuştuğu kaydedildi. 
     
     Arjantin’den farklıyız’ 
     Enflasyon üzerinde iç talep baskısının olmadığı kaydedilen açıklamada, "Piyasalarda, ekonomimizin gerçekleştirilen reformlar, kur rejimi, uygulanan para ve maliye politikası açısından Arjantin’e kıyasla olumlu farklılıklara sahip olduğu gerçeği giderek daha iyi anlaşılıyor" denildi. 
     
Faiz indirimi bonoya yaradı      Piyasaların beklediği faiz indiriminin yapılması bono faizlerini de aşağıya çekti. Dün piyasanın en aktif k ğıdı olan 6 Mart 2002 vadeli bononun faizi yüzde 89’dan yüzde 87’ye düştü. 
     Bankacılar beklenen faiz ayarlamasının olumlu havayı artırdığını belirterek eylüle kadar bono faizlerinin yüzde 80’in altına çekileceği tahmininde bulundular. Döviz piyasası sakin başladığı günde yabancı bir bankanın satışları, şirketlerin dolar talebiyle yükselişe geçti. 1 milyon 330 bin liradan güne başlayan dolar akşam saatlerinde 1 milyon 365 bin liraya kadar çıktı. Bankacılar doların bugün yüksek açılacağını iddia ederek yabancı bankanın alımlarının ve şirket taleplerinin sığ piyasanın belirleyici unsurları olduğunu kaydettiler. 
     



 EKONOMİ 





















</TEXT>
</DOC>
