<DOC>
<DOCNO> 24193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/magazin/mag02.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
SİBEL CEYLAN kokainman 
</HEADLINE>
<TEXT>

     NURDAN AKINER 

     Bir dönem beyazperdede aksiyon rüzgarı estiren "Tango ve Cash"in Türk versiyonu "Şeytan Çıkmazı" adlı televizyon filminde, Mehmet Ali Erbil’le yaşadığı aşkla gündeme gelen Sibel Ceylan, rol gereği kokainman oldu. 
     Başrollerini Tolga Önce ile Bülent Altuğ’un paylaştığı 90 dakikalık televizyon filminde Sibel Ceylan, kokain bulabilmek için bir mafya liderinin sevgilisi olmak zorunda kalan uyuşturucu bağımlısı ve dengesiz "Emel" rolünde. 
     Altuğ’un canlandırdığı Apache rolünün Sylvester Stallone’nin Tango’suyla, Tolga Önce’nin canlandırdığı Çiko rolünün de Kurt Russel’ın Cash karakteriyle örtüştüğü filmin orijinalinden tek farkı kahramanların kanun adamı değil, kanun kaçağı olması. 
     Senaryosunu aynı zamanda filmin yönetmenliğini üstlenen Necati Aslan’ın kaleme aldığı atv’de yayınlanacak filmin çekimleri sırasında ilginç bir kaza da yaşandı. Kız kardeşiyle can dostu "Çiko"yu aynı evde yakalayınca rol gereği silahına sarılan "Apache", çok yakından ateş edince Tolga Önce’nin üzerindeki bornoz delindi ve karnı yandı. 
     



 MAGAZİN 











</TEXT>
</DOC>
