<DOC>
<DOCNO> 1036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/yazar/asik.html </URL>
<DATE> 2001/01/07/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Resmi hesap... 
</HEADLINE>
<TEXT>

     Millet soruyor... Madem enflasyon yüzde 39, neden Köprü'ye yüzde 50 zam geldi... Faizler neden yüzde 60'ın üstünde .. 
     Önce bilinen bir öykü... 
     Diyarbakır'a giden uçakta televizyon muhabiri yolcularla röportaj yapıyor. Bir ara 80 yaşında bir Kürdün yanına yaklaşmış 
     - Baba, Hükümet hakkında ne düşünüyorsun 
     - Hökümetimiz çok eyidir, demiş yaşlı Kürt, memleketi kalkındırdi, herkesi zengin etti... 
     Kamera uzaklaştıktan sonra yanındaki genç sormuş 
     - Baba sen hükümet hakkında gerçekten böyle mi düşünüyorsun 
     Yaşlı adam şöyle bir etrafa bakmış... Hükümet hakkında ağzına ne geliyorsa söylemiş. Genç adam meraklanmış 
     - Peki demin neden öyle konuştun 
     - O benim resmi görüşümdür.. 
     Devletin de öyle.. "Resmi" rakamları vardır.. "Gerçek" rakamları vardır.. 
     Dün de kaydettik... Aylık ortalamalar alınarak yapılan hesaba göre gerçek enflasyon yüzde 54.9'dur... Yüzde 39 ise resmi rakamdır. Ücretlere zam yapılırken resmi oran esas alınır. Zamlarda gerçek oran. İşinize gelirse 
     
          Öğretmen tarih dersinde anlatıyor 
     - Çocuklar bildiğiniz gibi Amerika'yı Kristof Kolomb 1492 yılında keşfetti... 
     Çocuklardan biri parmak kaldırmış 
     - Hocam Kristof Kolomb Amerika'ya ayak bastığında orada Kızılderililer yaşamıyor muydu 
     - Yaşıyordu... 
     - Demek ki Amerika'yı Kolomb değil Kızılderililer keşfetmiş... 
     Sizce çocuk mu haklı Tarih kitabı mı 
     
Uyumsuz şiir      Boşluğa bulut buluta yağmur 
     Yağmura toprak ne güzel uymuş 
     
     Gündüze güneş güneşe tarla 
     Tarlaya başak ne güzel uymuş 
     
     Başağa buğday buğdaya insan 
     İnsana emek ne güzel uymuş 
     
     Emeğe eylem eyleme yürek 
     Yüreğe sevgi ne güzel uymuş 
     
     Yukardaki dizeleri internette dolaşırken gören ve altındaki Ecevit imzasını okuyan 21 yaşındaki okurumuz Mustafa Yazıcı bunu Bülent Ecevit'in yazdığına pek inanamamış. Ancak daha sonra Ecevit'in şöyle bir dizesine de rastlamış 
     "....elbette senden doğru söyliyecekti yazdığın şiir...." 
     O zaman biraz anlamlandırmış... 
     
Güççücük ilanlar      KONGRE Sevgili kızlarım Hale, Lale, Jale... Canım oğullarım Orhan, Burhan, Turhan... Vefalı damatlarım Serdar, Kemal, Mustafa... Güzeller güzeli gelinlerim Mine, Türkan, Tülay... Dünürlerim Seyfi, Nafi, Münacettin...Haftaya Pazar kongremiz var, delegesiniz, oylarınıza ihtiyacım var. Bekliyorum hepinizi. Kızılay Genel Başkanı Mustafa Yarımay. 
     TEZGAHTAR arıyoruz diye ilan vermiştik, ben iyi tezgahtarım, diye geldi, araştırmadan işe aldık. Hakikaten iyi tezgahtarmış Öyle öyle bir tezgah kurdu ki şerefsiz, iki ay önce patronuydum, şimdi yanında çalışan işçisi oldum. Oh olsun bana...Hanefi. 
     DUYURU Bir sapık tarafından kaçırılarak 15 gün boyunca otel otel, bar bar, disco disco gezdirilerek tecavüze maruz kaldım. Arkadaşlarıma, dostlarıma, kamuoyuna, özellikle de medyaya duyururum. Bayan Popo. Röportaj için tel 0532 876... 
     ARANIYOR Eski bir devlet büyüğüne, yurtiçi - yurtdışı gezilerimde özel uçağını tahsis edecek, kırmızı bültenle aranmayan, hayırsever, Baba'sever bir işadamı aranıyor. Falcon tipi uçağı olanlar tercih sebebidir. Müracaat Güniz Sokak'tan vekilharç Hayrettin. 
     PART TİME çalışacak milletvekilleri arıyorum. İş zaten part time ama, bizim arkadaşlara part time çalışmak bile zul geliyor. Yapmayın, etmeyin, millete rezil oluyoruz diye kendilerine full time yalvarıyorum, nafile. Hele hele Güneş Taner olacak arkadaşımıza "ayda bir time " bile çalışmak zor geliyor. Lütfen part time çalışalım arkadaşlar. Ömer İzgü, TBMM Başkanı. ARANIYOR Kırmızı bültenle aranan eski bir devlet büyüğü, yüzü hiç kızarmadan acele kırmızı pasaport arıyor. Kızım sana söylüyorum, Baba sen anla Müracaat Cannes, Cavit. 
     5 MİLYAR MAAŞ 4 maaş ikramiye limitsiz kredi kartı harcaması bir sürü garsoniyer kirası... Gene de işten kaytarıyor, karı - kız peşinde koşmaktan fabrikalarımıza ayda bir bile uğramıyorsun Mustafa Polis peşimde koştuğu için yurtdışına kaçmamış olsam ben sana gösterirdim gününü... 
     Baban Cavit. 
     
Kozakçıoğlu’nun 3,5 trilyonluk uçağı bir kez bile uçmamış. 
Laf...Önemli olan uçağı mı uçurmak, yoksa 3,5 trilyonu mu 
     
     
     





SİCİLYA 
Burası Akdeniz kokuyor 


Resmi hesap... 


Dokunabilmek... 


Adlarında i harfi var 


Çocuklarımızın geleceği için... 


Öngörü ve yönetim 


Tanımadığımız "bizim" insanlarımız 


YÖK'e ne oluyor 


Bir af daha kapıda... 


Yasa çiğneyen kazanıyor... 


Şiddet tarlasındaki şaşkınlar 


Marquez hayatta ve sağlıklı 


Kıssadan hisse 


Kubrick çağı 


Şaşırtma, şaşkınlık, şaşılık 


Demirel Beyaz Saray'a bile Çağlar'la gitmişti 


Türkiye, yeni partisini bekliyor 


Bağışın da raconu var 


</TEXT>
</DOC>
