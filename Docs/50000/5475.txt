<DOC>
<DOCNO> 5475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/son/sonspo05.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği Adanaspor'u 3-2 yendi 
</HEADLINE>
<TEXT>

     Birinci Futbol Ligi'nde Adanaspor ile Gençlerbirliği arasındaki karşılaşma, 3-2 Gençlerbirliği'nin galibiyetiyle sonuçlandı. 
     52. dakikada Hayati, sol kanattan taşıdığı topu ortaladı, Mehmet Yozgatlı topa sert vurdu, top az farkla auta çıktı. 
     56. dakikada Adanaspor'da Mehmet Yozgatlı, Gençlerbirliği'nden de Serkan, sarı kart gördüler. 59. dakikada Erol, kendi çabasıyla taşıdığı topa ceza alanı dışından vurdu. Top, az farkla auta çıktı. 60. dakikada Adanaspor'da, Akın'ın yerine Mohammed, Soner'in yerine ise Volkan oyuna alındı. 
     64. dakikada Altan, orta alandan taşıdığı topu rahat pozisyonda Krilov'a aktardı. Bu oyuncunun kafa vuruşunda, kaleci Patrick bloke etti. 
     69. dakikada Mehmet Yozgatlı'nın sert şutunda top az farkla üstten auta çıktı. 
     70. dakikada Serkan, uzak direkte bulunan topu Kona'ya aktardı. Bu oyuncunun düzgün vuruşunda, skor 3-1 oldu. 
     75. dakikada Adanaspor, gole çok yaklaştı. Adanaspor'dan Kurtuluş,topu Mehmet Yozgatlı'ya aktardı. Bu oyuncu, yakın mesafeden çok sert vurdu. Gününde olan kaleci Patrick, topu yumruklayarak uzaklaştırdı. 
     77. dakikada Mohammed'in şutunda, top üstten auta çıktı. 
     80. dakikada Kurtuluş'un ortasını izleyen Mohamed, kaleci Patrick'in de öne çıkmasından yararlanarak takımının 2. golünü attı 
     3-2. 83. dakikada Gençlerbirliği'nden Kona sarı kart gördü. 84. dakikada Adanaspor'da Evren'in yerine Mehmet Ali oyuna alındı. 
     85. dakikada Gençlerbirliği'nden Thomas sarı kart gördü. 88. dakikada Gençlerbirliği'nden Zafer'in yerine Hüseyin oyunaalındı. 89. dakikada Altan, Mehmet Yozgatlı'ya pasını çıkardı. Bu futbolcunun şutunda, sahanın en iyilerinden olan kaleci Patrick topu kurtardı. 90. dakikada yine Adanaspor'un etkili atağı golle sonuçlanmadı. Önce Mehmet Yozgatlı'nın sert vuruşunda top kaleci Patrick'ten döndü. Bu kez Volkan vurdu, kaleci Patrick topu 2 hamlede kurtararak uzaklaştırdı. Bu sırada Adanaspor'dan Volkan Arslan sarı kart gördü ve karşılaşma Gençlerbirliği'nin 3-2 galibiyetiyle sonuçlandı. 




</TEXT>
</DOC>
