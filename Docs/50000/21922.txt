<DOC>
<DOCNO> 21922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/yazar/bila.html </URL>
<DATE> 2001/05/18/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Hükümetteki hava 
</HEADLINE>
<TEXT>

     Hükümette, ekonomik krizin aşılabilmesi için siyasi gerginliklere tahammül edildiğini söyleyebiliriz. 
     Başbakan Ecevit'in tavrı, programa gelecek dış desteği engelleyecek veya zora sokacak gelişmelerden mümkün olduğunca kaçınmak yönünde. Bu amaçla tümüyle onaylamadığı yöntem ve söylemler karşısında tepkisini içine atıyor. Örneğin, Devlet Bakanı Kemal Derviş'in bazı demeçlerinde "istifa" unsurunu kullanmasının yanlış olduğu düşüncesinde. Yeni program için Derviş'in gerekli gördüğü bütün yasal önlemlerin çok büyük hızla alınmış olmasının takdir edilmesi gerekirken, bu yönde hükümete ve Meclis'e yöneltilen eleştirilerin haksız olduğu kanaatinde. Ancak, hükümet çalışmalarını, dış destek temaslarını olumsuz yönde etkilemesin diye bu konularda tepki vermekten kaçınıyor. 
     Ecevit, hükümette revizyon yapılması konusunda da acil bir gereklilik görmüyor. Hükümetin DSP kanadının mevcut kadroyla devam etmesi eğilimini taşıyor. 
     Başbakan Yardımcısı ve MHP lideri Devlet Bahçeli ise Devlet Bakanı Kemal Derviş'in çalışma yöntemi ve söyleminden ciddi biçimde rahatsız. O kadar ki, Bahçeli, Kemal Derviş'in de davet edildiği son liderler zirvesine katılmadı. Yakın çevresine göre Bahçeli, "dört ortaklı koalisyon, dört liderli hükümet" görüntüsü içine girmek istemiyor. Derviş'in zirve toplantılarında izlediği yöntem ve söylemiyle böyle bir hava verdiği düşüncesinde olan Bahçeli'nin mümkün olduğunca Derviş'li zirvelere katılmama eğilimine girdiği Başbakanlık kulislerinde yaygın olarak dile getiriliyor. 
     Bahçeli de Ecevit gibi revizyon konusunda istekli değil. Hükümetin MHP'li bakanlarında değişiklik ihtiyacı duymuyor. 
     Başbakan Yardımcısı ve ANAP lideri Mesut Yılmaz'a gelince... 
     Yılmaz, revizyona daha açık görünüyor. Ancak ortaklarının yönelmemesi halinde hükümetin sadece ANAP kanadında değişikliğe gidilmesi gibi bir ısrarı yok. Eğer liderler zirvesinde konu açılırsa, revizyona gidebileceğini ifade edecek. 
     Yılmaz'ın alınganlık gösterdiği konu, telefon dinlemeleri, soruşturma yöntemleri, ANAP'ı ağır itham altında bırakan iddianame unsurları konusunda ortaklarından siyaset kurumu adına yeterli desteği görmemiş olması. 
     Durum öyle gösteriyor ki, programa dış destek somut olarak gelmeye başladıktan ve ekonomiye nefes verildikten sonra hükümetin çalışma yöntemi ve Derviş'in konumu yeniden ele alınacak ve tıkanıkların aşılması için yeni çalışmalar yapılacak. 
     
     







Yeni dinamizm 


Cinayete ödül... 


Hükümetteki hava 


Lise Müdürü ve linç hukuku 


Hukuksuzluğa karşı hukuk reformu... 


Omletli siyaset 


19 Mayıs 1915 


Önemli kalmanın yolu... 


Ne olacak bu bankaların hali 


Hukuk nasıl kurtulur 


Kültür de denetlenir 


MHP ve kabine 


Sezer'e çağrı "Daha çok hukuk" 


Dükkanlar satılacak 


Sadun Hoca’nın " şıköları 


Balkaner’in kasasından Demirel’e uzanan liste 


</TEXT>
</DOC>
