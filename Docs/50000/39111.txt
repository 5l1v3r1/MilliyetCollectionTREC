<DOC>
<DOCNO> 39111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/son/sontur08.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaklaşık 200 polis Eyüp mezarlığında bıçak arıyor 
</HEADLINE>
<TEXT>

     İstanbul Valisi Erol Çakır ile Emniyet Müdür Vekili Hasan Özdemir, işadamı Üzeyir Garih'in dün öldürüldüğü Eyüp Mezarlığı'nda yeniden incelemelerde bulundu. 
     Mezarlığa Eyüp Sultan Camii yönünden giren Vali Çakır ile Emniyet Müdür Vekili Özdemir, bir süre Garih'in öldürüldüğü Mareşal Fevzi Çakmak'ın kabri yakınında inceleme yaptılar. 
     Çakır ile Özdemir, daha sonra herhangi bir açıklamada bulunmadan mezarlıktan ayrıldılar. 
     İnceleme öncesi mezarlıktan çıkarılan basın mensuplarının, Çakır ve Özdemir'in gitmesinden sonra tekrar içeri girmelerine izin verildi. Bu aşamadan sonra Eyüp İlçe Emniyet Müdürlüğü, Asayiş Şube Müdürlüğü, Çevik Kuvvet Şube Müdürlüğü ile motorize ekiplerden oluşan yaklaşık 200 polis, cinayette kullanılan bıçak ve diğer su unsurlarını bulabilmek için, Eyüp Mezarlığı'nın içinde ve çevresinde detaylı bir arama çalışması başlattı. 
     Bu arada öldürülen işadamı Üzeyir Garih'in oğlu İzzet Garih, saat 09.30 sıralarında babasının cenazesinin bulunduğu Adli Tıp Kurumu'na geldi. Kurumda yaklaşık 15 dakika kalan ve basın mensuplarına açıklama yapmadan ayrılan İzzet Garih'in, cenaze defin işlemleri için kuruma geldiği bildirildi. 
     
     
     






</TEXT>
</DOC>
