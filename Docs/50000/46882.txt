<DOC>
<DOCNO> 46882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/ekonomi/eko05.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa yorgunluk atabilir 
</HEADLINE>
<TEXT>

Portföy YAŞAR ERDİNÇ 
     Geçen hafta borsa yüzde 10’dan fazla değer kazanırken, döviz ve faiz düştü ve piyasalarda bir bahar havası esti. Perşembe günü Dünya Bankası’ndan ek yardım gelebileceği yönündeki açıklamalar, o ana kadar artmakta olan borsayı ateşledi. Cuma günü ise IMF’den gelen açıklama düşüş yarattı. 
     Bu klasik cümleleri belki de şu ana kadar defalarca okudunuz. Halbuki siz zaten bunları biliyorsunuz. Siz yarını görmek istiyorsunuz. Sizin için, geçen hafta ne olduğu değil, bu hafta ne olacağı önemli. 
     Şunu baştan vurgulayayım borsa yukarı doğru bir hareket yapacağının sinyalini pazartesi verdi. Endeks yeniden 7.250’li seviyelere düşmüştü. Bu seviyelerde kimse satış yapmak istemiyordu. Bunu da işlem hacminin rekor düzeyde düşük seviyelere inmesinden anlıyoruz. Sonra da artan hacimlerle yükseliş başladı. Web sayfamı izleyenler bunu pazartesi seans sonrasında yaptığım yorumda belirttiğimi bilirler. Sonrasında ise artan hacimle 8.000’li seviyelere kadar çıkış oldu. Dünya Bankası’nın ek paket vereceğine ilişkin haberi ise zaten endeks 8.350 seviyelerindeyken geldi. Bu haber endeksi 350 puan daha yukarı çekti ve IMF’den haber gelmeden k r satışları zaten gelmeye başlamıştı. Bu haber satmak için iyi bir sebep oldu. 
     Yandaki grafikte son beş günlük hareketleri görüyorsunuz. Son günkü işlem hacmi lot bazında borsada tarihi rekor hacimdi. Bunu gündeme getiren pek olmadı. Daha önceki rekor hacimlerin üzerinde bir hacimle endeks 8.798 seviyesini gördü, aşağı döndü ve 8.431 seviyesinden kapandı. Bu tür durumlarda ne olur Özellikle 8.800’e yakın bir seviyeyi görüp hacimli geri dönüş yapmak iyi değil. Yani haftaya başlarken borsa geçen hafta yaptığı hızlı çıkışlar yerine beklemede kalmayı tercih edecektir. Bu beklemenin dip seviyesi teknik olarak 7.900 - 8.100 aralığı olarak görünüyor. Bu seviyenin altına düşüş olasılığı bu tür bir yukarı hareket sonrasında çok çok azdır. Alım düşünenler için, normal şartlar altında 7.900 - 8.200 aralığı iyi alım yeridir. Bu hafta borsayı tahmin etmek daha kolay görünüyor. Çoğunlukla 8.200 - 8.600 aralığında düşen hacimle bir yatay hareket bekliyorum ve haftayı kapatırken de 8.400 - 8.600 aralığında kapanış bekliyorum. Yani geçen hafta hızlı yukarı giden endeks bu hafta dinlenebilir. Fakat şunu belirtmeliyiz ki, yeni maliyetler 8.400 civarında oluştu ve 8.000’in altında kapanış ancak önemli kötü gelişmeler sonrasında olabilir. 
     Bu hafta için iyi bir k r realizasyon yeri ise 9.100 - 9.300 aralığıdır. 
     Şu an için temel mesaj, bu hafta beklemede kal, 8.100 veya altındaki seviyelerde alım yap şeklinde verilebilir. Dolarda ise 1.640 bin liranın yukarı geçilmesi olasılığı şimdilik yüksek değil. Bazen önemli bir teknik ya da temel gelişme trendleri değiştirebilmektedir. Bu yorumumda değişiklik olup olmadığını ve hafta içi yorumlarımı yukarıda adresini verdiğim web sayfamdan izleyebilirsiniz. 
     



 EKONOMİ 



















</TEXT>
</DOC>
