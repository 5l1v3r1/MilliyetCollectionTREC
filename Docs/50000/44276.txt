<DOC>
<DOCNO> 44276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/dunya/dun01.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ARTIK HİÇBİR ŞEY ESKİSİ GİBİ DEĞİL 
</HEADLINE>
<TEXT>
New York’ta sıkıyönetim 
Tünel ve köprülerde kimlik kontrolü var. Polis karada, havada ve denizde sürekli keşif yapıyor. Elektrik, su ve gaz şebekelerinde ulusal muhafızlar devriye geziyor 
     SEMA EMİROĞLU 

     New York’un h l büyük terör saldırılarına hedef olacağına ilişkin alınan duyumlar, kentin yüksek alarm durumuna geçirilmesine ve güvenlik kontrollerinin azami düzeye çıkarılmasına neden oldu. 
     Dünya Ticaret Merkezi’nin ikiz kulelerinin yerle bir edildiği 11 Eylül’deki terörist saldırıların arkasından olağanüstü güvenlik önlemleri alınan New York’ta, deniz altındaki tüneller ve köprülerindeki kimlik kontrolleri, karadan, havadan ve denizden keşif yapan polis kuvvetleri ve elektrik, su ve gaz şebekelerinde devriye gezen ulusal muhafızları ile, tam bir "polis rejimi" uygulanıyor. 
     
     İnsanlar önlemlere alışacak’ 
     Adalet Bakanı John Ashcroft’un ABD’ye yönelik "açık" tehdit bulunduğunu bildirmesinin ardından bir emniyet yetkilisi, "New Yorklular bundan sonra bu tür tehditler ve alınan olağanüstü önlemlerle birlikte yaşamaya alışacaklar" ifadesini kullandı. Tehdidin kimyasal ve biyolojik silah saldırısı olasılığını da kapsadığına ilişkin duyumlar, New York’a karadan ve havadan giriş yapan tüm nakliye araçlarının durdurularak sıkı aramadan geçirilmesine neden oluyor. 
     İki şüpheli kişinin, New York’a elektrik dağıtan Con Edison kuruluşunun önemli santrallarından birine gizlice girerek fotoğraf çektiklerinin belirlenmesi üzerine de, santrallar çevresindeki olağanüstü güvenlik önlemleri pekiştirildi. 
     Şehrin içme ve kullanma sularının kimyasal ya da biyolojik maddelerle zehirlenmesinden endişe duyan güvenlik kuvvetleri, su depolarının çevresine beton barikatlar kurdular ve giriş - çıkışları yasakladılar. 
     



 DÜNYA 














</TEXT>
</DOC>
