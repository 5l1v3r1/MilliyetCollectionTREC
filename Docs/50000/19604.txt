<DOC>
<DOCNO> 19604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/son/sontur25.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Savcı Şalk, Beyaz Enerji davasında DGM'nin kararına itiraz etti 
</HEADLINE>
<TEXT>

     Ankara DGM Cumhuriyet Savcısı Talat Şalk, Ankara 1 No'lu DGM'nin, ''Beyaz Enerji'' davasında bazı suçlardan görevsizlik kararı vermesine itiraz ettiklerini söyledi. 
     Güvenlik ve Yargı Muhabirleri Derneği, Ankara DGM Cumhuriyet Savcısı Talat Şalk'a şilt verdi. Şalk, törenden sonra gazetecilerin soruları üzerine, Ankara 1 No'lu DGM'nin, ''Beyaz Enerji'' davasında bazı suçlardan görevsizlik kararı vermesine itiraz ettiklerini söyledi. Şalk, ''Suçların ayrılması gerekmez. İtirazımız kabul edilirse, hepsi Ankara 1 No'lu DGM'de yargılanır'' dedi. 
     Bir gazetecinin Sabah Gazetesi'nde ''Beyaz Enerji'' davasına ilişkin iddianamede bazı işadamlarının adlarının geçtiğine ilişkin bugün yer alan haberi hatırlatması üzerine de Şalk, haberde yer alan kişilerin isimlerini iddianamede zikretmediğini söyledi. Şalk, soruşturma sonuçlanmadığı için kimler hakkında, nasıl dava açacağını henüz bilmediğini kaydetti. 
     







</TEXT>
</DOC>
