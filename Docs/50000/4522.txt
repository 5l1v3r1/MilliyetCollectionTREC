<DOC>
<DOCNO> 4522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/son/sontur11.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Öfkeli sürücü, yol vermeyen şoföre kılıçla saldırdı 
</HEADLINE>
<TEXT>

     Kayseri'de, yol verme tartışması yüzünden iki grup arasında çıkan kavgada 1 kişi kılıçla yaralandı. 
     Akraba ziyaretine gitmek için otomobilleriyle yola çıkan Ünal Topaloğlu ile Soner Köşlüoğlu, Yeni Sanayi DSİ kavşağına geldiklerinde, kavşakta otomobilleriyle bekleyen Coşkun Özkaya ve Necdet Özkaya ile, ''yol verme'' anlaşmazlığı nedeniyle tartışmaya başladılar. 
     Tartışmanın kavgaya dönüşmesi sonucu, Ünal Topaloğlu, otomobilde bulunan, bir yakınına hediye etmek için satın aldığı üzeri işlemeli gümüş kılıcı gelişigüzel sallayınca, Coşkun Özkaya'yı elinden yaraladı. Yetkililer, Coşkun Özkaya'nın hastanede ayakta tedavi edildiği, diğer sanıkların gözaltına alındığını, soruşturmanın sürdürüldüğünü kaydettiler. 




</TEXT>
</DOC>
