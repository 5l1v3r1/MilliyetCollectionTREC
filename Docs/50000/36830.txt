<DOC>
<DOCNO> 36830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/yazar/akyol.html </URL>
<DATE> 2001/08/13/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Jakoben tartışması 
</HEADLINE>
<TEXT>

     ELBETTE Jakobenizm, yani Fransız devriminin radikal kanadı savunulabilir. "Hürriyet" adına totaliter diktatörlük kurarak binlerce kafayı kesmeleri de "şartların gereği" diye 'meşru' sayılabilir 
     Ama Jakobenizmi eleştirmeyi "liberal demokrat görünme sahtekarlığı" diye suçlamak Jakoben bir bağnazlık örneğidir. 
     Jakoben, kendi görüşünün tek ve mutlak doğru olduğuna 'itikad' eder. Onun dışındakileri 'yanlış' saymakla yetinmez 'günah' bile değil, hainlik, ajanlık, satılmışlık sayar 
     Jakobenizm eski din bağnazlığının 'pozitivist' versiyonudur. 
     Konu basında gündeme gelmişken, ben de bu pazartesi T.C.W. Blanning'in "The French Revolution, Class War or Culture Clash " London 1998 adlı kitabından bahsedeceğim. 
     
     'REVİZYONİST' denilen bir grup akademik tarihçi, Fransız devrimi hakkındaki klasik tezleri eleştiriyor. Mesela Fransız devriminin gerici aristokrasiye karşı ilerici bir burjuvazinin devrimi olduğu tezi... 
     Blanning'den öğreniyoruz ki, aristokratlar arasında da Aydınlanma felsefesi ve liberal fikirler benimseniyordu Demokrasi ve sanayiin beşiği İngiltere onlar için bir esin kaynağı idi. Hatta Estates General Sınıflar Meclisi toplandığında aristokratların "dilekler listesi", burjuva ve avam sınıfının taleplerinden daha liberal idi. Sf. 46 
     Estates General'in toplanmasına ve hukuk önünde eşitlik, özgürlük ve hukuk devleti gibi konularda reformlar yapılmasına öncülük edenlerin içinde çok sayıda aristokrat vardı. Sf. 47 - 48 
     Gerçekten köhnemiş olan 'Eski Rejim'den yumuşak bir geçişle modern bir devlet ve toplumun yolu açılıyordu. Bunu kan banyosuna çevirenler, Jakobenlerdi. 
     
     JAKOBEN iddiasının temelinde "vatan tehlikede" kavramı vardır Yabancı devletler devrimi bastırmak için Fransa'yı istila edecekti 
     Blanning'e göre, bu imkansızdı. Savaşın çıkmasında 'devrimci' Jacques Brissot ve yandaşlarının kışkırtmaları da büyük rol oynamıştır. Sf. 56, 59 
     Neyse... 'Savaş şartları'nda Jakoben diktatörlüğü kurulmuş, resmen "Terör" devri ilan edilmiş, "Şüpheliler Yasası" ile, şüphelenilen herkesin giyotine gönderildiği bir dönem açılmıştır. Üstelik savaş bittikten sonra en çok kelle kesilmiştir, muhalefeti yok ederek toplumu ideolojik bir şemaya göre 'yeniden yaratmak' için Sf. 55 
     Devrimi benimseyip de Danton gibi, "ılımlı" davranılmasını isteyenlerin bile hain sayılmasının temelinde işte bu Jakoben gelenek vardır. Rousseau'nun "kuvvetler birliği" ayrılığı değil fikri, bu totalitarizmin kaynağıdır. Bu militan kültür, Fransa'yı iç kavgalara sürüklemiş, bir yüzyıl içinde darbelerle, devrimlerle, karşı devrimlerle 8 defa rejim değişikliği yaşanmıştır Sf. 69 
     Ve Fransız ekonomisi mahvolmuştur. Mesela devrimden önce Lyon'daki dokuma tezgahı sayısı 12 bin iken, 1802 yılında 6500'e düşmüş, Fransa genelinde sanayi ve kentleşme gerilemiştir. Sf. 58 
     Devrimden önce İngiltere'den sonra Avrupa'nın ikinci ekonomisi olan Fransa, yüzyıllık kargaşa sonunda, Almanya'nın, Avusturya'nın, Belçika'nın, İsveç ve Norveç'in gerisine düşecekti. Sf. 62 
     Ders İdeolojiyi bırak, ekonomiye bak... Jakobenlerle liberallerin temel ihtilaf konularından biri budur zaten. 
     
     







Jakoben tartışması 


İnönü'nün açıklaması 


Döviz neden fren tutmuyor 


Tayyip’in servetine Ülker grubu itiraz etti 


Toprak elden gidiyor... 


Vahit sendromu 


Gülünecek hiçbir şey yok 


Organ ticareti yapılmaz 


Hangi kur rejimi daha iyi 


Devletin bir dairesi öbürüne iş yaptırmıyor 


</TEXT>
</DOC>
