<DOC>
<DOCNO> 1882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/son/soneko03.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Lojman kiralarına zam 
</HEADLINE>
<TEXT>

     Maliye Bakanlığı, hazineye ait taşınmazların kira, irtifak hakkı ve kullanım bedellerinin yüzde 10 arttırıldığını bildirdi. 
     Resmi Gazete'de yayımlanan Milli Emlak Genel Tebliği'ne göre, kamu konutlarının aylık kira bedelleri 15 Ocak'tan geçerli olmak üzere yüzde 10 zamlı tahsil edilecek. 
     Hazinenin özel mülkiyetinde veya devletin hüküm ve tasarrufu altında bulunan taşınmaz mallardan sözleşmelerinde aksine hüküm olsa dahi kiraya verilen, irtifak hakkı tesis edilen ve kullanım hakkı verilenlerin 2001 yılına ilişkin artış oranı da yüzde 10 olarak uygulanacak. Maliye Bakanlığı, geçen yıl kira artışlarını yüzde 25 ile sınırlayan kanun gereğince lojman kirası ve irtifak hakkı bedellerinde yüzde 25 oranında artışa gitmişti. 2. yılda ise kira artış oranı yüzde 10 ile sınırlayan sözkonusu Kanun gereği, hazineye ait taşınmazların kira tutarı ve irtifak hakkı bedelleri de bu miktar arttırıldı. 




</TEXT>
</DOC>
