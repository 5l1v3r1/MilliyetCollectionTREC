<DOC>
<DOCNO> 19004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/son/soneko19.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Nisan ayında zam rekortmeni 'ceket' oldu 
</HEADLINE>
<TEXT>

     İstanbul'da geçen ayın zam rekortmeni, yüzde 71'lik artışla ceket oldu. 
     İstanbul Ticaret Odası verilerine göre, ceketin perakende fiyatı 88.4 milyon liraya ulaştı. Ceketi, yüzde 63.9 ile takım elbise, yüzde 60 ile röntgen ücretindeki artış izledi. 
     Takım elbise fiyatı 133.8 milyon lirayı, hastane röntgen ücreti de 8 milyon lirayı buldu. Geçen ay, bluz, tayyör, spor giyim ve gömlek fiyatları yüzde 50'nin üzerinde artan ürünler oldular. 
     Yılın ilk 4 ayı itibariyle ise fiyatları en çok artan ürünler yüzde 96.7'lik artışla tüpgaz, yüzde 72.8'lik artışla şile bezi ve yüzde 69.7'lik artışla taze fasulye oldu. 
     12 kilogramlık tüpgazın fiyatı 11.8 milyon liraya, şile bezinin metresi 962 bin 500 liraya, taze fasulyenin kilogramı 1,3 milyon liraya çıktı. 
     Ocak-Nisan döneminde yüzde 50'nin üzerinde zam gören diğer ürünler, bilimsel ve edebi kitapler, elektrik, benzin, hastane röntgen ücreti, gazyağı, fuel oil, Boğaz Köprüsü geçiş ücreti olarak sıralandı. 






</TEXT>
</DOC>
