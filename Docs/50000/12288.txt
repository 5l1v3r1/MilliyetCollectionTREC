<DOC>
<DOCNO> 12288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/guncel/gun03.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Alevler arasında ameliyat telaşı 
</HEADLINE>
<TEXT>

     ANKARA Milliyet 

     Ankara Trafik Hastanesi’nde ameliyathane binasının çatı katında yangın çıkınca Fatma Akbaş’ın belfıtığı ameliyatına Özel Bayındır Hastanesi’nde devam edildi. Ameliyat başarılı bir şekilde tamamlandı. 
     Dün binanın çatı katında elektrik tesisatında çıkan kısa devre sonucu yalıtım malzemelerinin tutuşmasıyla başlayan yangın ilk önce ameliyathanedeki personel tarafından farkedildi. İtfaiye ekiplerince bir buçuk saat süren çalışmalar sonucunda söndürülen yangın nedeniyle hastanedeki 106 hasta, 85 refakatçi ve 31 stajyer öğrenci dışarı çıkarılarak, olay yerine gelen ambulanslarla diğer hastanelere sevk edildi. 
     Acil Yardım Hastanesi Başhekimi Doç. Dr. Sacit Turanlı da yaptığı açıklamada yeni bina inşaatının sürdüğünü belirterek, "İnşallah bu olayla yeni inşaatımız hızlanır" dedi. 
     


 GÜNCEL 

























</TEXT>
</DOC>
