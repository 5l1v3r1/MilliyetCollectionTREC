<DOC>
<DOCNO> 36832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/yazar/gunes.html </URL>
<DATE> 2001/08/13/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Döviz neden fren tutmuyor 
</HEADLINE>
<TEXT>

     Herkesin gözü kurda. Kur ise hep seyir halinde. Fren tutmuyor. Kimi bunu Yılmaz’ın ulusal güvenlik kavramını tartışmaya açıp askerle sürtüşmesine, kimi bazı yabancı bankaların kur spekülasyonunu sürdürmesine, kimi de bireylerin veya şirketlerin döviz talep etmesine bağlıyor. 
     Bize kalırsa yerli bankalar açık pozisyon kapamak için de döviz talep ediyor, ama bunu saklıyor. Bazı ihracatçıların döviz bozmadığı da belirtiliyor.. Hepsi olabilir. 
     Bu kadar açıklamaya rağmen döviz talebinin süreceği anlaşılıyor. 
     Şimdiye dek alanlar karda olduğuna göre alım azalsa bile sürüyor. 
     Döviz almak isteyenler dövizin ucuzlaması için Merkez Bankası’nın müdahale etmesini istiyor. Uyanığız ya Geçenlerde ünlü bir işadamının kızı beni aradı ve kurdaki gelişmeden rahatsızlığını ifade etti. Kendisine sordum "tasarruflarınız hangi parada." Yanıtladı "dövizde tabii." "Biriktirdiklerinizle ne yapıyorsunuz ", diye sorduğumda da yanıt aynıydı. Döviz. Kendi kendini vuruyordu. 
     Dün çok şubeli bir bankanın en üst düzey yöneticisi aradı. Döviz kurundan rahatsızlığını ifade etti. "Kur çok yüksek" dedi. Bir ara ben müşterilerine ne tür yatırım önerdiklerini sordum. O da "bunca sıkıntıdan sonra tabii bir miktar döviz öneriyoruz" dedi... 
     Aslında çoğu işadamı kurdan rahatsız. Geçenlerde birkaç sınıf arkadaşımla buluştuk. Onlara sordum "MB müdahalelerle şu anda kuru 1,200,000 TL’ye düşürse ne yaparsınız " Herkesten aynı cevap geldi. "Hemen döviz alırdım." Demek ki hala almayı gözler haldeyiz. 
     İstemese dahi, herkes programın başarılı olmasını engelliyor. Eh o zaman Allah da bize acımıyor. 
     Deutsche Bank karamsar değil. 
     Geçen hafta Deutsche Bank’ın Türkiye raporu çıktı. B-planının gerektiğini belirtiyor. Ankara alternatif stratejileri tartışılabilmeli ve elbette programı yeni kararlarla desteklemelidir. Ancak, B-planları açıklamak mevcut programın saygınlığını düşürür. Rapor özetle şöyle 

</TEXT>
</DOC>
