<DOC>
<DOCNO> 15567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/son/soneko20.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB toplantısında kavga çıktı 
</HEADLINE>
<TEXT>

     Türkiye Odalar ve Borsalar Birliği'nin TOBB Hilton Oteli'nde devam eden ve yaklaşık 350 oda ve borsa başkanının katıldığı toplantıda, Odalar Birliği Başkanı Fuat Miras ile Ankara Ticaret Odası ATO Başkanı Sinan Aygün arasında sert tartışmalar yaşandı. 
     Toplantıda üyelerin konuşmaları devam ederken, ATO Başkanı Sinan Aygün'ün diğer konuşmacılardan önce bir konuşma yapmak için divan başkanınından izin istedi. Aygün'ün bu talebine üyelerden bazıları tepki göstererek, herkesin sırasını beklemesi gerektiğini söyledikleri görüldü. Bu arada TOBB Başkanı Fuat Miras'ın ''Herkesin bir sırası var, sıra ile konuşulsun'' sözleri üzerine, ATO Başkanı Aygün'ün elinde tuttuğu bir kağıdı TOBB Başkanı Miras'a doğru sallayarak, ''Siz sonuç bildirgesini hazırladınız. Bu insanları boşuna niye konuştuyorsunuz '' dediği duyuldu. 
     Bunun üzerine TOBB Başkanı Miras, ''sonuç bildirgesinde sizin konuşmak istediğiniz şeyler konulmamışsa o zaman söylersiniz bunu. Yazıklar olsun size, şov yapmaya gerek yok'' şeklinde konuştu. 
     Miras'ın bu sözleri üzerine Aygün, ''Şov yapmıyorum'' dedi. Tartışmaların uzaması üzerine, toplantıyı yöneten TOBB Ticaret Odaları Konsey Başkanı Ekrem Demirtaş'ın araya girerek salonu sakinleştirdiği görüldü. 
     
     
     




</TEXT>
</DOC>
