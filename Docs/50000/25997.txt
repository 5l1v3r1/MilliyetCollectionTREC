<DOC>
<DOCNO> 25997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/magazin/mag02.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Avşar’a pet şişe yağdı 
</HEADLINE>
<TEXT>

Hülya Avşar Ereğli’de konsere geç çıkınca ortalık karıştı.. Sahneye pet şişe, bozuk para ve terlik yağdıranlar coplandı 
     MUSTAFA ÖZDEMİR 

     EREĞLİ’DE Uluslararası Osmanlı Çileği Kültür Festivali’nde sahne alan Hülya Avşar, gecikince ilçe meydanında önceki gece toplanan 35 bin kişi büyük tepki gösterdi. Önce ıslıklanan, sonra pet şişe, bozuk para ve hatta terlik yağmuruna tutulan Avşar’ın Misafirinizim’ sözlerine rağmen ortam yatışmadı. 
     
     Millet eziliyordu 
     SIK sık konseri kesilen Avşar’a ilerleyen dakikalarda yine pet şişeler atılınca devreye polis girdi. Platformun önündeki tel örgülerden atlayan polisler, ön sıralardaki vatandaşları coplamaya başladı. Yaşanan kargaşada bazı izleyiciler ezilme tehlikesi yaşadı, bazı izleyiciler baygınlık geçirdi. 
     
     Atan şerefsizdir’ 
     OLAYLAR üzerine, sonunda Ereğli Belediye Başkanı Halil Posbıyık sahneye çıktı. Posbıyık’ın Kim bunları atıyorsa şerefsizdir. Böyle yaparsanız Ereğli’ye yakışmaz" sözlerinin ardından, zaman zaman şarkıları kesilse de Hülya Avşar yaklaşık bir buçuk saat sahnede kalarak konserini tamamladı. 
     



 MAGAZİN 














</TEXT>
</DOC>
