<DOC>
<DOCNO> 4309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/spor/spo07.html </URL>
<DATE> 2001/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
CAPRİATİ azmin abidesi 
</HEADLINE>
<TEXT>

Uyuşturucu batağından kurtuldu, Avustralya’da şampiyonluğa koştu 
     Grand Slam’de ilk zaferi 
     AVUSTRALYA Açık’ta tek bayanlar şampiyonluğunu Jennifer Capriati kazandı. Melbourne’deki finalde Hingis ile karşılaşan Capriati, 63 dakika süren maçta korttan 6 - 4 ve 6 - 3’lük setlerle galip ayrılarak, kariyerindeki ilk grand slam şampiyonluğuna ulaştı. 24 yaşındaki Capriati, zafer sonrası gözyaşlarını tutamazken, tribüne koşarak sevincini antrenörü de olan babası ile paylaştı. ABD’li raket böylece 305 milyar liralık ödülü servetine kattı. 
     
Klasmanda yedinciliğe çıktı      1992’deki olimpiyat şampiyonluğu sonrası uyuşturucu ve hırsızlık nedeniyle gözden düşen, ancak yeniden toparlanmayı başaran Capriati, Slovak Nagyova, Hollandalı Oremans, İspanyol Pascual ve Marrero’dan sonra çeyrek finalde ABD’li Seles’i eledi. Yarı finalde ise, ABD’li Davenport’u geçti. Hingis’e karşı altıncı maçında ilk zaferine ulaşan Capriati, dünya klasmanında yedinciliğe çıkarak, yedi yıl sonra ilk kez ilk ona girdi. 
     


 SPOR 





























</TEXT>
</DOC>
