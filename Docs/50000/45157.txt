<DOC>
<DOCNO> 45157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/guncel/gun13.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da gazetecilik yapmak hem pahalı hem de zor 
</HEADLINE>
<TEXT>
Bir odada sekiz kişi kalıyoruz 
Cebrailsaraç'ta, suyu bile olmayan tek tuvaletli eski bir binada yatıyoruz. Yıkık dökük odalar için bizden günde 25 - 50 dolar isteniyor 
     Dünyanın gözünü diktiği Afganistan'a girmeyi başaran 120 gazeteci, son derece zor şartlarda çalışıyor. Duşanbe'de Dışişleri Bakanlığı tarafından akredite edilen gazeteciler, daha sonra Afganistan vizesi alıyor. 300 - 600 dolar karşılığında Kuzey Afganistan'a geçirilen gazeteciler, buradan Penşir’e 500 - 700 dolara taşınıyor. Penşir'e ulaşan gazetecilerin pasaportları alınıyor. Kendilerine günlüğü 100 - 150 dolar olan araçlar veriliyor. Gazeteciler, daha sonra Cebrailsaraç'ta eskiden kulüp olan bir binaya yerleştiriliyor. 
     
     Banyoda odun sobası 
     Gazeteciler odalar için adam başı 25 - 50 dolar ödüyor. Binada tek tuvalet var. O da susuz. Banyoda her gün odun sobası yakılıyor ve isteyenler soğuk ile sıcak suyu plastik leğende karıştırarak yıkanıyor. 
     



 GÜNCEL 




























</TEXT>
</DOC>
