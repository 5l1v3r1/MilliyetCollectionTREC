<DOC>
<DOCNO> 43054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/son/sonspo11.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA Kupasında Mohaçkale ile Rangers maçı Varşova'da oynanacak 
</HEADLINE>
<TEXT>

     Futbolda UEFA Kupası'nda Rusya'nın Anzhi Mohaçkale ile İskoçya'nın Glasgow Rangers takımları arasındaki 1. tur mücadelesinin, tek maç olarak, tarafsız saha olarak belirlenen Polonya'nın başkenti Varşova'da yapılacağı bildirildi. 
     Avrupa Futbol Federasyonları Birliği'nden UEFA yapılan açıklamada, karşılaşmanın, 27 Eylül Perşembe günü Varşova'daki Legia Stadı'nda yapılacağı ve kazanan takımın 2. tura yükseleceği kaydedildi. 
     UEFA Sözcüsü, Rusya Federasyonu'na bağlı Dağıstan Özerk Cumhuriyeti'nin başkenti Mohaçkale'de, bu ülkenin Çeçenistan sınırında meydana gelen çatışmalar nedeniyle güvenlik sorunu çıktığını belirterek, bu nedenle karşılaşmayı Varşova'ya aldıklarını ve karşılaşma saatinin daha sonra belirleneceğini söyledi. 
     Sözcü, buraya gelecek 2 takımın da tüm masrafları ile saha kirasının UEFA tarafından karşılanacağını bildirdi. 
     2 takım arasındaki eşleşmede, kuraya göre ilk maçın Rusya'da oynanması gerekirken, Glasgow Rangers, güvenlik sorunları nedeniyle Mohaçkale'ye gitmeyeceğini ve gerekirse kupadan çekileceğini bildirmiş, önce buna karşı çıkan UEFA, daha sonra karşılaşmanın tek maç olarak tarafsız sahada oynanmasına karar vermişti. 







</TEXT>
</DOC>
