<DOC>
<DOCNO> 36779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/ekonomi/eko03.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Deutsche Bank iyimser 
</HEADLINE>
<TEXT>

Deutsche Bank Türkiye raporunda programın olumlu sonuçlar vereceğini öngördü 
     BARIŞ ERGİN 

     Deutsche Bank, Türkiye ekonomisinin kısa vadede dengede olduğunu açıkladı. Türkiye ekonomisine ilişkin beklenti ve analizlerin yer aldığı yıllık raporda, Deutsche Bank borçlar konusunda ise halen riskin devam ettiğini belirtti. Raporda, IMF’yle programın olumlu sonuçlar vereceği de öngörüldü. 
     Bankacılık sisteminde olumlu ilerlemeler kaydedildiği vurgulanan raporda, devalüasyon sonrasında cari işlemler hesabı artışının 5 milyar dolar veya GSMH’nın yüzde 3’ü kadar olacağı tahmin edildi. Raporda şu ifadeler kullanıldı 
     "Türkiye’nin kredibilitesinin düzelmesi halen zor. Geçmişte, Tütün Yasası ve Telekom konusunda yaşanan krizler Türk politikasına olan güveni sarstı. Enflasyonda hedeflerin şaşması, geleceğe ilişkin şüpheleri artırdı." 
     Ayrıca gelecek birkaç ay içinde enflasyonda bir düşüş beklendiği de belirtildi. Raporda enflasyon oranı bu yıl için yüzde 60, 2002 yılı için ise yüzde 30 olarak tahmin edildi. 
     



 EKONOMİ 

















</TEXT>
</DOC>
