<DOC>
<DOCNO> 28623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/ekonomi/eko06.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Taraftar vergi bekliyor 
</HEADLINE>
<TEXT>

Maliye Bakanlığı, trilyonlarca liralık transfer sözleşmelerine imza atan futbolcuları ve kulüplerini sıkı takibe aldı 
     Maliye Bakanlığı, trilyonların uçuştuğu transfer borsasını sıkı takibe aldı. Gelirler Genel Müdürü Akif Hamzaçebi, futbolcuların ödeyecekleri vergiler konusunda Futbol Federasyonu’nu uyardı. Gelirler Genel Müdürü Hamzaçebi, 21 Haziran’da Federasyon Başkanlığı’na bir yazı göndererek, bu konuda hassasiyetle hareket edilmesini istedi. 
     
     Kulüplere uyarı 
     Yazıda, Gelir Vergisi Kanunu uyarınca sporculara transfer ücreti veya sair adlarla yapılan ödemelerin ve sağlanan menfaatlerin ücret sayıldığı vurgulandı. Bunların gelir vergisi tevkifatına tabi tutulacağı hatırlatıldı. 
     Yazıda, vergi incelemelerinde özellikle transfer ücretlerinin basına yansıyan tutarları ile taraflar arasında yapılan sözleşmelerde yazılı tutarların farklı olup olmadığının gözönünde tutulduğu ifade edildi. 
     Öncelikle dört büyük kulübe gönderilen yazıda, "Spor kulüpleri ve yöneticilerinin cezalı vergi uygulaması ile karşı karşıya kalmamaları için belirtilen hususların profesyonel futbol şubesi bulunan kulüplerimize duyurularak gerekli özenin gösterilmesi" istendi. 
     Bu arada şu ana kadar çeşitli kulüpler adına sözleşme imzalayan futbolcuların, basında yeralan transfer ücretlerine göre milyarlarca lira gelir vergisi ödemeleri gerekiyor. 
     
Hangi futbolcu ne kadar vergi ödeyecek Fenerbahçe Rüştü 368 milyar 560 milyon TL Ogün 293 milyar 560 milyon TL Abdullah 293 milyar 560 milyon TL Ümit Özat 293 milyar 560 milyon TL Ceyhun 153 milyar 560 milyon TL      
Galatasaray Berkant 143 milyar 560 milyon TL      
Beşiktaş Ahmet Dursun 201 milyar 560 milyon TL Tayfur 193 milyar 560 milyon TL Fevzi 129 milyar 560 milyon TL Sertan 93 milyar 560 milyon TL Baya 149 milyar 960 milyon      
Trabzonspor Gökdeniz 83 milyar 560 milyon TL      
     
     NOT Basında yer alan transfer ücretlerine göre hesaplanmıştır. 
     



 EKONOMİ 






















</TEXT>
</DOC>
