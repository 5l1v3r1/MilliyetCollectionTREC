<DOC>
<DOCNO> 46899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/magazin/amag.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Evli çiftler bol bol hobi edinsin’ 
</HEADLINE>
<TEXT>

Kötü biten birer evlilikten sonra, birbirlerini bulan Hazım ile İpek, iki koltuğa pek çok karpuz sığdırıyor ve "Uzun ömürlü bir ilişki için en iyisi bu" diyorlar 
     BULUŞMALAR AHMET TULGAR 

     Tiyatrocu Hazım Körmükçü ve İpek Tuzcuoğlu çifti hem bir çok farklı alanda hem de evlilik konusunda uzman sayılabilir... Hazım, oyunculuğun yanı sıra sunuculuk, müzisyenlik, dalgıçlık ve aşçılık yapıyor. İpek ise oyunculuğun ve sunuculuğun yanında profesyonel dans, spor ve yoga yapıyor. Ve genç çift evlilere şu ortak mesajı veriyor "Bol bol hobi edinin, birbirinizi boğmayın." 
     
     "Hazım’da ışık gördüm" 
İpek, Hazım’la nasıl tanıştınız 
     İpek Onu bir film setinde ilk gördüğümde merdivenlerden iniyordu. Kafamı çevirdim, böyle bir ışık h lesi gördüm. Çok ilginçti, lamba gibi. 
     
Spotların ışığı filan üzerine tutulmuş olmasın... 
     İpek Olur mu, böyle normaldi. "Bu adam hayatımın bir noktasında kesin olacak" diye düşündüm. Çok ilginç bir enerji akımı oldu. O da aynı şeyi hissetmiş. Sonra birlikte yaşamaya başladık hemen. 
     
Kaç senedir evlisiniz 
     İpek Yedi senedir... 
     
Birlikte yaşamanız da bu yedi yılın içinde mi 
     İpek Resmen 1997’de evlendik galiba. Ben evliliğin süresini tutmuyorum. Evlilik önemli değil benim için. Zaten nikahımızı da Assos’da muhtara kıydırdık. Ailelerimize telefonla bildirdik. 
     
Neden Aileleriniz karşı mıydı evlenmenize 
     İpek Hayır ikimizin de ikinci evliliğiydi. 
     
Birlikte yaşamak yetmedi mi de, nik hlandınız 
     İpek Bilmiyorum, ben anı olsun diye yaptım. 
     
İlk evliliklerinizden ağzınız yanmamış mıydı 
     İpek İlk başta, "Hayatta evlenmeyiz" diyorduk. Ama bir şeyi istemeyince, lök diye önüne sunuluyor. Üstelik ailelerimiz de sıkıştırmıyordu bizi evlenelim diye. Onlar da ilk evliliğimden sonra sadece benim mutluluğumu ister olmuşlardı. 
     
İlk evliliğiniz kötü bir deneyim miydi 
     İpek 18 yaşındaydım ve 37 yaşındaki hocamla birlikte yaşayacağım diye tutturmuştum. "Evlenmeden olmaz" deyip zorla evlendirdiler. 
     
     "Kıskançlık ve alkol..." 
Ve kocanızın kıskançlıkları başladı... 
     İpek Ve alkol. Ama bunlar bana hayatı öğretti. 
     
Şimdi bir dizide oynuyorsunuz yine 
     İpek Kanal D’deki Evdeki Yabancı’ dizisinde. 
     
Spor ve dans da devam ediyor... 
     İpek Hele dans, salsa hayatımdaki ikinci aşk oldu. Hazım bir aşkımdı, şimdi bir de dans. 
     
Hazım’ın da, sizin de birçok farklı uğraşınız olduğu için sanki ilişkiniz daha iyi yürüyormuş gibi... 
     İpek Doğru dürüst görüşemiyoruz bile. İnşallah bugün sayenizde görüşeceğiz. Bütün evli çiftlere tavsiye ediyorum farklı hobiler edinmelerini. O zaman birbirlerini boğmuyorlar. Ben mesela yoga da yapıyorum. Bu benim ruhumu dinlendiriyor, kendi özümü yogada yakalıyorum. Salsa tam diğer uçta, salsada da hayatın coşkusunu yakalıyorum. 
     
     "Ritmin peşindeyim" 
Hazım, siz de aslında oyuncusunuz ama şu anda vurmalı çalgılara, ritme takmış durumdasınız. 
     Hazım Aslında dışarıda duyduğumuz şey bir gürültü. Bu kakafoniyi bir düzen içinde sıraladığınız zaman bu ritme dönüşüyor. Bunun peşindeyim. 
     
Hayata bakarken de bu karmaşada kendinize özel ritimler arar, kakafoniden kaçar mısınız 
     Hazım Evet, ritim bana hayata ilişkin çok şey öğretti. Hayatın bir nokta üzerinde bir ritimle döndüğü kanısındayım. 
     
Nerelerde çalıyorsunuz 
     Hazım Karafaki’de çalıyorum. Şu aralar bir Latin müziği grubu kuruyorum. İlk hedefim, bir yıllığına Küba’ya gitmek ve orada müzik çalışmak. 
     
Şurada asılı duran dalgıç kıyafeti ne 
     Hazım 25 senedir dalgıçlık yapıyorum. 
     
Deniz altında ritmi bulabiliyor musunuz 
     Hazım Sualtında derisi çekmeyen, gevşemeyen bir enstrüman yapabilirsem olacak. 
     
Bazen, partilerde İpek’in arkasında çalıyorsunuz. İpek dans ederken ona mı ritim tutarsınız, kendinize, yaptığınız müziğe mi konsantresinizdir 
     Hazım İpek’e bakmam. Beni o an etkileyemez. 
     
Müziği İpek’ten daha mı çok seviyorsunuz 
     Hazım Müzik çalarken müziği severim. 
     
Bu yemek yapma işi nereden çıktı Profesyonel aşçı olarak da çalışıyorsunuz. 
     Hazım Tat alma duygusu herhalde bende fazla gelişmiş. Seviyorum tatmayı. Yunan tarzı deniz ürünleri pişiriyorum profesyonel olarak. 
     
Yeni hobiler edinecek misiniz 
     Hazım İnsanları şaşırtmadan önce ben kendimi şaşırtıyorum içimde yeni yetenekler keşfederek. 
     



 MAGAZİN 











</TEXT>
</DOC>
