<DOC>
<DOCNO> 36553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/yazar/pulur.html </URL>
<DATE> 2001/08/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Mesut Yılmaz'ın dünü, bugünü, ya yarını 
</HEADLINE>
<TEXT>

     YOO, bu kadarı da fazla 
     Ne yani, Mesut Yılmaz, Avrupa'ya yaranmak, şirin görünmek için mi böyle yapıyor 
     Böyle düşünenler, hem hata yaparlar, hem de fena halde yanılırlar. 
     
     MESUT Yılmaz'ın "Avrupa'ya şirin görünmek" gibi, bir özentisi yoktur. 
     Üstelik Avrupa'ya şirin görünmek isteyenlere de çok kızar. Bugün, kendisi gibi düşünmeyenleri "Ulusal Güvenlik Sendromuna" tutulmuşlar gibi suçluyorsa da, o günlerde kendisinde "bölünme sendromu" vardır, hiç güvenmediği Batılıların tutumundan kuşku ve endişe duymaktadır. 
     Şöyle der 
     "Siz kendi siyasi hesaplarınızla, ülkenin menfaatlerini birbirine karıştırdınız ve bir de Batı'ya şirin görünmek sevdasına kapıldınız. Bakın, bu sevdadan vazgeçin. 
     Yani siz, Batı'nın, aman Türkiye bölünmesin, diye bir derdinin olduğunu mu zannediyorsunuz " 
     
     BÖYLE, der Mesut Yılmaz, hele Türkiye'nin terörle mücadelesini kınayan, insan hakları bahanesiyle eleştiren Batılılara da çok sinirlenir "sizi gidi iki yüzlü Batılılar " demeye getirir 
     "Ben, size, burada, bugün bizi kınayan Batılı ülkelerin, kendi bütünlükleri söz konusu olduğu zaman, hürriyetlere getirdikleri kısıtlamalara yüzlerce örnek verebilirim. Kaldı ki, insan hakları sözleşmesinin 10. maddesi, ülke bütünlüğü söz konusu olduğu zaman, düşünce hürriyetinin sınırlanabileceğini kabul ediyor." 
     
     SİZ, 141 ve 142. maddelerin niçin kaldırıldığını biliyor musunuz 
     Yani ANAP ve Mesut Yılmaz'ın "Demokrasilerde her şey söylenmelidir, her görüş açıklanmalı ve savunulmalıdır. Komünizm de, Marksizm de, bilimsel sosyalizm de düşünce ürünü olduğuna göre, onlar da açık açık tartışılmalıdır." diye 141 ve 142. maddeleri kaldırdığını mı sanıyorsunuz 
     O halde aslını öğrenin, Mesut Yılmaz şöyle diyor 
     "Komünizm çöktüğü ve artık devlet için tehdit olmaktan çıktığı için 141 ve 142'yi kaldırdık." 
     
     MESUT Yılmaz dün - 1994 bütçesinde - bunları söyler, sonra "Avrupa'nın yolu Diyarbakır'dan geçer" virajını alır ve gelir "Ulusal Güvenlik Sendromu"na dayanır. Mesut Yılmaz'a göre birilerinin çıkıp "Türkiye'de şeriat devleti kurulmalıdır" demesinin laiklik ilkesini ortadan kaldırıp kaldıramayacağı tartışılmalıdır. 
     Aynı biçimde "Türkiye bölünmelidir " diyenlerin de Türkiye'nin bölünmesine, neden olup olmayacakları da tartışılmalıdır. 
     Mesut Yılmaz'a göre, her ikisinde de tehlike yoktur. 
     
     MESUT Yılmaz'ın dün, bugün söyledikleri budur. 
     Ya yarın söyleyecekleri 
     İşte, asıl önemli olan da budur. 
     
     







Avrupa ve 'güvenlik' 


Yaşam dersleri 


Önce Meclis'e bakalım 


Asker askerliğini, sivil sivilliğini bilecek 


Atanmışla seçilmiş İtilmiş'le Kakılmış 


Öğretmen atamaları ne zaman yapılacak 


Zihniyet meselesi 


Merkez Bankası 


Şeriatçı değilim desem inanır mısınız 


Mesut Yılmaz'ın dünü, bugünü, ya yarını 


Solda tarihi buluşma 


Guru Terim 5 Kasım'da karşımızda 


Babanızla nasılsınız Kadın mısınız 


Artık kapkaç gaspın içine giriyor 


Laf kıtlığında... 


Şimdiki kızlar harika 


</TEXT>
</DOC>
