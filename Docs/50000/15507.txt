<DOC>
<DOCNO> 15507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/yasam/yas01.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüz yalan ölüm gerçek 
</HEADLINE>
<TEXT>

Cinayet kurbanı Avşar Sıla dün gözyaşları içinde toprağa verildi. Küçük kıza yapılan otopside tecavüze uğramadığı ortaya çıktı... 
     ERDOĞAN PAÇİN - ALİ ÖZKAYA - SAVAŞ ILGAZ - MUSTAFA OĞUZ Balıkesir DHA 

     Balıkesir’in Susurluk ilçesinde, 11 yaşındaki Avşar Sıla Çaldıran adlı kız çocuğu dün toprağa verildi. Olayın ardından yaşanan gerginlik yerini sessizliğe bırakırken, ilçede 3 günlük içki yasağı getirildi. Recep İpek tarafından tecavüz edilip öldürüldüğü ileri sürülen Çaldıran’a yapılan otopside tecavüze uğramadığı’ tespit edildi. 
     
     3 gün içki yasak 
     Küçük kızın, Recep İpek’in evinde iple boğularak öldürülmüş halde bulunmasından sonra çıkan olaylar üzerine Bursa, İzmir ve Balıkesir’den takviye olarak ilçeye gelen çevik kuvvet ekipleri, yoğun güvenlik önlemleri aldı. İlçede 3 günlüğüne içki satışı yasaklandı, içkili restoranlar da 3 gün için kapatıldı. 
     
     Darp da yok 
     Bu arada Avşar Sıla Çaldıran’ın, Bursa Adli Tıp Kurumu otopsisi de tamamlandı. Bursa Cumhuriyet Savcısı Cemil Kuyu, otopside iple boğularak öldürüldüğünün belirlendiğini kaydederek şöyle konuştu "Cesedinde darp ve cebir izine rastlanmayan Çaldıran’da ırza geçmeye ilişkin herhangi bir bulgu elde edilemedi. Çaldıran, otopsiye göre bakire." 
     
     Sıla’nın balığı da öldü 
     Çocuklarını kaybetmenin acısıyla yanan Nihal - Salim Çaldıran çifti, dün kızlarını toprağa verdiler. Anne Nihal Çaldıran, tabutun üzerine konulan kızının okul formasına sarılarak gözyaşı döktü. Sıla’nın kardeşi Nazlıcan da cenazede yaşlı gözlerle etrafta olup bitenleri izliyordu. Aile dün sabah Afşar Sıla’nın odasına girdiklerinde de kötü bir sürprizle karşılaştılar kızlarının kendi adını verdiği balığı Sıla’ da ölmüştü. 
     
Zanlı Recep İpek’in annesi Oğlum yaptıysa asılsın’      Katil zanlısı Recep İpek’in 3 çocuğu ve hamile olan eşini sürekli dövdüğü, alkol aldığı, kumar oynadığı belirtildi. Balıkesir’in Susurluk İlçesi’nde öldürülen 11 yaşındaki Avşar Çaldıran’ın katil zanlısı olarak aranan Recep İpek’in annesi Ayşan İpek ise şöyle konuştu "Oğlum yaptıysa asılsın. Sütümü ona helal etmem. Utancımdan sokağa çıkmıyorum. Bu olay, tüm Doğulular’a mal edilmesin" 
     
Kürtlere kızıp, MHP’linin dükkanını yaktılar      Susurluk’ta meydana gelen olayın ardından onlarca kişi sokaklara döküldü... "Kahrolsun Kürtler, Kahrolsun PKK" diyerek etrafa saldıranlar pek çok ev ve işyerini tahrip etti. Ancak Recep İpek’in çalıştığı ve olaylarda ateşe verilen Şahinler Dinlenme Tesisi’nin, Sadık Çetin’e ait olduğu ancak MHP Susurluk İlçe Başkan Yardımcısı Dursun Oruç tarafından işletildiği ortaya çıktı. 
     


 YAŞAM 




















</TEXT>
</DOC>
