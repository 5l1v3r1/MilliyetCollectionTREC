<DOC>
<DOCNO> 2432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/yasam/yas15.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Teksas’ta insan avı 
</HEADLINE>
<TEXT>

Cezaevinden kaçan yedi azılı mahk m her yerde aranıyor 
     Teksas Conally Cezaevi’nden 13 Aralık’ta kaçan yedi azılı katil ve saldırganı ele geçirebilmek amacıyla ABD’de, ünlü soyguncular Bonnie ve Clyde’dan bu yana düzenlenen en büyük insan avı sürüyor. 
     Çoğu cinayet, adam kaçırma ve ırza tecavüzden yaşam boyu hapse mahkum olan yedi kaçağın yanında 60 silahtan oluşan bir cephanelik bulunduğu ve her birinin gözünü kırpmadan adam öldürebilecek karakterde oldukları bildirildi. 
     Cezaevinden akıl almaz bir plan uygulayarak kaçmayı başaran tutukluların adları George Rivas, Joseph Garcia, Randy Halprin, Larry Harper, Patrick Murphy, Donald Newburry ve Michael Rodriguez. 
     
     Polisi öldürdüler 
     Kaçaklar 14 Aralık’ta Pearland’da bir "Radio Shack" mağazasını soyarak binlerce dolar değerinde telsiz dinleme ve polis scanner cihazı çaldılar. Son olarak Noel günü Irving’de ortaya çıkan kaçaklar, bir mağazayı soydular ve çok sayıda silah çaldılar. Haydutlar, kendilerine engel olmak isteyen 29 yaşındaki Aubrey Hawkins adlı polis memurunu da 11 yerinden vurarak öldürdüler ve kaçarken cesedini arabalarıyla çiğnediler. 
     


 YAŞAM 



























</TEXT>
</DOC>
