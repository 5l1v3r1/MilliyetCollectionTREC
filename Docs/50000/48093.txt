<DOC>
<DOCNO> 48093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/ekonomi/eko02.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel emeklilik olsaydı durgunluk olmazdı 
</HEADLINE>
<TEXT>

Sektörde küçülme yaşandığını bildiren Yapı Kredi Sigorta Genel Müdürü Erhan Dumanlı, Bireysel emeklilik başlatılsaydı bir hareketlilik olabilirdi’ dedi 
     FİNANS SOHBETLERİ KADİFE ŞAHİN 

     Sigortacılığın kriz ve ABD’deki terörist saldırıdan önemli ölçüde etkilendiğini bildiren Yapı Kredi Sigorta Genel Müdürü Erhan Dumanlı, özel emeklilik yönetmenliklerinin bir an önce çıkarılmamasını eleştirdi. 
     "Türkiye’de jetonumuz geç düşüyor" diyen Dumanlı, "10 yıl önce başlasaydı, en az 15 milyon dolar fon birikirdi" dedi. Dumanlı, "Ancak Türkiye’de daima popülizim ve siyaset peşinde koşan devlet, halkın menfaatine olan ve dünyada bütün ülkelerin uyguladığı bu tip olaylara yeşil ışık yakmıyor. Mantığını anlamak çok zor" diye konuştu. 
     Hayat sigortalarının büyük bir durgunluk içinde olduğunu bildiren Dumanlı, Hazine’nin daha önce 7 Ekim’de tamamlayacağını bildirdiği özel emeklilik yönetmenliklerini h l bitirmediğini söyledi. Dumanlı, bireysel emeklilik poliçelerinin satışının 2002’de Şubat veya Mart’ta başlamasını beklediğini kaydetti. 
     
Sektörde ne oranda bir küçülme olabilir 
     Altı aylık prim artışı yüzde 40. Yıl sonunda bir yıl önceki prim artışına göre yüzde 25 - 30 artış olur. Enflasyonun altında. Enflasyon yüzde 60 ise yarısı düşmüş olur. 
     
11 Eylül sektörü nasıl etkileyecek 
     11 Eylül saldırısının neden olduğu sigorta zararının minimum 35-40 milyar, maksimum da 50-70 milyar dolar olmasını bekliyor. 
     Büyük sigorta şirketleri bu tür büyük olayların içinde. Dolayısıyla bizim yurtdışında çalıştığımız büyük reasürans şirketleri, 2 milyar, 1 milyar, 500 milyon dolar gibi tazminatlar ödeyecekler. Uğradıkları zararları anlaşmalarda telafi edecekler. 
     
Aldığınız tepkiler var mı 
     İlk hareket bir Amerikan şirketinden geldi. Terörizm konusunda anlaşma yapmak istemediğini iletti. "Ben bu primi istemiyorum, riski kendi bünyende tut" diyor. Türkiye’de bu kadar büyük bir prim hacmini bünyesinde tutabilecek bir sigorta şirketi yok. Dünyada hiç bir sigorta şirketi bunu tek başına yapamaz. Eğer terörizm riski reasürans anlaşmalarının dışında bırakılırsa o zaman Türkiye’deki şirketler büyük bir prim kaybına uğrar. 
     Fiyatlar yükseleceğinden Türkiye’de bazı insanlar sigorta almakta zorlanacak. Prim hacmi düşüyor. Prim hacmi düşerken hasarlar yükselir. 2001 sonunda ve 2002 yılında bizi bekleyen en büyük tehlike maliyetlerin artışından dolayı hasar maliyetlerinin yükselecek olması. 
     
Bütçe konusunda iyimser değilim’      Bütçe hedeflerinde kötümser olduğunu kaydeden Dumanlı, "Yüksek faizle devam eden şu andaki iç borçlanmanın nasıl devam ettirilebileceğini düşünemiyorum" dedi. Türkiye’nin taze para ihtiyacının olduğunu vurgulayan Dumanlı, "Bu taze para ne şekilde temin edilecek, gelmezse ne olacak Bu soruların yanıtını verebilen var mı " diye konuştu. Dışardan ek yardımın gelmemesi halinde Türkiye’de kötümser bir senaryonun hazırlan-ması gerektiğini bildiren Dumanlı, "Bu durumda hedefler tutmaz" dedi. 
     
Milli Reasürans’ın tekel devri bitti’      Sektörde tekel konumunda olan Milli Reasürans’ın artık bu misyonunu tamamladığını ifade eden Dumanlı, "Milli Reasürans, sigortacılık gelişirken sermaye yapısı yeterli olmayan şirketlere destek olmak ve primlerin yurtdışına çıkışını önlemek için kurulmuştu" dedi. Dumanlı, "Bence Milli Reasürans’ın tekel olması artık sona ermeli. 10 yıldır sektör her türlü rekabetin içinde. Buna rağmen Tekel devam etsin, topladığımız primleri Milli Reasürans’a verelim’ anlayışı çağdışı bir anlayıştır" diye konuştu. 
     



 EKONOMİ 
















</TEXT>
</DOC>
