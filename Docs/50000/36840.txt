<DOC>
<DOCNO> 36840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/son/sondun01.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İntihar saldırısında faciayı lokanta sahibi önlemiş 
</HEADLINE>
<TEXT>

     İsrail'in Hayfa kenti yakınındaki Kiryat Motzkin kasabasında lokantaya düzenlenen bombalı intihar saldırısında, muhtemelen çok sayıda ölümü, lokanta sahibinin önlediği açıklandı. 
     Associated Press Ajansı'nın haberine göre, ''Wall Street'' isimli kahvehane-lokantanın sahibi Aharon Roseman, intihar komandosu İslami Cihad Üyesi Muhammed Nasır'ın 28 lokantaya yaklaştığını gördüğünü söyledi ve o anı şöyle anlattı 
     ''Saldırganı üzerine sarılı bombayla yaklaşmakta olduğunu gördüm ve üstündeki fitili ateşlediğini farkettim. O an kaptığım sandalyeyi üzerine fırlattım ve kendimi duvar arkasına attım. Duvar beni kurtardı.'' İslami Cihad'ın intihar eylemcisinin babası Mahmud Nasır, Kuzeybatı Şeira'daki Kabatya beldesinde yaptığı açıklamada, oğlunun, 6 hafta öncesine dek Filistin güvenlik güçlerinde görevli olduğunu ve şehit olmak için eyleme karar verdiğini anlattı. Hayfa'nın güney banliyösü konumundaki Kiryat Motzkin'deki patlamada, hastane kaynaklarına göre 50 kişi yaralandı. Uluslararası ajanslar, yaralı sayısını 15-20 olarak da verdiler. Çoğu yaralının durumunun hafif olduğu kaydedildi. 







</TEXT>
</DOC>
