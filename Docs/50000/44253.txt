<DOC>
<DOCNO> 44253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/son/sontur01.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP Trabzon Milletvekili Eyüp Aşık partisinden istifa etti 
</HEADLINE>
<TEXT>

     ANAP TBMM Grup Toplantısı'na katılan Aşık, toplantıdan sonra istifasını vermek üzere TBMM Başkanlığı'na gitti. 
     Burada görevli bulamayan Aşık, daha sonra Genel Evrak ve Arşiv Müdürlüğü'ne geçen Aşık, burada da görevlinin gelmesi için bir süre bekledi. 
     Aşık, görevli beklerken, yanına ANAP Genel Başkan Yardımcısı Erkan Mumcu gelerek bir süre konuştu. İkna olmayan Aşık, gelen görevliye, ''Üyesi bulunduğum ANAP'tan istifa ediyorum. Gereğini arz ederim'' yazılı istifa dilekçesini verdi. 
     Aşık, gazetecilere de açıklamalarda bulundu. 
     Grup toplantısında kendisine söz verilmediğini bildirden Aşık, ''Söyleyeceğim 1-2 cümle vardı. Partiyle kavgaya, savaşa girmiyorum. 
     Arkadaşlara veda edecektim dostça ayrılmak için'' diye konuştu. 
     Herkesin istifanın sebebini merak ettiğini anlatan Aşık, şunları söyledi 
     ''Şu anda Türkiye'nin içinde bulunduğu bunalım makul hiçbir sebeple izah edilemez. Türkiye'nin bugünkü potansiyeli 10 sene evveline göre çok çok daha iyi olmasına rağmen böyle bir bunalımı hakketmemiştir. Bu bunalımın tek sebebi yanlış yönetimdir. Ben bu yanlışa daha fazla ortak olmak istemiyorum. 
     Partimin koalisyon ayrılması mümkün değil. Bu durumda ben daha fazla ortak olmak istemiyorum. Partim iyiye gitmiyor. Hükümet iyiye gitmiyor. ülkem iyiye gitmiyor. Halkın durumu iyeye gitmiyor. Ve yakın gelecekte iyiye gideceğine dair hiçbir emare yok. Onun için partimden ayrılmak istiyorum. 
     Çocuklarımdan, eşimden ayrılmak kadar zor bir işi yapmak durumundayım. Bu bunalımdan Türkiye'nin çıkması için siyaseten yapabileceğim birşey varsa onu yaparım. Ama bugün için o ortam benim için gözükmüyor. Olduğu zaman bunu yapmaya çalışırım.'' Aşık, DYP'ye katılacağı yolundaki haberlerin hatırlatılması üzerine, ''Bugün için öyle bir kararla yola çıkmadım'' dedi. 
     Başka bir soru üzerine de Aşık, Hükümet'in değişmesi gerektiğini ileri sürerek, böyle bir durumda gerekli desteği vereceğini ifade etti. 
     
     Meclisteki sandalye sayısı 
     TBMM'deki sandalye dağılımı, Trabzon Milletvekili Eyüp Aşık'ın istifasıyla değişti. 
     Aşık'ın istifasıyla ANAP'ın Parlamento'daki sandalye sayısı 85'e düşerken, bağımsızların sayısı ise 19'a çıktı. 
     
     
TBMM'deki son sandalye dağılımı şöyle DSP 131 MHP 126 ANAP 85 DYP 80 AKP 52 SP 48 BAĞ. 19 BOŞ 9 TOPLAM 550 
     






</TEXT>
</DOC>
