<DOC>
<DOCNO> 15447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/dunya/dun02.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Turner’dan10 emir 
</HEADLINE>
<TEXT>

     MOSKOVA Milliyet 

     Rus NTV kanalının hisselerini almak için girişimlerini sürdüren CNN’in kurucusu Ted Turner, çalışanların uymasını istediği ilkeleri şimdiden belirledi. 
     İzvestiya gazetesinin manşetten duyurduğu "Turner ilkeleri" şu 10 maddeden oluşuyor 
     1- NTV halka hizmet edecek ve yayın politikasını sahibi, siyasi partiler ve iktidardan bağımsız olarak belirleyecek. 
     2- NTV haberleri adil ve tarafsız olacak, sadece gerçeklere yer verecek. 
     3- NTV, Rus dili ve kültürünün gelişmesine katkıda bulunacak, aile kurumu gibi toplumsal değerlere ağırlık verecek. 
     4- NTV, Rusya’yı zengin maddi ve manevi değerlere sahip bir ülke olarak gösterecek. 
     5- NTV, programlarında yüksek ahlaki değerlere uyacak ve Rus toplumunun çok uluslu kültürüne ve geleneklerine saygı gösterecek. 
     6- NTV, Rus toplumunun bütün kesimlerinin görüşlerini yansıtacak. 
     7- NTV, iktidara, herhangi bir siyasi partiye ya da kişiye muhalefette olmayacak. 
     8- NTV, yolsuzluklara ve dezenformasyona karşı mücadele edecek. 
     9- NTV gazetecileri, en zor ve tartışmalı soruları gündeme getirecek ancak yanıt bulmayacak, yorum yapmayacak ve kararı izleyiciye bırakacak. 
     10- NTV, gelir elde etme uğruna ilkelerinden ödün vermeyecek. 
     


 DÜNYA 













</TEXT>
</DOC>
