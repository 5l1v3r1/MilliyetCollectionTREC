<DOC>
<DOCNO> 29115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/son/soneko14.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 211.40 puan artışla 1. seansı 11,250.78 puandan tamamladı. 
     Hisse senetleri ortalama yüzde 1.91 oranında değer kazandı. Borsa, Hazine ihalesi sonrası rahatlayan piyasaların moraliyle güne yüksek başladı. 10,082 puan seviyesinde açılan seansın başlarında 11,359 puana kadar yükselen Endeks, kar realizasyonlarıyla bu seviyeden döndü. İlk bir saat 11,181 puan seviyesinde geçildi. 
     Seansın ikinci yarısında da alış ağırlıklı, ancak temkinli seyreden piyasa yaklaşık 100 puanlık bir aralıkta yatay seyretti. Ulusal-100 Endeks, seansın sonlarında gelen alımlarla 11,250.78 puandan kapanış yaptı. 
     Kapanışta mali endeks 297.55 puan artışla 16,205.74 puana, hizmet endeksi 81.55 puan artışla 6,509.01 puana, sınai endeksi de 179.68 puan artışla 8,659.50 puana yükseldi. 
     Önceki kapanışa göre mali grup hisseler ortalama yüzde 1.87, hizmet grubu hisseler yüzde 1.27, sınai grubu hisseler de yüzde 2.12 oranında değer kazandı. 1. seansta işlem gören toplam 285 hisse senedinden 205'i değer kazandı. 25 hisse senedi değer yitirirken, 55 hissenin fiyatında ise değişiklik olmadı. 
     Seansta, 191 trilyon 500 milyar 78 milyon liralık işlem hacmi oluştu. 1. seansta, Doğan Holding, Yapı Kredi Bankası, Doğan Yayıncılık, Koç Holding ve Sabancı Holding en yoğun işlem gören hisseler oldular. 






</TEXT>
</DOC>
