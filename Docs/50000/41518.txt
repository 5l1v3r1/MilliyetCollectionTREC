<DOC>
<DOCNO> 41518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/spor/spo15.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Saunada öldü      JAPONYA Olimpiyat Komitesi Başkanı Yushira Yagi, Osaka kentindeki bir otelin saunasında ölü bulundu. 72 yaşındaki Yagi, önceki akşam saunada cansız bir şekilde bulunduktan sonra acilen hastaneye kaldırıldı ancak iki saat önce hayatını kaybettiği anlaşıldı. Olimpiyat Komitesi yetkilileri ve doktorlar, Yagi’nin ölüm nedeni hakkında bir açıklama yapmaktan kaçındılar. 
     
Bursaspor’da ceza kapıda      BURSASPOR yönetiminin, alınan başarısız sonuçlar nedeniyle futbolculara ceza kesmesi bekleniyor. Teknik Asbaşkan Nihat Şengezer, "Takımı tanıyamıyoruz. Böyle şey olmaz. Kötü gidişi artık durdurmalıyız" dedi. Yönetimin ilk toplantıda radikal önlemler alacağını belirten Şengezer, "Hocamızdan memnunuz. Ancak oyunculara kesinlikle taviz verilmeyecek" dedi. 
     
Şen ailesi Spor Ekspres’te      ETV’DE yayınlanan Spor Ekspres programında bu hafta Fenerbahçe’nin eski başkanı Ali Şen ve oğulları Adnan ile Metin Şen konuk edilecek. Oğuz Dizer’in hazırlayıp, sunduğu program saat 21.05’te başlayacak. 
     



 SPOR 


























</TEXT>
</DOC>
