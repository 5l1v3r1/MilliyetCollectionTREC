<DOC>
<DOCNO> 39581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/son/sontur14.html </URL>
<DATE> 2001/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yener Yermez'in çevresindeki çember daralıyor 
</HEADLINE>
<TEXT>

     Üzeyir Garih cinayeti zanlısı firari erin çevresindeki güvenlik çemberi daralıyor. Firari Er Yermez'in İstanbul'dan ayrılmadığı belirlendi. Yermez son telefon konuşmalarını İstanbul'un Anadolu yakasından yaptı. Cinayetin bir numaralı sanığı Anadolu yakasında sürekli yer değiştirerek dolaşıyor. 
     Cinayeti aydınlatmak için aralıksız sürdürülen çalışmalarda teknik takibe de devam ediliyor. 
     Teknik takip çerçevesinde Yener Yermez'in telefonları önemli ipuçları oluşturuyor. Zanlının son olarak dün geceyarısından sonra sat 02 00 sıralarında dayısını İstanbul'dan bir ankesörlü telefondan aradığı saptandı. 
     Zanlının İstanbul'da gidebileceği tüm adresler kontrol altında tutuluyor. Kentten ayrılmaması için otobüs garajları, tren garları ve havalanında da önlem alındı. 
     Gece parklar ve sabahçı kahveleri de taranarak Yener Yermez'in çevresindeki çember daraltılıyor. 
     







</TEXT>
</DOC>
