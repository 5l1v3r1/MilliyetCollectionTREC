<DOC>
<DOCNO> 25921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/yazar/okur.html </URL>
<DATE> 2001/06/09/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Paranın adresi... 
</HEADLINE>
<TEXT>

     Yatırım ciddi iş... Yatırım konusunda bilgi vermek de öyle... Her gün bir yığın yorumcuyu dinliyorsunuz, okuyorsunuz. Bilgi almaya çalışıyor ve birikimlerinizi değerlendirmeye çalışıyorsunuz. Biz de aynen sizin gibi gelişmeleri izliyor, ne olabilir sorusuna yanıt arıyoruz. Hepimiz biliyoruz ki Türkiye’de piyasalar çok ama çok dinamik. 
     Dolar, faiz, borsa cephesinde göstergeler dakika dakika değişiveriyor. Piyasalar pamuk ipliğinde gidip geliyor. Siyasetle veriler arasında gidip gelen bilgi, haber bir anda kafaları karıştırıyor. Ve yatırımcı haklı olarak sıkılıyor, sinirleniyor. Biliyoruz ki yorumlar sıkıcı, zevksiz... Ancak elinizdeki para ile üç ay ya da daha uzun vadeli yatırım yapmak için kafanız çok karışık. Ne yapacaksınız 
     Biz de işin uzmanlarına soruyoruz 
     Öcelikle haziran - ağustos dönemi borç takası sorununun çözümüyle kolay atlatılacak gibi görünüyor. Eylül ayı ile birlikte siyaset yeniden gündemin ana maddesi olacak. Bu durumda eğer "yok kardeşim, ben kimseye güvenmiyorum diyorsanız adresiniz belli Gider, dolar alır ve dalgada sörf yapmaya başlarsınız. 
     Diyelim ki "Ne bileyim, kafam karışıveriyor işte, dolar da beni korkutuyor" diyorsanız yani kararsızlık içindeyseniz, repo ve kısa vadeli mevduat sizin için en akıllı yol gibi görünüyor. Eger, "biz ne krizler gördük. Yatırım risk demektir" diyorsanız bu kez yolunuz Hazine bonosu ve hisse senedi piyasasına düşer. 
     Ancak biz, kurumsal yatırımcı diye tutturduk. Çünkü sermaye piyasalarının fon yaratmasının, yatırımların tabana yayılmasının ve bu piyasanın derinleşmesinin başka yolu olmadığını biliyoruz. 
     Yatırım fonları, yatırım ortaklıkları ve bireysel emeklilik fonları sermaye piyasasının en önemli kurumsal yatırımları. Ancak yatırımcı bilgi sahibi değil, bunu yatırımcıya anlatmakla yükümlü kurumlar bize göre görevini tam olarak yerine getiremiyor. 
     Dernek bir yarışma düzenliyor. Yarışmaya katılmak isteyenler 24 Aralık 2001’e kadar başvurabilecekler. Yarışma herkese açık. İsteyen katılabiliyor. 
     Ve birinciye 7 milyar olmak üzere ilk üçe girene toplam 12 milyar lira ödül veriliyor. 
     Seçici kurulda ise SPK Başkanı Dr. Doğan Cansızlar, İİMKB Osman Birsen, Aracı Kuruluşlar Birliği Başkanı Yusuf Ziya Toprak, İSO Başdanışmanı Dr. Atilla Karaosmanoğlu, Galatasaray Üniversitesi’nden Porfesör Bülent Pamukçu, Koç Üniversitesi’nden Prof. Seha Tiniç, Boğaziçi Üniversitesi’nden Doçent Dr. Cevdet Akçay yer alıyor. 
     
     







Liberal İslam 


Madalyon... 


Hırsız mı, değil mi 


Vart ve triandafilo 


Umut patlaması yapacak bir hareket... 


Şeffaf medya 


İbrahim Arıkan 


Kopya ve hortum 


Reforma devam... 


Paranın adresi... 


Blair'in zaferi 


Tasarruf sağlayıp para kazanıyorlar 


Belediye yasaları 


Sumela Manastırı 


</TEXT>
</DOC>
