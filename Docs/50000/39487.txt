<DOC>
<DOCNO> 39487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/spor/spo03.html </URL>
<DATE> 2001/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu’ya kanca 
</HEADLINE>
<TEXT>

Rumen teknik adam, Şampiyonlar Ligi’ndeki rakipleri İtalyan Lazio’dan transfer teklifi aldığını söyledi, "gidebilirim" dedi 
     Çok özledim’ 
     GALATASARAY Teknik Direktörü Lucescu, Romanya’da katıldığı bir radyo programında İtalya’nın Lazio takımından transfer teklifi geldiğini açıkladı. Canlı yayında birbirinden ilginç yorumlar yapan Rumen hoca, "Zaten her yıl en az iki kulüp beni çağırıyor. Romanya’ya geri dönmeyi hiç düşünmüyorum. İtalya’yı çok özledim, gidebilirim" ifadelerini kullandı. 
     
     Karar aşamasında 
     ŞAMPİYONLAR Ligi’nde Lazio ile oynayacakları maçı beklediğini de kaydeden Lucescu, "Rakibimiz kötü günler geçiriyor. Dino Zoff’un yerine beni istiyorlar. İstanbul’daki maçtan sonra kararımı vereceğim" diye konuştu. Rumen, hoca Brescia’nın başında iken, Hagi’yi Barcelona’ya yolladığını, Popescu’nun ayrılmasını da kendisinin onayladığını kaydetti. 
     
Fatih davası      TRANSFERLER nedeniyle sık sık FIFA’lık olan Galatasaray, şimdi de Fatih Akyel için başvuruda bulundu. Bedelsiz olarak Real Mallorca’ya giden Fatih’in transferinden, altyapıdan yetiştiği için bir milyon dolar talep eden Sarı - Kırmızılı yönetimin bu isteği, haklı bulundu. Yetkililer, önümüzdeki ay toplanıp, Galatasaray’a bir milyon dolar verilmesi yönünde karar alacaklar. 
     SARI - Kırmızılılar’ın istediği Atletico Madridli Kiko’nun ise talipleri arttı. Bayern Münih’in de istediği Kiko ile bir kez daha görüşülecek. Yönetimin, Sturm Grazlı Fleurqin ile de prensipte el sıkıştığı öğrenildi. Galatasaray, Metin Oktay Tesisleri’nde yapacağı idmanla Antalya maçının hazırlıklarına başlayacak. Sakatlıkları süren Hakan ve Ümit Karan’ın tedavilerine devam ediliyor. 
     
Jardel’de bugün      Lizbon devrede 
     GALATASARAY’IN Brezilyalı golcüsü için devreye giren Portekizli Sporting Lizbon, altı milyon dolar artı Çek Hornath, Belçikalı Mpenza ve eski Yozgatlı Ayew’i önerdi. Fransız Marsilya ise dört milyon dolar için teminat mektubu veremeyeceğini açıkladı. Sarı - Kırmızılı yöneticiler her iki kulübe de, teklifleri üzerinde düşünüp bir karara varacaklarını bildirdiler. 
     
     



 SPOR 

































</TEXT>
</DOC>
