<DOC>
<DOCNO> 1642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/yasam/ayas.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Ordusu’nda RAMBO’ diyeti 
</HEADLINE>
<TEXT>

Amerikan Silahlı Kuvvetleri, 3 bin askeri aşırı kiloları nedeniyle’ ordudan kovdu diyetçileri işe aldı. Artık her birimde bir beslenme uzmanı olacak 
     LEYLA ATAMAN İstanbul 

     Daha çok kadınların belası’ kilolar, şimdilerde Amerikan ordusunun da gündeminde... Çünkü Amerikan Silahlı Kuvvetleri, "aşırı kiloları nedeniyle" 3 bin askerin işine son verdi. 
     Pentagon’dan yapılan açıklamada, Florida Panama City Hava Üssü merkez olmak üzere, tüm orduda diyet programı başlatıldığı, bu amaçla kadrolu beslenme uzmanları görevlendirildiği belirtildi. 
     
     Sağlıklı beslenme Sıkı egzersiz 
     Askerler için artık diyet ve yağsız ürünler alınacak. Mutfaklarda kızartma yasaklanırken, sadece haşlanmış ya da ızgara yiyecekler hazırlanacak. 
     Bütün askerlerin ezgersiz sınıflarına devam etmesi de zorunlu hale getirilecek. Zayıflama programının sorumlusu Karl Freidl, bu durumu şöyle anlatıyor "Maalesef bu durum utanç verici. Ordu mensuplarına ve kariyerlerine milyonlarca dolar harcama yapılıyor, onlar kilolarına, zinde kalmaya dikkat etmiyorlar. Her yıl daha fazla şişmanlıyorlar. Bu amaçla tüm ordu mensuplarına sağlıklı beslenme kurallarını öğretmek için kurslar düzenliyoruz, ordudaki her birimde sadece bir kişi fitness ve beslenmeden sorumlu olacak." 
     
     Sadece askere değil, her eve lazım 
     California Üniversitesi de aşırı şişmanlığın, Amerikan halkının en önemli toplumsal sorunu olduğunu açıklandı. 
     Dr. Gorden Jensen, "Amerikan halkının yüzde 18’i aşırı şişman, yüzde 55’i fazla kilolu. Kendi kendine ayakkabılarını bağlayamayan, eve hapis yaşamak zorunda kalan, toplum önüne çıkamayan binlerce aşırı şişman var. Bu kişilerin zayıflatılması için mutlaka rehberlik eden ve motivasyonu sağlayan beslenme uzmanları kontrolüne ihtiyaçları var" diye konuştu. 
     
     Bu diyeti kadın asker de yapacak.. 
     1. GÜN Sabah 2 adet haşlanmış yumurta, 3 dilim kızarmış ekmek, şekersiz çay ya da kahve. 
     Öğle 100 gram haşlanmış brokoli, 3 - 4 bardak yoğurt, 1 elma. 
     Akşam 300 gram ızgara tavuk, limon ve sirkeli bol yeşil salata. 
     2. GÜN Sabah 1 tabak dil peyniri, domates, salatalık, 3 dilim ekmek, şekersiz çay veya kahve. 
     Öğle 30 gram ızgara yağsız kırmızı et, yarım su bardağı haşlanmış makarna, 1 bardak yoğurt, bir portakal. 
     Akşam 1 tabak haşlanmış karnıbahar zeytinyağlı 
     3. GÜN Sabah 1 tabak mevye salatası, şekersiz çay kahve . 
     Öğle 100 gram rendelenmiş havuç, üzerine 1 bardak yoğurt. 
     Akşam 30 gram ızgara balık, 2 haşlanmış patates, yeşil salata. 
     4. GÜN Sabah 2 sahanda yumurta, 3 dilim kızarmış ekmek, domates, salatalık, şekersiz çay veya kahve. 
     Öğle Yarım bardak pilav, ızgara domates, biber, 1 muz. 
     Akşam Soğan çorbası, 100 gram sebzeli mantar sote. 
     5. GÜN Sabah 1 bardak greyfurt suyu, 2 haşlanmış yumurta, 3 dilim kızarmış ekmek, çay veya kahve. 
     Öğle 2 haşlanmış mısır, 1 tabak yeşil salata, 1 bardak yoğurt. 
     Akşam 1 kutu konserve ton balığı, yanında bol salata. 
     6. GÜN Sabah 1 kase sütlü mısır gevreği... 
     Öğle 100 gram ızgara karışık sebze, 1 portakal 
     Akşam 30 gram ızgara tavuk, yarım bardak haşlanmış makarna, yanında bol yeşil salata, 
     7. GÜN Sabah 1 tabak meyva salatası, çay veya kahve 
     Öğle 1 hamburger 
     Akşam 1 küçük boy ızgara balık, garnitür haşlanmış bezelye, havuç, patates, bol yeşil salata. 
     Rejim zamanı bunlar serbest 
     Çay, kahve, limon, yeşil salata, soya sosu 
     


 YAŞAM 



























</TEXT>
</DOC>
