<DOC>
<DOCNO> 13712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/siyaset/siy01a.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
RTÜK, 5 kanalı eleyecek 
</HEADLINE>
<TEXT>

26 Nisan'da yapılacak frekans tahsis ihalesinin sonunda, 11 kanal, "devam" diyecek. Beş kanal ise RTÜK kararıyla yayınlarını "derhal" durduracak 
     ANKARA Milliyet 

     Radyo ve Televizyon Üst Kurulu RTÜK Başkanı Nuri Kayış, "Üst Kurul'da en sağlıklı ulusal yayının 11 kanalın yayın yapmasıyla gerçekleşebileceği sonucuna varıldı" dedi. 
     RTÜK'ün 26 Nisan'da ulusal televizyon kanalları için yapılacak frekans tahsisi ihalesinde 11 kanala tahsis yapılmasını kararlaştırması, beş kanalı tehlikeye soktu. İhaleye geçici statüde ulusal yayın yapma hakkı olan Star, Show, Flash, Meltem, NTV, Cine 5, CNN Türk, Kanal D, BRT, HBB, TGRT, Kanal 6, STV, ATV, Kral - Teleon ve Kanal 7'nin katılmasının beklendiği belirtildi. 
     Karara göre, 11 kanala tahsis yapılması durumunda beş ulusal yayın kuruluşu ihale dışı kalacak. İhale dışı kalacak olan bu televizyon kuruluşlarının yayınları Üst Kurul kararıyla derhal sona erdirilecek. 
     Kayış, ihalenin ardından yayın kuruluşlarından alınacak taahhütnamelerde düzenlemeler yaptıklarını belirterek, yayıncı kuruluşun RTÜK tarafından kendisine tahsis edilen yayın kanallarını, kısmen veya tamamen başka kişi ve kuruluşlara devir veya temlik edemeyeceğini söyledi. Taahhütnamede yayıncı kuruluşlara en az 30 sarı basın kartlı personel çalıştırma zorunluluğu getirildiğini anlatan Kayış, yayın kalitesinin artırılmasını hedeflediklerini vurguladı. 
     


 SİYASET 
















</TEXT>
</DOC>
