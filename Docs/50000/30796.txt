<DOC>
<DOCNO> 30796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/spor/aspo.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Sergen tamam 
</HEADLINE>
<TEXT>

Günlerdir süren görüşmeler nihayet sonuçlandı, Siirt Jetpaspor ile Galatasaray anlaştı. Ünlü futbolcu Cim-Bom’da 1 yıl kiralık oynayacak, 300 bini garanti 800 bin dolar alacak 
     GÖKAY AKIN 

     Kampa gitmeyecek 
     GALATASARAY, günlerdir süren görüşmeler sonunda hedefine ulaştı ve Sergen Yalçın’ı Siirt Jetpaspor Kulübü’nden bir yıllığına kiraladı. Ünlü futbolcu, Florya Metin Oktay Tesisleri’nde gerçekleştirilen ve Asbaşkan Ali Dürüst’ün de katıldığı törende, kendisini bir yıl için Sarı - Kırmızılı formaya bağlayan sözleşmeye imza attı. Ali Dürüst, Sergen’in kampa gitmeyeceğini, takıma İstanbul’da katılacağını açıkladı. 
     
     Şansımı kullanacağım’ 
     SERGEN, Galatasaray’a kendisine kapısını açtığı için teşekkür ettiğini belirtti ve "Şansımı iyi kullanacağım. Bu transfer gerçekleştiği için çok mutluyum. Kısa süre içinde forma gireceğime inanıyorum. Önümüzde zorlu bir maraton var. Çok çalışacağım" ifadelerini kullandı. Sergen’e bu transferden dolayı 300 bini garanti para, kalanı da maç başına olmak üzere toplam 800 bin dolar verileceği öğrenildi. 
     
Sergen’in seyir defteri SEZONLAR KULÜBÜ MAÇ GOL 1991 - 1992 Beşiktaş 14 2 1992 - 1993 Beşiktaş 23 8 1993 - 1994 Beşiktaş 20 6 1994 - 1995 Beşiktaş 27 8 1995 - 1996 Beşiktaş 24 10 1996 - 1997 Beşiktaş 29 9 1997 - 1998 İst.Spor 28 10 1998 - 1999 İst.Spor 8 4 1998 - 1999 Fenerbahçe 15 7 1999 - 2000 Fenerbahçe 9 1 1999 - 2000 Galatasaray 18 4 2000 - 2001 Trabzonspor 21 1      
     
Uyanık Siirt      CEMAL ERSEN 

     SİİRT Jetpaspor, Sergen’i Galatasaray’a vermeden önce, "Ya sözleşmeni 2004 yılına kadar uzatırsın, ya da gelir Siirt’te top oynarsın" tehdidi ile yeni bir anlaşma yapmaya zorladı. Teklife "Evet" diyen Sergen kiralık olarak bir başka kulübe gittiği zaman, Siirt ödemekle yükümlü olduğu aylık 50 bin doları vermeyecek. Sergen’e verilecek para oynadığı kulübün insiyatifinde olacak. Sergen eğer sözleşmeyi tek taraflı fesh etmeye kalkarsa 1 milyon 250 bin dolar ödeyecek. 
     YILDIZ futbolcu sözleşmesi devam ederken yurt dışına transfer olursa bonservis bedelinin yüzde 75’ini Siirt alacak. Kiralık oynadığı kulüp ise yüzde 25 hakka sahip olacak. Siirt Jetpa Başkanı Takiddin Yarayan, "Biz Sergen’in futboldan uzak kalmasını istemeyiz. Para ikinci planda. Önemli olan Sergen’in milli takıma hizmetidir. Sözleşmesini 1 yıl daha uzattık. Çünkü Avrupa’da oynayacak bir yetenekteki futbolcumuzu bedelsiz kaybetmeyi göze alamadık" dedi. 
     



 SPOR 



























</TEXT>
</DOC>
