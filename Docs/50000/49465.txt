<DOC>
<DOCNO> 49465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/son/sontur10.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
TESK başkanvekili, Sezer'in elini sıkmadı 
</HEADLINE>
<TEXT>

     Türkiye Cumhuriyeti'nin kuruluşunun 78. yıldönümü dolayısıyla TBMM'deki törende Cumhurbaşkanı Ahmet Necdet Sezer'in elini sıkmadan geçen TESK Başkanvekili Ali Paşa Aksu, "Unutkanlık, kasıt yok" dedi. 
     Türkiye Esnaf ve Sanatkarlar Konfederasyonu TESK Başkanvekili Ali Paşa Aksu, protokoldeki sırası geldiğinde kutlamaları kabul eden Cumhurbaşkanı Sezer'in elini sıkmadan önünden geçti. TBMM'den ayrılan Aksu, TOBB'daki Sivil İnisiyatif toplantısı öncesinde gazetecilerin konuyla ilgili sorularını yanıtladı. 
     Aksu, "Unutkanlık mı " sorusuna, "Herhalde, başka bir şey yok" dedi. "Kasıt var mı " sorusuna da Aksu, "Hayır, hayır, kasıt yok. Cumhurbaşkanı, Cumhuriyetimizi temsil ediyor. Onun eli sıkılmaz da kimin eli sıkılır bugünkü günde " diye konuştu. 
     






</TEXT>
</DOC>
