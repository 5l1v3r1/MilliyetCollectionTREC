<DOC>
<DOCNO> 21729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/yazar/tamer.html </URL>
<DATE> 2001/05/17/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Tüketici Fonu, Rekabet Kurumu'na 
</HEADLINE>
<TEXT>

     DSP milletvekili Uluç Gürkan'ın Rekabet Kurumu'nun harcamalarıyla ilgili olarak 5 Mayıs'ta TBMM'ye verdiği ve Sanayi Bakanı Ahmet Kenan Tanrıkulu'dan yazılı yanıtlamasını istediği soru önergesi, cumartesi günkü köşemizde yer almıştı. 
     Okurlarımız da Rekabet Kurumu'nun Bilkent 3. etapta Emlakbank'ın lüks konutlarından çok sayıda alabilecek parayı nereden bulduğunu öğrenmek isteyince, imdada Tüketiciyi Koruma Derneği TÜKODER'in Başkanı Mehmet Sevim yetişti ve hafızamızı tazeledi. 
     Meğer Rekabet Kurumu'nun en önemli kaynağı, Sanayi Bakanlığı Tüketicinin ve Rekabetin Korunması Genel Müdürlüğü'nün faaliyetleri için oluşturulan Tüketici Fonu'ymuş. 4077 sayılı Tüketiciyi Koruma Kanunu'nun 29. maddesiyle oluşturulan bu fonda biriken paraların sıkı durun yüzde 95'i Rekabet Kurumu'na giderken, sadece yüzde 5'i hakem heyetleri, Tüketici Konseyi, tüketici dernekleri ve Sanayi Bakanlığı'nın tüketiciyi koruma faaliyetleri için ayrılmış. 
     Tüketici Yasamız, Tansu Çiller başbakanken Gümrük Birliği kapsamında çıkartılmış, Rekabet Kurumu'nun omurgasının belirlenmesinde ise o sırada henüz DYP'den istifa etmemiş olan Sanayi Bakanı Yalım Erez'in yanı sıra başbakanın eşi Özer Çiller de perde gerisinde etkili olmuştu. Yalım Erez - Özer Çiller ikisilinin Aydın Ayaydın'ı Rekabet Kurumu'nun başına getirmeleri de tesadüf değildir. 
     Tüketici Fonu'na paraların nereden geldiğini de merak ediyorsunuzdur herhalde... Yeni kurulacak şirketler ve sermaye artırımına giden mevcut şirketlerin sermayelerinin artan kısmının binde 2'si otomatikman Tüketici Fonu'na geçiyor. 
     Aslında Sanayi Bakanı Tanrıkulu da Tüketici Fonu'nun dağılımındaki çarpıklığın farkında. Ve Tüketici Yasası'nda öngörülen değişikliklerle ilgili olarak bakanlık tarafından hazırlanan yazılı metinde, Tüketici Fonu'nun yeni dağılımı şöyle öngörülüyor 
     Yüzde 50'si Rekabet Kurumu'na 
     Yüzde 25'i Sanayi Bakanlığı'nın tüketiciyi koruma faaliyetlerine 
     Yüzde 25'i tüketici derneklerinin projelerine 
     1997'de faaliyete geçen Rekabet Kurumu emekleme dönemini geride bırakıp, ceza tahsilatlarından da gelir sağlama aşamasına geldiğine göre Tüketici Fonu'nun dağılımının da mutlaka gözden geçirilmesi gerekmez mi 
     
"Türkiye"ler beşlendiBu ortamda ABD'den Türkiye'ye dönüp yatırım yapmak isteyenlere aptal gözüyle mi bakıyoruz 
     Bahadır Acuner, 9 yıldır ABD'de yaşadıktan sonra geçtiğimiz günlerde yatırım yapmak, iş sahaları açmak için Türkiye'ye kesin dönüş yapanlardan. "Artık 3 Türkiye var" ve "Türkiye'ler 4 oldu" başlıklı yazılarım üzerine e - posta yollamış 
     "Bence siz 4 Türkiye'ye bir tane daha ekleyin. Maalesef geçen hafta döndüğüm Türkiye'de edindiğim izlenimler, beni oldukça üzdü. Ama ben hala ümitliyim. 9 yıldır yaşadığım ABD'den Türkiye'ye dönmeyi düşündüğümü söylediğim herkes, bana aklını kaybetmiş bir insana bakar gibi baktı. 
     Ben de sizin sözünü ettiğiniz, hem yurtiçinde hem de yurtdışında çok iyi eğitim almış, 2 yabancı dili Türkçe kadar iyi konuşan bir insanım. Üstelik Türkiye'de yatırım yapmak, iş sahaları açmak, edindiğim bilgi birikimini Türkiye'nin yararına kullanmak için planlarım ve çabalarım var. 2 haftadır bulunduğum Türkiye'de ne yazık ki insanların "Burada bir şey olmaz" zihniyeti ile karşılaştım. 
     İşin garip tarafı herkesin durumdan şikayetçi, ama kimsenin kılını kıpırdatmadığı bir ortamda yaşıyor Türkiye. "Herkes kendi evinin önüne bir çiçek koysa, sokaklar ne kadar güzel olur" sözünü unutmuş gibi, herkes başkalarından bir şey beklemekte. 
     Ne yazık ki Türkiye'de yaptığım iş başvurularının çoğunda insanların bana üstelik de birkaç kez "Neden Türkiye'ye dönmek istiyorsun Herkes kaçmak için çaba sarf ederken, sende bir bit yeniği mi var ki dönmek istiyorsun" yollu imalı sorularına da maruz kaldım. 
     Oysa insanlar bilmiyorlar Amerika gibi bir yerde bile bir bardak ayranı, bir lokma lahmacunu yemeyi özlemenin ne demek olduğunu. Beni üzen, Türkiye'de bana ve bizim gibilere "aptal" gözüyle bakılması. Bir de insanların Türkiye'de toplumsal bir beyin yıkama sonucunda içine itildikleri umutsuzluk..." 
     
     







Tarafsız yargı 


Yürüyor gençler 


Ecevit "Öncelik ücretlerde" 


Kardeşinin ne üstüne vazife 


Geri dönüşü olmayan yol... 


Acem kılıcı gibi siyasetçiler .. 


Pusula ayarı 


Farklıya tahammül yeteneği 


Yol kavşağı... 


Yabancılar, "riski" değerlendiriyor... 


Birileri bizimle oynuyor... 


Savcılar 


Şirket gibi 


Tüketici Fonu, Rekabet Kurumu'na 


Sözleşmeyi kiracı yapar 


Merhaba "enflasyon" 


</TEXT>
</DOC>
