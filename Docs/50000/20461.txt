<DOC>
<DOCNO> 20461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/spor/spo05.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanal patladı 
</HEADLINE>
<TEXT>

Söylenti çıkaran terbiyesiz’      NECMİ KEPÇETUTAN 

     ANKARAGÜCÜ Teknik Direktörü Ersun Yanal, G.Saray maçı öncesi patladı. Yanal, "Bizim için diğer maçlardan farkı yok. Bu karşılaşma hakkında olumsuz konuşan, söylenti çıkaranlar ahlaksız, terbiyesiz insanlar" dedi. Yanal, A.Gücü’nün bir futbol kimliği olduğuna değinerek, "Dedikodu olacak diye bu kimlikten ödün vermeyiz" diye konuştu. 
     SARI - Lacivertli ekibin hocası şöyle devam etti "Atak oynarız. Rakip kim olursa olsun farketmez. Ama bu önlem almayacağımız anlamına da gelmez. A.Gücü nasıl takım olduğunu gösterdi. F.Bahçe’yi yendik. Şampiyonluk yarışı onların problemi. Biz her maça nasıl kazanmak için çıkıyorsak, bu sefer de öyle olacak." 
     
Ankaragücü’nde iki sakat var      BAŞKENT ekibinde, Galatasaray maçı öncesi N’Gobe ve Cafer’in sakatlıkları sıkıntı yarattı. N’Gobe’nin forma giymesinin zor olduğu bildirilirken, dizindeki ağrıları nükseden Cafer’in büyük ihtimalle oynayabileceği bildirildi. 
     



 SPOR 



























</TEXT>
</DOC>
