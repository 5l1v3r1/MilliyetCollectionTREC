<DOC>
<DOCNO> 36981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/siyaset/siy06.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yenilikçi’ partide altı türbanlı kurucu 
</HEADLINE>
<TEXT>

Tayyip Erdoğan, FP’nin kapatılmasında büyük etken olan türban konusunda geri adım atmadı 
     ABDULLAH KARAKUŞ Ankara 

     Recep Tayyip Erdoğan önderliğindeki ekip, bugün türbanlılarla beraber partisini kuruyor. 71 kişi civarında olan kurucular arasında, 13 bayan bulunuyor. Son anda bu sayı değişmezse bayanların 6’sı türbanlı, 7’sinin başı açık olacak. Erdoğan, FP’nin kapatılmasında büyük etken olan türban konusunda geri adım atmadı. Erdoğan bugün kuracağı partiye 6 türbanlı kurucu aldı. Ancak türbanlılardan fazla olarak da 7 başı açık kurucunun olması da dikkat çekti. Kurucu 13 bayanın özellikleri şöyle 
     Ayşe Böhürler Türbanlı. Kanal 7'de programcı. Afyon toplantısına katıldı. 
     Habibe Güner Türbanlı. Eczacı. RP döneminde Bolu kadın komisyolarında üst kademede görev aldı. 
     Fatma Ünsal Bostan Türbanlı. Başkent Platformu dönem başkanlığı yaptı. 
     Sema Ramazanoğlu Türbanlı. Doktor. Afyon toplantılarına da katıldı. 
     Güldal Akşit Başı açık. Avukat. 
     Mihrimah Belma Satır Başı açık. Avukat 
     Nuray Oral Başı açık. Emekli öğretmen. 
     Remziye Öztoprak Başı açık. FP'den milletvekili aday adayı. Dişhekimi. 
     Nimet Çubukçu Başı açık. Avukat. 
     Yasemin Kumral Şimşek Başı açık. Eski şarkıcı. STV'de program yapıyor. 
     Ayşe Nur Kurdoğlu, Sema Karabıyık ve Serap Yahşi Yaşar'dan ikisinin türbanlı birinin ise başı açık olduğu öğrenildi. 
     



 SİYASET 



















</TEXT>
</DOC>
