<DOC>
<DOCNO> 12565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/son/sonspo03.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Mustafa Denizli "Hafif bir duraklama dönemi geçirmemiz doğal" 
</HEADLINE>
<TEXT>

     Fenerbahçe Teknik Direktörü Mustafa Denizli, sarı-lacivertli takımın şampiyonluk yolunda emin adımlarla yoluna devam ettiğini vurgulayarak, ''Bizde puan kaybı olur, inanç kaybı olmaz'' dedi. 
     Mustafa Denizli, sarı-lacivertli takımın bugünkü idmanı öncesinde düzenlediği basın toplantısında, Çaykur Rizespor maçı sonrası Fenerbahçe taraftarının puan kaybına karşın İstanbul'da kendilerini sevgi gösterileriyle karşılamasının hatırlatılması üzerine, ''Bizde puan kaybı olur, inanç kaybı olmaz. O gürüntüler de bunun ifadesidir. Dolayısıyla ne bizim, ne de taraftarımızın inancında herhangi bir eksilme yok. Tam aksine büyüme var. Bu tablolar güzel tablolar. Bu yaklaşık bizlere olan inançlarından kaynaklanıyor. Biz de bu inancı boşa çıkarmayız'' diye konuştu. 
     Denizli, bir gazetecinin, Fenerbahçe'nin Çaykur Rizespor maçında puan yitirmesinin lige yeni bir heyecan getirip getirmediğini sorması üzerine de, ''Bizim için değişen birşey olmaz. Başkalarına daha keyifli bir ortam yaratabilir, ama bizim ortamımız devam ediyor'' dedi. 
     Denizli, milli takım kamplarında bulunan futbolcuların çokluğu nedeniyle eksik çalışmaktan yakınarak, sözlerini şöyle sürdürdü 
     ''Kadromuzdaki eksiklikler çalışmalarımızda bizi boş hissettiriyor. 10 futbolcuyla çalışıyoruz. Hepsi hizmette. Kimi burada, kimi ülkelerinin milli takımlarında oynayacak. Önemli değil. Gelecek hafta perşembe günü tam kadro hazırlıklara devam edeceğiz.'' 
     Denizli, son 3 maçta takımda yaşandığı söylenen düşüşle ilgili olarak da görüşlerini şöyle açıkladı 
     ''Bizim öyle bir düşüncemiz yok. Son 2 maçta yalnızca ilk yarılarda zaman zaman sıkıntı yaşadık. Bir takım ikinci yarılarda sıkıntı yaşamıyorsa, bu önemlidir. Ligin ilk yarısının sonlarına doğru son derece başarılı bir grafik yakaladık. Böyle hafif bir duraklama dönemi geçirmemiz gayet doğaldır. Gelecek haftalarda bu grafik yeniden yukarıya doğru döner.'' 
     Denizli, milli takımla ilgili görüşlerinin sorulması üzerine de şöyle konuştu 
     ''Milli takımın atmosferi son derece iyi. Zaten güçlü bir kadromuz vardı. O güçlü kadro yine bizlere mutluluk ve başarılar yaşatacak. Milli takımımızı takip ediyoruz. Hafta sonunda o başarı ve mutluluğu hep birlikte yaşayacağız.'' 
     Bir gazetecinin ''Beşiktaş lig yarışından koptu mu '' biçimindeki sorusuna ise Denizli şu yanıtı verdi 
     'Lig yarışlarının asıl amacı şampiyonlukla birlikte Avrupa platformunda mücadele edecek klasman yerini yakalamaktır. Ligin üst sıraları her takım için son derece önemlidir. Gayet tabii şampiyonluk çok farklı sevinçler yaşatır. Ama sonuçta Avrupa'daki rakiplerle takımları başbaşa getirecek klasman yerleri de önemlidir. Her takımın inancı ve iddiası devam ediyor. Bunların başında da Beşiktaş geliyor.'' 
     Denizli, Galatasaray-Beşiktaş maçının ertelenmesinin gündeme gelmesiyle ilgili olarak sorulan bir soruya da, ''Benim kimin, ne söylediğiyle ilgilenecek halim yok. Ben sadece kendi takımımla ilgileniyorum. Biz şartlar neyse, uyum gösteririz. Hangi şart ve ne zamanda olursa olsun, takımımın iyi olması önemli. Diğerleri beni ilgilendirmiyor'' diye yanıt verdi. 




</TEXT>
</DOC>
