<DOC>
<DOCNO> 22182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/ekonomi/eko07.html </URL>
<DATE> 2001/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay - Cell beklemede 
</HEADLINE>
<TEXT>

Mayıs sonuna kadar faaliyete geçmesi planlanan Türk Telekom’un cep telefonu şebekesinin hazırlıkları yedi ilde tamamlanabildi 
     ŞÜKRÜ ANDAÇ 

     Cep piyasasında yaşanan roaming’ şebekeler arası serbest dolaşım düğümü Ay - Cell’i korkuttu. Mayıs ayı sonunda Alo’ dedirteceğini açıklayan Türk Telekom’un cep şirketi Ay - Cell, Aria, Turkcell ve Telsim arasındaki roaming anlaşmasının bir türlü sonuçlanamaması üzerine, planlanan alo’ tarihini ertelemeyi konuşuyor. 
     Halen yedi büyük ilde İstanbul, Ankara, İzmir, Antalya, Muğla, Adana, Bursa altyapı hazırlıklarını tamamlayan Ay - Cell’le ilgili gelişmeleri anlatan, Türk Telekom GSM Dairesi yetkilileri, "Teste başladık. Biz mayıs sonunda ya da haziran ayının ilk haftasında faaliyete geçmeyi planlamıştık. Ancak, Aria’nın tüm Türkiye’de konuşturamamasının çok olumsuz etkileri oldu. Hala roaming anlaşması yapamadılar. Yani tüm Türkiye’de faaliyet gösteremiyorlar. Biz de anlaşmaya çalışıyoruz ancak sonuç alamadık. Tüm Türkiye’de alo dedirtemezsek piyasaya çıkmamız ne kadar doğru olur bilmem. Bunları gözden geçireceğiz" dedi. 
     Telekom yasasının Cumhurbaşkanı onayından sonra Türk Telekom Yönetim Kurulu’nun toplanacağını söyleyen yetkililer, "Yeni kararların ve değişikliklerin bizi ne kadar etkileyeceğini ve stratejilerimizde değişiklik olup olmayacağını henüz bilmiyoruz" dediler. 
     
     



 EKONOMİ 




















</TEXT>
</DOC>
