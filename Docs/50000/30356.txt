<DOC>
<DOCNO> 30356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/ekonomi/eko02.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
KOBİ’lere sanal ofis 
</HEADLINE>
<TEXT>

Doğan Online ve Microsoft’un gerçekleştirdiği Kobibox projesiyle, KOBİ’ler internette ofis kurabilecekler 
     ŞÜKRÜ ANDAÇ Antalya 

     Doğan Online ve Microsoft işbirliği ile gerçekleştirilen Kobibox, küçük ve orta ölçekli işletmelere KOBİ başta pazar temini olmak üzere bir çok hizmeti paket halinde sunacak. İşletmelere özel çözümler sunarak, erişim ve kurumsal servis portalları konusunda ihtiyaçlarını karşılayacak. Firmaların internet üzerinden, yerli ve yabancı firmalarla iş yapabilmelerini sağlayacak bir platformu oluşturacak olan Kobibox’u tanıtan Doğan Online Genel Müdür Yardımcısı Mehmet Özkan, projeyi şöyle anlattı 
     "Kobibox ile kurumsal internet kullanıcılarına, erişimle birlikte kurumsal servis hizmetlerinin yanı sıra işletmelerin internetteki yeni ofisleri’ni açacağız. İşletmelerin dünyaya açılabilmesi için yeni bir pencere açtık. Sağlayacağımız bu hizmet bütünüyle şirketler, yeni ürün bilgilerinden, sektörel haberlere, finansal verilerden, yurtiçi ve yurtdışı fuar bilgilerine, sanal mağazalardan, ihalelere, elektronik kataloglara v.b bilgilere kolayca ulaşabilecek." 
     
     Yabancı dilde içerik 
     Genel Müdür Yardımcısı Özkan, KOBİ’lerin yeni pazarlara ulaşabileceklerini ve en önemlisi de kurumsal kullanıcıya internetin faydalarının Kobibox ile anlatılacağını belirtti. Kobibox paketi içerisinde verilen bir hizmetinde yabancı dillerde içerik olduğunu belirten Özkan şunları söyledi 
     "Türkiye’de faaliyet gösteren firmalarla iş yapmak isteyen yabancı firmaları da düşünerek yabancı dilde içerik de sağlayacağız. Bunun için de kurulacak portalları yalnız Türkçe olarak değil İngilizce, Almanca gibi istenilen yabancı dillerde hazırlayacağız." 
     
     Microsoft bayileri de satacak 
     Kobibox ile birlikte KOBİ’lerin daha az maliyetle çok daha fazla ürün ve özel hizmetleri Microsoft bayileri üzerinden alacağını belirten Özkan, Doğan Online’ın bu projeyle birlikte ilk defa Microsoft bayileri üzerinden ürünlerini pazara sunacağını söyledi. 
     
     Danışma merkezi 
     Kobibox ile birlikte Microsoft firması da Girişimci Danışma Merkezi’ programını hayata geçirdi. Bu programla birlikte KOBİ’lerin bilgi işlem altyapılarını güçlendirmeleri ve e - iş’e geçmeleri hedefleniyor. Microsoft’un en başarılı bayi ödülleri de verildi. Özel ödül kategorisinde Yazılım Sektörüne Destek’ ödülü Kültür Bakanlığı’na verildi. Genel Müdür Haluk Maga ödülü Kültür Bakanı İstemihan Talay’a verdi. 
     



 EKONOMİ 


































</TEXT>
</DOC>
