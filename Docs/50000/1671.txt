<DOC>
<DOCNO> 1671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/yazar/guclu.html </URL>
<DATE> 2001/01/11/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Yeni Ankara 
</HEADLINE>
<TEXT>

     Ankara toz duman. Hemen herkes, hemen her kurum birbiriyle kavgalı. Her gün yeni dosyalar patlıyor. Kim kimden yana, kim kalır, kim gider Her şey karmakarışık. Ama kesin olan bir şey var ki Ankara en önemli dönemlerinden birini daha yaşıyor. Ankara'nın yeni dengeleri kimleri yiyip yutacak, kimleri öne çıkaracak hep birlikte göreceğiz. 
     Güven erozyonu içindeki eski Ankara, uzun zamandan beri yeni bir kimlik arayışı içindeydi. Gidişattan herkes rahatsızdı. Yeni bir Ankara özleminin ilk adımı, Sezer'in Çankaya'ya çıkmasıyla atıldı. Aranan taze kan bulunmuş, vücut yani Türkiye de onu kabul etmişti. Ankara'nın çehresi Sezer'le birlikte değişmeye başladı... 
     Değişimden rahatsız olanlar, değişime direnenler, hala eski Ankara hayali kuranlar yok mu Elbette var. Hem de fazlasıyla. Ama yeni Ankara peş peşe yapılan operasyonlarla gümbür gümbür geliyor. 
     Yeni Ankara'nın öncekinden farkı ne olur Halkın gönlündeki Ankara mı, yoksa eskiden olduğu gibi birilerinin tekelindeki bir Ankara mı öne çıkan taraf olacak Onu da hep birlikte göreceğiz... 
     Bu hızlı değişim sürecinde, Ankara'da taşlar yerli yerine otururken en fazla etkilenen kurumlardan biri de YÖK ve üniversiteler oldu. Cumhurbaşkanı'nın yapığı atamalar, YÖK'ü hepten gözden çıkardığının açık kanıtı... 
     
Sezer'in tercihi Hukukçu      Cumhurbaşkanlığı kontenjanından YÖK üyeliğine atanan İstanbul Üniversitesi Hukuk Fakültesi eski Dekanı Aysel Çelikel, bu konuda önemli ipucu veriyor. Çelikel hatırlanacağı gibi Gürüz Alemdaroğlu ikilisi tarafından üniversiteden kaçırılmıştı. Çelikel Alemdaroğlu arasındaki basına yansıyan kavgayı hatırlayanlar, bundan sonra olacakları çok iyi tahmin edebiliyorlar... 
     Cumhurbaşkanı Sezer, Çankaya kontenjanından atadığı ikinci ismi de yine hukukçular arasından seçti. Ramazan Arslan da Ankara Üniversitesi Hukuk Fakültesi eski dekanı. Sezer'in, Gürüz'ün yerine düşündüğü başkan da çok büyük ihtimalle yine hukukçu olacak... 
     Üniversitelerarası Kurul'un veto edilen seçiminin ne zaman yapılacağı konusu ise hala kesinlik kazanmadı. Çünkü, Çankaya vetoyu henüz YÖK'e resmen bildirmedi. Seçimin bu kez Gürüz'ün güdümünde olmayacağı kesin. Birçok eski rektör şimdiden aday. YÖK eski Başkan Vekili Uğur Büget ise aday olmayacak. Ama Çankaya'nın yükseköğretim danışmanı olursa da hiç şaşırmamak gerekir. Anlayacağınız, şu günlerde Gürüz'ün hışmına uğrayan isimlere bir hayli ilgi var... 
     Ankara kulislerinde esen bir başka havaya göre ise Çankaya'nın Gürüz operasyonu şimdilik ertelendi. Ama Ankara'nın yeni dengelerine göre her an her şey geçekleşebilir... 
     Ankara sil baştan yeniden yaratılabilinir mi İşte bu imkansız gözüküyor. Ama çok değişeceği kesin. Yeni Ankara'da güçlenen kurumların en başında umarız parlamento gelir... 
     
     





YÖK'e hukuk 


"Yenilikçi" ne demek 


Düşünce gücü... 


3 T - T... 


Konuşan, Başbakan’ın tanımadığı biri değil 


Fransız siyasetçilerine Allah akıl versin 


"İsterik müttefikler..." 


Pay edilen ekonomi yönetimi .. 


"Gizli" 


YÖK'te sonun başlangıcı 


Yeni Ankara 


Bir bardak suda fırtına 


Dikkat, ölüm tehlikesi var 


Fırtına öncesi sessizlik... 


Yaşama dair filmler... 


Ya Celal Bayar ne diyor 


Dünya değişirken 


Rahat uyuyor musunuz 


Ankara'da "bedava ev" sahibi olmak isteyenlere "tarifname" 


</TEXT>
</DOC>
