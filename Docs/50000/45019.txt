<DOC>
<DOCNO> 45019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/yazar/cetiner.html </URL>
<DATE> 2001/10/04/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Siyasetçi işadamı olursa 
</HEADLINE>
<TEXT>

     TÜSİAD Başkanı Tuncay Özilhan'ın günlerdir arka arkaya hükümete hücumları şu karışık siyasi ortamda bile işlevini yapamadı .. Çünkü, Başkan'ın konuşma tarzı ve kullandığı dil hayli yakıcıydı .. Aslında muhalefetten gelmesi gereken siyasi eleştirilerdi bunlar... Ama oradan çıkan sesler pek etkili olamadığı için galiba bu görevi TÜSİAD Başkanı üstlendi, dozu biraz da fazla kaçtı... Başbakan'ın sağlık durumu, piyasanın para sıkışıklığı, durgunluğu, vergi şikayetleriydi Özilhan'ın eleştirileri, yani bilinen şeylerdi .. 
     Bereket İnan Kıraç ortaya çıktı da olaya değişik açıdan ama gerçekçi yeni bir görüş getirdi, pencere açtı... Yıllar öncesi de ekonomik ve siyasi kriz yaşandığı günler söylemiş olduklarını hatırlattı... "İşadamları taşın altına ellerini koymalı, sadece konuşup tenkit etmek olmaz. Eğer değişim istiyorlarsa değiştirmeliler. Kendi içlerinden birilerini, çocuklarını hazırlayıp Meclis'e sokmalılar" demeye getirdi... 
     İnan Kıraç'a göre "İşadamları işlerini bir süre de olsa bırakıp, siyasete girmeli, işlerin rayına oturmasına, sistemin yerleşmesine yardımcı olmalıydılar. Kriz anlarında hele dünyanın şu karışık günleri vur abalıya demek ne yarar sağlardı ki .." 
     İç ve dış olayları yakından izleyen Kıraç'ın bu deneyim ürünü samimi sözleri, işadamları cephesinin yenir yutulur gibi olmayan eleştirilerini kısmen de olsa hafifletti .. 
     ........ 
     Meclis'e, siyasete iş dünyasından kimseler katılsınlar, katılsınlar ama, bunlar geçen dönem gördüğümüz, yaşadığımız bazıları gibi kendi işlerini takip eden, komisyon peşinde koştukları cascavlak ortaya çıkan, pazarlamacılar olmazlar inşallah .. 
     
Demirel'in teşhisi Beceriksizlik      Son yılların en parlak röportajcısı olarak gördüğüm Ayşe Arman kızımıza dikkat ediyorum, üç haftadan beri bomba gibi, merak edilen konuları işliyor... Okuyucuların öğrenmek istedikleri yönde sorularla ilginç cevaplar almayı ustaca yapıyor... 
     En son Süleyman Demirel ile konuşmuş... Ayşe, son günler Demirel'e cumhurbaşkanı seçilmemesi için ağır eleştiriler yapanların bile bugün hayıflandıklarını da dile getirdikten sonra eski Cumhurbaşkanı'na "Böyle bir kriz gibisini Türkiye yaşamış mıydı " diye soruyor... 24 Ocak günlerini nasıl hatırlasın kızcağız, zira o zaman herhalde 10 yaşında filandı .. Süleyman Bey'in cevabı 
     - Hayır... Zaten bu kriz garip bir krizdir, nesi mi garip Türkiye'nin benzini var, mazotu var, yiyecek buğdayı var. Ekmek karnesine ihtiyacı yok, benzin kuyrukları yok. Şekeri var, ampulü var, elektriği var. Karanlıkta oturmuyor Türkiye. Yollar insanlarla dolu. 18 tane milli TV kanalı var, dünyanın en büyük mağazalarında ne varsa onlar var. Halkın cebinde 37 buçuk milyar dolar para var. Ve Türkiye'de kriz var iyi mi .. Türkiye hiçbir zaman 2001 yılındaki kadar zengin olmadı Türkiye hasta adam değil, yok öyle şey " 
     Demirel'in hastalığa teşhisi Be ce rik siz lik .. 
     







Varyag sırrı .. 


Türk askeri savaşa katılmayacak 


Size dokunmayan yılan da bin yaşamasın 


Siyasetçi işadamı olursa 


Takiyyenin kanıtı olur 


Kırmızı notalar 


Rusya kazançlı 


Bir koydu, beş alacak mı 


İstanbul yaklaşımı...’ 


Diş kirası 


Geride kalanlar ve "onlar " 


Merkez sağın kavgası 


Krallar ve borsadaki portföyleri 


Kapıcı dairesi satılamaz 


Enflasyon üzecek 


Meşhur TIR bana da geldi 


</TEXT>
</DOC>
