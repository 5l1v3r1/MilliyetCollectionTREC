<DOC>
<DOCNO> 13481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/son/sonspo04.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray derbinin ertelemesinde ısrarlı 
</HEADLINE>
<TEXT>

     Galatasaray Asbaşkanı ve Basın Sözcüsü Ali Dürüst, Beşiktaş maçının ertelenmesi ile ilgili olarak yaptığı açıklamada, ''Milli takıma çok oyuncu veriyoruz diye ceza çekmememiz lazım'' dedi. 
     Beşiktaş'ın sezonun ilk yarısında, BJK İnönü Stadı'nda oynanan derbi maç için resmi erteleme talebinin bulunmadığını öne süren Dürüst, şunları söyledi 
     ''O zaman resmi bir talepleri yoktu. Ayrıca durum farklıydı. İki takımın da Şampiyonlar Ligi'nde maçı vardı. Bazı şeyleri karıştırmamak lazım. Milli maç olayı yoktu. Milli takıma 10 oyuncu veriyoruz. Böyle bir durum var diye ceza çekmememiz lazım diyoruz. Gerisini de kamuoyuna bırakıyoruz.'' 
     Ali Dürüst, bundan sonra artık kararı Futbol Federasyonu'nun vereceğini de vurgulayarak, kendilerinin de bu karara uyacaklarını sözlerine ekledi. 




</TEXT>
</DOC>
