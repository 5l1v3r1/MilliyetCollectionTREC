<DOC>
<DOCNO> 40792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/son/soneko03.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Moody's Koçbank'ın mali güç notunun görünümünü olumluya çevirdi 
</HEADLINE>
<TEXT>

     Moody's, Koçbank'ın ''D-'' olan mali güç notunun görünümünü durağandan olumluya çevirdi. 
     Koçbank'tan yapılan açıklamada, Moody's'in, Koçbank'ın mali güç notu görünümündeki olumlu değişikliğin bankanın repo hacminin düşmesi ve likiditenin artmasından kaynaklandığı belirtildi. Açıklamada ayrıca Koç Holding'in Etibank ile ilgilendiğini açıklamasının, Grubun, Türkiye'deki bankacılık aktiflerinin büyütülmesine yönelik taahhüdünün bir kanıtı olduğuna dikkat çektiği kaydedildi. Moody's tarafından yapılan açıklamada, geçen yıl işbaşına gelen yeni yönetimin çizdiği stratejinin güvenilir olduğu belirtilerek, tamamen ve başarıyla uygulaması durumunda bu stratejinin bankanın sektördeki konumunu güçlendireceğinin de ifade edildiği bildirildi. 







</TEXT>
</DOC>
