<DOC>
<DOCNO> 39504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/yasam/ayas.html </URL>
<DATE> 2001/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte son fotoğrafları 
</HEADLINE>
<TEXT>

Garih, öldürülmeden birkaç saat önce, Bulgaristan Başbakan Yardımcısı ile beraberindeki heyeti ağırlamış ve son fotoğrafları da orada çekilmişti 
     EKONOMİ SERVİSİ 

     Cumartesi günü Üzeyir Garih’in Ortaköy’de holding merkezindeki son konukları Bulgaristan’dan gelmişti. Bulgaristan Başbakan Yardımcısı Nikolay Vasilev önderliğindeki heyet Alarko’yu ülkelerine yatırıma çağırmak için bu ziyareti gerçekleştirmişti. İşte son fotoğraflar bu ziyaret sırasında çekildi. 
     Görüşme gerçektende esprili ve verimli geçti. Bulgarlar Alarko ve Enka’yı ortak olarak ülkelerine havaalanı yapması için ikna etmeye çalışıyordu. 
     Bu arada Bulgarlar Garih’e ülkelerine özgü geleneksel bir hediye verdiler. Garih ise her zaman yaptığı gibi cebinden çıkardığı nazar boncuklarını heyet üyelerine dağıttı. Görüşme 12’yi 20 geçe bitti. Ardından Katar’lı bir konukla görüşen Garih holding binasından tek başına evine giderek üstünü değiştirdi ve mezarlığa gitti. 
     
İş dünyasının yüreği yandı      EYLEM TÜRK, SONGÜL HATISARU 

     Üzeyir Garih'i son yolculuğuna uğurlayanlar, yalnız büyük bir işadamını değil, toplum açısından önemli bir şahsiyeti 'pisi pisine' kaybetmenin üzüntüsünü yaşıyordu. 

</TEXT>
</DOC>
