<DOC>
<DOCNO> 48829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/son/sontur15.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Karısını döven kocaya, eşine ve çocuklarına yaklaşmama cezası 
</HEADLINE>
<TEXT>

     Eşini dövdüğü iddiasıyla ''Aileyi Koruma Kanunu'' çerçevesinde yargılanan bir kişi hakkında, tedbir olarak eşi ve çocuklarına 6 ay yaklaşmaması kararı verildi. 
     İzmir 2. Sulh Hukuk Mahkemesi'nde görülen duruşmada, Aşkın Ofsar tarafından dövüldüğü ileri sürülen eşi Gönül Ofsar 29 ile anne ve babası Fadime ve Hüseyin Mehmetoğlu hazır bulundu. Aşkın Ofsar 32 
     ise duruşmaya katılmadı. 
     Gönül Ofsar, mahkemede verdiği ifadede, 12 yıllık evli olduğunu ve 8 aydır eşiyle geçimsizlik yaşadığını belirterek, şunları söyledi 
     ''Evde yüksek sesle müzik dinliyordu. Müziğin sesini azaltmasını istedim. Tartışma sonrası beni dövmeye başladı. Çocuklarım son dönemdeki bu huzursuzluklar nedeniyle, eve girmeye bile korkuyordu. 
     Hatta 8 yaşındaki kızım, alt katımızda oturan annemlerde kalıyordu. 
     Boşanmak istediğimi söyleyince, önce çocukları, sonra seni öldürürüm diye tehdit ediyordu. Son yaşanan olay üzerine, boşanma davasını açtık.'' Kızlarının dövülmesi üzerine konuşmaya gittikleri damatları tarafından hortumla dövüldüklerini ileri süren Fadime ve Hüseyin Mehmetoğlu da, damatlarından şikayetçi olduklarını, torunlarının psikolojik olarak olaylardan çok etkilendiklerini ve babalarından korktuklarını söyledi. 
     Doktor raporlarını da inceleyen yargıç, Aşkın Ofsar'ın eşi ve çocuklarına 6 ay yaklaşmaması için ''tedbir'' kararı verdi. 
     






</TEXT>
</DOC>
