<DOC>
<DOCNO> 19414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/son/sontur20.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlülerin kemancısına uyuşturucudan gözaltı 
</HEADLINE>
<TEXT>

     Orhan Gencebay, Muazzez Ersoy, Hülya Avşar ve Seyyal Taner gibi ünlülere kemanıyla eşlik eden müzisyen Adnan Karaduman, Fatih'teki evinde 20 gram eroinle yakalandı. 
     Bir istihbaratı değerlendiren İstanbul Narkotik Şube Müdürlüğü'ne bağlı ekipler, müzisyen Adnan Karaduman'a 31 ait Fatih'teki bir eve operasyon düzenledi. 
     Evinde yapılan aramada 20 gram eroin bulunan Karaduman, gözlem altına alınarak şubeye getirildi. Kemanıyla Orhan Gencebay, Muazzez Ersoy, Hülya Avşar ve Seyyal Taner gibi sanatçılara eşlik eden Karaduman'ın, 17 yıldır uyuşturucu kullandığı belirlendi. Karaduman'ın sorgusunda kendisini uyuşturucuya alıştırdığını öne sürdüğü Mustafa Özhan da, Fatih'teki başka bir evde yakalandı. Sanatçı İbrahim Tatlıses'in yanında çalıştığı belirtilen Özhan'ın da, yaklaşık 20 yıldır uyuşturucu kullandığı ve son 2 aydır tedavi gördüğü bildirildi. Karaduman ve Özhan hakkında başlatılan yasal işlemler sürüyor. 







</TEXT>
</DOC>
