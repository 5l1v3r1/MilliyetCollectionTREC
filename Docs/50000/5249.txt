<DOC>
<DOCNO> 5249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/magazin/amag.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazıra Ebru dayanmaz 
</HEADLINE>
<TEXT>
Ay sonunu getiremiyorum 
Ekonomik kriz sonrası ekstraları, kaset satışları azalan Ebru Gündeş, geçim zorluğu çekiyormuş.. 
     YAŞAR ÇAKMAK 

     HÜKÜMET tarafından uygulanan sıkı para politikası nedeniyle yaşanan mali kriz, sanat dünyasını da derinden etkiledi. Şarkıcı ve türkücülerin en büyük geçim kaynağı olan ekstraların azalması, kaset satışlarının düşmesi, turnelerin yapılmaması, bu sektörde de kendisini gösterdi. Artık en ünlü sanatçılar bile geçim sıkıntısından söz ediyor. Bunun son örneği de, şarkıcı Ebru Gündeş. 
     HERKESİN düşüncesinin aksine, çok kazanmadığını’, üstelik masraf ve sorumluluğunun çok olduğunu iddia eden Gündeş, şöyle konuşuyor "Ekonomik sıkıntı müzik sektörünü de etkiledi. Artık eski işler yok. Bir yerden arttırıp, bir yeri doldurmaya çalışıyorum. Ama artık çok zorlanıyorum. Umarım bu sıkıntılı dönem biter, biz sanatçılar rahat nefes alırız." 
     


 MAGAZİN 















</TEXT>
</DOC>
