<DOC>
<DOCNO> 25515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/yasam/ayas.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Şiddet eken şiddet biçer 
</HEADLINE>
<TEXT>

İki ayrı araştırma, Türkiye’de şiddetin artan boyutlarını gözler önüne serdi. Her iki aileden biri çocuğunu dövüyor, babasından kaçan kadın kocasından dayak yiyor 
     NESLİHAN CUYAR İstanbul MESUT HASAN BENLİ Ankara 

     Her gün onlarca cinayet, yüzlerce yaralama haberi... Evlerdeki duvarların, okuldaki sıraların, yolların şahit olduğu, ancak bizim görüp duyamadığımız binlerce şiddet vakası da cabası... Daha da kötüsü şu ki toplum gelişse de her yeni araştırma bu oranın katlanarak arttığını gösteriyor. İşte iki araştırma iki sonuç... 
     Kadının Statüsü ve Sorunları Genel Müdürlüğü’nün araştırmasına göre "Şehirde yaşayan kadınların yüzde 18’i, köyde yaşayanların ise yüzde 76’sı kocalarından dayak yiyor. Baba dayağı intihara bile sürüklüyor." 
     
Ailenin çilekeşi çocuklar      Eğitim Bilim ve Kültür Emekçileri Sendikası’nın Eğitim-Sen yaptırdığı anket gösterdi ki "Her 4 öğretmenden biri okulda şiddete yöneliyor. Her 100 çocuktan 9’u okulda şiddete maruz kalıyor. Her 2 aileden 1’inde ise çocuklar dövülüyor." 
     Aile içi şiddetin Türkiye’de, bir terbiye yöntemi olarak algılandığına da dikkat çeken Eğitim-Sen, 25 bin öğretmene gönderdiği araştırma raporunda şu çarpıcı sözlere yer verdi 
     
Eğitim sistemine ağır eleştiri      "İçinde bulunduğumuz eğitim sistemi çocukları ezen, kişiliklerini bozan, kendine güveni, yaratıcılığı yok ederek olumsuz insanların yetişmesine olanak tanıyan bir sistemdir. Eğitim sisteminin bir parçası olan öğretmen de bu sistemden etkilenmektedir. Bu çemberi zorlayan, olumsuzluğu en aza indirmeye çalışan öğretmen sayısı oldukça azdır. Eğitim bilincine ulaşmamış, eğitim psikolojisini bilmeyen öğretmenlerin meslekte çok fazla bulunması, eğitimde şiddet olgusunu artırmaktadır." 
     

</TEXT>
</DOC>
