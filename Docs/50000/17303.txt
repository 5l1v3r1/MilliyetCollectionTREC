<DOC>
<DOCNO> 17303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/ekonomi/eko07.html </URL>
<DATE> 2001/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
700 Nortel bayii Orient Express’i oynayacak... 
</HEADLINE>
<TEXT>

Netaş’ın davetlisi olarak Türkiye’ye gelecek bayiler, Agatha Christie’nin ünlü romanındaki gibi cinayeti çözmeye çalışacak 
     AYFER YILDIZ 

     Nortel Networks Netaş, geleneksel bayi toplantısında bayileriyle Agatha Christie’nin ünlü Orient Express’de Cinayet romanının oyununu oynayacak. 
     Nortel Networks Netaş etkinlikleri haftası kapsamında, Nortel Networks’ün dünyadaki 700 bayisini biraraya toplayan geleneksel Barracuda toplantısı, Lütfi Kırdar Sergi Sarayı’nda yapılacak. 
     
     Satış elemanı ölecek 
     Toplantıda Agatha Christie’nin Orient Express’de Cinayet romanının esas alındığı bir oyunla Nortel’in Kurumsal Çözümleri tanıtılacak. 
     "Barracuda" etkinliğinin başında bir satış elemanı oyun gereği cinayete kurban gidecek. Oyuna katılan herkesin bu satış elemanını öldürmek için bir nedeni bulunuyor ve oyun sonunda öldürmeyi haklı çıkartan bir sonuç çıkıyor. 
     
     Kriz hıçkırık olarak değerlendirilmeli’ 
     Krizden dolayı moralin bozulmaması gerektiğini belirten Netaş Nortel Networks Genel Müdürü Sait Gözüm, "Yaşadığımız krizi bir hıçkırık olarak değerlendirelim. Türkiye’nin potansiyeli çok yüksek, bu krizi de aşacaktır. Yeni ekonomik pakette siyasilere önemli rol düşüyor" dedi. 
     


 EKONOMİ 
















</TEXT>
</DOC>
