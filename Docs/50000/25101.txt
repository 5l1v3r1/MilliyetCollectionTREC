<DOC>
<DOCNO> 25101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/yasam/yas05a.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Körlük tarih oluyor 
</HEADLINE>
<TEXT>

4 bin göz doktoru, İstanbul’da buluşuyor. Kongre Başkanı Prof. Başar "Amaç körlüğü dünyadan silmek. 15 yıl önce görmeyenleri bugün tedavi ediyoruz." 
     AYŞEGÜL AYDOĞAN İstanbul 

     AVRUPA Oftalmoloji Birliği’nce düzenlenen ve yaklaşık 4 bin göz doktorunu bir araya getiren büyük kongre başladı. Lütfi Kırdar Kongre Sarayı’nda 7 Haziran’a kadar sürecek kongreye katılan doktorların 3 bin 500’ü yabancı. Kongre Başkanı Prof. Dr. Demir Başar, kongrede 79 sempozyum gerçekleştirileceğini belirterek, "Bütün bu doktorların hedefi körlüğü dünyadan silmek. 15 yıl öncesine kadar körlüğe mahk m olanları günümüzde tedavi ediyoruz" dedi. 
     GÖZ tedavilerinde teknolojinin çok hızlı ilerlediğini ve göz doktorlarının adeta doğaya karşı savaş verdiğini belirten Başar, sözlerini şöyle sürdürdü "Göz deyip geçmiyoruz. Bugün kirpikten, beyne giden damarlara kadar ayrı uzmanlık dalları var. Körlüğün yarısından fazlası katarakttan, yüzde 15’i de glokomdan göz tansiyonu kaynaklanıyor. Şimdi bu sorunları yüzde 95’e kadar çözüyoruz. Sinir nakli deneniyor ve ümit veriyor." 
     



 YAŞAM 



























</TEXT>
</DOC>
