<DOC>
<DOCNO> 9778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/ekonomi/eko04.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kredi kartı faizinde düşüş 
</HEADLINE>
<TEXT>

     Piyasalardaki faiz belirsizliği nedeniyle faiz oranlarını yükselten bankalar faizleri düşürmeye başladı. 
     Ziraat Bankası kredi kartı ile nakit kullandırımına başladı. Türk Ekonomi Bankası TEB , 1 Mart 2001 tarihi itibarı ile TEB ve Telepati Kredi kartı alışveriş faiz oranını yüzde 8.75, nakit avans faiz oranını yüzde 9.95 olarak belirledi. 
     Osmanlı Bankası da kredi kartı alışveriş faizini düşürerek oranı 8,75'e çekti. Bankanın yüzde 9,95 olan nakit avans faiz oranında ise bir değişiklik yapılmadı. 
     Demirbank ise kredi kartlarında uyguladığı faiz oranlarını, kredilendirilen alışverişlerde yüzde 7.95, nakit avans çekimlerinde yüzde 8.90 olarak açıkladı. Demirbank'dan yapılan açıklamada, destek hesap faiz oranının da yüzde 15 olarak uygulandığı bildirildi. 
     
     


 EKONOMİ 


















</TEXT>
</DOC>
