<DOC>
<DOCNO> 10227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/son/soneko06.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem Kozlu'nun Coca-Cola'daki önlenemez yükselişi 
</HEADLINE>
<TEXT>

     Coca-Cola şirketinde üst yönetimin yeniden yapılandırılması çerçevesinde, Orta Avrupa ve Avrasya Grup Başkanı olarak görev yapan Dr. Cem Kozlu'nun görev alanına Orta Doğu ülkeleri de katıldı. 
     Coca Cola'nın şirket merkezi Atlanta'dan yapılan açıklamaya göre, Coca-Cola'nın bu çalışma biriminin adı Orta Avrupa, Avrasya ve Orta Doğu Grubu olarak değiştirildi. 
     Yeni grubun başkanlığına getirilen Dr. Cem Kozlu'nun böylelikle sorumlu olduğu alana Bahreyn, Birleşik Arap Emirlikleri, Filistin Özerk Bölgesi, İran, İsrail, Katar, Kuveyt, Lübnan, Mısır, Umman, Pakistan, Suudi Arabistan, Ürdün ve Yemen de katılmış oldu. 
     Coca-Cola'da, Afganistan, Irak, Libya, Sudan ve Suriye de iş yönetimi açısından Coca-Cola Orta Doğu bölümüne bağlı ancak bu ülkelerde Coca-Cola iş yapmıyor. 




</TEXT>
</DOC>
