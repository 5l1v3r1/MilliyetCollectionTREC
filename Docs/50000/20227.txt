<DOC>
<DOCNO> 20227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/son/sontur27.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
FP'li Ilıcak, Mavi Akım'la ilgili şikayetçi sıfatıyla ifade verecek 
</HEADLINE>
<TEXT>

     FP İstanbul Milletvekili Nazlı Ilıcak, şikayetçi sıfatıyla, DGM Cumhuriyet Savcısı Cengiz Köksal'a, yarın Mavi Akım projesi ile ilgili iddialar konusunda ifade verecek. 
     Basına karşı yapılan yanlış uygulamalar nedeniyle bugünkü basın toplantısını, parlamento yerine, Parti Genel Merkezi'nde düzenlemek durumunda kaldığını belirten Ilıcak, bu yanlış uygulamanın da bir an önce düzeltilmesini istedi. 
     Mavi Akım ile ilgili açıklamalarda bulunan Ilıcak, ANAP Genel Başkanı, Devlet Bakanı ve Başbakan Yardımcısı Mesut Yılmaz'ın, Hürriyet Gazetesi yazarlarından Oktay Ekşi'ye gönderdiği mektubun gerçeği yansıtmadığını söyledi. Ilıcak,''Sayın Mesut Yılmaz, oraya, kardeşi ile birlikte, Şarık Tara'nın davetlisi olarak gittiğini söylüyorlar, belediye başkanı, heykeltraş ile görüştüklerini ifade diyorlar. Depremzedelere yardımın konuşulduğunu söylüyorlar'' dedi. Ilıcak, Yılmaz'ın Moskova temasları sırasında Gazprom temsilcisi ile de görüştüğüne ilişkin iddialar bulunduğunu, bu konuyu yarın DGM Savcısı'nın gündemine getireceğini bildirdi. 
     Nazlı Ilıcak, bir soru üzerine Mavi Akım projesi ile ilgili soruşturmanın, DGM Cumhuriyet Savcısı Nuh Mete Yüksel'den alınarak, DGM Cumhuriyet Savcısı Cengiz Köksal'a verilmesini de ''yanlış'' olarak değerlendirdiğini belirtti. 







</TEXT>
</DOC>
