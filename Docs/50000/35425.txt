<DOC>
<DOCNO> 35425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/son/sondun09.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolivyalı bir anne ikizlerini 29 milyara sattı sonra da pişman oldu 
</HEADLINE>
<TEXT>

     Bolivyalı bir anne, ikizlerini İspanyol çiftine 2 bin 400 euroya yaklaşık 29 milyar TL sattı, sonra da fikir değiştirerek durumu polise anlatınca tutuklandı. 
     Polis açıklamasına göre, Bolivya'da yaşayan üç çocuk annesi kadın, maddi sıkıntı yüzünden daha hamileyken ikizlerini satmaya karar verdi. Bask bölgesinde bir çiftle anlaşan ve doğum için temmuz başında Bilbao'ya gelen kadın, doğumdan birkaç gün sonra 400 bin peseta alıp bebeklerini bir aracıyla İspanyol çifte gönderdi. Ancak çok geçmeden fikir değiştiren kadın, bebeklerini geri alma umuduyla durumu polise anlattı. 
     Polis de Bolivyalı kadını, aracıyı ve ikizleri satın alan çifti bebek ticaretinden tutukladı. Minik yavrular, çocuk esirgeme kurumuna teslim edildi. 







</TEXT>
</DOC>
