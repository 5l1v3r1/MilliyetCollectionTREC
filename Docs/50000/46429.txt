<DOC>
<DOCNO> 46429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/guncel/gun10.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hurşit Han’a 24 yıl hapis 
</HEADLINE>
<TEXT>

     Pakistan’dan Türkiye’ye 750 kilogram bazmorfin getirdikleri iddiasıyla yargılanan, uluslararası uyuşturucu kaçakçısı Hurşit Han’ın da aralarında bulunduğu 15 sanıktan 9’una ceza yağdı... 
     İstanbul 6 No’lu DGM’deki duruşmada kararı açıklayan mahkeme, sanıklardan Şükrü Han’ı, "Teşekkül oluşturarak bazmorfin ithal etmek ve bu teşekkülün idarecisi olmak" suçundan 30 yıl 8 ay hapis ve 50.5 milyar para cezasına çarptırdı. Hurşit Han, Tahsin Canan, Şükrü Çağırtekin, İdris Çağırtekin, Hasan Yılmaz ve Muhittin Aslan’a da, "Teşekkül oluşturarak bazmorfin ithal etmek" suçundan 24’er yıl hapis ve 50.5’er milyar para cezası uygulayan mahkeme, Kenan Köyan ve Shahin Arinafer’e de, "Oluşturulan teşekküle üye olmak" suçundan 6 yıl 8’er ay hapis cezası verdi. Beş sanık hakkında da beraat kararı veren mahkeme, henüz yakalanamayan sanık Lokman Ghoudsi Mahboot Alaam’ın dosyasını da ayırdı. 
     



 GÜNCEL 





















</TEXT>
</DOC>
