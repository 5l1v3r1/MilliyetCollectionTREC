<DOC>
<DOCNO> 38557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/spor/spo03.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürşat - Ümit operasyonu 
</HEADLINE>
<TEXT>

Galatasaray yönetimi, Çaykur Rizespor’un iki oyuncusunu transfer etmek için harekete geçti 
     SARI - Kırmızılı yönetim, kadroyu takviye etmek için harekete geçti ve Çaykur Rizesporlu Kürşat ile kaptan Ümit Ozan’a teklif götürdü. Karadeniz kulübüne de bu oyuncuları istediklerini belirten yöneticiler, olumlu yanıt aldılar. Rize yönetiminin de Bülent Akın ve para istediği ifade edildi. Transferin bu haftaki maçtan sonra kesinlik kazanacağı belirtildi. 
     
Paralar geliyor      BASIN Sözcüsü Aziz Üstel, formalara göğüs ve kol reklamı alacaklarını söyledi. Göğüs reklamı için en güçlü adayın 4.5 milyon dolarlık teklifle Aria şirketinin olduğu, kol reklamına ise Efes Pilsen’in öneride bulunduğu belirtildi. Galatasaray, saha içi reklam panolarıyla birlikte yılda 7 milyon dolar kazanacak. Devletin verdiği 1.7 trilyonluk ödülün 500 milyar liralık ikinci taksiti de dün ödendi. 
     
LUCESCU Mükemmeldik      GALATASARAY Teknik Direktörü Lucescu, oyuncularını övdü "Özellikle ilk yarıda söylediklerimi harfiyen yerine getirdiler" dedi. Defans futbolcularının performansının kendisini mutlu ettiğini vurgulayan Rumen hoca, "Küçük bir dikkatsizlikten gol geldi. Özellikle savunma oyuncularım mükemmel oynadı" diye konuştu. 
     LEVSKİ Sofya’nın iki maçta da iyi oynadığını ve Şampiyonlar Ligi’ne katılmayı hak ettiğini ifade eden Lucescu, sözlerini şöyle sürdürdü "Ancak Galatasaray gibi güçlü bir takımla eşleştiler ve elendiler. Onlara yazık oldu. İkinci yarıda bulduğumuz pozisyonlarla karşılaşmayı 3 - 0 da kazanabilirdik". 
     
Yılmaz da izledi      G.SARAY’ın Şampiyonlar Ligi rövanş maçını izleyenler arasında Anavatan Partisi Genel Başkanı ve Başbakan Yardımcısı Mesut Yılmaz da vardı. Yılmaz’a yöneticilerden yakın arkadaşı Abdürrahim Albayrak eşlik etti. 
     
Çirkin saldırı      SOFYA Büyükelçiliği görevlilerini stada götürecek araca, Levski taraftarları taşlarla saldırdı. Otobüsün camları kırılırken, görevlilerinden Muammer Kuş’un eşi Çiçek Kuş başından yaralandı ve hastaneye kaldırıldı. 
     
Otobüsü çaldılar      LEVSKİ Sofya maçını izlemek için Bulgaristan’a gelen Türk gazetecileri taşıyan kafile otobüsü dün sabaha karşı çalındı. Hırsızların otele ait kapalı bir otoparktan çaldığı otomobil bulunamezken, araç şoförü büyük şok yaşadı. 
     
Mondragon krizi      KOLOMBİYALI kaleci uzatmalarda sakatlanınca değiştirilmek istendi. Dördüncü hakeme talimat verilmesine rağmen Mondragon tüm uyarılara rağmen sahada kaldı. Lucescu çıldırırken, Galatasaray’a ceza kesileceği öğrenildi. 
     



 SPOR 

























</TEXT>
</DOC>
