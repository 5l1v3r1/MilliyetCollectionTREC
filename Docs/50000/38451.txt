<DOC>
<DOCNO> 38451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/son/soneko30.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 2. seans böyle geçti 
</HEADLINE>
<TEXT>

     İMKB Ulusal-100 Endeksi, 1. seansa göre 87.58 puan artışla 2. seansı 9,625.95 puandan tamamladı. 
     Hisse senetleri ortalama yüzde 0.92 oranında değer kazandı. Borsa'da ilk seansta gerçekleşen 116.49 puanlık düşüşün ardından, günün ikinci yarısında Endeks, son dakika alımlarıyla toparlandı. 
     Seans 9,549 puan seviyesinde dengeli açıldı. Açılışta 9,583 puana yükselen Endeks, satışlarla gevşemeye başladı. 9,399 puana kadar gerileyen Endeks, tepki alımlarıyla seansın ilk yarısını 9,475 puanla geçti. İkinci yarıda ise Endeks, 9,500 seviyesinin üzerinde yatay seyre girdi. Sınai grubu hisselerdeki alımlarla tutunan piyasa, kapanışa doğru banka hisselerindeki alımlarla toparlanarak günü 9,625.95 puandan tamamladı. Hisse senetleri düne göre ortalama yüzde 0.30 oranında değer kaybetti. Kapanışta mali endeks 75.86 puanlık artışla 13,183.35 puana, sınai endeksi de 114.15 puanlık artışla 8,362.63 puana yükselirken, hizmet endeksi 0.92 puanlık kayıpla 5,244.99 puana geriledi. 
     Böylece ilk seansa göre mali grup hisseler ortalama yüzde 0.58, sınai grubu hisseler de yüzde 1.38 oranında değer kazanırken, hizmet grubu hisseler yüzde 0.02 oranında değer yitirdi. 2. seansta işlem gören toplam 289 hisse senedinden 98'i değer yitirdi. 95 hisse senedi değer kazanırken, 96 hissenin fiyatında ise değişiklik olmadı. Seansta, 88 trilyon 785 milyar 262 milyon liralık işlem hacmi oluştu. İki seansın işlem hacmi toplamı da, 199 trilyon 134 milyar 285 milyon lira olarak gerçekleşti. 2. seansta, Yapı Kredi Bankası, Koç Holding, Garanti Bankası, Akbank ve Sabancı Holding en yoğun işlem gören hisseler oldular. 







</TEXT>
</DOC>
