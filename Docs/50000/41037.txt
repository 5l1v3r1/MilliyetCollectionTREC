<DOC>
<DOCNO> 41037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/ekonomi/eko05.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Özince Bileğimizi bükemezler 
</HEADLINE>
<TEXT>

Cam, bankacılık ve sigortacılık sektörlerinde bileğimizi kimse bükemez’ diyen Özince, yarına güvenle baktıklarını söyledi 
     EKONOMİ SERVİSİ 

     İş Bankası’nın iştiraklerinden Şişecam, International Finance Corporation IFC - Uluslararası Finans Kuruluşu ile beş yıl vadeli 35 milyon dolarlık kredi anlaşması imzalandı. 
     IFC’nin İstanbul’daki ofisinde dün düzenlenen imza törenine katılan Şişecam Yönetim Kurulu Başkanı ve İş Bankası Genel Müdürü Ersin Özince, kredinin, Şişecam’ın ihracatını artırmakta kullanılacağını, bu yıl 500 milyon dolar ihracat hedeflediklerini açıkladı. Özince, şunları söyledi 
     "Şartlar ne olunsa olsun cam sektöründe bizim bileğimizi kimse bükemez. Bu, yarına güvenle bakmaktır. Ben öyle inanıyorum ki bankacılık sektöründe de, sigortacılık sektöründe de kolay kolay kimse bileğimizi bükemez. Yaptığımız işlere talep var. K rlılık dar olsa bile para kazanmaya devam ediyoruz." 
     
     Güveni sağlayabiliriz’ 
     IFC ile Şişecam arasındaki işbirliğinin 25 yıldan bu yana süregeldiğini anlatan Özince, bu sürede Şişecam’ın IFC’den aldığı kredilerin 400 milyon dolara ulaştığını söyledi. IFC Güney Avrupa ve Orta Asya Direktörü Khosrov Zamani de yaptığı konuşmada, IFC’nin Türkiye’ye inandığını vurguladı. Krizin başından bu yana Türk şirketlerine sağladıkları kredinin 140 milyon doları aştığını kaydeden Zamani, şunları söyledi 
     "Güvenin tekrar temini için IFC rol oynayabilir. Biz özel sektöre destek sağlamak için buradayız. IFC, Türkiye’yi Güneydoğu Avrupa ve Ortadoğu için merkez seçti. İstanbul’daki ofisimiz 15 ülkeye yönelik olarak çalışıyor." 
     Zamani, Türkiye’de pek çok şirkete kredi verebileceklerini de belirtti. 
     
     Bankacılık büyümeli’ 
     Soruları da yanıtlayan Özince, mali sektörün küçülmenin aksine büyümesi gerektiğini vurguladı. Özince, bankacılık sektöründe güçlü veya gücünü artıracak sermaye gruplarının kalması gerektiğini bildirdi. 
     Özince, birleşme konusuna nasıl baktıklarının sorulması üzerine de "İş Bankası olarak hiçbir fikri reddediyor değiliz. Ancak hiçbir sürpriz faaliyet içinde de değiliz" yanıtını verdi. 
     



 EKONOMİ 
























</TEXT>
</DOC>
