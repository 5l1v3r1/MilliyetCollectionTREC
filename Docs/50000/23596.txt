<DOC>
<DOCNO> 23596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/guncel/agun.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yer sarı, gök lacivertti 
</HEADLINE>
<TEXT>

Sezon boyunca tribünlerde "Bu büyük taraftara şampiyonluk yakışır" diye bağıran taraftar sonunda amacına ulaştı 
İSTANBUL      YAŞAR ÇAKMAK - DENİZ ALTUNTAŞ - ORHAN GÜNDOĞ 

     Bağdat Caddesi'ne serilen dev bayrağın etrafında toplanan taraftar, marşlar söyleyip gökyüzünü meşaleler ve havai fişeklerle aydınlattı. Taksim ve Beyoğlu'nda buluşan yüzlerce taraftar, ellerinde bayraklar, üzerlerinde formalarla yürüdü. Tezahürat gece yarısına kadar sürdü. Etiler'deki kutlamaların merkezi Şamdan'dı. Sevgilisiyle Şamdan'a gelen Hande Ataizi, kapıda "Cimbomluyum" deyince, taraftar küfürleri sıraladı 
     Son bir haftadır şampiyonluk kutlamalarının heyecanıyla yaşayan İstanbullu Fenerbahçeliler, maç biter bitmez sokaklara döküldü. Özellikle Bağdat Caddesi, Etiler ve Taksim'de toplanan coşkulu taraftarlar, saatlerce zafer turu attı. Bağdat Caddesi'nde yerlere oturan Fenerliler, çalınan marşlarla coştukça coştu. Caddeden geçmeye kalkan otomobiller ise bir hayli sarsıldı Bazı taraftarlar da caddeye serilen dev bayrağın etrafında toplanıp meşaleler yaktı, havai fişekler fırlattı. 
     
Mert Çiller'i kızdırdılar      Taksim ve Beyoğlu'nda da görüntü pek farklı değildi. Bayraklarını aldıkları gibi meydana gelen taraftarlar, Galatasaray'a bol mesajlı sloganlar atmayı ihmal etmedi. Etiler'deki galibiyet kutlamalarına ise pek çok ünlü isim katıldı. Özellikle Şamdan, Etiler bölgesindeki şampiyonluk kutlamalarının odak noktası oldu. Tansu Çiller'in oğlu Mert Çiller sosyetik doktor sevgilisi Aslı Berker ile birlikte eğlenmek için Şamdan'ı seçenlerdendi. Ancak Çiller, basının görüntü almasına sert tepki gösterdi ve koruması eşliğinde cipine binerek mek ndan yalnız ayrıldı. Faruk - Canan Tınaz, Adnan - Begüm Şen, Metin - Aslı Şen, Adnan Şen'in ilk eşi Yasemin Koşal ile sevgilisi Mehmet Şumlu, Siret Derman gibi pek çok ünlü de şampiyonluğu Şamdan'da kutladı. 
     
     Rüştü eşiyle kutladı 
     Rüştü ile Mustafa Doğan da galibiyet sevincini eşleriyle Şamdan da yaşadı. Gecenin ilerleyen saatlerinde sevgilisi Didi Advani ile birlikte eğlenmek için Jaguar marka arabasıyla Şamdan'a gelen Hande Ataizi ise basına "Aslında ben Galatasaraylıyım" deyince olanlar oldu. Ataizi'nin bu sözlerini duyan Fenerbahçeliler "..... git, buraya giremezsin" diye küfür etmeye başladı ve Şamdan'ın kapısını kapatarak Ataizi'ni içeri sokmadı. Tacize de uğrayan yıldız, neye uğradığını şaşırdı. "Böyle hareketler çok anlamsız, terbiyesizler" diyen Ataizi, Jaguarı'yla geldiği mek ndan taksiyle ayrıldı. 
     
Fanatik taraftarlar lokalde buluştu      Samsun'a gidemeyen taraftarlar yine Levent'teki Fenerbahçeliler Lokali'ndeydi. Ünlü oyuncu Hakan Ural maçı oğlu Engin Can, kızı Melissa ve kız kardeşi Zuhal ile birlikte izledi. Gani Müjde, Halit Kıvanç, Bedri - Sibel Baykam, Erhan - Nilgün Dumanlı gibi tanınmış isimler de maçı diğer fanatik Fenerbahçeliler gibi lokalde izleyen ünlülerdendi. Ebru Şallı - Harun Tan ile Petek Dinçöz - Can Tanrıyar çifti de maç sonrası İzzet Çapa'nın yeni açtığı Tropical Jungle'da eğlendi. 
     
     Zaferi en coşkulu kutlayan illerden biri Antalya'ydı. Rus güzellerin dansıyla coşan taraftarlar havuzda şampanya patlattı. Surlara lazerle Şampiyon Fenerbahçe yazıldı. Zonguldak, Denizli, Manisa, Çanakkale ve Edirne'de yer gök "Efsane geri döndü" şarkısıyla inledi. Arabalara doluşan taraftarlar sabah erken saatlere kadar korna çalarak zafer turu attı 
     DOĞAN HABER AJANSI 

     Fenerbahçe'nin beş yıl aradan sonra gelen şampiyonluğu, tüm yurtta sarı lacivert renklere gönül veren onbinlerce taraftar tarafından sabahlara kadar coşkuyla kutlandı. Fenerbahçe'nin Bodrum'da yaşayan eski başkanlarından Ali Şen, Samsunspor Fenerbahçe maçını İskele Meydanı'ndaki Denizciler Derneği Lokali'nde Kaymakam Cumhur Güven Taşbaşı, Marmaris Sahil Güvenlik Grup Komutanı Binbaşı Mehmet Karabacak ve eski yönetici Abdullah Acar ile birlikte seyretti. Maçın sonunda çevresindekilerle sarmaş dolaş olan Ali Şen, kendisini kutlamak isteyen taraftarların arasında ezilme tehlikesi geçirdi. 
     
ANTALYA MI, RİO MU      Fenerbahçe'nin şampiyonluğu, Antalya'da da coşkuyla kutlandı. Bayraklarını alıp sokağa fırlayan Antalyalı Fenerbahçeliler, geç saatlere kadar otomobilleri ile tur attılar. Güllük, Cumhuriyet, Atatürk ve Işıklar caddeleri yoğun araç trafiği nedeniyle kilitlendi. Cumhuriyet Meydanı'nda toplanan yaklaşık bin kadar Fenerbahçeli de şarkılar söyleyerek şampiyonluğu kutladılar. Kutlamalar gecenin ilerleyen saatlerinde eğlence mek nlarına kaydı. Antalya'nın en büyük açık hava diskosu Discoland'da düzenlenen şampiyonluk kutlamalarına katılanlar, sabahın ilk ışıklarına kadar dans etti. Havuza atlayan Fenerbahçeliler, kaydıraklardan kayıp şampanya patlattı. 
     
ADINI SURLARA YAZARIM      Moda şov yapan animasyon ekibinin kızları, havuzda yaptıkları gösterilerle nefesleri kesti. Yüzlerce havai fişek attıran Fenerbahçeliler, şov yapan kızların gösterilerine de ortak oldu. Şampiyonluk coşkusu, Akdeniz'in en büyük açık hava eğlence merkezi Ally'de de sabahın ilk ışıklarına kadar sürdü. Eğlence mek nını dolduran yaklaşık bin 700 kişi, Fenerbahçe Marşı eşliğinde çılgınca dans etti. Sahne alan Rus dansçılar, Fenerbahçe bayraklarıyla kalabalığı coşturdu. Lazerle Kaleiçi'nin tarihi surlarına "Şampiyon Fenerbahçe" yazıldı. 
     
AŞIRI HIZ KAZA YAPTIRDI      Zonguldak'ta da binlerce taraftar maçın bitiş düdüğüyle birlikte sokaklara döküldü. Madenci Heykeli önünde toplanan kalabalık, ellerindeki bayraklarla valilik binasına yürüdü. Kalabalık nedeniyle kentin en işlek caddesi olan Gazipaşa Caddesi'nde trafik bir süre aksadı. Kutlama sırasında bazı Fenerbahçeliler şampiyonluğun keyfini havuza girerek çıkardı. Havuzda kendilerinden geçen taraftarlar timsah yürüyüşü yaptı. Şampiyonluğu kutlamak için Kozlu'dan Zonguldak'a gelen Levent Terzi yönetimindeki otomobil aşırı hız sonucu takla attı. Levent Terzi, SSK Hastanesi'nde yoğun bakıma alındı. 
     
POLİS TARAFTAR EL ELE      Çanakkale'de İskele Meydanı'nda yaklaşık 5 bin Fenerbahçe taraftarı toplandı. Caddelerde yürüyen taraftarlar yüzünden kentte trafik tamamen felç oldu. Demircioğlu Caddesi'nden başlayan araç konvoyu, Kayserili Ahmet Paşa Caddesi, Alman Sokağı, İnönü Caddesi'ni geçerek Çanakkale Kordonboyu'na ulaştı. Üç saat süren şampiyonluk kutlamaları polisin aldığı önlemler sayesinde karmaşaya dönüşmeden son buldu. 
     
TRAKTÖRLÜ KONVOY      Manisalı Fenerbahçeliler, takımlarının şampiyonluğunu çılgınca eğlenerek kutladı. Manisa Fenerbahçeliler Derneği önünden kalkan araçlarla, diğer taraftarların otomobillerinin birleşmesiyle oluşan yüzlerce araçlık konvoy, kentteki trafiği kilitledi. Konvoya traktör ve motosikletlerin de katılması dikkat çekti. Polis, Galatasaraylı Taraftarlar Derneği önünde geniş güvenlik önlemleri alırken, ellerindeki bayraklarla şölene katılan genç kızların sevinci görülmeye değerdi. 
     
ÇALSIN SAZLAR, OYNASIN...      Denizli'de de kutlamaların yoğunlaştığı yer Delikliçınar Meydanı oldu. Bazı taraftarlar, ellerinde sarı lacivert bayraklarla havuzlara atladı. Yüzlerce taraftar şampiyonluk coşkusunu çılgınca yaşadı. Uzun araç konvoyları sabaha kadar kentte tur attı. Edirne'de de Fenerbahçeliler sabaha kadar uyumadı uzun araç konvoylarıyla sabaha kadar şampiyonluk turu attı. Kutlamayı şölene dönüştüren Fenerbahçeliler, havai fişekler attı, şampanyalar patlattı. Konvoyda davul zurna ekipleri de yer aldı. 
     
Fener coşkusu kalbini durdurdu      Erzincan'da şampiyonluğun sevincine dayanamayan bir kişi hayatını kaybetti. Fenerbahçe'nin Samsunspor'u 3 - 1 yenerek şampiyon olmasının ardından sevinç gösterileri için dışarıya çıkan Metin Yıldız, Kırklar Caddesi'nde aniden fenalaştı. Yol üstündeki direğin dibine düşen 35 yaşındaki Yıldız'a, sarhoş olduğu sanılarak müdahale edilmedi. Kutlamaların ardından devlet hastanesine kaldırılan Yıldız'ın, kalp krizi geçirerek öldüğü belirlendi. 
     



 GÜNCEL 











</TEXT>
</DOC>
