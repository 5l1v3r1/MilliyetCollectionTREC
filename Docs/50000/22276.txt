<DOC>
<DOCNO> 22276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/son/sonspo11.html </URL>
<DATE> 2001/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 2 Bursaspor 0 
</HEADLINE>
<TEXT>

     Birinci Futbol Ligi'nin 33. hafta maçında Fenerbahçe, Bursaspor'u 2-0 yenerek, son haftaya girerken Galatasaray'ın 3 puan önünde liderliğini sürdürdü. 
     
     Karşılaşmaya 42 bin taraftarının muhteşem desteğiyle başlayan lider Fenerbahçe, oyunu tamamıyla rakip yarı alana yığdı. Maçın ilk yarım saatlik bölümünde adeta tek kale oynayan sarı-lacivertliler, buna karşın organize atak geliştirip gol pozisyonuna girmekte zorlandı. 
     Orta alanda topa daha çok sahip olan Fenerbahçe, forvette Andersson ve Serhat'ın etkisiz kalmalarıyla şampiyonluk yarışında büyük önem taşıyan maçta, gol umutlarını ikinci yarıya bıraktı. 
     Bursaspor ise ilk yarının hemen hemen tamamında oyunu kendi yarı alanında kabul etti. Maçtaki ilk gol girişimini 28. dakikada yapan yeşil-beyazlılar, savunmaya dönük oyun anlayışıyla ilk yarıda amacına ulaşan takım oldu. 
     9. dakikada Rapaiç'in sağdan kullandığı köşe atışında, ceza alanı içinde Andersson'un kafa vuruşunda, top direği sıyırarak auta çıktı. 
     12. dakikada Serhat'ın sağdan yaptığı ortada, Andersson'un kafa vuruşunda, top bu kez üstte auta gitti. 
     13. dakikada Yusuf'un sağdan getirip yaptığı ortada, ceza alanı içindeki Serhat'ın dönerek vuruşunda, top yandan dışarı çıktı. 
     15. dakikada Rapaiç'ten aldığı pasla soldan ceza alanı içine giren Misko Mirkoviç'in ortasında, uygun durumda Andersson vurdu. Top, direği sıyırarak auta çıktı. 
     19. dakikada Yusuf'un sağdan ortasında, ön direk dibindeki Serhat'ın vuruşunda, kaleci Şenol, topu son anda kornere attı. 
     28. dakikada Ender ile gelişen Bursaspor atağında, Murat Sözkesen ceza alanı içinde şutladı. Yerden giden top auta çıktı. 
     30. dakikada Yusuf'un sağdan yaptığı ortada, Andersson uygun durumda topu kafayla kaleye gönderdi. Zayıf giden meşin yuvarlak, kaleci Şenol'un kucağında kaldı. 
     31. dakikada Okan'ın sağ çaprazdan kaleye gönderdiği topu Rüştü kontrol etti. 
     43. dakikada Yusuf'un getirip ceza alanı sol tarafındaki Rapaiç'inönüne bıraktığı topa, bu futbolcu kötü vurdu ve meşin yuvarlağı yandanauta attı. 
     Karşılaşmanın ilk yarısı 0-0 tamamlandı. 
     
     Fenerbahçe, ikinci yarıya Johnson'ın yerine Revivo, Serhat'ın yerine Uche'yi xxx , Bursaspor ise Fatih'in yerine Tayfun'u alarak başladı. 
     İkinci yarıda arzuladığı golü bulmak için yine tüm hatlarıyla rakibinin üstüne giden Fenerbahçe, aradığı gole 53. dakikada Revivo'nun mükemmel vuruşuyla ulaştı. 
     Bu yarıda da baskılı gözüken sarı-lacivertliler, kapanan rakipleri karşısında yine farkı artıracak golü bulmakta oldukça zorlandı. İstediği oyunu bir türlü tutturamayan sarı-lacivertliler, buna karşın ikinci yarıda oyuna giren Revivo'nun 2 golüyle Bursaspor'u yenerek, şampiyonluk yarışındaki 3 puanlık avantajını son haftaya taşıdı. 
     49. dakikada Lazetiç'ten aldığı pasla Bursaspor ceza alanı içine giren Rapaiç'in sert şutunda, top yan direğin dibinden auta çıktı. 
     Aynı dakikada Bursaspor'dan Murat Hacıoğlu, 51. dakikada da Erkan sarı kart gördü. 
     53. dakikada Lazetiç'in pasıyla sağdan ceza alan içine giren Yusuf'un ortasında, arka direkteki Revivo, sol ayağıyla yaptığı mükemmel vuruşla topu ağlara gönderdi ve takımını 1-0 öne geçirdi. 
     62. dakikada orta alandan aldığı topla Bursaspor ceza alanı içine giren Lazetiç, kaleci Şenol ile karşı karşıya kaldı. Bu futbolcunun vuruşunda, top yandan auta çıktı. 
     68. dakikada Yusuf'un sağdan ortasında, penaltı noktası üzerinde iyi yükselen Andersson'un kafa vuruşunda, top üstten auta çıktı. 
     70. dakikada Bursaspor'da, Ender'in yerine oyuna Serkan girdi. 
     73. dakikada Revivo'nun soldan ortasında, Andersson kafayı vurdu. Top, kaleci Şenol'da kaldı. 
     74. dakikada Fenerbahçe savunmasından seken topla ceza alanı sol çaprazında buluşan Serkan, çok sert vurdu. Köşeye giden topu Rüştü son anda kornere çelerek tehlikeyi önledi. 
     79. dakikada Fenerbahçeli Andersson sarı kart gördü. 
     80. dakikada Mustafa'nın sağdan ortasında, kaleci Rüştü'den seken top, Sinan'ın önünde kaldı. Bu futbolcu, kötü bir vuruşla topu yandan auta attı. 
     82. dakikada Fenerbahçe'de, Rapaiç'in yerine Ali Güneş oyuna girdi. 
     83. dakikada Andersson'un kafayla Bursaspor savunmasının arkasına indirdiği topa yetişen Revivo, kaleci Şenol'un üzerinde aşırtma bir vuruşla topu ağlara göndererek skoru 2-0 yaptı. 
     90. dakikada Bursaspor'da Moshoeu'nin yerine İlhan oyuna dahil oldu. 
     Karşılaşma, Fenerbahçe'nin 2-0 galibiyetiyle sona erdi. 







</TEXT>
</DOC>
