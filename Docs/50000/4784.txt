<DOC>
<DOCNO> 4784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/yazar/eralp.html </URL>
<DATE> 2001/01/31/ </DATE>
<TIME>  </TIME>
<AUTHOR> Yalım ERALP  </AUTHOR>
<HEADLINE>
Postmodern yazı 
</HEADLINE>
<TEXT>

     Postmodern kelimesi galiba yeni çıktı. Post kelimesi yabancı bir kelime sonra demek. Mesela postmortem denince otopsi veya ölümden sonra anlamına geliyor. Ama Postmaster denince de Posta İşleri Genel Müdürü demek. Aslında post ifadesi yabancı kelimelerin önüne getirilerek sonra anlamı veren bir önek. Bu öneklerden yola çıkarak postmodern kelimesinin herhalde çağ sonrası anlamına geldiği sonucuna varmak gerek. Bütün bunlar, bize çağ atladığımızı mı gösteriyor Darbelerle çağ atlanmaz bence. Ama çağı atlamak bir yana çağı yakalamak mümkün. Bu darbe tartışmalarını da geride bırakmamız lazım. 
     
Tabuları yıkmak      Çağı yakalamanın hem en kolay hem de en zor yolu beynimizle aydınlanmayı yakalamak. Bunun en zor tarafı insan beyninin yenilikleri pek kolay yakalayamaması. Zihnimizde yarattığımız imgeleri veya kalıpları bırakmakta zorlanırız. Çağı yakalamanın kolay yönü ise maliyetinin ilk bakışta sıfır olması. Ama o da öyle değil aydınlanmayı yakalamak bir süreç ve eğitim sorunu. Belki asırlar boyu belli bir şeye inandırılmışsınız ondan ayrılmak zor gelir. Düşünce tarzımıza ters gelen fikirlere hemen hep aynı tepkiyi veririz. Doktora gidince muayene sırasında doktorun dizimize vurduğunda dizin gösterdiği tepki gibi... Öte yandan, beyin dizden farklı bir organımız. Dizin tepki göstermesi sağlık işareti. Beynin, iyi düşünmeden tepki göstermesi ise bence pek sağlık işareti değil. 
     
Atatürk      Türkiye'de tabuları en kolay yıkan insan Atatürk oldu. O zamana kadar uzun süredir devam eden birçok tabuyu aniden yıkıverdi. Bir anda kavramları ters yüz etti adeta. Bence geçen asrın siyasal anlamda en büyük devrimini gerçekleştirdi. Hepimiz ona bağlılığımızı teyit eder ve her 10 Kasım günü içimizde burukluk duyarız tabii bazıları hariç... Ama onun yaptıklarını ve düşünce yapısını ve de çalışma sistemini hemen unutuverir ve birçok konuda yukarıda söylediğim "diz tepkisi" gösteririz. Halbuki Atatürk değişimin simgesi idi statükonun değil. Ne çare ki, yabancı araştırmacılar o devrimleri bizlerden daha iyi irdelediler. 
     
Ya şimdi      Dünya değişiyor. Ancak, bazı temel kurallar doğal olarak değişmez. Bunların dışındaki kavramlar ve birtakım inançlar dahi değişime tabi. Aksi takdirde gelişme olmaz. İşin doğasında değişim var. 30 yıl önce kabul edilmesi hayal dahi edilemeyen birçok düşünce bugün artık geçerli. Günlük hayatımızda bunların farkında bile değiliz. Devlet hayatımızda da, bazı temel niteliklerin dışında, tabuları yıkmamız gerekiyor. Bunu gerçekleştirmek için illa yeni bir Atatürk gerekmiyor. Rahmetli İsmet İnönü'nün dediği gibi "tabiat o kadar velut değil"... 2000 yılına bir yıl kaldı, iki yıl kaldı dedik... 2001'e geldik Silkinmenin zamanı geçiyor. 
     
     





Yüzleşelim 


Deniz bitti 


Hepsine PKK'lı DENEMEZ 


Haydi Süleyman Bey 


Türkiye'nin AB ile bilek güreşi... 


Mayın coğrafyası 


Fedailer'den Fazilet'e 


Postmodern yazı 


Nasıl üniversite 


Fransa ipleri kopardı... 


Misilleme ile bitmez... 


Dövüş Sanatları’ 


Aman Eti’ Holding, yaman Challenger’ faciası 


"Nisan Devrimi" 


Sosyal travma 


Bazen jandarma, bazen mafya 


İsimler makro, krediler mikro 


Ortaklığınız sürüyor 


Bir Forumda, Türkiye 


Boğaz'da inşaat başladı 


100 milyon markı dolaba koydular 


</TEXT>
</DOC>
