<DOC>
<DOCNO> 25951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/son/sonspo10.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın yeni Kolombiyalı kalecisi bu hafta geliyor 
</HEADLINE>
<TEXT>

     Galatasaray'da, transfer çalışmaları sürerken, Kolombiya Milli Takımı'nın kalecisi Mondragon'un gelecek hafta içinde İstanbul'a geleceği açıklandı. 
     Kulüp sportif ilişkiler sorumlusu Mete Razlıklı, Mondragon ile anlaşarak işi bitirdiklerini ifade ederek, ''Ancak, kulübü Metz ile temaslarımız sürüyor. Yazdığımız yazının cevabı herhalde hafta başında gelir. Böylece transfer de gerçekleşir'' dedi. 
     Kolombiyalı kaleciyi kiralık olarak alacaklarını kaydeden Razlıklı, kulübüyle olan görüşmelerin tamamlanmasıyla, Mondragon'un Salı veya Çarşamba günü İstanbul'a geleceğini söyledi. 
     Razlıklı, teknik direktör Mircea Lucescu'nun Portekiz'in FC Porto takımıyla görüştüğü biçiminde çıkan haberlerin gerçeği yansıtmadığını savunarak, Rumen çalıştırıcının 12 Haziran Salı günü İstanbul'a döneceğini sözlerine ekledi. 
     
     







</TEXT>
</DOC>
