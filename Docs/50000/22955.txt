<DOC>
<DOCNO> 22955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/son/sondun16.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail hava sahasına giren Lübnan uçağı düşürüldü 
</HEADLINE>
<TEXT>

     İsrail hava sahasına girdikten sonra, İsrail Hava Kuvvetleri tarafından düşürülen Cessna tipi Lübnan uçağında bir kişi olduğu sanılıyor. 
     İsrail ordu sözcüsü tarafından yapılan açıklamada, Lübnan'ın başkenti Beyrut'tan havalanan küçük uçağın, İsrail hava sahasına girmesinin ardından, Tel Aviv'in kuzeyindeki Mihmoret plajı üzerinde seyir halindeyken, bir helikopter tarafından vurulduğu, uçakta muhtemelen bir kişinin bulunduğu belirtildi. Açıklamada, İsrail pilotlarının Cessna pilotunu uyardıkları, ancak pilotun uyarıları dikkate almadığı ve helikorterlerden birine vurmaya çalıştığı öne sürüldü. Uçağın düşürülmesinin ardından ölen ya da yaralanan olup olmadığı bilinmezken, İsrail ordusunun Lübnan'ın güneyinden çekilmesinin birinci yıldönümü dolayısıyla kuzey sınırında alarma geçtiği belirtiliyor. 







</TEXT>
</DOC>
