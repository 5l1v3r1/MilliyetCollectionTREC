<DOC>
<DOCNO> 9789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/guncel/gun03.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatilciye güzel haber 
</HEADLINE>
<TEXT>
Bayramda hava harika 
Yağışlı hava bugünden itibaren yerini güneşe bırakıyor. Sıcaklıklar 24 dereceye kadar yükselecek. Akdeniz'de denize bile girilebilecek 
     ANKARA Milliyet 

     Yurdun büyük bölümünde görülen yağışlı hava bugünden itibaren yurdu terk edecek, Kurban Bayramı'nda hava sıcaklığı artacak. Meteoroloji Genel Müdürlüğü'nün açıklamasına göre dün yurdun büyük bölümünde görülen yağışlar, bugün kuzeybatı kesimlerinde etkili olduktan sonra yurdu terk edecek. Buna göre bayramdaki hava tahmini raporları şöyle 
     
Meteoroloji müjdesi      Arife, bayramın birinci ve ikinci günü Yurtta yağış beklenmiyor. En yüksek hava sıcaklığı Marmara'da 20 - 22, Ege, Akdeniz ve Güneydoğu Anadolu'da 22 -24, İç Anadolu, Karadeniz ve Doğu Anadolu'nun batısında 18 - 20, Doğu Anadolu'nun doğusunda 12 - 14 derece olacak. 
     Bayramın 3. ve 4. günü Marmara'nın kuzeyi ile Karadeniz kıyılarında görülecek yağmurla birlikte hava sıcaklığı kuzey bölgelerinde azalacak. 
     Bayramda denize girmek isteyenler için deniz suyu sıcaklığı yaklaşık olarak Akdeniz'de 16 - 18, Güney Ege'de 13 - 15, Kuzey Ege'de 10 - 12, Marmara ve Karadeniz'de 9 - 11 derece olacak.6 
     
Karayollarında durum      Bayramda da karayollarının bazı kesimlerindeki ulaşım kontrollü sağlanacak. Afyon - Antalya yolunun Dinar ayrımındaki köprülü kavşak yapım çalışmaları nedeniyle sürücülerin, trafik işaret ve işaretçilerine dikkat etmeleri gerekiyor. 
     


 GÜNCEL 

























</TEXT>
</DOC>
