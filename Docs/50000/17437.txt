<DOC>
<DOCNO> 17437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/ekonomi/eko05.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç Yeni düzene alışalım 
</HEADLINE>
<TEXT>

Ekonomik krizin geçeceğini söyleyen Koç Holding Başkanı Rahmi Koç, "Kemerleri sıkalım ve yeni düzene alışalım" dedi 
     ESRA KURT İstanbul 

     Koç Holding bünyesinde bulunan RMK Marine Gemi Yapım Sanayii tarafından Hollandalı Unifleet ile Heuvelman firmalarına yapılan "M T LIEKE THERESA" tankeri, Tuzla’da törenle denize indirildi. 
     Törende spor kıyafeti ve kırmızı şapkasıyla dikkati çeken Koç Holding Yönetim Kurulu Başkanı Rahmi Koç gazetecilerin ekonomik kriz ile ilgili sorularını yanıtladı. Koç, "Kriz geçecek. Dişimizi sıkacağız. Kemerleri sıkacağız. Kemal Derviş bey söyledi. Aynısını söylüyorum. İnşallah bugünler de geçecek. Biraz, kemerleri sıkalım ve yeni düzene alışalım" dedi. 
     Koç, gazetecilerin "İki günde iki büyük yatırım yaptınız. Bu ekonomik krize bir mesaj mı " şeklindeki sorusu üzerine şunları söyledi 
     "Tanker, evvelden sipariş edilmişti. Bugüne tesadüf etti. Fevkalade onur vericidir, bu da ihracata dönüktür. Bunun arkasından da dört tane daha, inşallah fiyatlarımıza uygun olursa gelecektir. Çok memnunum." 
     
10 milyon dolara mal oldu      Heuvelman Shipping Trading şirketinin sahibi Harm Heuvelman da törende yaptığı konuşmada, gemiye kardeşi Cees Heuvelman’ın kızı "Lieke" nin adının verildiğini belirtti. Heuvelman, aynı tip iki geminin daha RMK Marine tersanesi tarafından inşa edildiğini belirtti. Daha sonra, gemi, ona adını veren Lieke Heuvelman tarafından denize indirildi. 
     7 Şubat 2000’de inşaasına başlanılan ve yaklaşık 10 miyon dolara mal olan M T LIEKE THERESA, 91.6 metre boyunda, 13.6 metre genişliğinde. Tipi Kimyasal Tanker 3900 DWT. Gemi, 30 Nisan’da liman tecrübelerine başlayacak, 22 Haziran 2001’de seyir tecrübelerine çıkacak. 30 Haziran’da, armatörüne teslim edilecek. 
     


 EKONOMİ 



















</TEXT>
</DOC>
