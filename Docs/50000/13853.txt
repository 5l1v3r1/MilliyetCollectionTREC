<DOC>
<DOCNO> 13853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/ekonomi/eko01.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Halka bono al’ ÇAĞRISI 
</HEADLINE>
<TEXT>

Nisanda 1.4 katrilyon liralık iç borç ihalesi açacak olan Hazine, 250 milyon getiren herkesin bona alabileceğini açıkladı 
     EKONOMİ SERVİSİ 

     Nisan ayında beş ayrı ihale ile 2 katrilyon 10 trilyon lira borçlanacak olan Hazine, bu tutarın 1.4 katrilyon lirasını iç borçlanmayla gerçekleştirecek. 
     Dün hem Hazine, hem de Merkez Bankası'ndan yapılan açıklamalarda, bu ihalelere teklif vermenin, vatandaşların da katılımını sağlamak için kolaylaştırılacağı açıklandı. 
     Buna göre ihaleye katılmak için en düşük teklif 250 milyon lira olacak. İhaleye katılanlar, bonodan dönem sonunda elde etmek istedikleri getiriyi temsil edecek faiz oranını Merkez Bankası şubelerine iletecek. Katılımcılar, teklif ettikleri miktarın yüzde 1'ini ihaleden önce teminat olarak Merkez Bankası'na yatıracak. Teklif verme süresi ihalenin yapıldığı gün en geç saat 12.00 olacak. Kazanan katılımcılar, ihalenin ertesi günü kazandıkları miktarı Merkez Bankası şubesine yatırıp bonolarını alabilecek. Bono alamayanlar ise yatırdıkları teminat miktarını aynı gün geri alabilecek. 
     Nisan ayı boyunca tek fiyat sistemi uygulanacak. İhalede kazanan katılımcılar verdikleri faiz teklifi ne olursa olsun ihalede oluşan ve Hazine tarafından açıklanan maksimum faiz oranında getiri elde edecek. 
     Merkez Bankası da yazılı bir açıklama yaparak, vatandaşların ihale tekliflerini kolaylıkla verebilmeleri için gerekli önlemlerin alındığını vurgulandı. Açıklamada, şöyle denildi 
     "3 Nisan’daki dört ay vadeli ihaleye katılmak isteyen şahıslar tekliflerini Merkez Bankası şubelerine 2 Nisan 2001 Pazartesi sabahından başlayarak verebileceklerdir. Teklif verme süresi 3 Nisan 2001 tarihinde saat 12.00'de sona erecektir." 
     
Hazine, nisanda piyasayı İHALEYE BOĞACAK      Hazine, 1.4 katrilyon lira iç, 1.4 milyar dolarlık dış borç için beş ihale açacağını duyurdu. 3,4,6 ve 8 aylık 5 ihaleyle Hazine, 2 katrilyon 10 trilyonluk borçlanma gerçekleştirecek. İhalelerin tek fiyat ihale sistemine göre yapılacağını duyuran Hazine 24 Nisan’da yapılacak 3 ay vadeli bono ihalesinin 25 Temmuz 2001 vadeli değişken faizli tahvil için referans faizi olacağı ve bu ihalede ortalama satış yapılmayacağını açıkladı. 
     
5 SORU 5 CEVAP Merkez niçin döviz satıyor TARIK YILMAZ 
Merkez Bankası niçin döviz satış ihalesi açtı 
     Bankaların ve şirketlerin ay sonu döviz alımı dolara yoğun talebe neden oluyor. Merkez’de dolara olan talebi durdurmak için müdahalede etti. Aslında Merkez haftalardır dolara müdahale ediyor ancak bu müdahaleyi isim vermeden yapıyordu. Bir tahmin, Merkez’in bu açık müdahalesinin nedeni ihaleyle piyasada bir referans dolar kuru oluşturmak. Bir diğer tahmin ise Merkez’in hiçbir bankanın kayırılmadığını göstermek ve şeffaflığı sağlamak olduğu yönünde. 
     
Mantıklı bir operasyon muydu 
     Ay sonlarında dolar talepleri çok yüksek olduğu gözönüne alınırsa 200 milyon dolarlık bir müdahale piyasanın dişinin kovuğunu doldurmaz, doldurmadıda... Talep yoğun olunca bankalar bu "mini" ihaleye teklif yağdırdı. Sonuç fiyatlar hızla yükseldi. Bu nedenle ihale bankalara destek olacakken panik nedeniyle köstek oldu. Ayrıca piyasada dolar fiyatını zaten adını vermeden yaptığı müdahalelerle Merkez belirliyordu. Merkez piyasadan çekilince piyasada satıcı olmadığı için herkesin döviz ihtiyacı var dolar tırmanışa geçti. 
     
Ne kadarlık satış rahatlatırdı Niçin 200 milyon dolar 
     Müdahale en az 1 milyar dolar olmalıydı. Merkez Bankası’nın net döviz pozisyonu 28 Şubat itibarıyla 850 milyon dolara kadar düştü. Daha açık ifadeyle, döviz varlıkları ile yükümlülükleri arasındaki net fark 850 milyon dolar. Bu da müdahaleyi kısıtlıyor. Bu da Merkez’in özel bankalar gibi açık pozisyona gitmesi demek. Bu durumun kısıtlayıcı bir unsur olduğu kesin. 
     
Merkez açık pozisyonla devam edemez mi Ederse ne olur 
     Piyasada tartışılan konulardan biri de bu. Merkez 1993 - 1995 arasında da açık pozisyonda kaldı. Ancak o zamanın koşullarıyla bugünün koşulları farklı. O zaman bankacılık sistemindeki açık pozisyon 5 milyar dolardı şimdi 25 milyar dolar. Buna sanayi şirketlerinin açık pozisyonlarını da eklerseniz Merkez’in politikası olumsuz sonuçlardoğurabilir. 
     
Merkez’in ihalesine kimler katılıyor ve ne kadar alım yapabiliyor 
     Merkez her gün 50 - 300 milyon dolar arasında satış yapacağını açıkladı. İhaleye Türkiye’de faaliyet gösteren bankalar uygun gördükleri fiyatla katılabilecek. Merkez, gerekirse en düşük ve en yüksek döviz fiyatını tespit edip ihale öncesi açıklayabilecek. Hiçbir banka ihalede satılan toplam tutarın yüzde 20’sinden fazlasını alamayacak. 
     


 EKONOMİ 


















</TEXT>
</DOC>
