<DOC>
<DOCNO> 46482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/yazar/theper.html </URL>
<DATE> 2001/10/12/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
İçtihat aramanıza gerek yok 
</HEADLINE>
<TEXT>

     Sitemizde bir parsel üzerinde dört blok var. Bunlardan ikisinin hasar nedeni ile güçlendirilmesi gerekiyor. Bir kat maliki bu onarımı bloktaki kat maliklerinin yapacağı yönünde Yargıtay kararı olduğunu söylüyor. Bu doğru mu, yoksa tüm site masrafa katılıcak mı 
     E. C. - İstanbul 
     
     Bu konuda Yargıtay kararından önce bakılacak kaynak kanundur. Kanunda ise bu konuda hüküm var. 
     Kat Mülkiyeti Kanunu'nun Ek 3. maddesinde diyor ki 
     "Yapılardan her birine ilişkin ortak giderler o yapıdaki kat malikleri, bütün yapılar için müşterek tesis ve yerlere ilişkin ortak giderler bütün katmalikleri tarafından 20. maddedeki kurallara göre karşılanır." 
     Görüldüğü gibi sorduğunuz hususta hüküm zaten kanunun içinde var. Bir bloku ilgilendiren bakım ve onarım gideri o blok malikleri tarafından karşılanır. Öyleyse sizin sitede bulunan dört bloktan ikisinin esaslı onarımı gerekiyorsa bu onarımı o bloklardaki bağımsız bölüm malikleri karşılayacaktır. 
     Tüm bağımsız bölüm maliklerinin sorumlu olduğu ortak gider ise tüm siteyi ilgilendiren gider kalemleridir. Bu husus da yasada ifadesini bulmaktadır. 
     Kanunda açık hüküm varsa artık Yargıtay içtihadı aramaya gerek yoktur. Bizler Yargıtay kararlarını, yasada açık hüküm bulunmayan hallerde kullanırız. Yasada açık hüküm bulunmayan hallerde Yargıtay kararları yol gösterici olur. Bu nedenle sizin içtihat aramanıza gerek yoktur. 
     
     







Taliban ve İslam 


Körfez anıları 


Maaş zammını önleme formülü 


11 Eylül'ün Batı'ya verdiği ders ve Türkiye 


Sevgi krallığı yok 


Türkiye işte bu yüzden çöker 


Bilgi devrimine Nobel ödülü 


Nedenler önemli 


Romantizm bir strateji değildir 


Tanrı'nın dinleri, çocukları ve savaşı 


Biz yaşadık, Amerika öğrenecek... 


Asker nereye gidecek 


Terörle eriyen 312 milyar ’lık bütçe fazlası 


II. Pornografik Savaş 


İçtihat aramanıza gerek yok 


Az bilen kaybetmeye mahkum 


</TEXT>
</DOC>
