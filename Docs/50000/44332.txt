<DOC>
<DOCNO> 44332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/spor/ysenay.html </URL>
<DATE> 2001/09/30/ </DATE>
<TIME>  </TIME>
<AUTHOR> ERDOĞAN ŞENAY  </AUTHOR>
<HEADLINE>
Puanlara rağmen 
</HEADLINE>
<TEXT>

     Fenerbahçe, sezon başından beri bir türlü kurtulamadığı "özürlü futbol" görüntülerinden dünkü Denizli maçında da sıyrılamıyordu bir türlü. 
     Denizli takımı biraz daha çabuk oynayıp, Fenerbahçe’nin savunmadaki zayıf yanlarına hızlı bindirmeler giydirebilseydi eğer, Fener’in zar zor yakaladığı üç puanının buhar olup, uçması işten bile değildi... Ogün kardeşimiz orta alanda çırpınıp, duruyor... Tamam da, kendisi pervane gibi dönüp duracağına, herkesin hareket halinde olduğu kıvamda top alıp, vermesi gerekmez mi Fenerbahçe gibi seyircisinin gol kadar biraz da "pas şov" beklediği bir takımda... "Seyirci gelmiyor" diyorlar... Tabii gelmez... İki - üç pasın ötesine geçemeyen bir takımdan, oyun hele de kendi sahasındaysa, kim ne kadar futbol lezzeti alabilir ki .. 
     Takımda Abdullah’tan başka kimse yanındaki ile pozisyon düşüncesine dayalı bir gole muhabbeti kuramıyor... Kanatlardan olsun, göbekten olsun kişisel bir takım sokulmalar dışında hiçbir organize hücum düşüncesi yok kimsede... Öyleyse böyle bir maksatsızlık açıkça ortada dolaşırken, kim, nasıl ve neden sahnedeki oyuna iyi şeyler yazabilsin ki ... 
     Geçen yılın zorlu haftalarında beklenmeyen yenilgi ve beraberliklerden sonra hep sükunet tavsiye etmiştik Fenerbahçe taraftarına... Niçin böyle demiştik çünkü Mustafa Denizli’nin zamana ihtiyacı vardı... Hem takımla, hem camia ile bütünleşmesi gerekmekteydi... Eh, sonuçta istenilen de oldu... Yani şampiyonluk geldi ve mutlu son elde edildi... Ama bu yılı herkes çok farklı görmek istiyor. Oturmuş bir ekip, yaş ortalaması oldukça düşük, yani gelecek yılların kadro iskeletini görmek istiyor Fenerbahçeli gözler... Ne yani, çok da haklı değiller mi .. 
     Ancak bu böyle olmayacaksa, defansı iskambil kağıdından kurulmuş bir hafifliği simgeleyen, orta alanda kimin kimle bütünleşeceğinden habersiz bir grafik çizen ve gol adamları olarak da her maçta ayrı isimlerin forma giydiği bir tertip ve taktik fukarası takım seyretmeye devam edecekse bu seyirci korkarım bu ürkütücü film erken kopar tarihi Kadıköy sinemasında veya zorlu bir taşra deplasmanında... Sonrasında ne mi olur Hiiç, Fenerbahçe takımı bu. Vizyona yeni rejisörlerin bambaşka filmleri girer, seyirciler yine dolar taşar ve hayat devam eder gider. 
     



 SPOR 


























</TEXT>
</DOC>
