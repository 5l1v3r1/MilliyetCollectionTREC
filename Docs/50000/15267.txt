<DOC>
<DOCNO> 15267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/son/sonspo09.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor Siirt Jet-Pa Spor'u 5-2 yendi 
</HEADLINE>
<TEXT>

     Birinci Futbol Ligi'nde Siirt Jet-Pa Spor'un cezası nedeniyle Ankara'da yapılan maçta Bursaspor, Siirt Jet-Pa Spor'u 5-2 yendi. 
     Karşılaşmanın ikinci yarısında Bursaspor'un yine atakları vardı. Siirt Jet-Pa Spor'un rakip kaleye çok atak yapmaması üzerine bol gol pozisyonu bulan Bursaspor, Okan vasıtasıyla net 8 gol pozisyonunu harcamasına rağmen farklı kazanmasını bildi. Bursaspor ikinci yarıya Tayfun'un yerine Serkan'ı alarak oyuna başladı. 
     54. dakikada Mosheou'nin ara pasında topla buluşan Okan'ın şutunda topu kaleci Metin, son anda kornere çeldi. 58. dakikada Ceyhun'un pasında topla buluşan Gürçay, meşin yuvarlağı ağlara göndererek durumu 3-2 yaptı. 59. dakikada Siirt Jet-Pa Spor'da Çağlayan, yerini Alp'e bıraktı. 60. dakikada kaleci Şenol ile karşı karşıya kalan Okan'ın sert şutunda topu Metin, yatarak önledi. 
     63. dakikada Hanke'nin hatasında topu kapan Okan, kaleci Metin ile karşı karşıya kaldı. Sert şutunda topu kaleci Metin, yine son anda korn ere çeldi. 
     65. dakikada Atilla'nın Murat Hacıoğlu'nu ceza sahası içinde düşürmesi sonucu oluşan penaltıyı Okan, gole çevirerek skoru 4-2 yaptı. 
     67. dakikada Siirt Jet-Pa Spor'da Atilla, sarı kart gördü. 77. dakikada Murat Sözkesen'in sağdan ortasında ceza sahası içinde uygun durumda bulunan Okan'ın sert şutunda top, az farkla auta gitti. 79. dakikada Bursaspor'da Ender'in yerine Hakan oyuna girdi. 82. dakikada Siirt-Jet Pa Spor'da Günal'ın yerine Taner oyuna dahil oldu. 
     83. dakikada gelişen Bursaspor atağında Fatih'in soldan ortaladığı topa iyi yükselen Mosheou, kafayla topu ağlara gönderdi 5-2. 84. dakikada Bursaspor'da Fatih'in yerine Sinan oyuna girerken Siirt Jet-Pa Spor'da Okan, yerini Sedat'a bıraktı. 86. dakikada Siirt Jet-Pa Spor'da Ceyhun, sarı kart gördü. Karşılaşma, Bursaspor'un 5-2 üstünlüğüyle sona erdi. 




</TEXT>
</DOC>
