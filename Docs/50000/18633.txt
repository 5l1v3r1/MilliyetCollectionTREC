<DOC>
<DOCNO> 18633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/yasam/ayas.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzay turisti’ mevsimi açıldı 
</HEADLINE>
<TEXT>

Geri sayım başladı, bitti ve tarihte bir ilk gerçekti... ABD’li turist Dennis Tito'yu taşıyan Soyuz, Uluslararası Uzay İstasyonu'na fırlatıldı 
     CENK BAŞLAMIŞ Moskova 

     3, 2, 1... Ve onunda aylardır konuşulan şey oldu. ABD’li 'turist' Dennis Tito'yu taşıyan Rus uzay aracı Soyuz, Uluslararası Uzay İstasyonu'na ISS fırlatıldı. 
     İleri yaşına ve profesyonel eğitimi bulunmamasına karşın uzaya gitmekte direnen Tito, en büyük hayaline ilk adımı dün attı. Bu uğurda 20 milyon doları yaklaşık 24 trilyon lira gözden çıkaran Tito ile kozmonotlar Talat Musabayev ve Yuri Baturin'i taşıyan Soyuz, dün öğle saatlerinde roketlerini Baykonur’dan ateşledi 
     
Rusya inat edince...      Amerikalı milyonerin uzaya gitmek istemesi, ISS'nin ortaklarından Amerika ile Rusya'yı karşı karşıya getirdi. NASA bir amatörün istasyona gönderilmesine karşı çıktı, ancak Tito ile anlaşan Rusya kararında direndi. 
     Amerikan Uzay ve Havacılık Dairesi'nin itiraz nedenlerinin başında "Titi'nun amatör oluşu" ilk sırada yer alsa da pek çok yorumcu asıl nedenin para olduğunu kaydetti. Doğrusu uzay turisti de, "Bozduğum şeyin parasını öderim" sözleriyle endişelenenlerin yüreğine su serpti 
     
Hadi gidiyoruz’      Fırlatma törenine Tito ve kozmonotların yakınlarıyla ilk kadın kozmonot Valentita Tereşkova da katıldı. Musabayev, motorların ateşlenmesi sırasında, ünlü kozmonot Yuri Gagarin'in "Hadi gidiyoruz" sözlerini tekrarladı. Omuzunda Amerikan bayrağı bulunan beyaz bir kıyafet giyen Tito da, kurulan ilk bağlantıda ne hissettiğinin sorulması üzerine Rusça "Horoşo iyi, güzel " yanıtını verdi. 
     



 YAŞAM 




















</TEXT>
</DOC>
