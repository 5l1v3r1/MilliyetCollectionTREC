<DOC>
<DOCNO> 8621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/ekonomi/eko05.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternet, etnik tüketici yarattı 
</HEADLINE>
<TEXT>

En üçra köşelerdeki yerel ürünler, internet siteleri sayesinde dünya pazarlarına ulaşıyor 
     OneNest.com, World2Markets.com, eZiba.com, Novica.com gibi siteler dünyanın en ücra köşelerindeki insanların hayatlarını değiştirdi. 
     Bali’nin küçük pazarında uçurtmalarını satan sanatçılar eZiba.com sitesinde birdenbire ABD’li uçurtma meraklılarının gözdesi oluveriyor. Ya da Afrika’lı bir genç kızın arkadaşına yaptığı kolye birdenbire New York’lu gençlerin boyunlarına asılabiliyor. 
     Yerel ürünleri internet üzerinden dünyaya pazarlayan web siteleri bir yandan birçok insanın hayatını değiştirirken bir yandan da başarılı iş modelleri ile internet sektörünün yıldızları arasındaki yerini alıyor. 
     
Bangladeşliler öncü oldu      OneNest.com B ngladeşli köylü kadınların örgülerini ABD’li tüketicilere satmak amacıyla kurulmuş bir site. Kurucusu da ABD’de eğitim görmüş bir Bangladeşli. Köylü kadınların ürünlerinin OneNest.com’da tüketiciler tarafından gördüğü ilgi sitenin başka ülkelerde üretilen yerel ürünleri de kapsamasına yol açmış. Şimdi Nepal’den Afrika’nın köylülerine kadar birçok kişi el işi ürünlerini bu siteden dünya pazarlarına sunuyor. 
     
Sistem komisyonla işliyor      Bu tarz bir hizmet vermek amacıyla kurulmuş her sitenin politikası birbirinden farklı. Ancak genelde uygulanan yöntem sitede sergilenen ya da satılan ürünlerden komisyon alınması. OneNest.com’da ürününü sergilemek isteyenlerden ilk ay ücret alınmıyor, sonra 30 dolar aylık ücret alınıyor. 30 dolara 25 ayrı ürünün resmi ve tanıtımı sitede yer alıyor. Site ayrıca sattığı her üründen yüzde 5 komisyon alıyor. 
     


 EKONOMİ 


















</TEXT>
</DOC>
