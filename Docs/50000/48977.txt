<DOC>
<DOCNO> 48977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/son/sonspo11.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin Malatyaspor maçındaki muhtemel onbiri... 
</HEADLINE>
<TEXT>

     Birinci Süper Futbol Ligi'nin 10. 
     haftasında yarın deplasmanda Malatyaspor ile karşılaşacak olan Fenerbahçe'de hedef 3 puan. Avrupa Şampiyonlar Ligi'nde aldığı başarısız sonuçlarla büyük düş kırıklığı yaratan sarı-lacivertli ekip, Malatya deplasmanından galibiyetle dönerek, ligdeki zirve iddiasını sürdürmeyi amaçlıyor. İsrail'in Avusturya ile yarın yapacağı 2002 Dünya Kupası Eleme Grubu maçında yer alacak olan Revivo'dan yoksun sarı-lacivertli ekibin, Malatyaspor karşısına, Rüştü, Mustafa Doğan, Mert Meriç, Deniz Uygar, Ali Güneş Ogün , Lazetiç, Yusuf, Johnson Hakan , Abdullah, Oktay, Andersson ilk 11'i ile çıkması bekleniyor. Malatya İnönü Stadı'nda saat 13.30'da başlayacak ve Digitürk Lig TV'den naklen yayınlanacak maçı hakem Sabit Hacıömeroğlu yönetecek. Öğleden sonra özel uçakla Malatya'ya hareket eden sarı-lacivertli kafilede kulüp başkanı Aziz Yıldırım ile çok sayıda yönetici de yer aldı. 
     






</TEXT>
</DOC>
