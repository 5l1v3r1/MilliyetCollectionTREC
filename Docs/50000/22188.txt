<DOC>
<DOCNO> 22188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/ekonomi/eko13.html </URL>
<DATE> 2001/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Endeks 13,300 zirvesine yöneldi 
</HEADLINE>
<TEXT>

F K oranlarının oldukça yüksek olması gözardı edilmemeli 
     Zeynep Candan AKTAŞ 

     Hafta içinde yoğunlaşan satışlarla 11,500'leri test eden endeks, dolar ve faizlerdeki düşüş eğilimiyle desteklenen alımlarla toparlandı. İMKB 100 Endeksi 12,738 puanla hem günün hem de haftanın en iyi kapanışını yaptı. İkinci seans işlem hacmindeki artışla gelişen çıkış eğilimi kısa vadeli göstergelerin de aşırı alım bölgelerinden toparlanmasıyla destekleniyor. 
     Kısa vadeli göstergelerde geçen hafta yoğunlaşan satış eğilimiyle birçok senet ortalamalarını test ederken, göstergeleri de aşırı satım bölgelerine geriledi. Son gün yoğunlaşan alımlarla toparlanan senetlerin büyük kısmında ortalamalardan bulunan destek ve yeniden zirvelere atak görünümü mevcut. 
     Ancak birçok senette zirvelerde yaşanan hacimlerin ardından geri çekilmeyle birlikte hacimlerin de daraldığı izleniyor. Uzun vadeli göstergelerde izlenen satış baskısı nedeniyle zirvelere yapılan atakların hacimle desteklenmesi gerekiyor. Bu hafta 12,800'lerdeki direncin hacimle kırılması halinde güçlü senetlerde zirvelere atakları ve zirvelerin geçilmesi görünümleri izleyebiliriz. 
     Ancak burada bir konuyu gözden kaçırmamak gerekiyor. Döviz ve faizlerdeki düşüşle tek alternatif olarak görünen borsanın fiyat kazanç oranlarının oldukça yüksek seviyelerde seyretmesi nedeniyle risk yükseliyor. 
     1992 Kasım’ındaki 0,41 cent dibinde İMKB'de F K ortalaması 10,48 iken Mayıs 94'te 0,40 cent test edildiğinde F K'lar 11,74 civarında. 98 Dünya krizi ile gelinen 66 cent dibinde F K ortalaması 7,33. 
     Dolar bazında son dip olan Nisan 2001'deki 6 cent dibinde F K ortalaması 24,08. Fiyatların yukarıya doğru hareketleri şirketlerin kazançlarındaki artışlarla desteklenmezse fiyat kazanç oranlarının daha da yükselmesi sözkonusu. Dolar bazında fiyatların oldukça düşük görünmesine rağmen F K'ların bu kadar yüksek olması şirketlerin önceki kriz dönemlerine göre daha kötü durumda olduğunu gösteriyor. 
     Bu beklenmedik kriz herkesle birlikte şirketleri de olumsuz etkiledi. K rlarına ortak olmak amacıyla yatırım yapılan şirketlerin bu olumsuz durumu nedeniyle senet seçiminde her zamankinden daha dikkatli olunması gereken bir dönemdeyiz 
     Bu hafta için endeksin destekleri 12,100 ve 11,750 iken dirençler 13,000 ve 13,300 seviyesinde bulunuyor. 
     Bol kazançlı haftalar dileğiyle. 
     



 EKONOMİ 




















</TEXT>
</DOC>
