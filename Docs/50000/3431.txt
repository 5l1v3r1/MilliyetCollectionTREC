<DOC>
<DOCNO> 3431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/ekonomi/eko04.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Paralar gurbette unutuldu 
</HEADLINE>
<TEXT>

ABD, Kanada, İsviçre'deki banka ve devlet dairelerinde para unutanların arasında, Ahmet Özal, Sakıp Sabancı, Murat Demirel ve Merkez Bankası da var 
     İnternette faaliyet gösteren bir sitede yer alan bilgilere göre yüzlerce Türk vatandaşı, Türk şirketleri ve devlet kuruluşları, ABD, Kanada ve İsviçre bankaları ile kuruluşlarında para unuttu. 
     Unutulan paralar, alacaklının son bildirdikleri adreste bulunaması veya isim hatası nedeniyle kendilerine ulaştırılamadı. ''www.foundamoney.com'' adlı internet sitesi, ilgili kişi ve kuruluşlara 20 dolar karşılığında bir şifre vererek, paralarını nasıl alabilecekleri ile ilgili bilgileri veriyor, gerekli yerlere ulaşmalarını da sağlıyor. 
     Bu sitedeki verilerde çok sayıda ünlü kişinin adına rastlanıldı. Bu isimler arasında Ahmet Özal, Elvan Özal ve Efe Özal'ın da adları geçiyor. Ahmet Özal'ın unutmuş olduğu paranın miktarı 7 bin 942 dolar, Efe Özal'ın ise 829 dolar 16 sent gözükürken, Ahmet T. Özal ve Elvan A. Özal adına, miktarı belirtilmeyen iki ayrı hesabın daha bulunduğu gözüküyor. İnternet sitesi yetkilileri, Özal'ların miktarı verilmeyen hesaplarının ancak kendilerine bildirilebileceğini belirttiler. 
     
     Zeki Müren'in de parası kaldı 
     Paralarını unutan Türk vatandaşları arasında bir süre önce vefat eden sanatçı Zeki Müren'in yanı sıra iş adamı Sakıp Sabancı 150 dolar ile eşi Türkan Sabancı 120 dolar ve ressam Rahmi Pehlivanlı 469 dolar da bulunuyor. 
     Site yetkilileri, Zeki Müren'in ne kadar parasının bulunduğunun ancak varislerine bildirilebileceği ifade ederken, aynı şekilde Uluç Simavi ile Murat Demirel'in bıraktıkları para miktarının da sadece kendilerine söylenebileceği bildirildi. Türkler arasında sahip çıkılmayan para miktarı bakımından en yüksek hesap 13 bin 637 dolarla Hasan Öztürk adına gözüküyor. 
     Türkiye Petrolleri, THY, T. Zirai Donatım Kurumu, Türk Shell ile Türk Dış Ticaret Bankası'nın ise unuttukları hesaplardaki para miktarı hakkında sadece kendilerine bilgi verilebileceği kaydedildi. 
     
     Unutkanlar ABD'ye 7 milyar dolar bıraktı 
     ABD'de bankalar ve hükümet dairelerinden tahsil edilmesi unutulan para miktarının 7 milyar doların üzerinde olduğu açıklandı. 
     www.foundmoney.com sitesinden takip edilebilen unutulmuş ya da sahiplerinin farkında olmadığı hesaplar arasında, en fazla dikkati çeken ''B'' harfiyle belirtilen bir hesap oldu. ''B'' adına açılan iki ayrı hesapta 20 milyon dolara yakın para beklediği açıklandı. Büyük miktarda para unutan ya da parasından habersiz olan bankalar arasında ilk üç sırayı ise bir Vietnam, iki Fransız bankası aldı. Bank of Saigon'un hesabında bıraktığı para miktarı 129 bin 827 dolar olurken, Banque Francaıse Commercıale'in unuttuğu para 105 bin 637 dolar, Banque Natıonal de Parıs'in ise 63 bin 359 dolar olduğu belirtildi. 
     
ABD, Kanada ve İsviçre'de unutulan paralar Kişi, kurum Unuttuğu miktar dolar Ahmet Özal 7.942 Efe Özal 829 Zeki Müren Açıklanmadı Sakıp Sabancı 150 Türkan Sabancı 120 Rahmi Pehlivanlı 469 Hasan Öztürk 13.637 Hafize - Atilla Cengiz 3.113 Fikret - Ayşe Acar 4.735 Kürşat Türkeş 2.678 Yücel - Aybel Demirkol 6.466 Melike Demirağ 1.376 Hakan Kınacı 295 Turkish American Oil Co. 5.505 Turkish American Association of Tenn Inc 788 Türkiye Büyükelçiliği 548 T.C. Merkez Bankası 541 Turkish Sheldon 291 Turkish Students Organization 186 Türk - Kanada Dostluk Derneği 178 Turkish American Enterprises 158 Turkısh Daily News 81 Türk Konsolosluğu 70      
     


 EKONOMİ 

















</TEXT>
</DOC>
