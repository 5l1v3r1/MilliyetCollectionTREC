<DOC>
<DOCNO> 9974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/son/sondun06.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Mekke'de silah satmaya çalışan 59 Dağıstanlı Hacı adayı yakalandı 
</HEADLINE>
<TEXT>

     Hac farizasını yerine getirmek için kutsal topraklarda bulunan 59 Dağıstanlı hacı adayı, Mekke'de silah sattıkları gerekçesiyle Suudi Arabistan polisi tarafından yakalandı. 
     Rusya'nın başkent Riyad'daki Büyükelçiliği'nden yapılan açıklamada, aralarında gece görüş dürbünleri, 44 adet av tüfeği gibi silahları satmaya çalışan 59 hacı adayının polis tarafından yakalandığı belirtildi. 
     El-Hayat gazetesinin haberinde ise, bu kişilerin Suudi yetkililer tarafından ''hoşgörü'' anlayışı çerçevesinde serbest bırakıldıkları ve hac farizalarını yerine getirebilmelerine izin verildiği belirtildi. El Hayat'ta yayınlanan haber, Rusya Büyükelçiği'nden bir diplomat tarafından doğrulanırken, elçiliğin olaya müdahale etmediği vurgulandı. Silah satmak isterken yakalanan Dağıstanlıların, Türkiye ve Irak yoluyla Suudi Arabistan'a geldiği açıklanan yaklaşık 2 bin Dağıstanlı hacı adayı grubundan olduğu belirtiliyor. 




</TEXT>
</DOC>
