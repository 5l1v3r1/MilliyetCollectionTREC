<DOC>
<DOCNO> 19988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/son/soneko13.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada 1. seans böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 78.57 puan artışla, 1. seansı 12,608.26 puandan tamamladı. Hisse senetleri ortalama yüzde 0.63 oranında değer kazandı. 
     Telekom ve Bankacılık yasalarındaki ilerlemeler Borsa'yı olumlu etkilerken, haftanın ilk seansı da yoğun alımlarla açıldı. 12,874 puan seviyesinden açılış yapan Endeks, yüksek işlem hacmiyle kısa sürede 13 bin puana ulaştı. Ancak, 13,028 puan seviyesinde yoğun kar realizasyonları yaşandı. İlk olarak 12,800 puan seviyelerine gerileyen Endeks, daha sonra en düşük 12,451 puanı gördü. ilk bir saat 12,502 puanla geçildi. 
     İkinci yarıda yatay seyre giren Endeks, birara 12,442 puana kadar geriledi. Ancak, 12,500 puanın altına düştükçe yoğunlaşan talep yine kendini hissettirdi ve Endeks, seansı 12,608.26 puandan tamamlandı. 
     Kapanışta mali endeks 239.16 puan artışla 17,898.69 puana, sınai endeksi 1.06 puan artışla 9,506.35 puana, hizmet endeksi de 15.28 puan artışla 7,491.22 puana yükseldi. 
     Böylece mali grup hisseler, önceki kapanışa göre ortalama yüzde 1.35, sınai grubu hisseler yüzde 0.01, hizmet gurubu hisseler de yüzde 0.20 oranında değer kazandı. 
     1. seansta işlem gören toplam 292 hisse senedinden 188'i değer kazandı. 44 hisse senedi değer yitirirken, 60 hissenin fiyatında ise değişiklik olmadı. Seansta 312 trilyon 315 milyar 52 milyon liralık işlem hacmi oluştu. 
     1. seansta Yapı Kredi Bankası, Sabancı Holding, Teletaş, Garanti Bankası ve Akbank en yoğun işlem gören hisseler oldular. 






</TEXT>
</DOC>
