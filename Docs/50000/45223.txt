<DOC>
<DOCNO> 45223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/son/sondun06.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail ordusu El Halil'e girdi...5 Filistinli öldü, 12'si yaralı... 
</HEADLINE>
<TEXT>

     Batı Şeria'nın El Halil kentinin Filistin kontrolündeki kesimine giren İsrail askerleriyle Filistinliler arasında çıkan çatışmada 5 Filistinli'nin öldüğü, 12'sinin de yaralandığı bildirildi. 
     Görgü tanıkları ve İsrail ordusu, Ebu Sneyne tepesini ele geçiren askerlerin, Filistinlilerin Yahudi ziyaretçilere tepeden ateş açması üzerine bu sabah bölgeye girdiğini belirttiler. 
     Filistinliler, önceki gün de tepeden Yahudi yerleşimcilere ateş açmış, 2 İsrailli kadın yaralanmıştı. Filistinli hastane kaynakları ise İsrail askerlerinin dün El Halil'de açtığı ateşte 1 Filistinlinin öldüğünü, bir Filistilinin de yaralandığını bildirmişti. 
     İsrail'in kuzeyindeki Afula kentinde dün meydana gelen silahlı saldırıda da Filistinli olduğu belirtilen saldırgan ile birlikte 4 kişi ölmüş, 13 kişi de yaralanmıştı. 
     İsrail askerleri, 130 bin Filistinlinin yaşadığı El Halil'in yüzde 20'sini kontrolünde bulunduruyor. Bölgedeki 3 yerleşim biriminde 
     yaklaşık 500 Yahudi yaşıyor. 
     






</TEXT>
</DOC>
