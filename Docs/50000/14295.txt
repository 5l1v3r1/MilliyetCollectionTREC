<DOC>
<DOCNO> 14295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/ekonomi/eko05a.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ö - DE - YE - ME - Dİ - LER 
</HEADLINE>
<TEXT>

     EYLEM TÜRK-KADİFE ŞAHİN 

     31 Mart’ta dolan kredi borçları dönem faiz ödeme vadesi öncesinde, bankacılarla işadamları arasında süren pazarlık sonuç vermedi. İşadamları faizlerde indirim veya erteleme istedi. Bankacılar topu hükümete attı. Hükümetten yanıt gelmeyince görüşmeler sonuçsuz kaldı. İşadamlarının yüzde 70’inin borcunu ödeyemediği bildirildi. 
     Kriz sonrasında kredi faiz oranlarının 2 bin 500 ile 4 bine çıkarılması üzerine ortaya çıkan sorunda çözüm ulaşılamazken, iş dünyasının bankalardan kullandığı üç aylık krediler tutarının 4 milyar dolar 4 katrilyon lira olduğu varsayılırsa, ödenmeyen miktarın yaklaşık 2.8 katrilyon lirayı bulacağı kaydediliyor. 
     
     Yaralılar hastanede’ 
     Dün bir kaza yaşandığını söyleyen İstanbul Ticaret Odası İTO Başkanı Mehmet Yıldırım, "Yaralıların hepsi şu anda hastanede" dedi. İşadamlarının yüzde 70’inin faiz, yüzde 60’ının da vergi borçlarını ödeyemediğini bellirten Yıldırım, "Hasar tespitinin yapılmasını bekliyoruz. Anlaşma zemini olmazsa işadamları tahkim heyeti olarak bize müracaat edecekler. Biz de dava açılıp açılmayacağına karar vereceğiz" diye konuştu. 
     Dün sürekli olarak banka genel müdürleriyle görüştüklerini anlatan Yıldırım, "İlk gün ödeyen ödesin havasındalar. Geriye kalanlar için yeniden konuşuruz diyorlar. Ancak uzlaşma olacağını tahmin etmiyorum. Olsa bundan önce olurdu" dedi. 
     İstanbul Sanayi Odası Başkanı Hüsamettin Kavi de oda üyelerine yazılı bir açıklama göndererek, ödeme zorluğu olan firmaların, temerrüt faizi yerine, Karşılık Kararnamesi çerçevesinde özel takip hesabı hükmü uyarınca 90 günlük vade imkanından yararlanmak için çalıştıkları bankalarla görüşmelerini istedi. 
     
     Bir de gecikme faizi 
     Bankacılar ise, konunun her bankanın kendi müşterisiyle yapacağı görüşmeyle çözülebileceğini belirtiyorlar. Her bankanın kendi müşterisiyle pazarlık yapacağını belirten bir bankacı, "Bir hafta veya 10 gün içinde herkesin nasıl bir durumda olduğu anlaşılır" dedi. Bankacı işadamlarının ödemelerini yapmamaları halinde yüzde 50 gecikme faizi temerrüt ödemek zorunda kalacakları uyarısını da sözlerine ekledi. 
     
40 - 100’le borçlandılar      şadamları ocak başında kullandıkları üç aylık ticari kredileri, yüzde 40 ile yüzde 100 oranları arasında faizle aldılar. Şubattaki krizin ardından, kimi bankalar kredi faiz oranlarını yüzde 300 - 400 düzeyine yükseltirken, bir bölümü de yüzde 2 bin 500 - 4000’e kadar çıkardı. İşadamlarının aldıkları dönemsel bu kredilere, "borçlu cari hesap kredileri" deniyor. Bu hesap türünde de bankalar faiz yükseltme veya indirme hakkına sahip oluyor. 
     
     İş pazarlığa kaldı 
     31 Mart'ta kredi faizlerinin üç aylık dönem faizi ödemeleri konusunda biraraya gelen reel sektör temsilcileri ve bankacılar yüksek faizli borçlara çözüm aradılar. 
     Uzlaşmaya varamayan taraflar, sorunlarını çözmesi için araya hükümeti soktular. Ancak hükümetten somut adım gelmedi 
     İş dünyasının bankalardan kullandığı üç aylık kredilerin kredi tutarı toplam 4 milyar doları 4 katrilyon lira buluyor. 
     İlk gün itibarıyla işadamlarının yüzde 70'si kredi faizlerini ödeyemezken yüzde 60'ı da vergi borçlarını yatıramadı. 
     İki taraf temsilcilerinden oluşan komisyon, net sonuçlar elde edememesine rağmen ortak karar olarak herkesin kendi müşterisi ile belli bir anlayış içinde ödeme planı yapması kararlaştırıldı. 
     


 EKONOMİ 






















</TEXT>
</DOC>
