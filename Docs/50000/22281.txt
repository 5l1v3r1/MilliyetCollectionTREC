<DOC>
<DOCNO> 22281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/son/sontur05.html </URL>
<DATE> 2001/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis'te Ersümer haftası 
</HEADLINE>
<TEXT>

     FP Milletvekillerinin, eski Enerji ve Tabii Kaynaklar Bakanı Cumhur Ersümer hakkında ''Beyaz enerji'' davasıyla ilgili olarak verdiği Meclis Soruşturması Önergesi, 22 Mayıs Salı günü TBMM Genel Kurulu'nda görüşülecek. 
     FP Milletvekillerinin ''Enerji Bakanlığı faaliyetlerinde usulsüzlüklere, suiistimallere yol açtığı ve göz yumduğu, bununla ilgili gerekli tedbirler almayarak görevini kötüye kullandığı'' iddiasıyla Enerji ve Tabii Kaynaklar eski Bakanı Ersümer hakkında verdiği önerge doğrultusunda soruşturma açılıp açılmayacağı Salı günü karara bağlanacak. Genel Kurul'daki görüşmeler sırasında önerge sahiplerinden bir milletvekili, şahısları adına 3 milletvekili ile eski Bakan Ersümer birer konuşma yapacak. Konuşmaların ardından Meclis Soruşturması açılıp açılmaması, milletvekillerinin oyuna sunulacak. 







</TEXT>
</DOC>
