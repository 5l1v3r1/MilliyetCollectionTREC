<DOC>
<DOCNO> 12356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/yazar/pulur.html </URL>
<DATE> 2001/03/21/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Devlet bu hale neden düştü 
</HEADLINE>
<TEXT>

     DEVLET, bu hale, neden ve nasıl düştü 
     Uzun lafa gerek olmadığı gibi, uzun lafa bizim köşede de yer yok 
     
     YENER Süsoy'un Can Pulak'la yaptığı söyleşinin bir bölümü, sanırız yukarıdaki soruya, bir açıklama getirecektir. HÜRRİYET 20.03.2001 
     Can Pulak kimdir 
     Eski bir meslektaşımızdır, Yener Süsoy'un tanıtımıyla da "sağlığında Turgut Özal'ın sağ kolu"dur. 
     Can Pulak'ın anlattığı "ibret verici olaylar"dan biri şu... 
     Cumhurbaşkanı Turgut Özal, eşi ve 35 kişilik maiyeti Ceylanlar'ın Simena Tatil Köyü'nde kalırlar, ayrılmadan bir gün önce, Can Pulak, Özal ve eşi dışında 35 kişinin hesabını ister. Biraz sonra Turgut Özal, kendisini çağırır "Hesap mı ödüyorsun " diye sorar 
     "Evet efendim, biz devlet memuruyuz, aksini yapmamız suç olur " 
     Can Pulak, hesabı öderken, tatil köyünün sahibi Ağa Ceylan gelir 
     "Bu bana hakaret olur, hepiniz benim misafirimsiniz " 
     Can Pulak kabul etmez 
     "Beyefendi ve eşi için olabilir, ama, biz, devletten bunu ödemek için para alıyoruz " 
     
     ARADAN bir süre geçer, Turizm Bakanlığı Müsteşarı Savaş Küce, Can Pulak'a gelir, başı derttedir 
     "Ağa Ceylan, otellerinin karşısındaki araziyi devletten almak istiyor. Fakat önünden yol geçtiği için yasaya göre araziyi alamıyorlar. O da Turgut Bey'in yakın arkadaşı olduğunu söyleyip yolu iptal etmemiz için bize baskı yapıyor." 
     Can Pulak planı alıp Özal'ın yanına geçer, planı gösterir 
     "Bakın burada bir yol var, bu yoldan turistler, köylüler, otellerde çalışanlar geçiyor. Simena'da kalmak istediğinizde, bunun faturasının bir gün çıkacağını söylemiştim. İşte çıktı, Ceylanlar şu yolu kaldırmak için baskı yapıyorlar ama, bu olmayacak." 
     Özal bunun ne mahzuru olduğunu sorar ve faydasını da belirtir 
     "Tesis büyüyecek, çok turist çekecek " 
     Can Pulak ısrar eder 
     "Beyefendi, Simena'nın bulunduğu yer Karayolları'na aitti, nasıl yaptılarsa burasını kendilerine tahsis ettirdiler, devletin bütün aletlerini denize atıp, üzerine oturdular." 
     Can Pulak, bu konuda kavga etmeye kararlıdır, lakin Özal kavga istemez 
     "Aman başıma iş açma, ne de olsa ahbaplarım " 
     "İşte bu çok kötü efendim " 
     
     İKİ ay sonra tekrar Simena'ya gidilir, Can Pulak kafileden ayrılıp başka bir otelde kalır, Özal bunu duyunca "küplere biner" kendisini çağırır, yanında Ağa Ceylan ve ailesi, DEP milletvekilleri "o takımdan" belki kırk kişi vardır. Can Pulak, Simena'da niçin kalmadığını anlatır 
     "Beyefendi, içinde oturduğunuz bu bina kaçak, yasalarımıza göre denizden 50 metre geriye yapılması lazımdı, oysa tam denizin dibine yaptılar." 
     
     BİR süre sonra Can Pulak, Ağa Ceylan'la Esenboğa'da karşılaşır, Ağa Ceylan "Bunun bir bedeli vardır " der. 
     Can Pulak, durumu Turgut Özal'a anlatır 
     "Bu adam beni tehdit etti " 
     Özal şaşırır 
     "Bunların arkası kalabalıktır " 
     
     EVET bunları anlatan Can Pulak'tır, Özal'ın sağ kolu, Özal'ın deyimiyle "sol amigolar" değildir. 
     "Siz hala devlet bu hallere neden düştü " diye düşünüyor musunuz 
     Eğer düşünüyorsanız, devam edin 
     Düşüne düşüne "Benim memurum işini bilir " diyen, "siyaset dehası"nı da hatırlarsınız, "Verdimse verdim " diyen "siyaset Babası"nı da... 
     
     





AB ve milliyetçilik 


Vera'dan anı... 


Patronların desteği Ecevit'i sevindirdi... 


Çankaya’ya bence önemli bir uyarı 


İş aleminde hükümetli, Derviş'li sorular... 


Kredi tazelemek 


Ecevit'e güvenen... 


Aynı dert... 


Uuuuuuulusal program açıklandı 


Piyasa "Derviş"e selam verdi... 


Cavit Çağlar Murat Demirel beni tehdit etti 


Devlet bu hale neden düştü 


Bizim Ulusal Programı kamyonla taşımak gerek 


"İlahi Komedi" 


Yüz çeşit döviz fiyatı, bin çeşit faiz oranı 


Genel kurulu yaptınız sıra 640 trilyonda 


</TEXT>
</DOC>
