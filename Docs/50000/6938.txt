<DOC>
<DOCNO> 6938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/magazin/amag.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Vizontele rakip olamaz’ 
</HEADLINE>
<TEXT>

Komser Şekspir’in yönetmeni Sinan Çetin imalı konuştu İyi bir film para işi değil duygu işidir... 
     BİRSEN ALTUNTAŞ 

     SON dönemde adından çok söz edilen ikinci Türk filmi olan Komser Şekspir’, önceki gün izleyiciyle buluştu. Kadir İnanır, Müjde Ar, Okan Bayülgen ve Pelin Batu’nun da katıldığı gala gecesinin ardından yönetmen Sinan Çetin, kendi filmiyle Vizontele arasında polemik yaratacak bir karşılaştırma yaptı. 
     İZLEYENLERİN gözyaşlarına boğulduğu film sonunda Çetin, Vizontele’nin elde ettiği başarıyla ilgili bir soruyu şöyle yanıtladı "Yılmaz Erdoğan çok başarılı bulduğum bir insan. Ama ben kimseyi kendime rakip görmüyorum. Biz, Türkiye’nin en pahalı filmini değil en duygulu filmini yaptık." 
     FİLMDE giydiği kraliçe kıyafeti nedeniyle adından çok söz ettiren Kadir İnanır da karizmasını sarsmayacak’ bir değerlendirmede bulundu "Herkes filmi beğendi ve duygulandıysa mesele yoktur. Kraliçe kıyafetini giymemin filmin finali için ne kadar gerekli olduğu da ortada." 
     


 MAGAZİN 














</TEXT>
</DOC>
