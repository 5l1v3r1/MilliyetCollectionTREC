<DOC>
<DOCNO> 28421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/yazar/pulur.html </URL>
<DATE> 2001/06/23/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Biz yargıya inanırız ama 
</HEADLINE>
<TEXT>

     ELBETTE, bir parti kapatılması eleştirilecektir. 
     Ama insaf ile, şu soruyu sormak gerekmez mi 
     Parti kim tarafından kapatılmaktadır 
     Anayasa Mahkemesi tarafından... 
     Anayasa Mahkemesi neye dayanarak, partiyi kapatmaktadır 
     Anayasa'ya ve yasalara 
     O halde yapılacak olan nedir 
     Anayasa'yı ve yasayı değiştirmek... 
     Kim yapacak bunu 
     Meclis 
     
     SEN aylarca bekle, Anayasa Mahkemesi karar gününe gelince bas feryadı 
     "Aman hele dur Ben yakında Anayasa'yı değiştireceğim, üstelik Avrupa İnsan Hakları Mahkemesi'nde de benzer bir dava var onu bekle " 
     Ayıptır 
     
     ELBETTE bir partinin kapatılması önemlidir, lakin daha önemlisi sorumlu, sorumsuz kişilerin en yüksek yargıya bile müdahale etmeleridir. 
     Bir başbakan düşünün ki, Anayasa Mahkemesi'ne müdahale ederken aba altından sopa gösterircesine bunu "temenni" olarak nitelendiriyor. 
     Hele hele "Avrupa İnsan Hakları Mahkemesi'ni bekleyin " demek yok mu 
     Yahu, sizde hiç utanacak yüz yok mu 
     
     MADEM sırada, Anayasa değişiklikleri var, bu arada Anayasa Mahkemesi'nin kuruluş ve çalışma yasasını da değiştirin. 
     Şöyle bir madde koyun... 
     "Anayasa Mahkemesi sadece dinlemekle yükümlüdür. Başbakan ve bakanlar, siyasi parti liderleri, milletvekilleri, Anayasa hukukçuları ve tabii en başta cümle gazetelerin yazarları... 
     Bunlar, konuşur, bunlar yazar, bunlar söyler, bunlar bağırır, bunlar çağırır, çeyrek porsiyonluk dahiler ahkam keser. 
     Anayasa Mahkemesi hakimleri de bunları sadece dinler, hiç karışamaz, sonra herkesin sözünü tutarak istenilen kararı verir." 
     Ve böylece Anayasa Mahkemesi de, kendisi adına görüş bildirenlerin hepsini memnun eder. 
     
     DEMOKRASİ, hukukun üstünlüğü, yargı bağımsızlığı, yargıç teminatı... 
     İçi, ne kadar boş kavramlar bunlar... 
     İnanan olmadıkça 
     
     HANİ nefesi derin hocayı, yağmur duasına çağırmışlar... 
     Hep birlikte tepeye çıkılmış, yağmur duası edilmiş... 
     Aradan bir ay geçmiş, bir damla yağmur düşmemiş, hocayı bulmuşlar 
     "Hani hoca, yağmur yağacaktı, yağmadı " 
     "Yağmaz tabii, sizin imanınız yok " 
     "O ne demek " 
     "O şu demek... Eğer siz duanın tutacağına inansaydınız, iman etseydiniz, şemsiye alırdınız Dua tutacak, yağmur yağacak, ıslanırız, diye önlem alırdınız. Sizde iman yok, iman " 
     
     BİZİMKİLER de hukuk devleti, hukukun üstünlüğü, yargı bağımsızlığı gibi içi boş lafları, bol bol ederler ama, imanları yoktur, inançları yoktur. 
     İlk fırsatta, yargıya müdahale ederler, baskıya girişirler... 
     Hele Sayın Ecevit, bu kaçıncı 
     Ne demiş şair 
     "Onlar ki verir laf ile dünyaya nizamat 
     Bin türlü teseyyüp bulunur hanelerinde." 
     
     







Parti kapatmak 


Ararat yolda... 


Parti ve akım 


The other Turgut 


Kafayı değiştirme zamanı gelmedi mi 


Beklenende beklenmeyenler 


Mahiriz kendimizi paralamakta 


Toz duman içinde eğitim 


Siyaset, hukuk ve erotizm 


Dış etkenin rolü... 


"Vizesiz satış" 


Biz yargıya inanırız ama 


Fazilet'in yerine 2 parti 


Derviş'in medyayla ilk ciddi sınavı 


Göcek kaderini "tekne"lere bağlamış 


</TEXT>
</DOC>
