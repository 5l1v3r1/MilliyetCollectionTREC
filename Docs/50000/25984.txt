<DOC>
<DOCNO> 25984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/ekonomi/eko09.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı raporlar kötümser, döviz stresli 
</HEADLINE>
<TEXT>

Gergin bir haftayı geride bırakan borsada verdiğimiz strateji gerçekleşti ancak dövizdeki stresin sürmesi dolardaki düşüşü engelliyor 
     PORTFÖY YAŞAR ERDİNÇ 

     Geçen pazartesi yazdığım yazıda borsa için A ve B stratejileri vermiştim. Bunlardan B stratejisi, yani borsanın 11.850-12.150 aralığına gitme stratejisi, gerçekleşti. Borsa haftayı 12.138 puandan kapattı ve aslında piyasalar açısından beklediğimden daha stresli bir hafta oldu. 
     Dolarda 1 milyon 125 bine kadar gerileme beklentim gerçekleşmedi. Döviz hareketleri genel olarak bizim gibi ülkelerde öncü gösterge olarak ele alınır. Dövizde stresin sürmesini h l çok net bir şekilde çözebilmiş değilim. Önceki hafta sayın Yalova’nın konuşmasıyla artan dolar, düşüş konusunda dirençle karşılaşıyor. Bunu bankaların sendikasyon ödemelerine bağlayanlar var. Ancak ben bu sebebin tek başına yeterli olduğunu düşünmüyorum. Yabancıların altı raporu inceledim. Genelde kötümser olan yabancılar özellikle de biriken borç dağının nasıl eritileceği ve siyasi istikrarın nasıl sağlanacağı sorusunu yanıtlamaya çalışıyor. Siyasilerin programı tam uygulayacaklarına inançları yok. Bu da, bizim ileriki günlerde yurt dışı finans piyasalarına gidip borç bulmamızı zorlaştıracak bir durum. Kısaca bize güvendiklerini söyleyemeyiz. CSFB’nin raporunda, bu durum açıkça dile getiriliyor. Rapor yıl sonunda toplam vergi gelirlerinin yüzde 94’ünün sadece faize gideceğinden bahsediyor. Bu oran şu anda yüzde 84. Ayda 100 milyon geliri olan bir insanın bankaya 94 milyon faiz ödeyeceğini bir düşünün. Tahmin ediyorum tüm bu tedirginlikler dövizin düşüşünü engelliyor. Borç takası işi de henüz netleşmedi netleşirse rahatlama olabilir. Ülkenin bu hale gelmesinden hepimiz sorumluyuz. Tek sebep rüşvet. Siyasetçinin seçmene verdiği rüşvet en maliyetli olanı... 
     Deniz Gökçe, bir yazısında "3 ay çalışıp, 9 ay yatan çiftçinin 9 aylık gelirini vergilerimizle bizler ödüyoruz" demiş. Doğru söylüyor. Siyasal bilgiler fakültesini bitirdiğimde kaymakamlık sınavına girmiş, yazılıyı geçmiş ve sözlüde elenmiştim. Kaymakam olmayı çok istemiştim. Sebebi de gideceğim ilçede varolan potansiyeli harekete geçirmek, kimsenin aklına gelmeyecek iş ve gelir imk nları yaratıp kahraman olmaktı. Her kaymakam 9 aylık aylak dönemi üretime dönüştürecek projeler geliştirse hoş olmaz mı Şimdi kaymakamlar bana kızabilir ve kaynak yok diyebilirler, fakat önemli olan da kaynağı ortaya çıkarmak değil midir Geçenlerde bir ilçenin, el yapımı ayakkabı üretip ihraç ettiğini okumuştum. Üretime buralardan başlasak, sonra da üretmedikçe refahımızın artmayacağını şu beyinimize bir sokabilsek çok iyi olacak. 
     Genç nüfusa sahip ülkenin, bu potansiyelini harekete geçirecek birileri yok mu Yarın döviz, faiz ve borsa stratejileriyle ilgili yazımı okuyabilirsiniz. 
     www.yerdinc.com 
     



 EKONOMİ 



















</TEXT>
</DOC>
