<DOC>
<DOCNO> 5283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/spor/spo01.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Halilagiç bitti 
</HEADLINE>
<TEXT>

Kartal’ın şair futbolcusundan umut kesildi. Demirören, "Hocamız da kendisi de çok üzgün" dedi 
     BİLAL MEŞE 

     Çalmadık kapı bırakmadı 
     BEŞİKTAŞ’ta sakatlığı nedeniyle uzun süredir forma giyemeyen Halilagiç’in futbol hayatının bittiği kesinleşti. Yazdığı şiir kitabıyla da dikkatleri çeken Halilagiç’in sakatlığının geçmesi için çalmadık kapı bırakmadığı, ancak iyileşmeyi başaramadığı ifade edildi. Siyah - Beyazlı takımın teknik direktörü Nevio Scala’nın bu futbolcudan umudunu kestiği bildirildi. 
     
     "Kesinlikle oynayamaz" 
     YÖNETİCİ Yıldırım Demirören, "Onu kazanmak için her yolu denedik, olmadı. Hocamız da çok üzgün. Kesinlikle oynayamaz. Takım içinde iyi ilişkiler kuran Halilagiç’ten futbolu bıraktıktan sonra nasıl yararlanabiliriz bunun yollarını araştırıyoruz" dedi. Demirören, Halilagiç’e buna rağmen parasını aksatmadan ödediklerini, sadece 10 bin dolar alacağı kaldığını söyledi. 
     
Kartal’da son kriz      Futbolculara "Cahil" diyen Hayri Cem’in sözleri ortalığı karıştırdı 
     BEŞİKTAŞ’ta yönetim kurulundaki son kavga, İletişim Komitesi Başkanlığı’na getirilen Hayri Cem’den çıktı. Basın toplantısında, "Futbolcularla yapılacak röportajlarda yanlarında ya ben, ya da bir yönetici olacak. Onlar cahil, istediğiniz lafı söyletiyorsunuz" diyen Cem, yöneticiler için de "Önüne gelen televizyona konuşuyor" ifadesini kullanınca ortalık karıştı. 
     HAYRİ Cem’in bu açıklamalarına futbolculardan sonra yöneticilerin de öfkelendiği belirtildi. Bazı yöneticilerin konuyu Başkan Serdar Bilgili’ye anlattıkları ve Hayri Cem’i şikayet ettikleri öğrenildi. Siyah - Beyazlı kulübün pazartesi günü yapılacak yönetim kurulu toplantısında Hayri Cem’in konuşmalarının gündeme getirileceği, sert tartışmalar yaşanabileceği bildirildi. 
     
Ali Eren’e ceza yolda      BEŞİKTAŞ’ın İstanbulspor ile oynadığı maçta Tayfur’un çıkmasından sonra aldığı kaptanlık bandını yere atan Ali Eren’e para cezası verileceği belirtildi. Ali Eren’i Teknik Direktör Nevio Scala’nın da uyardığı, "Bir daha aynı hareketi tekrarlama" dediği ifade edildi. 
     
Münch’e özel program      BEŞİKTAŞ’ın Antalya kampında sol arka adalesinden sakatlanan Marcus Münch’ün Almanya’nın ünlü doktorlarından Wolfart’ın verdiği özel çalışma programını uyguladığı belirtildi. Sahalara ne zaman döneceği henüz netlik kazanmayan Münch, "Her geçen gün iyileşiyorum. Futbolu özledim, en kısa sürede sahalara döneceğim" dedi. 
     
Beşiktaş - Antalyaspor      STAT BJK İnönü 
     SAAT 19.00 
     HAKEM Selçuk Dereli 
     BEŞİKTAŞ Fevzi - Rahim, Ümit, Erman - Nihat, İlhan, Yasin, Karhan, İbrahim - Ahmet Dursun, Nouma 
     ANTALYAPOR Adnan - Guintchev, Şenol, Nuri - Kamil, Uğur, Gaudino, B.Mustafa, Music - Atilla, Selahattin 
     SAKAT Halilagic, Münch Beşiktaş , Burhan Antalya 
     CEZALI Ali Eren Beşiktaş 
     TV DigiTürk Naklen 
     


 SPOR 






























</TEXT>
</DOC>
