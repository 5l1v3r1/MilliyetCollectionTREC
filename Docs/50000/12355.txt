<DOC>
<DOCNO> 12355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/yazar/ozkan.html </URL>
<DATE> 2001/03/21/ </DATE>
<TIME>  </TIME>
<AUTHOR> Tuncay Özkan  </AUTHOR>
<HEADLINE>
Cavit Çağlar Murat Demirel beni tehdit etti 
</HEADLINE>
<TEXT>

     Murat Demirel, Cavit Çağlar'ı tedit eder mi Cavit Çağlar ile dün görüştüm. Bana kendisinin Ege Bank'a olan borçları yüzünden Murat Demirel tarafından tehdit edildiğini söyledi. Çağlar şunları anlattı 
     "Ege Bank olayında benim bir kabahatim yok. Bu konuda Bursa'da Murat Demirel ile görüştüm. Ben kendisine dedim ki, banka battı param yok. Üstelik bu borçlar benden önce var olanlar. Ben alınca bana geliyor. Banka battı param yok. Gel anlaşalım dedim. Beni tehdit etti. Asarım, keserim, dinlemem, dedi. 
     Bunun üzerine arkadaşlarımız oturdular ve borçlarıma karşı yatlarım dahil kendisine vererek borçları temizlediler. Bu konuda benim bir kabahatim yok. Mağdur olan benim. Pek çok dava var bu konuda. Ödediğim para nedeniyle şu an suçlanıyorum. Aramızda bir protokol imzalandı. 
     Sonra milyar dolarlık borçtan kaçmamışım, Ege Bank'a olan 3 milyon dolarlık borçtan ne diye kaçayım Benim sözüm söz. Bankamdan doğan bütün borçlarımı faiziyle, kuruşu kuruşuna ödeyeceğim. Zaten arkadaşlarımız Zekeriya Temizel ile bir anlaşmaya varmışlardı. Ben savcılıktan tarih istedim ifade vermek için. 3 gün sonra dönecektim. Yurtdışında tedavi amacıyla bulunuyordum, gıyabi tutuklama kararı çıktı. Ben bunun üzerine dönmedim. Kim döner Çıkmasa gelmiştim. Kaçtığım yok. 
     Geleceğim ve söz veriyorum bütün borçlarımı ödeyeceğim. Zaten ödüyorum. Sayın Temizel istifa edince ortaya çıkan boşluk nedeniyle gecikme oldu. Yoksa başka problemim yok. Bu 13 banka içinde borçlarını ödeyecek olan tek banka benimki. Buna inanın." 
     Bu arada hatırlatayım Cavit Çağlar'ın ödeme sözü verdiği para bir milyar doları aşıyor. Mallarını vererek ilk ödemelere de başlamış durumda çağlar. 
     
     Çağlar'ın hakkı Çağlar'a 
     Cavit Çağlar ile Murat Demirel arasında yaşanan ve gıyabi tutukluluk kararının çıkmasına neden olan anlaşmazlıkta Çağlar haklı. Dün bu yazıyı oluştururken aradı Çağlar. Dosya önümdeydi, okuyordum. Ege Bank olayında, Murat Demirel, Çağlar'ı fena halde benzetmiş. Borçlarına karşı Çağlar'dan aldığı 4 milyon dolarlık tekneyi ve protokolü hiç ortaya çıkarmamış. 
     Bir zamanlar ne paralar varmış millette. Nerelere harcamışlar. Hayret. Hala paraları var, var ama harcamaya zamanları yok. Mahkemelerle uğraşıyorlar. Hele şu işleri bir bitirsinler... Neyse... Cavit Çağlar'ın bu olayda dolandırıldığını Ege Bank'ın şimdiki yöneticileri de söylüyor zaten. Bankanın bu konuda mahkemeye gönderdiği yazının sonuç kısmı aynen şöyle 
     "Cavit Çağlar vekillerinin müvekkilleri ile Murat Demirel arasında yapılan protokolün banka kayıtlarına intikal etmediğine, Cavit Çağlar'ın bizim ihtarnamemizle muttali oldukları ve suç işleme kastı olmadığı ve 3 milyon 900 bin dolarlık RM Dış Ticaret Ltd. senetlerini de ödemeye amade olduklarına dair durumu başsavcılığınıza arze deriz." 
     Akrabanın akrabaya ettiğini akrep etmezmiş. Çağlar, Demirel'e karşı... Olmaz olmaz deme, olmaz olmaz... 
     
Çocuk fahişeleri kurtaralım      Tayland'da yıllar önce kız çocukların seks amaçlı alınıp satıldığını gördüğümde, oturup ağlamıştım. Bazı Türkler dahi orada bu çocuklara yöneliyordu. Şimdi Türkiye'dekilere ağlıyorum. Türkiye bu bataklığın içine düştü. Kız çocukları alınıp satılıyor. Kimsenin gıkı çıkmıyor. Türkiye nedense kendi gerçekleriyle yüzleşmekten korkuyor. Uyuşturucu ve onun desteklediği çocuk fahişeler olgusu ile savaşmak lazım. 
     Elit Model Look yarışmasına karşı olanları haklı çıkartacak bir gerçek ile yüzleştik. Mimar Sinan Üniversitesi'nden öğretim üyeleri Prof. Dr. Esin Küntay, Doç. Dr. Güliz Erginsoy'un yaptığı araştırmalar bize diyor ki 
     "Sadece istanbul'da en az 500 kız çocuğu seks kölesi olarak çalıştırılıyor. Yaşları 11 olanlar bile var..." 
     Şimdi bu konuyla ilgili bakanlıklar, emniyet yetkilileri, İstanbul emniyeti gidip bu hocalarla oturup, konuşmalı. Buna karşı mücadele etmeli. Bir daha bu küçük çocukları, et misali çengellere asıp sergileyen yarışmalara ve bunların yayınlarına izin verilmemeli... Çocuk simsarlarına karşı yasalar çıkartıp, sokaklarda mücadele etmeli. Önce istanbul. Haydi Sadettin Tantan, haydi Erol Çakır. Siz bu işin üstesinden gelirsiniz. 
     
     





AB ve milliyetçilik 


Vera'dan anı... 


Patronların desteği Ecevit'i sevindirdi... 


Çankaya’ya bence önemli bir uyarı 


İş aleminde hükümetli, Derviş'li sorular... 


Kredi tazelemek 


Ecevit'e güvenen... 


Aynı dert... 


Uuuuuuulusal program açıklandı 


Piyasa "Derviş"e selam verdi... 


Cavit Çağlar Murat Demirel beni tehdit etti 


Devlet bu hale neden düştü 


Bizim Ulusal Programı kamyonla taşımak gerek 


"İlahi Komedi" 


Yüz çeşit döviz fiyatı, bin çeşit faiz oranı 


Genel kurulu yaptınız sıra 640 trilyonda 


</TEXT>
</DOC>
