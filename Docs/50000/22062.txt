<DOC>
<DOCNO> 22062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/siyaset/siy05.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Temiz Deniz’ Operasyonu 
</HEADLINE>
<TEXT>

3 yıldır devleti 50 trilyonluk zarara uğratan vurgun için soruşturma başlatıldı 
     ÖNDER YILMAZ Ankara 

     Denizcilik Müsteşarlığı, üç yıldır devleti trilyonlarca zarara uğratan vurguna el koyarak soruşturma başlattı. 
     Denizcilikten sorumlu Devlet Bakanı Ramazan Mirzaoğlu, "Temiz Deniz" operasyonu adı verilen soruşturma için "Devlet trilyonlarca zarara uğratılmış. İşportacıdan kirasını söke söke alan devlet, deniz şirketlerinden trilyonlarını talep etmemiş. Sorumluların yakasına yapışacağım" dedi. 
     Hazırlanan müfettiş raporunda, dönemin Müsteşarı Kemal Öner ile Deniz Ulaştırma Genel Müdürü Muhammet Tevfik Hatip’in görevi kötüye kullandığı ifadelerine yer verildi. Kısa sürede savcılığa sevkedilecek raporda şu tespitler yer aldı 
     Dekaş - Med Marine ve Uzmar başta olmak üzere, bazı şirketlerle 1995’te, kılavuzluk ve römorkör hizmetleri için, devletin toplam gelirden yüzde 6.5 pay alacağını öngören 20 yıllık sözleşme imzalandı. Ancak 1998’deki yönetmelik değişikliği gündeme gelirken, sözleşmede bulunan yüzde 6.5’luk devlet payı uygulamasına son verildi. Bu nedenle devlet ayda 1 trilyon liradan fazla kayba uğratıldı. 
     Bu dönemde İzmit körfezinde Dekaş - Med Marine firması dışında başka firmaların iş yapması engellendi. 1997’de, Expo - 98’i organize eden Enver Yücel, Öner’e Bilkent’te lüks villa kiraladı. 
     



 SİYASET 















</TEXT>
</DOC>
