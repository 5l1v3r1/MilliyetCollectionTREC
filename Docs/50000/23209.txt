<DOC>
<DOCNO> 23209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/son/sontur02.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Üsküdar'da seken kurşun balkonda oturan kişiyi öldürdü 
</HEADLINE>
<TEXT>

     Üsküdar'da iki grup arasında çıkan silahlı kavgada seken kurşun, balkonda oturan bir vatandaşın ölümüne neden oldu. Merkez Mahallesi Demokrasi Meydanı'nda iki grup arasında henüz belirlenemeyen nedenle tartışma çıktı. Tartışma büyüyerek kavgaya dönüşürken, gruptakiler birbirlerine silahla ateş açtı. Bu sırada, olay yerinin yakınındaki bir apartmanın 2. katında bulunan Bingöllüler Dayanışma Derneği'nin balkonunda oturan Mehmet Bozyiğit'in 35 göğsüne bir kurşun isabet etti. 
     Ağır yaralı olarak Haydarpaşa Numune Hastanesi'ne kaldırılan Bozyiğit, burada yapılan tüm müdahalelere rağmen kurtarılamadı. Polis yetkilileri, olayla ilgili 2 kişinin 1 adet tabancayla birlikte yakalanarak gözlem altına alındığını bildirdi. 
     Öte yandan, bazı görgü tanıkları ise olay sırasında polisin de kavgayı ayırmak için havaya ateş açtığını söylediler. Olayla ilgili soruşturmaya devam ediliyor. 






</TEXT>
</DOC>
