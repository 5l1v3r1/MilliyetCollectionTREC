<DOC>
<DOCNO> 28886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/yazar/zbirand.html </URL>
<DATE> 2001/06/26/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
Açıkça adını koyalım... 
</HEADLINE>
<TEXT>

     nayasa Mahkemesi’nin kararı çeşitli açılardan tartışıldı. Haftasonu açık oturumlarda ve yazılı basında ayrıntılı biçimde ele alındı. 
     Kararı beğenip alkışlayanlarımız da vardı, yerden yere vurup eleştirenlerimiz de. 
     Ancak ortada bir de gerçekler var. 
     Yıllardan beri adı bir türlü konulmayan ve üzerinde sürekli şekilde tartışılan bir gerçek. 
     Anayasa Mahkemesi’nin bundan sonra da uygulayacağı bir gerçek. 
     1. Anayasa Mahkemesi türbanı bir giysi özgürlüğü çerçevesinde görmediğini, tam aksine dinin devleti yönetmesini isteyenler tarafından kullanılan bir simge olarak gördüğünü ortaya koydu. 
     2. Mahkeme, türbanı destekleyecek olan tüm partileri bundan sonra da kapatacağının en net işaretini verdi. 
     
Önümüzü görmemiz gerekiyor...      Tarhan Erdem, Siyaset Meydanı programındaki konuşmasında son derece önemli bir tespitte bulundu ve bir de teklif yaptı. 
     Erdem’e göre yargı, türban konusunda 1970’lerde kapattığı Milli Nizam Partisi’nden bugüne kadar ki tüm karar ve içtihatlarında tutarlı davranıyor. Sadece Anayasa Mahkemesi değil, Danıştay hatta 
     İnsan Hakları Mahkemesi kararları dahi aynı yönde. 
     Tarhan Erdem "Artık bunun adını koyalım" dedi. 
     Anayasa’ya "Dini kuralların devlete egemen olması savunulamaz" diye açıkça yazılmasını önerdi. 
     Erdem’e göre, böylece fikir özgürlüğünün sınırı çizilmeli. Avrupa’da nasıl faşist partiler kapatılıyor, fikir özgürlüğü o noktada durduruluyorsa, Türkiye’de de dini devlet yönetimine getirmeye çalışan partilerin yasaklanması Anayasa’ya net şekilde yazılmalı. 
     Zira Anayasamız yeterince açık değil. 
     Aynı tartışmaya katılan Prof. Türker Alkan ise, tam aksini savundu. Bunun fikir özgürlüğü içine girdiğini, yasaklanmaması gerektiğini söyledi. 
     Sanıyorum artık bu önemli tartışma konusunu ele almamız gerekiyor. Zira Anayasamızda soyut bir laiklik ilkesi konuyor ve laikliğe aykırı sayılan her hareket cezalandırılıyor. Fikir özgürlüğü sınırları yoruma açık şekilde kısıtlanıyor. 
     Hatta yasalarımız daha da ileri gidiyor ve laikliğin liberal yorumlanmasına izin vermiyor. Dini amaçlı vakıflar kurdurulmuyor. Kamusal alanlarda dini simgelerin sergilenmesi yasaklanıyor. 
     Tarhan Erdem’in önerisi işte bu açıdan ilginçti. 
     Fikir özgürlüğü sınırları ne kadar netleşirse, toplumumuz aynı oranda rahatlayackatır. 
     Bizim genel alışkanlığımız, yasalarda netlik değil, aksine soyut kalmaktır. Üzerinde titizlikle çalışmak ve tüm varsayımlar dikkate alınarak yasa hazırlamak yerine, günün koşullarına ve esen rüzgarlara göre yorumlanabilecek soyut cümlelerle geçiştiririz. 
     Artık netleşme zamanı gelmiştir. 
     
     







Takiyye, irtica, sosyoloji 


Tam tiyatro 


Kapatma ve devam 


Vallahi çekilmez 


Recep Tayyip Erdoğan değişti mi .. 


Aliye ile Ramazan 


Eğer eski bilgisayarınız varsa... 


Sadece Fazilet olayı değil... 


Yanıt bekleyen sorular 


Naylon faturam var almaya gelin 


Kutan'ın çağrısı 


Türkbanklılar kime oy vermez 


Resmi Gazete’de ilan şart mı 


Et, süt, ekmek, şeker ve banka dışarıdan gelecek 


Özel oldu ama güzel olmadı 


</TEXT>
</DOC>
