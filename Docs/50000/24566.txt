<DOC>
<DOCNO> 24566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/ekonomi/eko04.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Salomon batıkların riskine talip 
</HEADLINE>
<TEXT>

Salomon Smith Barney, Fon bünyesinde bulunan batık bankaların yaklaşık 7 milyar dolar tutarındaki sorunlu alacaklarına talip 
     SONGÜL HATISARU 

     Salomon Smith Barney, Tasarruf Mevduatı Sigorta Fon’u bünyesine geçen bankaların sorunlu alacaklarını satın almak istiyor. 
     Fon’a geçen ve birleştirmelerle sayısı sekize düşen bankaların yaklaşık 7 milyar dolar sorunlu alacağı bulunuyor. 
     
Uzmanlık isteyen iş      Tahsili gecikmiş alacakların çoğu takibe alınırken, kredilerin geri dönmesi için açılan dava sayısı 75 bini buldu. 
     Salomon Smith Barney, Fon’un bünyesindeki bankalara ait takipteki alacakları inceleyerek belli bir iskonto oranıyla alacakları devralmak için Fon yönetimine başvurdu. 
     Daha önce de Amerikan şirketi General Electric, Fon bankalarının tahsili gecikmiş alacakları için teklif vermişti. Sorunlu alacakların Salomon Smith Barney tarafından devralınması için Bankacılık Düzenleme ve Denetleme Kurumu’nun BDDK karar vermesi gerekiyor. 
     Öte yandan, Fon bünyesindeki bankaların kötü alacakları haziran ayı sonuna kadar Tahsilat Dairesi Başkanlığı’na aktarılacak. Dünyada alacakların tahsili veya tasfiyesi özel uzmanlık isteyen bir iş olarak görülüyor. 
     
Richard Gere tanıttı      Bizde bu iş kolu, başrollerini Richard Gere ve Julia Robarts’ın paylaştığı Prety Woman filminde tanınmıştı. Filmde Richard Gere, zor duruma düşen şirketleri iskonto ile satın alan ve daha sonra daha yüksek fiyatla elden çıkararak veya parçalayarak satan bir işadamını canlandırıyordu. 
     



 EKONOMİ 


























</TEXT>
</DOC>
