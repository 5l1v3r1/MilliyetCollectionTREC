<DOC>
<DOCNO> 27270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/magazin/yazdud.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Farfara’da Alex ile Bengü farkı 
</HEADLINE>
<TEXT>

Nilüfer-Reha Muhtar aşkı Paris’e taştı, 4. Boğaziçi Festivali başlıyor, Club Lima huzurlarınızda, Süha Semerci resim sergisi, Mesam’a taze kan, Sunset, THY’de Vakko şıklığı, Türkan Şoray Almanya Filmler Haftası’nda 
     Efendim, "Reha Muhtar-Nilüfer aşkı bitecek" diyenler herhalde hayal kırıklığına uğramışlardır. Çünkü duygu yüklü beraberlik geçen hafta Paris sokaklarına taşındı. Aşıklar Champs-Elysees’de el ele, kol kola görüldüler. Akşam ise Paris’in en ünlü restoranlarında romantik yemeklerini yediler. Nilüfer döndükten sonra ayağının tozuyla yeni albümünün çalışmalarını hızlandırdı. Evet, bugün magazin yapalım istedim. Yeşilçam’ın Sultan’ı Türkan Şoray yeni sezonda çevireceği iki filme hazırlanıyor. Sefa Önal, Şoray için senaryo yazıyor. Üzümler Oldu’ adlı filmde Kadir İnanır’la oynayacak olan Sultan, kızı Yağmur ile birlikte İtalya yolcusu. Kısa bir tatilin ardından Almanya’da düzenlenen Yabancı Filmler Haftası’nın onur konuğu olacak. İki gece, eylülün 27 ve 29’unda Türkan Sultan’ın filmleri gösterilecek. Efendim, Süha Semerci, 1996-2001 yılları arasında ürettiği nü tabloları, Adım Adım İstanbul’ adını verdiği sergiler dizisiyle uygarlıkların beşiği Anadolu’ya taşıyor. Adım Adım İstanbul’un ilk sergisi 2 Temmuz 2001 Pazartesi Selçuk-Efes Müzesi Hikmet Gürçay Sanat Galerisi’nde açılacak. Akrilik gibi zor bir malzemeyi tuvale taşıyan ressam Süha Semerci’nin 1996-2001 yıllarındaki çalışmalarını kapsayan, nü eserlerinden oluşan sergisi 15 Temmuz’a kadar devam edecek. 
     
Club Lima açılıyor, Boğaziçi Festivali’ne buyrun      Ortaköy’de eski Uluorta’nın bulunduğu yer, Club Lima adı altında 21 Haziran Perşembe gecesi açılıyor. İstanbul eğlence yaşamından tanıdığımız başarılı isimlerden biri olan İsa Demirtaş hayli iddialı. Demirtaş’ın solisti, bu kış Çamlıca Küfe’de çok başarılı bir program sergileyen Gürbüz. Şefler, Savaş ve İlyas, barmen Hasan, iç mimar Özen İmren tarafından dekorasyonu baştan, aşağıya yenilen Clup Lima’da uyumlu bir birliktelik sergileyeceklerini söylüyorlar. Rezervasyon için telefon numarası 0212 260 72 61. İki gün sonra, 19 Haziran’da, 4. Uluslararası Boğaziçi Festivali başlıyor. İstanbul Büyükşehir Belediyesi, CRR Konser Salonu ve Mydonose Production işbirliğiyle gerçekleştirilecek festivalin açılış galası, Cemil Topuzlu Açıkhava Tiyatrosu ve Yıldız Sarayı’nda olacak. Cemil Topuzlu’da 21 Haziran’da Fahir Atakoğlu yepyeni projesiyle çıkacak. Yine 21-23 Haziran’da Yıldız Sarayı’nda Saraydan Kız Kaçırma Operası’ dünyanın en iyi sopranolarından Eva Lind’in katılımıyla gerçekleşiyor. Dünya çapında sayısız ödülle onurlandırılan müthiş müzisyen Jose Feliciano’nun konseri ise 27 Haziran’da Cemil Topuzlu’da. 4. Uluslarası Boğaziçi Festivali ile ilgili geniş bilgi ve detayı Ebru Sezgin 0212 345 05 80 ile Hakan Balçık’dan 0212 231 54 97 alabilirsiniz. 
     
Aşkım ile Soli yeniden birlikte, Mesam ve Sunset      Aşkım Darcan-Soli Akriş eğlence dünyasının iki gizli kahramanı. Sellam, Bario Latino, Hammam, Bursa Büyük Otel, Fashion Figaro, Jungle Tropical, Catwalk’a imzalarını atan iki yetenek. Aşkım eğitimini Almanya’da yapmış bir mimar. Sibel Can, Gülben Ergen, Canan Yaka, Ajda Pekkan gibi starlar evlerinin şıklıklarını Aşkım’a borçlu. Bir süredir Aşkım ile Soli dargındı. Şimdi barıştılar. İlk işleri de Ataköy Marina’daki Anchor Restaurant ve Bar oldu. MESAM’dan ayrılan ve rakibi MSG’nin kurucuları arasına giren Serdar Ortaç MESAM’a döndü. Bu arada MESAM’ın Basın-Halkla İlişkiler Müdürü de Güneş Gazetesi ve Elele Dergisi’nde bir süre görev yapan gazeteci Filiz Kantarcıoğlu Taluer oldu. Hayırlısı. Sunset en sevdiğim mekanlardan. Ama o kadar çok gidilecek yer var ki sıra zor geliyor. Boğaziçi’nin muhteşem manzarasıyla çevrili terası bir rüya. Sunset burayı, İstanbul’un keyfini dünya standartlarında yaşamak için dost ve konuklara yeniden açtı. Pazar hariç haftanın her günü öğle yemeklerinde Sushi Bar dahil tüm mönülerde yüzde 20 indirim var. Sushi Bar geceleri daha hesaplı, TL bazında. Stres ve yorgunluğu eşsiz bir manzara eşliğinde atmak isteyenler, 18.00-20.00 arası yine yüzde 20 indirimden yararlanabilirler. 
     Telefon numarası 0212 287 03 57. 
     
Farfara’da Alex ve Bengü ile müthiş eğlence      2001 yazına Garden 74’de merhaba’ diyen Farfara’ya, sevgili Can Tanrıyar ve sırdaşım İsmail Akkaya ile gittik. Sevgili Fatoş ve oğlu Tolga Çinkitaş hayli emek vermiş, çiçek gibi bir dükkan yapmışlar. O gece tıklım tıklımdı. Şefler Hüseyin Özkan, Ahmet Akçay kibar ve işi bilen isimler. Mönüde başlangıç olarak 10 çeşit meze, ara sıcaklarda da paçanga böreği, kabak mücver var. Mevsim salatasının ardından ana yemek geliyor. Kömür ızgarasında hazırlanan köfte ve piliç rotinin tadına doyulmuyor. Can ve daha sonra bize katılan Ece Erken bayıldılar. Sevgili Fatoş ile sohbet ettik. Ayrıldığı kocası Tolgahan ile yazlık Farfara’da pazarları dans geceleri düzenliyor, çok eğlenceli oluyormuş. Çarşamba geceleri Kenan Doğulu’nun eski vokalisti, ağabeyi Ozan’ın sevgilisi Bengü sahne alıyor. Hafta sonları ise Alex müthiş performansı ile insanları hop oturup hop kaldırıyor. Garden 74’ün doyulmaz Boğaz manzarasını da eklerseniz Farfara’da eğlence bambaşka. Tolga öğle saatlerinde cafe olarak hizmet veren, yine Garden 74’ün içinde yer alan, gece yarısından sonra da underground müzik çalan Redroom adlı bir kulüp açmış. Gezdik, hoş bir yer. Doyasıya eğlenmek, stresinizi atmak istiyorsanız Farfara kaçmaz. Özellikle de Alex. Telefon numarası 0212 266 09 77. 
     
     Vakko, THY uçuş hosteslerinin kıyafetlerini yeniledi. Bu yeniliği ilk kez sevgili arkadaşım Banu Ozansoy’un da aralarında bulunduğu hostes grubu üzerinde gördüm. Çok şık olmuş. İki yıl boyunca kullanılacak yeni koleksiyon kombinasyonlarla kullanım kolaylığına sahip. 1300 kişilik uçuş ekibinin Vakko stilistleri eşliğinde tek tek provaya alınmasıyla hazırlanan giysiler, Vakko kişiye özel dikim’ anlayışıyla üretilmiş. Herkese hayırlı olsun. Efendim, bugünlük de bu kadar. İyi haftasonları dileğiyle, en kötü gününüz benimkinden iyi olsun. 
     
     



 MAGAZİN 













</TEXT>
</DOC>
