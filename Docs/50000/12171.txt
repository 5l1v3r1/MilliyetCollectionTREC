<DOC>
<DOCNO> 12171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/siyaset/siy03.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
5 SORU 5 CEVAP 
</HEADLINE>
<TEXT>
AB yanıtını sonbaharda verir 
     Türkiye - Avrupa Derneği Başkan Vekili Can Baydarol’un Ulusal Program’la UP ilgili beş soruya verdiği yanıt şöyle 
     
Ulusal Program ne anlama geliyor 
     AB’ye katılım sürecinde aday ülkenin kendi yol haritasını belirliyor. Siyasi ve ekonomik kriterleri nasıl karşılayacağı, Avrupa hukukuna müktesebata nasıl uyum sağlayacağını içeren bir program. 
     
Açıklanan UP, Türkiye’yi üyeliğe taşıyacak içerikte mi 
     UP’nin Katılım Ortaklığı Belgesi ile bire bir örtüşmesi lazımdı. Siyasi kriterler bölümünün bu açıdan net olduğu söylenemez. İdam cezası, anadilde yayın ve eğitim gibi konularda beklentilere yanıt vermiyor. Türkiye’nin siyasi psikolojisi bu cesareti gösteremedi. 
     
UP’nin KOB’daki beklentileri karşılamamasının yol açacağı sonuçlar nedir 
     Müzakere masasına oturmamaktır. Türkiye geciktikçe, vakit kaybedip, Avrupa’da yer alma umudunu belirsizliğe iter. 
     
AB’nin tepkisi ne olur 
     Şimdilik temkinli bir iyimserlikle yaklaştılar. Ancak Dışişleri Bakanı’nın 26 Mart’ta Brüksel’de yapacağı görüşmeyi bekliyorlar. Sonbaharda aday ülkelerle ilgili yayımlayacakları ilerleme raporunda görüşlerini daha net ortaya koyarlar. 
     
UP bundan sonraki hükümetler için de bağlayıcı mı 
     Açıklamalarda, programın revize edilebileceği söylendi. Ancak daha kötü anlamda revizyon yapılamaz. Aksi takdirde tam üyelik hayal olur. 
     


 SİYASET 













</TEXT>
</DOC>
