<DOC>
<DOCNO> 9676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/yazar/asik.html </URL>
<DATE> 2001/03/02/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Etniki tema... 
</HEADLINE>
<TEXT>

     Profesör Baskın Oran, Agos gazetesinde "Yunanistan'da gaflet veya hıyanet " başlığı altında "iğneli" bir yazı yazmış. Anlayana tabii... Bakınız ne diyor... 
     
     ... bizim "Güneydoğu" sorunumuza benzeyen Batı Trakya'da Yunanistan'ın 1920'lerden beri "etniki tema" ulusal dava adıyla uyguladığı milliyetçi politika 1995'ten beri derin değişikliklere uğruyor. Yunanistan, buradaki Türk azınlığa 1920'lerden beri uyguladığı milliyetçi tedbirleri 1995'den beri teker teker kaldırıyor, en azından çok azaltıyor. Artık Türk azınlık okullarında Türkiye'den gönderilmiş kitaplara izin veriliyor, artık bu kitapları okullardan toplatan ve çocuklarına boykot yaptırtan Türk ana-babalar mahkemeye verilmiyor, artık Türkiye TV'lerinin dinlenmesi engellenmiyor, artık Türkler FM radyo kurup Türkçe yayın yapabiliyor, artık Türk eczacılara açış ruhsatı veriliyor, artık pasaportlar engellenmiyor, artık Türkiye'den alınmış üniversite diplomaları tanınıyor, artık Yasak Bölge'ye giriş çıkış hafifletildi, artık arazi kamulaştırmaları durdu, artık vakıflara vergi bindirilmiyor, artık Türk azınlığın arazilerine tecavüz edenler cezalandırılıyor, artık Türkler parasını verip yeni ev ve tarla alabiliyor ve evlerini onartabiliyor, artık ırkçı 19. Madde kaldırıldığı için yurt dışına çıkan Türkler vatandaşlıktan atılmıyor... 
     Bu durumda, her an bekliyorum, Türk azınlık ayaklanabilir ve Batı Trakya kopabilir Yunanistan parçalanır. Arkasından da Türkiye'ye katılabilir Yunanistan'ın doğu savunması çöker. Yunan yetkililer bunları nasıl düşünmüyorlar, anlaşılır şey değil 
     
Sihirbaz değil ya...      Merkez Bankası Başkanlığı için düşünülen Kemal Derviş çok değerli bir bürokrat. Dünya ölçeğinde başarılı olmuş bir isim. Ancak bütün bunlar Türkiye'de üstleneceği görevde başarılı olmasına yeter mi Senaryosunu İMF'nin yazdığı bir oyunda tek başına bir adam ne yapabilir 
     Bir gazeteci arkadaşımız dün iktisatçı Mustafa Sönmez'e sormuş 
     - Sizce Kemal Derviş ekonomiyi düzeltir mi 
     Sönmez'in yanıtı 
     - Fenerbahçe Başkanı Aziz Yıldırım gibi cebinden para çıkartıp ortaya koyarsa düzeltir. Yoksa yapabileceği fazla birşey yok. 
     
     Ecevit "Ayrılırsam bunalıma neden olurum" demiş... 
Demek ki kendisi çoktan ayrılmış da bizim haberimiz yok .. 

Helal olsun...      Okurumuz yazdığı mektupta diyor ki 
     - CNN'de 322 kişi çalışıyormuş, TRT'de 9000 kişi... Böyle birşeyi aklınız alıyor mu 
     Doğrusu eskiden olsa böyle şeyleri eleştirirdik. Bugün aksine uygun buluyoruz... 
     Adam tek başına banka batırıp 1 milyar dolar götürüyor... 
     Hiç değilse TRT kasasından ödenen parayla 9 bin kişi aile geçindiriyor. 
     Böylesine "helal olsun" demez misiniz 
     
     Bu bayram kurbanlığımız tavuk 
Zaten koyunun koyun kesmesi uygun olmazdı. 
Cihan Demirci 

Soygun türleri      Saf ve gariban emekçi nasıl soyulur Türlü çeşitli... Yeni bir örneğini hayretle dinledik, hemen aktarıyoruz... 
     SSK emeklisi Metin Kundak 19 Şubat'ta maaşını bankadan çeker. 140 milyon TL maaş alması gerekirken, eline sayılan para "137 milyon TL"dir... 
     "3 milyon" liralık azalma dikkatini çeker Metin Bey'in... Sebebini öğrenmek için SSK'ya başvurur ve şu bilgiyi alır 
     - Beyefendi, o İşçi Emeklileri Derneği aidat kesintiniz... 
     Metin Bey hayretler içindedir. Çünkü adı geçen derneğe üye değildir... Hemen ertesi gün İşçi Emeklileri Derneği'ne gider... 
     Gerisini kendisinden dinliyoruz 
     - Dernekteki görevli, kısa bir araştırmadan sonra "üyelik" kaydımı çıkarıp masanın üzerine koydu. Buna göre ben yaklaşık 5 yıldır bu derneğin üyesiymişim .. "Olamaz" deyince "Nasıl olamaz " deyip kimlik bilgilerimi gösterdi... "Ana adı, baba adı, emekli olduğu kurum..." Hepsi doğru.. Üstelik fotoğrafım bile var. O ara, üyelik başvuru formundaki imza dikkatimi çekti. İmza bana ait değildi .. Anlayacağınız, benim adıma sahte üyelik evrakları hazırlanmış, beş yıldır maaşımdan derneğe kesinti yapılıyor... 
     - Beş yıldır hiç farketmediniz mi bu durumu 
     - İnsan küsuratlara pek dikkat etmiyor. Geçen yılki aidat "600 bin TL" imiş. Farketmemiştim bile. Bu sefer "3 milyon" kesilince ister istemez gözüme battı. 
     - Peki ama, siz vermediyseniz kimlik bilgileri ve fotoğrafınız derneğin elinde ne geziyor 
     - Beş altı yıl önce sağlık karnelerimiz değişmişti. Halen kullandığımız mavi deftercikleri İşçi Emeklileri Derneği'nden almıştık. Derneğe yardım amaçlı bir uygulamaydı. Sanırım, o dönem götürmüş olduğumuz evraklardan yararlanıldı. Ülkemizde 1 milyonun üzerinde işçi emeklisi var. Bırakın tümünü, yarısından "3'er milyon" kesilse 1,5 trilyon eder.. Bu büyük vurgunda SSK Genel Müdürlüğü'nün de bilerek veya bilmeyerek sorumluluğu var. Hiç soruşturmadan bu paralar kesilip derneğe nasıl aktarılır .. 
     
En özlü tanım...      Profesör dostumuz'un ziyaretine gelen ilkokul çocukları sormuşlar 
     - Hocam enflasyon ne demektir 
     - Liranız artarken paranızın azalması 
     - Hocam devalüasyon nedir 
     - Liranız artarken dolarınızın azalması.. 
     Çocuklar iki güncel kavramı böylece en kısa yoldan öğrenmişler. 
     
     





Kemal Derviş 


Etniki tema... 


Vergisiz gelir paketi yolda 


Bir vaaz da benden 


Ahmet Necdet Sezer'li bir yazı... 


Godot geldi mi 


Ah bu gençler 


Krizde dış politika ayarı 


Ekinoks zor geçecek 


Diyanet Vakfı nereye koşuyor 


"Bak şu konuşana " 


Korku filmi 


Şap bize vız gelir 


Problem yok 


Dövizin fiyatı enflasyonu belirleyecek 


Patronlar altı aya imza atamadı 


</TEXT>
</DOC>
