<DOC>
<DOCNO> 6568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/son/sondun01.html </URL>
<DATE> 2001/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
"Kısmet" uzay istasyonuna yerleştirildi 
</HEADLINE>
<TEXT>

     Uzay mekiği Atlantis’in astronotları, "Kısmet" adlı laboratuvarı Uluslararası Uzay İstasyonu’na yerleştirdiler. 
     Mekiğin robot kol operatörü Marsha Ivins, laboratuvar modülünü dikkatli bir şekilde Atlantis’ten alarak, yaklaşık iki saat süren çabayla uzay istasyonun Alfa modülüne ulaştırdı. Ivins, laboratuvarı mekiğin robot kolu yardımıyla hareket ettirirken manevraları kameralar yardımıyla görebildiği için uzay yürüyüşüne çıkan iki astronot kendisine dışarıdan yardım etti. 
     Astronotlar laboratuvar ile istasyon mandallarının birbirine geçtiğini haber veren sesi duyduklarında, uzayda yürüyen Thomas Jones, "Harika haber" diye bağırdı. Ardından Jones ile Robert Curbeam Jr. laboratuvarla istasyon Alfa arasında enerji, sıvı ve bilgi akışını sağlamak için çalışmaya başladılar. 
     8.4 metre uzunluğunda, 4.2 metre çapında aluminyum bir silindir olan ’Kısmet", 13.500 kilogram ağırlığında. 31 Ekim’de Baykonur üssünden yol çıkan Rus kozmonotlar, Yuri Gidzenko, Sergey Krikalyov ile Amerikalı astronot William Shepherd, uzay istasyonunun ilk uzun süreli sakinleri oldular. Astronotların bu ay sonunda dünyaya dönmeleri bekleniyor. 
     




</TEXT>
</DOC>
