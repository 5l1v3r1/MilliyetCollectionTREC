<DOC>
<DOCNO> 10020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/05/ekonomi/eko02.html </URL>
<DATE> 2001/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Gümrüklerde "uçan otomobil" operasyonu 
</HEADLINE>
<TEXT>

Gümrükler Muhafaza Genel Müdürlüğü, binlerce lüks otomobilin sahte plakayla, bedelsiz ihracat çerçevesinde Türkiye’ye sokulduğunu belirleyerek inceleme başlattı 
     ANKA 

     Gümrükler Muhafaza Genel Müdürlüğü, Mercedes, BMW ve çeşitli markalardaki lüks otomobilleri yurtdışında kullanılmış gibi göstermek için sahte Azerbaycan otomobil plakası basan bir şebekenin ortaya çıkarılması üzerine, Türkiye’ye "Bedelsiz İthalat" çerçevesinde getirilen lüks araçları tek tek incelemeye aldı. 281 lüks aracın ithal işlemleri de durduruldu. 
     
Azeri plaka      Gümrükler Muhafaza Genel Müdürlüğü yetkililerinden edinilen bilgiye göre, bedelsiz ithalat çerçevesi içinde avantajlı ithal olanağından yararlanan ve sahte plaka basan şebekenin içinde galericilerin bulunduğu da saptandı. Gümrük müfettişlerinin kaçakçılık olayı üzerindeki çalışmaları sürdürdüğü bildirilirken, bazı sahte belgelerle Türkiye’ye sokulan yabancı kökenli lüks otomobillerin ithalatına el konulduğu öğrenildi. Şebekenin pek çok aracı, bedelsiz ithalatın sağladığı "10 yılı aşan modeldeki aracı yüzde 1 oranında KDV’yle ithal etme" avantajından yararlanmak için sahte belgelerle daha önce adlarına kayıtlıymış gibi gösterdiklerini ve çok düşük vergiyle yurda soktuklarını ortaya çıktı. 
     Şebeke lüks Mercedes, BMW ve cipleri Türkiye’ye sokarak yüksek fiyatla üçüncü kişilere sattı. 2000 yılı içinde 3 bin 65 adet lüks oto ithalatının bu çerçevede gerçekleştiği belirlendi. 
     
İthalat işlemleri durdu      Gümrükler Muhafaza Genel Müdürlüğü yetkilileri, bir yandan daha önce ithal edilen araçların evrakları üzerindeki incelemenin sürdüğünü, ithal aşamasındaki 281 aracın da ithalat işlemlerinin durdurulduğunu belirttiler. Yetkililer,çalışmaların Müsteşarlık birimlerince sürdürüldüğünü bildirdiler. 
     


 EKONOMİ 





















</TEXT>
</DOC>
