<DOC>
<DOCNO> 9255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/astro/index.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Aldanmadıkça 
</HEADLINE>
<TEXT>

Hafta ortasında Ay ve Güneş özellikle öğleden sonra saatlerinde rahat bir görünüm sergiliyor. Boğa burcuna geçen Ay’ın Balık’ın hassas doğasına destek sağlayacağını hatta kararlılık getireceğini söylemeliyiz. Boğa ve Balık asla agresif burçlar değildir ve kuşkusuz ara sıra gelen tembellik nöbetlerine maruz kalırlar. Balıklar sürekli bir erteleme peşindeyken, Boğaları da harekete geçirmek pek kolay olmaz. Bununla birlikte bu iki burç bir araya geldiğinde son derece yaratıcı çalışmalar da yapabilirler. Venüs - Neptün ortaklığı estetik konular, romantizm ve bizi hayal sürükleyecek temalarla doludur. Boğa’nın kararlılığı sayesinde Balık’ın hassas ve ele avuca gelmez yaratıcılığı somut hale gelme şansı bulur. Günün uyarısı ise daha çok öğle saatlerine ilişkin olacak çünkü bu saatlerde 12 07 Boğa burcundaki Ay, Kova burcundaki Neptün’le sert sert bakışmaya başlıyor. Bu huzursuz açı her durumda etkin hale gelebilir. Ay - Neptün karesi giriştiğiniz işlerde belirsizlik, dışsal etkilerin kurbanı olacak bir konu ya da işin içine girebilecek bir hile ya da maskeyi anlatıyor olabilir. Bu saatlerde ortaya çıkan enerjilerin çok samimi olamayacağı söylenebilir. Ayrıca günlük hayatta duygusal konularda kendinizi rahat biçimde ifade edememeniz ya da bazı yanlış anlamalara neden olmanız beklenebilir. Bu saatlerde yapılacak iş yemekleri de somut sonuçlar üretmekten uzak kalacak. Her şeye rağmen bugün yapıcı enerjiler de söz konusu. Yukarıda sözünü ettiğim Boğa - Balık karışımı özellikle 17 02 akşam saatlerinde çok daha fazla ön plana geliyor. Ay’ın büyümekte olması yeni projelere hız katarken, kafamızdaki düşünceleri somut hale getirmemiz için yeni olanaklarımız var. Bu saatlerde yapıcı adımlar, grup çalışmaları ve akıl - duygu arasında rahat bir denge olacak. Bugün ayrıca Mars ve Merkür arasında oluşan rahat açıyı da hesaba katarsak Balık’ın yaratıcılığını enerjik bir biçimde ortaya koyabileceğimizi söyleyebiliriz. Bu enerji altında hayalgücü sınır tanımayacaktır. Eğer ayaklarımızı da yere sağlam basabilirsek, kararlılık gösterirsek günün atmosferinden elle tutulur şeyler sağlamamız kolaylaşacak. 

            Faks 287 74 37 
      





BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
