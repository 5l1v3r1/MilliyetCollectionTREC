<DOC>
<DOCNO> 5814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/dunya/dun02.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermeni iddiası Türk hava sahası Erivan’a kapalı 
</HEADLINE>
<TEXT>

     Cenk BAŞLAMIŞ - Moskova 

     Erivan, Türkiye’nin hava sahasını Ermeni uçaklarına tümüyle kapattığını açıkladı. Ermeni basınında yer alan haberlere göre, Türk tarafı Ermeni yetkililere hava sahasının kullanımına bundan böyle izin verilmeyeceğini bildirdi. 
     Ermenistan sivil havacılık yetkilileri, Ermeni uçaklarının Türk hava sahasını kullanmasıyla ilgili olarak iki ülke arasında daha önce varılan anlaşmanın süresinin aslında mart ayında dolacağını, ancak Türk tarafının bir açıklama yapmadan yasaklama kararı aldığını savundu. 
     Ermeni gazeteleri, yasaklama kararı nedeniyle Erivan - Atina - Erivan uçuşlarında sorunlar yaşandığını yazdı. Ermeni yolcu uçakları Türk hava sahasını Yunanistan ve Lübnan’a yapılan uçuşlarda kullanıyordu. 
     Daha öne Ermeni gazeteleri, Türkiye’nin hava sahasını kapatması durumunda Ermenistan ekonomisinin zarar göreceğini yazmıştı. 
     


 DÜNYA 











</TEXT>
</DOC>
