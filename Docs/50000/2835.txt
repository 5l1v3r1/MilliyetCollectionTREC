<DOC>
<DOCNO> 2835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/son/sontur20.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem "Ne kadar yanlış yaptıklarını bilahare görecekler" 
</HEADLINE>
<TEXT>

     Dışişleri Bakanı İsmail Cem, Fransa Ulusal Meclisi’nde kabul edilen sözde Ermeni soykırım yasa tasarısı ilgili olarak, "Ne kadar yanlış yaptıklarını bilahare görecekler" dedi. 
     Cem, DEİK tarafından İstanbul’da düzenlenen "Dış Ekonomik İlişkilerdeki Darboğazlar ve Gelecek Dönem Beklentileri" konulu çalışma toplantısının ardından, basın mensuplarının konuya ilişkin sorusunu yanıtladı. 
     Cem, şunları kaydetti "Ne kadar yanlış yaptıklarını bilahare görecekler. Ama ben bunun üzerine konuşmak istemiyorum. Çünkü hükümet olarak düşüncelerimizi biraraya getirdik, Sayın Başbakan’a sunduk. Sayın Başbakan da ya açıkladı ya açıklıyor. Ona bir şey eklemek istemiyorum. Bütün düşüncelerimiz orada mevcuttur." 




</TEXT>
</DOC>
