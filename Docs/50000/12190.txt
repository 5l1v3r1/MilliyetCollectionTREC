<DOC>
<DOCNO> 12190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/yasam/yas01.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüzcüye çocuk emanet etmişler 
</HEADLINE>
<TEXT>

Cezaevinden afla çıkan sapık, Keçiören Belediyesi’ne bekçi yapıldı. Ve 7 yaşındaki bir yavruyu kirletip’ vahşice öldürdü 
     ANKARA Milliyet 

     Gasp ve ırza tecavüz suçlarından girdiği cezaevinden, Şartla Salıverme Yasası’ndan yararlanarak tahliye olan Tufan Doğan 30 , iğrenç yüzünü tekrar göstermekte gecikmedi. 
     Korkunç olay, Keçiören, Hüzün Sokak’ta oturan S.K. adlı 7 yaşındaki küçük kızın, önceki gün ortadan kaybolmasıyla ortaya çıktı. Tüm aramalarına karşın kızını bulamayan baba İ.K., karakola gitti. Polisler küçük kızı aramaya başlarken, merak içindeki çaresiz baba da tekrar çevreyi kolaçan etmeye başladı. İçine doğan şüpheyle, kızının sık sık oynamaya gittiği Söğütlü Parkı’na giden baba İ.K., bekçi kulübesinde S.K.’nın ayakkabılarını buldu. 
     
     Şikayet edildi ama.. 
     İhbar üzerine gelen polis ekipleri, kilitli kapıyı kırarak kulübeye girdi. 
     Ve içeride korkunç bir manzarayla karşılaştılar. Küçük kızın cansız bedeni, altı çıplak ve üstü yorganla örtülü halde yataktaydı. Masada da, Doğan’ın kestiği taciz haberlerine ait kupürler duruyordu. Doğan ise, kayıptı 
     
     Af çıktı böyle oldu 
     Şartla Salıverme Yasası’na da ateş püsküren aileler, Doğan’ı daha önce de parka gelen çocuklara elle tacizde bulunduğu için şikayet ettiklerini dile getirdi. 1990 ve 1996’da gasp ve 1996’da yine Mamak’ta genç bir kızın ırzına geçme suçlarından cezaevine giren Doğan’ın, Keçiören Belediyesi’ne ait parkın bekçisinin hacca gitmesi nedeniyle, iki hafta önce parklardan sorumlu şirketin personel müdürünün iseğiyle işe alındığı belirlendi. 
     


 YAŞAM 



















</TEXT>
</DOC>
