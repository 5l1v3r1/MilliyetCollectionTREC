<DOC>
<DOCNO> 46956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/son/sondun14.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yahudilerin duasını tehdit zannedince uçağın yönünü değiştirdiler 
</HEADLINE>
<TEXT>

     ABD'de, Delta Havayolları'na ait bir uçaktaki yolcuların, iki Ortadoğulu Yahudi'nin uçakta yaptıkları duayı, kendilerine yönelik tehdit zannetmeleri üzerine, uçak yön değiştirerek Kuzey Carolina'daki Charlotte kentine indi. 
     Charlotte-Douglas Uluslararası Havaalanı İşletme Müdürü Jerry Orr, Atlanta'dan New Jersey'nin Newark kentine giden uçakta yapılan incelemeden sonra, yolcuların güvenliğini tehdit eden bir unsura rastlanmadığını bildirdi. 
     Hafta sonunda Kuzey Carolina'dan Denver'a giden Amerikan Havayolları'na ait yolcu uçağında, biyolojik saldırı niteliği taşıdığı sanılan tozun bulunması üzerine, uçak Indianapolis'e acil iniş yapmıştı. 
     ABD'deki saldırıların bir numaralı zanlısı Usame Bin Ladin'in örgütü El Kaide'nın sözcüsü Ebu Gait, ABD'nin Afganistan harekatına misilleme olarak Amerikan ve İngiliz hedeflerini vuracaklarını söylemişti. 
     






</TEXT>
</DOC>
