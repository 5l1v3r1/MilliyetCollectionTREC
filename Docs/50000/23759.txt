<DOC>
<DOCNO> 23759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/dunya/dun03.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC’de Eroğlu yine başbakan 
</HEADLINE>
<TEXT>

     DIŞ HABERLER SERVİSİ 

     Kuzey Kıbrıs Türk Cumhuriyeti’nde KKTC Ulusal Birlik Partisi ile UBP Toplumcu Kurtuluş Partisi TKP arasındaki koalisyonun çözülmesinin ardından başlayan hükümet arayışları çerçevesinde yeni hükümeti kurma görevi yine UBP lideri Derviş Eroğlu’na verildi. Eroğlu, ilk olarak ana muhalefetteki Demokrat Parti ile koalisyon zemini arayacak. 
     
Demokrat Parti’ye öncelik      Başbakan Eroğlu, Cumhurbaşkanı Denktaş ile görüşmesinden sonra, basın mensuplarına yaptığı açıklamada, hükümeti kurma görevinin yeniden kendisine verildiğini ifade ederek, "Önce anamuhalefet partisi DP ile görüşeceğiz. Hükümeti kurma planı var mı, yok mu onu değerlendireceğiz. Bugüne kadar verilen intiba, Demokrat Parti’nin koalisyona girme niyetinde olduğu yönündedir" dedi. 
     Şu anda koalisyon hükümeti için bir alternatif bulunduğunu dile getiren UBP lideri, üçlü koalisyon hükümeti aramaya gerek olmadığını belirtti. Eroğlu, koalisyon görüşmelerini yapacak 3 - 4 kişiden oluşacak heyet oluşturacağını, DP Genel Başkanı Salih Coşar ile önce telefon görüşmesi yaptıktan sonra karşılıklı mutabakat sağlamaya çalışacaklarını kaydetti. 
     
     



 DÜNYA 













</TEXT>
</DOC>
