<DOC>
<DOCNO> 18041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/son/sontur04.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazım Abanoz "Terörist,teröristtir. Nereden benim çocuğum oluyor" 
</HEADLINE>
<TEXT>

     İstanbul Emniyet Müdürü Kazım Abanoz,Swissotel'deki işgal ve rehin alma olayıyla ilgili olarak bugün bir gazetede yer alan ''MİT'i eleştiren'' sözlerinin, ''çarpıtma'' olduğunu bildirerek, ''MİT bizim başımızın tacı'' dedi. 
     İçişleri Bakanlığı'nın katkılarıyla Marmara Üniversitesi MÜ Hukuk Fakültesi tarafından İstanbul Hilton Oteli'nde düzenlenen hukuk seminerine katılan Abanoz, gazetecilerin sorularını yanıtladı. 
     Abanoz, Swissotel'deki olayla ilgili olarak bugün bir gazetede yer alan ''MİT'i eleştiren sözlerinin'' hatırlatılması üzerine, ''Hiç böyle bir şey olur mu MİT bizim başımızın tacı. Böyle şey söylenir mi Bu çarpıtmadan başka bir şey değildir. Kurumları birbirine düşürecekler. Bundan ne fayda sağlayacaklar bilemiyorum'' dedi. Swissotel'deki eylemi gerçekleştirenler hakkında söylediği ''acemi çocuklar'' sözünün eleştirildiğinin hatırlatılması üzerinde de Abanoz, şu yanıtı verdi 
     ''Terörist teröristtir. Bunu yanlış anlıyorsunuz. Nereden bizim çocuklarımız oluyor... Bizim çocuğumuz olur mu Çocuk yaşta, ne yapacağı kestirilemeyen anlamında bir şeydir. Ülkeyi güç duruma sokan insanlar çocuğumuz olur mu Cehennemin dibine gitsinler. Benim nereden çocuğum oluyor.'' Kazım Abanoz, Swissotel'deki işgal ve rehin alma olayına ilişkin soruşturmanın sürdürüldüğünü de sözlerine ekledi. 







</TEXT>
</DOC>
