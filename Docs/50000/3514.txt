<DOC>
<DOCNO> 3514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/yazar/dogan.html </URL>
<DATE> 2001/01/23/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
Marsilya'da ağaç dikmek yerine... 
</HEADLINE>
<TEXT>

     Marsilya'da 1972'de dikilen Ermeni Anıtı nedeniyle, Fransa'yı protesto için, Paris Büyükelçisi Hasan Esat Işık Ankara'ya dönüyor. Tıpkı, bugün Büyükelçi Sönmez Köksal'ın çağrılması gibi. 
     Birkaç yıl sonra, Ankara, Paris'e tekrar büyükelçi göndermek istiyor. Ama, bu nasıl olacak .. Dönemin Dışişleri Bakanı Haluk Bayülken, bir toplantıda Fransız Dışişleri Bakanı'na 
     "Marsilya'daki anıtın önüne birkaç ağaç dikerseniz, anıt görünmez hale gelir, biz de, artık yeni bir büyükelçi göndeririz .." 
     Fransız'ın yanıtı, diplomatik kuralları aşıyor 
     "Yanlış kişiye başvurdunuz, ağaç dikimini bizim Orman Bakanı ile görüşeceksiniz .." 
     Nezaket dışı. Ama, öte yandan da, tepkinin ölçüsünü, yöntemini ve sonrasını ayarlamak konusunda, düşündürücü. 
     
Daha Lozan'da      Ermeni sorunu, daha 1923 Lozan Konferansı'nda ortaya atılıyor. 
     "İngiliz Ermeni Komitesi" Lord Curzon'a yazdığı mektupta, "Türkiye'de azınlıkların bütün dostları Ermenistan'ın özgürlüğü için, size güvenlerini bildirir" diyor. Bunun üzerine, Curzon, Doğu ve Güneydoğu Anadolu'yu kastederek, "Ermenilerin kendi topraklarında bağımsız yaşamak istemeleri doğaldır" sözüyle, niyetini belli ediyor. 
     İsmet Paşa'nın direnişi karşısında, aynı İngilizler "Ermeni sorununu gündeme getirmek, gereksizdir" demek zorunda kalıyor. 
     
İngiliz belgesi      Fransızcanın öğretimden kaldırılması .. Yarın, İngiltere benzer bir karar alırsa, o zaman İngilizceyi de öğretimden kaldıralım .. Bu saçma sapan tepkiler yerine, bilimsel incelemeler daha doğru değil mi .. 
     Örneğin, Doç. Dr. Nurşen Mazıcı'ya göre 
     "Şimdi İngilizler de benzer karar hazırlığında. Ama, İngiliz Meclis'nin Temmuz 2000'de bir kararı var. Orada, Ermeni soykırımı yok, deniyor. Belgesi elimde." 
     Ne yazık ki, Türkiye bu alanda yıllardır hiçbir şey yapmıyor. Çünkü, güncel ve abartılı tepkiler, iç politika açısından, daha cazip .. 
     
Ermenistan anayasası      Soykırım kavramı, İkinci Dünya Savaşı sonrasında önem kazanıyor. 
     Yahudi soykırımı altında ezilen Fransızlar ve Almanlar kendi suçlarını yaymak için, kendilerine ortak arıyor. Ermeniler ise, dört bir yanda faaliyette. 1995 Ermeni Anayasası "1990 Bağımsızlık Bildirgesi'ndeki ulusal hedeflere bağlı kalınacaktır" diyor. O bildirgenin 12. maddesi şöyle 
     "Ermenistan Cumhuriyeti, 1915'te Osmanlı Türkiye'si ve Batı Ermenistan'da gerçekleştirilen soykırımın uluslararası alanda kabulü için çaba gösterir." 
     Bu oyun, sıradan tepkilerle önlenemiyor. Demek ki, çok iyi hazırlanmak gerek. 
     
     





Savaş psikolojisi 


"Cehalet kuvvettir" 


Neden bu telaş 


'Savaş'ın sözleri SADECE İFTİRA' 


Aliyev ve İshak Bey’in k rhanesi 


Duyguyla içgüdüyle değil, akıl ve mantıkla... 


Çok cephede 


Özgür balık, Billy 


Marsilya'da ağaç dikmek yerine... 


Sezer ve hukuk 


Fransızcayı boykot 


İngiltere ne yapacak 


Meslek sorumluluğu 


Çiller Bakan çekilmeli 


Üç ilgisiz olay 


Çankaya davetinden gecikmiş notlar 1 


Maaş miras değildir 


Soruşturma var, hüküm yok, sanık var, suçlu yok 


Tayyip Erdoğan GELİYOR 


</TEXT>
</DOC>
