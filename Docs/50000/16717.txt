<DOC>
<DOCNO> 16717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/yazar/okur.html </URL>
<DATE> 2001/04/17/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Hesaplaşma dönemi 
</HEADLINE>
<TEXT>

     Sabancı Üniversitesi öğretim üyelerinden ve Radikal gazetesi yazarı Hasan Bülent Kahraman'ın "Program ve siyasetsiz ekonomi" yazısında önemli bulduğumuz bir bölümü sizlerle paylaşmak istiyoruz. Kahraman diyor ki 
     "Bir programın gerçekçi, kalıcı ve yapıcı olması içerdiği basit sayılarla ilişkili değildir. Kamu ekonomisi, maliyesi, bir toplumsal dolayısıyla da siyasal meseledir. Bir toplumda yerleşik sınıflar, katmanlar arasındaki güç dağılımı, devletin bu dağılımda oynadığı rol, tuttuğu taraf, aldığı vaziyet demektir. Kısacası sınıflar arasındaki güç ve iktidar çatışmasıdır, kamu ekonomisi ve siyasal ön tercihlere dayanır. Türkiye, ekonomi gerçeğini bu açıdan bakarak yorumlamak zorundadır." 
     Bir de Devlet Bakanı Kemal Derviş'in ağzından çarpıcı açıklama 
     "1990 yılında faiz giderleri, gelirin yüzde 31'ine eşitti. Bugün toplanan her 100 liralık verinin 95 lirası iç borç faizine gidiyor." 
     Fazla söze gerek var mı Türkiye, ekonomi gerçeğini gerçekten farklı yorumlamak zorunda. Ya siyasetçiler Onlar ne yapacak Şimdi siyasetçiler sınavda... 
     20 yıldır program açıklanıyor. Her program bu maratonda yarı yolda kalıyor. 
     Siyasetçi, popülizmi seviyor. Yarı yolda havlu atıyor. Dar bir bürokrat kadrosu da ekonomiyi tartışıyor. Açılan kartlar işçinin, çiftçinin, memurun kaybetmesinden başka bir işe yaramıyor. Bu kez ne olacak 
     
Gerçekçi olmalıyız      Son 10 yıla bakın bir kez. 
     Ne olmuş 1994 krizi hafızalarımızda. Ama Gümrük Birliği'ne geçtiğimizi de unutmayalım. Gelinen noktada bu gerçekleri irdelemeden geleceğe dönük bir analiz yapmak mümkün mü 
     Elbette hayır. O yüzden son 10 yıla damgasını vuran siyasetçi, bürokrat, teknokrat, kim varsa gerçekleri korkmadan oturup anlatacaklar. Kamuoyu önünde hesap vereceklekler. 
     İstanbul Üniversitesi öğretim üyelerinden Profesör Dr. Erol Manisalı, bıkmadan usanmadan bir gerçeğin altını çiziyor. Manisalı, Gümrük Birliği'ne geçince "erken bahar" yaşayan Türkiye, "tek yanlı imzalanan ve başka bir ülkede örneği olmayan bu anlaşmanın bize getirdiği yükleri görmek, tartışmak bile istemiyor" diyor. 
     Yanlış mı 
     Son 5 yılda vergi gelirlerindeki bozulma, kamu gelirlerindeki azalma, ithalatın artması, kısacası dış dengenin bozulmasını görmezden gelmenin kimseye bir yararı olmadığını hepimiz biliyoruz. Bu bakış, asla AB'yle bütünlemenin karşısında olduğumuz anlamına gelmemeli. 
     Gerçekçi olmalıyız. Program açıklandı. Para programı ayağı yok, gelir ayağı yok. Bol bol gol atacağız, aman gol yemeyelim de. 
     Piyasalar, Derviş'e duydukları güveni göstermek için "ellerinden geleni" yaptılar. Şimdilik nisan ayı kurtuldu. Ya mayıs - ağustos dönemi iç borç itfaları Biz de ona yanıt bulmaya çalışıyoruz. 
     Bu arada kamu bankalarında görev zararına son verildi ama özel bankalar Onlar da yollarına devam edeceklerse sermaye arayışına gidecekler. Bu da özel bankaların görev zararını karşılamamak değil mi Radikal kararlar bunlar. Ama bu süreçte 22 Kasım 2000 dönemini umutmak mümkün değil. Demirbank olayını... 
     İşte bundan sonraki süreçte 22 Kasım'ı irdeleyip, 23 Kasım günü saat 09.00'da Demirbank'a telefon açıp "Size karşı organize hareket var. Kendinize dikkat edin" diyen bürokrat kim Bunları anlatacağız. 
     Geçmiş, doğru irdelenmeden, gelecek kurulamaz... 
     Herkes IMF ne istiyor, ona bakıyor. 
     Oysa halk ne istiyor diyen yok. 
     
     





Özal ve Derviş 


Derviş sevabı 


Derviş'e davet 


Polisin güveni 


Futbol sadece futbol değildir 


İlk 100 gün 


Futbol ve politika 


Köy enstitüleri 


Dış destek cepte mi 


Hesaplaşma dönemi 


Yolsuzluk reçetesi 


Çin mönüsü 


Kamuda tasarruf dediğin böyle olur 


Ceza vermekten korkuyoruz 


Yabancıların "raporu" kötü ama "niyeti" iyi 


</TEXT>
</DOC>
