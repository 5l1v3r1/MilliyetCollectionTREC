<DOC>
<DOCNO> 8753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/son/sontur01.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay Başkanı Selçuk "Bugünkü anayasa ile AB'ye giremeyiz" 
</HEADLINE>
<TEXT>

     Yargıtay Başkanı Doç. Dr. Sami Selçuk, Türkiye'nin demokratikleşmenin gereklerini yerine getirmesi halinde kısa sürede AB'ye girebileceğini belirterek, ''Ancak bugünkü anayasa ile Türkiye AB'ye giremez'' dedi. 
     Selçuk, Konyalılar Derneği, Antalya Ticaret ve Sanayi Odası, Antalya Sanayici ve İşadamları Derneği, Antalya Genç İşadamları Derneği ile Antalya Esnaf ve Sanatkar Odaları Birliği'nin birlikte düzenledikleri yemekte, ''AB, demokrasi ve Türkiye Hukukun Üstünlüğü'' konulu bir konferans verdi. 
     Selçuk, konuşmasına başlamadan önce masadaki ayaklı mikrofonun bir kaç kez devrilmesi üzerine, ''Mikrofon da bizim demokrasimiz gibi dokununca hemen devriliyor'' dedi. 
     Türkiye'nin AB'ye girebilmesi için aslında önünde fazlaca engel bulunmadığını kaydeden Yargıtay Başkanı, tek şartın Kopenhag ölçütlerine uygun yasal ve anayasal değişikliklerin bir an önce gerçekleştirilmesi olduğunu vurguladı. 
     Bu değişikliklerin gerçekleştirilmesinin de uzun zaman almayacağına dikkati çeken Selçuk, şöyle devam etti 
     ''Türkiye demokratikleşmenin gereklerini yerine getirirse, çok kısa 
     sürede AB'ye girer. Ancak Türkiye bu anayasayla AB'ye giremez." 
     



</TEXT>
</DOC>
