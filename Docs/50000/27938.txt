<DOC>
<DOCNO> 27938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/ekonomi/aeko.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Migros Tahran’a gidiyor 
</HEADLINE>
<TEXT>

Koç Holding’in İran atağı sürüyor. Daha önce bir buzdolabı fabrikasının yenilenmesinde işbirliğine giden Koç, şimdi de bu ülkede Migros açacak 
     EYLEM TÜRK 

     Yurtiçinde 447, yurtdışında 21 mağazası bulunan Migros, başlattığı yeni projeyle, komşu ülkelere yatırım kararı aldı. İlk yatırımı Bulgaristan’ın başkenti Sofya’ya yapan Migros, şimdi de Suriye ve İran’a yatırım yapacak. Bu pazarlara yoğunlaşan Migros, İran’ın başkenti Tahran ve Suriye’nin başkenti Şam’a 2002’nin ilk yarısında mağaza açmayı planlıyor. Daha önce de İran’da bir buzdolabı fabrikasının yenilenmesi için işbirliği yapan Koç Holding, Migros ile İran pazarında büyük bir atılım gerçekleştirmiş olacak. 
     İran ve Suriye’de önemli bir değişim yaşandığını söyleyen Koç Holding Tüketim Grubu Başkanı Cengiz Solakoğlu, "Türkiye ile Suriye arasında işbirliği protokolü imzalandı. İlişkiler gelişiyor" dedi. 
     
     Fizibilite çalışmaları yapılıyor 
     Bu gelişmenin, kendilerine bu pazarları değerlendirme cesareti verdiğini vurgulayan Solakoğlu, "Geçtiğimiz hafta Türkiye’ye gelen İran Ticaret Bakanı ile Türkiye’de görüştük. O da bu projeye çok sıcak baktı" diye konuştu. 
     Fizibilite çalışmalarının başladığını anlatan Solakoğlu, "Tahran’da büyük bir potansiyelin olduğuna inanıyoruz. Yarın ambargo kalkarsa Irak’ı düşünüyoruz. Ardından Ürdün olabilir. Bunlar bizim doğal pazarlarımız. Bu pazarların Türk pazarıyla müşteri davranışı açısından benzer özellikleri var" dedi. 
     
     Alkol satışı yapılmayacak 
     Bu arada Ortadoğu pazarından önce ekim ayında Moskova’da dördüncü alışveriş merkezini açacaklarını açıklayan Solakoğlu, "Beşinci alışveriş merkezi için de yer aldık. Bulgaristan’da ikinci alışveriş merkezi için temaslar sürüyor. Tüm komşularımızda bayrağımızı dalgalandırma niyetindeyiz" dedi. Solakoğlu, geçen yıl yurtdışı mağazalarında toplam 150 milyon dolar ciroya ulaştıklarını, bu yılda 300 milyon dolar ciro hedeflediklerini söyledi. 
     Yatırım yaptıkları bölgenin özelliklerini gözönüne aldıklarını belirten Solakoğlu, "Gıda sektörünü harekete geçiriyoruz. O yörenin yasaları neyse onu uyguluyoruz. Gıda alışkanlıklarına hitap ediyoruz. Mesela Tahran’daki yasaların alkol satışına izin verdiğini zannetmiyorum. Bu nedenle herhalde alkol satışı olmayacak" diye konuştu. 
     
     Değişim rüzg rı 
     İslam Devrimi’nden sonra başlayan devletleştirme’, Hatemi ile birlikte tersine döndü. Kamulaştırılan şirketler özelleştiriliyor. Üç yıl içinde 737 şirket özelleştirilecek. Ancak, özel sektörün güçsüzlüğü ve sosyal güvenlik sisteminin zayıflığı bu girişimin en önemli engeli. İran’da özelleştirmenin siyasi sözcüsü ikinci kez cumhurbaşkanı seçilen Hatemi, reform yanlısı politikalarıyla muhafazak rlardan sert tepki alıyor. Seçimlerde halkın yüzde 80’inin desteğini alan Hatemi, Ne olursa olsun bu reformalardan geri dönülmez, baskılara teslim olmayacağım’ diyor. 
     



 EKONOMİ 























</TEXT>
</DOC>
