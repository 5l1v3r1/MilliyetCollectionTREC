<DOC>
<DOCNO> 38855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/ekonomi/eko12.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon’daki aracıların satışına şartlı onay 
</HEADLINE>
<TEXT>

     SONGÜL HATISARU 

     Sermaye Piyasası Kurulu SPK , el konulan bankalar nedeniyle Fon’a geçen beş aracı kurumun satışını, taliplerin kurumların ödenmiş sermayelerini iki yıl içinde 7 trilyon liraya çıkarmaları şartıyla onayladı. Aksi takdirde bu aracı kurumların yetki belgeleri iptal edilecek. Fon tarafından geçtiğimiz günlerde satışı yapılan Sümer Yatırım, K Yatırım, Ege Yatırım, Yurt Menkul Değerler ve Ulusal Yatırım’da önümüzdeki günlerde SPK’nın onayı üzerine hisse devri yapılabilecek. Fon’daki Ulusal Yatırım’a Güney Afrika kökenli Standartbank Off London’a 2.5 trilyon liraya, Ege Yatırım’a 14 trilyon 775 milyar liraya Mehmet Kutman’a ait Avrasya Yatırım Holding, Zihni Holding ve Unit Investments, Yurt Menkul Değerler’e ise 405 bin dolara beş eski bankacı talip olmuştu. Sümer Yatırım’a ise eski sanayici Numan Ceyhan 3.7 trilyon liralık teklif verdi. K Yatırım’daki Fon paylarına da Dundas Ünlü Co’ ya 950 bin dolara talip oldu. Sümerbank’ın iştiraki Yaşar Yatırım’da ise Oyak Grubu incelemelerini sürdürüyor. Yaşar Yatırım’ın durumu önümüzdeki günlerde Oyak Grubu’nun aracı kurumla ilgili kararının kesinleşmesiyle netleşecek. 
     



 EKONOMİ 




















</TEXT>
</DOC>
