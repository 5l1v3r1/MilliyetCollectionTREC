<DOC>
<DOCNO> 19992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/son/soneko17.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş Telekom yasasında son durumu özetledi "İnşallah imzalanır" 
</HEADLINE>
<TEXT>

     Devlet Bakanı Kemal Derviş, Telekom Yasa Tasarısı'nda hukuki bir problem olmadığını kaydederek, ''Bakalım inşallah imzalanır'' dedi. 
     Bakan Derviş, Başbakanlık Merkez Bina'daki makam odasının önünde gazetecilerin sorularını yanıtladı. Bakan Derviş, bir gazetecinin, ''Telekom yasasıyla ilgili hukuki bir problem mi var '' şeklindeki sorusu üzerine, ''Hukuki problem yok,bakalım inşallah imzalanır'' yanıtını verdi. 
     Derviş, ''Umutsuz musunuz '' şeklindeki bir başka soruya da ''Umutsuz hiç bir zaman olmadım, zorluklar var'' diye yanıtladı. 
     Bakan Derviş, Bankacılık Yasa Tasarısı'yla ilgili bir soruya karşın ise ''Onda bir sorun yok, o iyi gidiyor'' dedi. Öte yandan, Hazine'nin Telekomünikasyon Üst Kurulu'nun yeniden seçilmesi ve lisans devri yetkisinin bakanlıktan alınıp Kurul'a verilmesi görüşünde olduğu öğrenildi. 
     Bakan Derviş gazetecilerin kamudaki işçileri kapsayan toplu sözleşme görüşmelerinin neden uzadığını ve bu konuda birbiriyle çelişkili ifadeler bulunduğunu hatırlatmaları üzerine de, ''Bunların çok ayrıntısı var'' dedi. 
     Bir gazetecinin ''açıklamalar birbirine uymuyor'' sözleri üzerine karşılık olarak da Derviş, ''Bir çaresini bulmaya çalışacağız'' diye konuştu. 
     Gazetecilerin bu konuda her hangi bir rakam bulunup bulunmadığını sormaları üzerine de Derviş, çalışmaların devam ettiğini söylemekle yetindi. 
     Bakan Derviş, hububatta desteleme alım-satım fiyatlarına ilişkin soruyu ise yanıtlamaktan kaçındı. 
     
     







</TEXT>
</DOC>
