<DOC>
<DOCNO> 18942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/yasam/yas08.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle pilot görülmedi 
</HEADLINE>
<TEXT>

Sydney’de kuyruğu koparak düşen uçağındaki 9 paraşütçüyü kurtaran kahraman pilot, kazayı anlattı.. 
     DIŞ HABERLER SERVİSİ 

     Avustralya’nın Sydney kentinde paraşüt kulübünün rutin eğitim atlayışında yaşanan bir kaza, kahraman pilot Barry Dawson sayesinde faciayla sonuçlanmadı. Herald Sun gazetesine göre, olay şöyle gelişti 
     Eğitim atlayışı yapacak 10 paraşütçü, Dawson’un kullandığı tek motorlu Cessna Carravan uçağıyla havalandı. Atlayış yüksekliğine gelindiğinde ilk olarak Simon Moline 31 kendini boşluğa bıraktı. Ancak bilinmeyen bir nedenle paraşüt erken açıldı ve Moline uçağın kuyruğuna takıldı. Moline’in ağırlığına dayanamayan kuyruk bölümü, koparak gövdeden ayrıldı, uçak da kontrolden çıktı. 
     Havada daireler çizmeye başlayan ve irtifa kaybeden uçağı uçurmak için pilot Dawson insanüstü bir gayret ve beceriyle manevralar yaptı. 
     
     Bebeği ona güç verdi 
     Ancak usta pilot, uçağı daha fazla havada tutamayacağını anladı ve kabinde kalan 9 paraşütçüye Atlayın ’ diye bağırdı. Paraşütçüler, bu talimat üzerine atladı. 9’uncu paraşütçü uçağı terk ettikten sonra, sıra Dawson’a geldi. Kendisi de paraşütle kurtulan kahraman pilot, yere indikten sonra şöyle konuştu "Bir ara uçakla yere çakılmayı düşündüm ama gözümün önüne yeni doğan bebeğim ve kızım gelince vazgeçtim.." 
     



 YAŞAM 




























</TEXT>
</DOC>
