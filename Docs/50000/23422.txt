<DOC>
<DOCNO> 23422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/son/sontur16.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz "Kabine değişikliği konusundan haberim yok" 
</HEADLINE>
<TEXT>

     ANAP Genel Başkanı, Devlet Bakanı ve Başbakan Yardımcısı Mesut Yılmaz, ''Kabine değişikliği konusunda haberim yok, basından öğreniyorum'' dedi. 
     Özel uçakla Adnan Menderes Havaalanı'na gelen Yılmaz, İzmir Valisi Alaaddin Yüksel tarafından karşılandı. Karşılamada, Emniyet Müdürü Halil Tataş, ANAP Genel Başkan Yardımcısı Işın Çelebi, milletvekilleri Işılay Saygın, Süha Tanık, Rıfat Serdaroğlu ve Ekrem Pakdemirli, ANAP İzmir İl Başkanı Tahsin Toygar ile yarın yapılacak ANAP İzmir İl Kongresi'nde il başkanlığı adaylıklarını açıklayan Bilal Doğan ve İlhan Kaya ile partililer de bulundular. Yılmaz ile, eşi Berna Yılmaz,Maliye Bakanı Sümer Oral ve ANAP Genel Başkan Yardımcısı Mustafa Taşar da İzmir'e geldiler. 
     VİP salonunda bir süre dinlenen Yılmaz, gazetecilerin sorularını yanıtladı. İzmir'e İl Kongresi'ne katılacağını belirten Yılmaz, daha önce İstanbul ve Ankara il kongrelerine katıldığını anımsatarak, ''İzmir'e gelişimin resmi bir yanı bulunmuyor. Siyasi faaliyetlerde bulunmak için geldim'' dedi. 
     Yılmaz, bir gazetecinin, ''Kabinede bakan değişikliği yapılacak mı '' sorusuna, ''Haberim yok, basından öğreniyorum'' karşılığını verdi. Yılmaz, bir başka gazetecinin, ''İzmir'de kongreye tek adayla mı gidilecek '' sorusu üzerine de, ''Her arkadaşım, verilen her görevi yürütecek niteliktedir'' dedi. Havaalanında, İlhan Kaya ile Bilal Doğan, basın mensuplarına yan yana poz vererek, birlik çağrısında bulundular. 






</TEXT>
</DOC>
