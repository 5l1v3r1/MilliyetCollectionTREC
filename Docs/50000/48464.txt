<DOC>
<DOCNO> 48464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/ekonomi/aeko.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş adapte oluyor’ 
</HEADLINE>
<TEXT>

ANAP lideri Mesut Yılmaz, bazı ANAP’lıların yüklendiği Derviş’i, Bürokrasiyi bilmediği için bazı inatlaşmalar oldu, ama yavaş yavaş Türkiye’ye adapte oluyor’ diyerek savundu 
     HAKAN ŞANLITÜRK Ankara 

     ANAP’ın önceki gün yapılan Merkez Karar Yönetim Kurulu’nda MKYK bazı üyeler Kemal Derviş’in ekonomi konusunda yeterliliğe ve ehliyete sahip olmasına karşın başarılı olamadığı görüşünü dile getirdi. 
     Başbakan Yardımcısı ve ANAP lideri Mesut Yılmaz, bu eleştiriler üzerine, "Kemal Derviş, Türkiye’ye yavaş yavaş adapte oluyor. Daha önce Türk bürokrasisini ve buradaki altyapıyı bilmediği için bazı inatlaşmalar gündeme geldi. Derviş, bu inatlaşmaların siyasetin yapısından kaynaklandığını anladı" dedi. 
     
     Ekonomi tek elde 
     MKYK’da, ekonomiyle ilgili birimlerin tek çatı altında toplanarak Mesut Yılmaz veya Derviş’in sorumluluğuna bırakılmasının yanı sıra IMF programından sapılmadan uygulanabilir ilave önerilerin dikkate alınarak devam edilmesi benimsendi. Hükümet ortaklarına gidecek öneride, kabine revizyonu, nereden buldun kanununun kaldırılması, vergi indirim ve bakanlık sayısının azaltılması da var. 
     
     2002’de de çile var 
     Yılmaz, MKYK’da, Türkiye’nin 2002’de daha ağır bir ekonomik sıkıntıyla karşı karşıya kalacağını belirterek, "Bu, borç stokundan kaynaklanan ciddi sıkıntılardan kaynaklanıyor. Türkiye’deki ekonomik krizde, daralan dünya ekonomisinin de etkisi var" diye konuştu. 
     Yılmaz, Ecevit’in sağlığıyla ilgili eleştirilere, "Ekonomide, Başbakan’ın sağlığı veya enerjisinden kaynaklanan zaaf yok" karşılığını verdi. 
     
     Güven tazelenemez’ 
     Yılmaz’ın kardeşi Turgut Yılmaz, siyasi irade zaafından bahsettiği konuşmasında hükümetin halkın üzerine daha fazla gidemeyeceğini belirtti. Genel Başkan Yardımcısı Erkan Mumcu ise "Bu hükümet ile güven tazelemek mümkün değil. Önce hükümete çare bulmak lazım" dedi. 
     MKYK üyesi Fevzi İşbaşaran’ın da Cumhurbaşkanı Ahmet Necdet Sezer’e, "Niteliksiz, asık suratlı sıradan biri. Nemrut gibi" tanımlamasında bulunduğu bildirildi. İşbaşaran’ın, "Daha önce Cumhurbaşkanı olan paşaların bile nitelikleri vardı. Sezer, hayatı boyunca işinden evine ara sıra da şehir kulübüne gitmiş biri" dediği belirtildi. 
     



 EKONOMİ 

























</TEXT>
</DOC>
