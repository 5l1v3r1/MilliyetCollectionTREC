<DOC>
<DOCNO> 19339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/yazar/cankat.html </URL>
<DATE> 2001/05/03/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
İşte Türk kadını 
</HEADLINE>
<TEXT>

     Taa Amerika kıtasından e-postam var. Okurumun adını vermeyeceğim. Nasılsa anacığı, kadir kıymet bilir kızını tanıyacaktır... 
     "24 nisan tarihli, Hayır Güngör Mengi, haksızlık ediyorsunuz başlıklı yazınız beni ağlattı. Ben de sizin gibi Aman biz okuyamadık, yavrularımız okusun’ diye çabalayan bir ailenin kızıyım. Halen ... Üniversitesi’nde doktora yapan bir Türk kadınıyım. Buraya, eğitimimi bitirip Türkiye’ye dönmek hedefiyle geldim, ama fikrimi değiştirmek zorunda kaldım. 
     "İki sebep beni zorladı 1 Türkiye’de araştırma ortamı bulamama korkusu. 2 Babam, 25 yıllık evlilikten sonra, annemin üstüne bir kadın getirdi. Annem, hayatında ilk defa "Yeter artık " dedi ve evi terk etti. Biz de tabii annemin safında yer aldık. Şu anda, altı kardeş, altımız da hayatımızı kazanıyoruz veya kazanmak üzereyiz. Anamın yün örerek bizleri okuttuğu günleri, çektiğimiz acıları hatırlıyorum. Türkiye’ye dönsem, yardımcı doçent maaşıyla anneme destek olmam çok zor. Aldığım karar bana acı veriyor ve ailemle birlikte olamayacağım günleri düşünüp ağlıyorum. Ama sizin yazınızı okuyunca kendimi daha iyi hissettim fedak rlık sırasının bana geldiğine, vatan ve aile hasretine dayanmak zorunda olduğuma inandım. Gözyaşlarım bir gün dinecektir..." 
     Dinecektir, güzel kızım İnsan, kökü sağlam oldu mu, binlerce kilometre uzakta da olsa, kendini evinden, yurdundan kopmamış hisseder. Üzülme 
     İlkokul mezunu olmadığı halde, yün örerek altı çocuğunu, tek başına okutan güzel ana... Senin de ellerinden öpüyorum Türkiye asıl sizlere minnettardır 
     
KÖFTE VE DÖNER      Geçenlerde Çevre Bakanı Fevzi Aytekin’in amatör futbol maçlarına meraklı olduğunu, yanına koruma almadan maça gittiğini yazmıştım. Hani bu maçlardan birinde, berduşun biri yanına gelip "Senin üstün başın yerinde, paran da vardır... Şuradan bir köfte ekmek ısmarla bakalım " dediğini anlatmıştım. 
     "Köftehor" bakanın en güvendiği danışmanının da... dönerci olduğunu duyunca çok güldüm. Danışman olmadan önce iki sene kadar Bodrum’da dönercilik yapmış... 
     
Aman ha      Eski arkadaşımdır Feriha. Anlattığı, sevdiğim bir konu değil, ama dedikodu dedikodudur derim ya... Aktarıyorum 
     "Bu Gülben Ergen’i küçümseyenler hata ediyor. Sahnede Huysuz Virjin’e bile eyvallah demedi. Dadı dizisinde iyi... Bak göreceksin, Hülya Avşar gibi, bu kız bu piyasada tutunacak. Biliyorsun, Erol Evcil adlı bir işadamıyla beraberdi. Evcil battı. Sonra büyük bir holding patronuyla adı çıktı. O da battı. Gülben Ergen bu sefer daha büyük bir balık tuttu, bilesin. İkidir koskoca bir holdingin patronuyla yemek yerken görüyorum. Allah için kadın işini biliyor. Yine banka - medya - iletişim sektörlerine yatırım yapıyor anlayacağın. Bu holdingin de sıkıntıları varmış... Ama kız ne yapsın Patronlar ekonomi danışmanı diye bangobozlara para veriyor batınca da kabahati sevgililerinde buluyorlar". 
     
H l kısraklar gibi      Pazar akşamı Lütfü Kırdar’da, Rus Ulusal Balesi Bolşoy Solistleri Don Kişot’u oynadılar. Ben gidemedim, ama arkadaşım Jaklin oradaydı. "Uyum ne demektir sahnede ekip çalışması ne demektir... ders gibiydi. Solistler bizdeki gibi birbiriyle yarış halinde değildi. Birinin başarısı hepsinin başarısı... Müthiştiler " diye övüyor Rus sanatçıları. 
     Jaklin bir güzel buluşmaya da şahit olmuş 
     "Çıkışta baktım, birbirlerine sarılıp neşe içinde gülen üç alımlı hanım. Üç eski manken Ayten Gökçer o zaman soyadı Kaçmaz’dı , Lale Belkıs ve Deniz Adanalı... Madem bir araya geldik, haydi podyuma...’ diye şakalaşıyorlardı. Podyuma birlikte çıkarlardı. Baktım, üçü de h l kısraklar gibi ..." 
     
     







İslam ve demokrasi 


Cazdan bize ne 


Telekom’a asker freni 


İşte Türk kadını 


Mesut Yılmaz'ın inandırıcı olabilmesi... 


Bülent Bey’i nasıl tanırsınız 


Evde kalmasın 


Maske 


Halk farkında değil mi .. 


Sınav dönemi 


Beyaz Enerji soruşturmasında bilinmeyenler 


Dansöz 


Enerji düğümü 


Duy da inanma 


"Kaynak" denilen şey "tasarrufötur 


</TEXT>
</DOC>
