<DOC>
<DOCNO> 32286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/yazar/sazak.html </URL>
<DATE> 2001/07/16/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Ara rejim sendromu 
</HEADLINE>
<TEXT>

     Ekonomik kriz derinleştikçe "ara rejim" dahil her türlü senaryo konuşulmaya başlandı. Kulisler kaynıyor. Derviş'i bir "teknokratlar kabinesi"ne monte etmekten MHP'siz iktidar modeline, Meclis'teki partilerden istifa edeceklerin oluşturacağı "bağımsızlar grubu"ndan erken seçime dek pek çok olasılık tartışılıyor. 
     Temmuz sıcağı siyaseti de ısındırdı. 
     Yeni oluşumlara da hız verildi. Toplumsal sıkıntılar arttıkça bu arayışların koalisyon partileri üzerindeki baskısı da yoğunlaşıyor. Ecevitler yazı Ankara'da geçirirken milletvekili gruplarıyla teması canlı tutuyorlar. Ağustos başında ANAP'ın kongresi var. DSP ve ANAP'lı bazı milletvekilleri - en az 20 -25 kişiden söz ediliyor - istifayı göze alarak bir çıkış yapmaya hazırlanıyor. MHP ise Telekom nedeniyle partinin kamuoyunda yıprandığının farkında Bahçeli, kriz fırsatını kullanan yeni oluşumlar nedeniyle - sağda Erdoğan solda İnönü - kurmaylarını uyarıyor. 
     Eylül senaryolarına ağustos şurasını da eklemek gerekiyor. Emeklilik sırası gelen komutanların MGK'ya veda konuşmaları uyarıcı olabilir. 
     Ancak "ara rejim sendromu"na kapılan çevreler ne düşünürse düşünsün, AB adayı Türkiye'nin demokrasiden başka çıkışı yok. 
     Çözüm demokraside Kriz tırmanırsa seçime gidilir. 
     Derviş'in de "demokrasi dışı arayışların taşeronu olacağına" ihtimal vermiyoruz. 
     Türkiye'deki bu kafa karışıklığını siyaset sosyoloğu Prof. Nilüfer Göle'yle konuştuk. Göle son yıllarda, İslami hareketleri irdeleyen tezlerle öne çıktı. "Melez Desenler"... "Modern Mahrem"... "İslamın Yeni Kamusal Yüzleri" adlı çalışmaları geniş yankı uyandırdı. 
     Nilüfer Göle, mevcut kilitlenme karşısında iki anahtar görüyor. Tayyip Erdoğan ve Kemal Derviş. Ancak birinin atı - partisi yok - diğerinin ise binicisi engelli. Tam bir kara mizah 
     Derviş'e askeri rol biçilmesinden yana değil. Göle'ye göre Uzakdoğu modeline heveslenilmesi ya da Ortadoğu'ya özgü militarist yapılar düşlenmesi AB adayı Türkiye'nin küme düşmesini istemek olur. Prof.Göle, "Niye olmasın" diyenlere Atatürkçülüğün çağdaşlık tutkusunu hatırlatıyor. 
     Krizi elbette aşacağız. 
     Ara rejimsiz, muhtırasız 
     Onca müdahaleden sonra demokrasinin uzlaşmaya dayalı rejim olduğu üzerinde anlaşmış olmalıyız. Sosyal patlama kaygısıyla "darbe tellallığı" yapılmasın. Ara rejim sendromuna kapılanlar, çözüm üretemeyen parlamentolar için tek yolun seçim olduğunu gözden kaçırıyor. 
     İtalya, Yunanistan defalarca halka giderek aşmadılar mı çözümsüzlüğü 
     Akdeniz tembeli olmayalım. Askere davetiye çıkarmayalım 
     
     







İktisat düşüncesi 


Küreselleşme ve Türk ekonomisi 


Bu kafayla gitmez ama... 


Bu ara en çok sorulan soru 


Bulmacanın yeni parçaları 


"Tepeden tırnağa yolsuzluk" 


Ara rejim sendromu 


Yargıtay’ın anlattığı şey farklı 1 


Olimpiyat yutturmacası 


Gene ara rejim’e mi erdi aklımız 


Teknokrat hükümet 30 milyar dolar götürür 


</TEXT>
</DOC>
