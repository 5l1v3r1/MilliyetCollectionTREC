<DOC>
<DOCNO> 33825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/son/sonspo07.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe yarın İstanbul'a dönecek... 
</HEADLINE>
<TEXT>

     Yeni sezon hazırlıklarının ikinci etabını Almanya'da sürdüren Fenerbahçe, yarın İstanbul'a dönecek. 
     İkinci etap çalışmaları için 15 Temmuz'da Almanya'ya giden sarı-lacivertliler, 12 günlük kampı yarın tamamlayarak, gece geç saatlerde İstanbul'a gelecek. 
     Fenerbahçe, Almanya'da yaptığı 2 hazırlık maçında Almanya İkinci Ligi takımlarından Alemania Aachen'ı 3-1, Almanya Üçüncü Ligi takımlarından Uerdingen'i de 1-0 yenmişti. 
     Bu arada Fenerbahçe, 29 Temmuz Pazar günü İspanya Ligi takımlarından Real Sociedad ile İstanbul'da özel maç yapacak. 
     Beşiktaş'ın eski teknik direktörü John Benjamin Toshack ve sarı-lacivertli takımın eski futbolcusu Tayfun Korkut'un takımı Real Sociedad'ın da yarın akşam geç saatlerde İstanbul'a geleceği öğrenildi. 






</TEXT>
</DOC>
