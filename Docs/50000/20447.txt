<DOC>
<DOCNO> 20447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/siyaset/siy04.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Koltuğa hiç yapışmadım 
</HEADLINE>
<TEXT>

46 yıllık devlet memuru, 29 yıllık Genel Müdür Özel, 'Hiçbir siyasi partiye yakın olmadım, hatta bu yüzden suçlandım' diyor 
     YILDIZ YAZICIOĞLU Ankara 

     Yaş haddi nedeniyle önceki gün emekli olan Güzel Sanatlar Genel Müdürü Mehmet Özel, Türkiye'de bürokrasi içerisinde aynı makam koltuğunda 29 yıl boyunca aralıksız kalma başarısı ile bir ilke imza attı. 
     Özel, aynı koltukta yıllarca kalmasının sırrını Milliyet’e şöyle açıkladı "Sırrım, koltukta kalmak için hiç uğraşmamak. İşime memurlarımdan önce geldim, sonra çıktım. Makam aracımla günübirlik acil görevler hariç şehir dışına gitmedim. Odamın mobilyalarını 29 yıldır değiştirmedim. Beş yıldızlı bir otelin lobisinde beni gören olmadı. Halen kullandığım kendi otomobilim 1983 model Mercedes ve hiç lojmanda oturmadım." 
     Özel, makamında kalmasındaki etkenler arasında çalıştığı 28 Kültür bakanından hiçbiri tarafından bir siyasal partiye yakın durmakla suçlanmaması olduğunu da söyledi. 
     



 SİYASET 













</TEXT>
</DOC>
