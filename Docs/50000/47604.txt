<DOC>
<DOCNO> 47604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/dunya/dun01.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaşı unuttular 
</HEADLINE>
<TEXT>

Şarbon vakaları yüzünden can korkusuyla yatıp kalkan Amerikalılar, Afganistan’a karşı başlatılan operasyonu tamamen unutmuş durumda 
     SEMA EMİROĞLU New York 

     ABD’de çeşitli medya kuruluşlarına posta yoluyla gönderilen bakteri saldırısıyla başlayıp son olarak Kongre ve New York Valiliği’ne sıçrayan şarbon vakalarının yarattığı panik, Amerikalılara Afganistan’da yürütülen askeri operasyonu unutturdu. Amerikan Kongresi’nde Senato çoğunluk lideri Tom Daschle’a yollanan zarftaki toz maddeden en az 34 kişiye şarbon bakterisi bulaştığı ortaya çıkarken, Temsilciler Meclisi çalışmalarını beş gün durdurma kararı aldı. 
     Bu arada Florida’daki American Media kuruluşuna gönderilen şarbon bakterisi ile NBC’nin haber spikeri Tom Brokaw’a postalanan bakterinin aynı tür olduğu anlaşıldı. 
     
     İhbar edene 1.6 trilyon 
     ABD yönetiminin şarbon mikrobu bulunan mektupları postalayanların yakalanmasını sağlayacaklara bir milyon dolar yaklaşık 1.6 trilyon TL ödül vereceği bildirildi. Öte yandan Bush yönetimi, şarbon krizinde iyi koordinasyon sağlayamamakla suçlanıyor. 
     
     Halkta çiçek’ paniği başladı, 
     Şarbon bakterisi ile başlayan biyoterörizmin boyutlarının, şimdi de çiçek hastalığına yol açan mikrobun silah olarak kullanılmasıyla daha da genişlemesinden korkuluyor. Hükümetin, çiçek mikrobu saldırısı ihtimaline karşı 300 milyon doz çiçek aşısı satın almak için ilaç şirketleriyle görüşmeye başladığı ileri sürülüyor. 
     



 DÜNYA 












</TEXT>
</DOC>
