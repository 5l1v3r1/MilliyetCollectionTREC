<DOC>
<DOCNO> 4797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/yazar/yilmaz.html </URL>
<DATE> 2001/01/31/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
100 milyon markı dolaba koydular 
</HEADLINE>
<TEXT>

Almanya’da 17 Ağustos depreminden sonra toplanan yardım paraları Alman bankalarında bekliyor 
     17 Ağustos Gölcük depremi sırasında, yerli, yabancı çevreler yardım kampanyaları düzenliyor, biz de depremzedelerin yaralarına merhem olunuyor diye umutlanıyorduk. Unutun... Almanya'da televizyon programları, büyük lobilerle şirketlerden ve sade vatandaşlardan milyon marklar topladı. Bu paralar 100 milyon marka ulaştı. Türk parasıyla 30 trilyon liraya yakın bir tutar. 
     Bilgiyi veren ATİAD Yönetim Kurulu Üyesi Hüseyin Kuru, rakamın daha da fazla olabileceğini söylüyor. Para nerede biliyor musunuz Öncelikle olması gereken yerde değil, Alman bankalarında repoda. Çünkü Türk bürokrasisi parayı henüz alamadı 
     Hüseyin Kuru, "ATİAD güçlü bir kurum olmasına Ankara'yla ilişkilerinin yakın olmasına rağmen deprem yardımlarını Türkiye'de projelendirmeyi, yerine ulaştırmayı başaramadıklarını" anlatıyor. 
     Diğer ülkelerden toplanan yardımlar da böyle duruyor mu Onları bilmiyorum ama 100 milyon marka çok ihtiyacı olan milyonlar olduğunu biliyorum. 
     Almanya'da bu paralar kolay toplanmıyor. Şenol Yeğin tek başına bir yatırım yapıyor. 1993 yılından beri girdiği çabalarla bir tesisi Doğu Almanya'daki yabancı düşmanlığından çekinmeden kuruyor. Yabancı bir işadamı olarak yalnız olmadığını, ülkesinin de Doğu Almanya'daki yatırımlara sıcak baktığını belgelemek için bir uçak dolusu konuğu Almanlar'ın huzuruna çıkarıyor. Yeğin'e Almanya'daki törende DYP'den Ayfer Yılmaz, MHP'den Müjdat Kaya Yerli ve DTP'den Hamdi Üçpınarlar, siyaset cephesinden refakat ediyor. İşadamlarından Osman Benzeş, Turan Sarıgülle. İktidarın Almanya'daki işadamlarını çok da umursadığını söyleyemem. Türk Alman Parlamentolar Arası Dostluk Grubu Başkanı da olan MHP'li Miletvekili Kaya'yı saymazsam. 
     Keşke Ankara'dan yetkili isimler burada olsaydı da, 100 milyon markın Alman bankalarıda yattığını duysalardı. Umarım bunu Almanlar duymaz. Yoksa hakkımızda "Ne zengin ülke" diye yorum yapacaklar. 
     
Almanya’da yatırım günü Türkiye’de yasakDoğu Almanya’da özelleştirmeden 9 milyon marka fabrika alan Yeğin Group, Türkiye’de ise Silahlı Kuvvetler’e sattığı uyku tulumlarıyla ilgili dava nedeniyle ihalelere katılamayacak 
     Yeğin Grup’un davet ettiği bir grup işadamı, siyasetçi, bürokrat ile Doğu Almanya’ya yola çıkmadan önce Atatürk Havalimanı’nda şirket avukatı, Kadir Kartal ile karşılaşıyorum. Kartal, Abdullah Öcalan davasının ünlü isimlerinden. Şehit 17 ailenin vekaletiyle, İmralı Adası’ndaki davalara katılmıştı. Burada ne işi vardı Bir işi, Yeğin Grubu’nun da avukatı olması. Yeğin Grubu iki yıl önce Silahlı Kuvvetler’e uyku tulumu satmış, askeri standartlara uygun olmadığı gerekçesiyle tulumları iade edilmişti. Bu davanın da avukatıydı, Kartal. Kaybetti. Öcalan davasının sonuçlarını ise bekliyoruz. 
     Yolculuk nedenimiz Doğu Almanya’nın Saksonya Eyaleti’ne bağlı Seufhennersdorf kentinin, Yeğin Group Başkanı’nın doğum yeri olan Ordu’nun Ünye ilçesi ile kardeş şehir olmasından dolayı, belediye başkanlarının katılımı ile kendisine "Onur Ödülü" verilme törenini izlemek ve 9 milyon mark yatırımla Doğu Almanya’daki özelleştirmeden satın aldığı fabrikayı gezmek. 
     Almanya’da yabancı bir işadamına verilen böyle onursal bir ödülü, daha önceki yıllarda Alman Türk İşadamları Derneği ATİAD Üyelerinden Recep Keskin de almıştı. Onunla da beraberiz. Dert yanıyor, Keskin "Türk işadamı olduğumuz için Almanya bize de limitli yaklaşıyor. Amerikan girişimcisi, 400 milyon mark krediyi hemen alabilirken, bize bu imk nlar tanınmıyor" sözleriyle sahipsizliklerini anlatıyor. 
     Yeğin’i böylesi onurlu bir günde yalnız bırakmıyor ATİAD yöneticileri. Benim gözüm ATİAD eski Başkanı tekstilci Kemal Şahin’i de aradı, ancak yoktu. Sordum, Almanya’daymış ama gelememiş. Şahin’in başı sıkışık. Çorlu’da kurduğu Serbest Bölge’yi pazarlamakta zorluk çekiyor. Metrekaresi 250 dolardan satışa çıkardığı, 2 milyon metrekarelik alana kurduğu işyerleri Almancı işadamlarına pahalı geliyor. 150 dolara kadar inmiş. Yine de pazarladığı iş yeri sayısı, kapasitenin yüzde 50’sine ulaşamamış. Biz törenimize dönelim. 
     Yeğin 1993’te girdiği Doğu Almanya macerasında, Alman ordusuna malzeme satarak bir başarılı girişim öyküsü yazıyor. Cirosu 24 milyon markı bulmuş. Spekon firması Avrupa’nın Airbus uçağına izalasyon malzemesi üretiyor. Bu üretimi Airbus yalnızca Fransa ve Almanya’ya vermiş durumda. 
     Spekon Airbus siparişleri yanı sıra klimalı tank çadırı, ısı geçirmezliği olan özel giyisiler ve paraşüt de üretiyor. Yeğin 1994 yılından beri Almanya ordusuna toplam 225 milyon mark satış gerçekleştirmiş. 
     
     





Yüzleşelim 


Deniz bitti 


Hepsine PKK'lı DENEMEZ 


Haydi Süleyman Bey 


Türkiye'nin AB ile bilek güreşi... 


Mayın coğrafyası 


Fedailer'den Fazilet'e 


Postmodern yazı 


Nasıl üniversite 


Fransa ipleri kopardı... 


Misilleme ile bitmez... 


Dövüş Sanatları’ 


Aman Eti’ Holding, yaman Challenger’ faciası 


"Nisan Devrimi" 


Sosyal travma 


Bazen jandarma, bazen mafya 


İsimler makro, krediler mikro 


Ortaklığınız sürüyor 


Bir Forumda, Türkiye 


Boğaz'da inşaat başladı 


100 milyon markı dolaba koydular 


</TEXT>
</DOC>
