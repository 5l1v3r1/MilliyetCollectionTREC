<DOC>
<DOCNO> 40186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/ekonomi/eko02.html </URL>
<DATE> 2001/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Banvit de kriz mağduru 
</HEADLINE>
<TEXT>

İlk altı ayda 13.8 trilyon zarar eden Banvit, IFC’ye olan borcunu ödeyemezse bu kuruluşa hisselerinin bir kısmını verecek 
     RIFAT DEMİR Erdek 

     Banvit Yönetim Kurulu Üyesi Ömer Görener, yaşanan kriz ve dolar kurundaki dalgalanmalar yüzünden 13.8 trilyon lira zarar ettiklerini söyledi. Görener, "Bu zarar tamamen bizim dışımızda, kur farkından oluşmuş bir zarardır. Küçülmekle birlikte üretime devam edeceğiz" dedi. Bandırma’daki hazır gıda tesisinin açılışında konuşan Görener, IFC’den aldıkları 20 milyon dolarlık krediyi ödeyememeleri durumunda, IFC’nin halen şirketteki yüzde 2.5’lik ortaklık payının artacağını açıkladı. 
     Öte yandan Banvit’in iştiraklerinden Yumtaş’la birleşmesi için SPK’ya başvurduklarını belirten Görener, birleşmenin eylül sonunda gerçekleşebileceğini kaydetti. 
     
     Hazır gıda üretecek 
     Hazır gıda tesisinin 25 milyon dolara mal olduğunu söyleyen Görener, sosis, salam, pişmiş tavuk ürünleri üretecek tesiste günde 100 ton üretim yapılacağını anlattı. Görener, bu yıl Banvit’in toplam 75 bin ton üretim yapacağını belirterek, 120 milyon dolar ciro hedeflediklerini açıkladı. 
     



 EKONOMİ 














</TEXT>
</DOC>
