<DOC>
<DOCNO> 48521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/yasam/yas00.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasalar eşcinselleri yok sayıyor’ 
</HEADLINE>
<TEXT>

Bilim, "Eşcinsellik bir hastalık değil" diyor ancak Türkiye’de yasalar tersine işliyor heteroseksüel olmayan yok sayılıyor. Kötü muamele gören eşcinsel hakkını arayamıyor 
     Türkiye'de üçüncü cinsin durumu - 3 
ELİF KORAP 

     Türkiye’de eşcinsel olmak toplumsal baskı ve önyargıların yanı sıra hukuki açıdan da zor. Çünkü yasalarımız eşcinselleri yok sayıyor. Tıbben hastalık kabul edilmese de fark etmiyor, yasalarımızda eşcinsellik bir hastalık olarak görülüyor. 
     Avukat Ergin Cinmen, yasalar karşısında eşcinsel kişinin konumunu şöyle anlatıyor "Türkiye’de yasalar eşcinseli yok sayıyor. Bunu bir hastalık kabul ediyor." 
     
     Kovulursanız dava açın’ 
     Cinmen, bir eşcinselin cinsel yönelimi nedeniyle işyerinden atıldığında ya da kötü muamele gördüğünde, yasada tanımlanmamasına rağmen dava açması gerektiğini belirtiyor. Ve Ergin Cinmen şöyle devam ediyor "Bu tür eylemler insan haklarına aykırı. Kıdem tazminatını alır, isterse manevi tazminat davası da açabilir. Hatta bu iyi de olur. Bu durum, mahkemelerde farklı kararlar çıkmasına neden olur." 
     Cinmen, "Bu konuda yasa değişikliğine gidilebilir. Belki Anayasa’ya böyle bir madde de eklenebilir, ama bu yapılırken özendirici olmamasına dikkat edilmelidir. Bazı ülkelerde eşcinsellerin evlenmelerine izin veriliyor, ama Türkiye’de böyle bir şey yok. Yine de yasalarımız, birlikte yaşamalarına engel değil" diye konuşuyor. 
     
     Askerlik yapmıyorlar 
     Askerlik Kanunu’na göre de eşcinseller askere alınmıyor. Kişinin Askeri Hastane’de eşcinsel olduğunu kanıtlaması gerekiyor. Cinmen, bu konuda şöyle konuşuyor "Kişi, iradesi dışında zorla muayene edilemez. Ancak psikolojik testlerle bu tetkik yapılabilir. Kimse çok özel hayatını ilgilendiren kanıtları sunmak zorunda değildir. Bu, kişinin özel hayatının kendi isteğiyle ortaya konmasının zorlanmasıdır." 
     GATA Psikiyatri Bölümü Klinik Şefi Meşrit Çetin de bu konuda şu bilgileri veriyor "Gelenleri bu konuda hazırlanmış testlerden faydalanarak psikolojik yönden muayene ediyoruz. Fotoğraf ya da da video gibi belgeler istenmesi söz konusu değil. Bu çok aşağılayıcı olurdu. Buna karşıyız." 
     
Açıklasaydım şimdi işsizdim’Tümay, 26 yaşında, televizyoncu n Hik yeniz nedir 
     17 yıl Mardin’de yaşadım. Ailem muhafazak rdı ve kıt kanaat geçiniyordu. Hep sır gibi sakladım gerçek ben’i. Ancak İstanbul’da gördüklerim pek çok alışkanlığımı değiştirdi bir tek şey dışında Cinsel kimliğim. 
     
Sizce toplumun eşcinsellerle ilgili en önemli önyargısı nedir 
     Şu an eğer işim varsa, bunu, cinsel yönelimimi saklamaya borçluyum. Sarı basın kartım olduğu halde, İETT şoförünün durakta beni almadan geçtiğini biliyorum. AB’ye girme iddiasında olan bir ülkede, devletin memuru kalkıp beni, sapık, iğrenç, cehennemlik, şeytani, neredeyse öldürülebilir gibi, tanımlayabiliyor. 
     
Yasal sıkıntılarınız var mı 
     Bundan bir yıl kadar önce çok kötü dayak yedim. Sırf kimliğimden dolayı, dava sürecini takip edemedim. Çünkü, herkes bana "Ya o adam, mahkemede çıkıp O eşcinsel ve benden ilişki isteyince dövdüm’ derse ne yaparsın" diye telkinlerde bulundu. 
     
Oğlumun benim gibi olmasını istemiyorum’Metin, 27 yaşında bir eşcinsel. Evlenmesine ve bir çocuk sahibi olmasına neden olan baskılar yüzünden saklanıyor’ 
Öykünüzü anlatır mısınız 
     Evli ve bir oğlu olan bir eşcinselim. Eşim durumumu bilmiyor. 
     
Aile baskısıyla mı evlendiniz 
     Evet, ailem Anadolu kültürüne sahip. Bendeki farklılığı gözlemleseler de, beni bundan alıkoymak için evlendirdiler. "Neden kahveye gitmiyorsun, neden kadınlarla oturup kalkıyorsun" diye soruyorlardı. Evlenirsem, eşcinselliğimi bastırabilir miyim ’ düşüncesiyle, 7 yıl önce evlendim. Oğlum 5 yaşında. 
     
Eşinizi nasıl seçtiniz 
     Görücü usulü evlendik. Ailem, eşimin ailemize uygun biri olacağını düşünüyordu. 
     
Mutlu musunuz 
     Eşimi seviyorum, ama elbette eşcinselliğimi saklamak zorunda olmasaydım, evlenmezdim. Eşimi erkeklerle aldatıyorum. Yalan söylemek istemezdim. Kendimi yalnızca pazar günleri katıldığım toplantılarda ifade edebiliyorum. İnsanların zannettikleri gibi herkesle ilişki yaşamaz eşcinseller. Ruhumuzun duygusal ilişkilere ihtiyacı var. 
     
Eşiniz fark etmiyor mu 
     O da Anadolu kültürüne sahip bir kadın. Böyle bir şeyi hissetse bile, kabullenemez. Gey arkadaşlarımı görüyor ya da giyimim ona bazen tuhaf geliyor. Çünkü o da gömlek kravatla düşünür erkeğini. Ben içimden geldiğince giyindiğimde "Eşcinsellik konumundasın, ne giydiğinin hiç farkında değilsin. Oğlu olan birine yakışan şeyler giy" diyor. Seziyordur. Örneğin yatak konumunda ona karşı, bir erkeğe hissettiklerimi hissetmem imk nsız. 
     
Oğlunuzla ilişkiniz nasıl 
     Henüz çok küçük, ileride nasıl bir baba oğul ilişkimiz olacak bilemiyorum. 
     
Oğlunuz eşcinsel olduğunu söylese, nasıl karşılarsınız 
     Anlayışla karşılarım, ama eşcinsel olmasını istemem. Çevremde hiç kimsenin bunu yaşamasını istemem. Hayatı boyunca dışlanacak çünkü.. 
     
Nerelere gidiyorlar      Eşcinseller, tacize uğramayacakları modern mek nlara ya da gey ve lezbiyenlerin ağırlıkta oldukları yerlere gitmeyi tercih ediyorlar. En sık gittikleri bar, kulüp ve kafeler şunlar 
     Barlar 

</TEXT>
</DOC>
