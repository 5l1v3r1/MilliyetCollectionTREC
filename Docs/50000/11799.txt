<DOC>
<DOCNO> 11799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/yazar/cankat.html </URL>
<DATE> 2001/03/17/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Bizimkiler dizisine anne torpili 
</HEADLINE>
<TEXT>

     Bizimkiler, televizyonların sevilen, uzun nefesli dizilerinden biri. 
     En son, Mehmet Emin Karamehmet’in sahibi olduğu Show TV’de yayımlanıyordu. Dizi, yılbaşından hemen sonra, ekonomik sebeplerle durduruldu. Yapımcı U-mur Bugay ve kanalın yöneticileri, ortak bir kararla çekimleri askıya aldılar. 
     Derken, patron Karamehmet, Show TV’nin genel müdürünü aradı 
     Bizimkiler dizisini niye durdurdunuz diye sordu. Gördüğüm kadarıyla reklam alıyordu. Sonra... annem de bu diziyi çok severek seyrediyordu 
     Ülcas Hanım oğlunu aramış "Televizyonda seyrettiğim tek dizi bu. Söyle de devam etsinler " demişti. Emir büyük yerden gelince para bulundu, dizinin çekimine yeniden başlandı. 
     Ama, maalesef, Bizimkiler en büyük destekçisini kaybetti Ülcas Hanım, bir ay sonra vefat etti. 
     Geçenlerde, kriz patlayınca, dizinin çekimine bir kere daha ara verdiler. 
     
Komser Şekspir’e yeni afiş      Komser Şekspir’in magazin ağzıyla söyleyeyim "olay yaratan afişi" değiştiriliyor. 
     Pamuk Prenses’in cadısı rolündeki etekli Kadir İnanır gidiyor, filmdeki babayla kızı el ele gösteren, yeni bir afiş bastırılıyor. 
     Sinan Çetin’in açıklaması mealen "Etekli Kadir İnanır afişi filmin bile önüne geçti. Çok tartışıldı. Onun için farklı bir afiş hazırladık". 
     Berrin Cankat’ın yorumu açık ve seçik "Sinan Çetin pazarlama denilen şeyi iyi bilir. Bu vesileyle filminden bir kere daha bahsettirecek " 
     Siz ne dersiniz 
     
Olcay ve Bilginer      Kulağıma gelen doğruysa, Sadri Alışık Tiyatro Ödülü, bu yıl, Ayrılış oyunundaki rolleri için Zuhal Olcay ile Haluk Bilginer’e verildi. 
     Haklarıydı 
     İki büyük sanatçıyı ama bu arada -yarın bir kusurlarını yüzlerine vuracağım- ödül jürisini de kutluyorum 
     
DERYA TUNA      Duydun mu, Derya Tuna Etiler’de bir güzellik salonu açmış. Şimdi sen bir kere gitmezsen çatlarsın 
     Cidd misin Salonun adı neymiş 
     Duna’s Derya’nın D’si, Tuna’nın UNA’sı... 
     Yanlışın var Suna’s olmalı... 
     Niye 
     Kuzum onun asıl adı Derya değil ki, Sabahat Tuna. Salonunun adı da Suna’s olmalı. Sabahat’ın S’si, Tuna’nın UNA’sı... 
     
Babası sahip çıkacak      Eve giren hırsızın tecavüzüne uğrayan ve kimliği gazete tarafından neredeyse açıklanan İ.B. işinden atıldı Kolay kolay iş de bulamaz artık. 
     Bakmayın siz konu komşunun sahip çıkmasına. Yüzüne tükürecek bir pislik de muhakkak çıkacaktır. Gerisi çorap söküğü gibi gelir. Şantaj başlar evimi kiraya veririm, ama benimle yatarsan... İşe alırım, ama otele gelirsen... 
     Benden başka sadece Haşmet Babaoğlu ile Türker Alkan yazdı İ.B.’yi. Koskoca Türk medyasında iki erkek yazar... 
     Dün de Fatih Altaylı, "Hürriyet yazı işleri masası adına" İ.B.’den ve Türk kamuoyundan özür diliyor, "Bu ayıp hepimize yeter diyordu. Bana fazla bile geldi, ama yaptığımız kötülük öyle şaka kaldırır cinsten değil. 
     Gazetelerde okudum, kadıncağız kızıyla birlikte baba evine sığınmış. Babasından bir ricam var aman kulaklarınızı tıkayın ve kızınıza, torununuza sahip çıkın Gün "konu komşu ne der " günü değil. Onların şimdi size çoook, ama çok ihtiyacı var 
     
     





Taşnak körlüğü 


Zenciden beter 


Cem'in yemeği 


Bizimkiler dizisine anne torpili 


Ankara'dan Kemal Derviş'li notlar... 


Moral proteini 


Merhaba 


Bostancıoğlu işsizin halinden şimdi anlar 


Acı 


Önce iç destek... 


Fonlara SPK'dan yanıt 


Her yer karanlık... 


Mandacılık 


Bilateral krediye ABD ile siftah 


Tahtakale'de mal çok, alıcı yok 


</TEXT>
</DOC>
