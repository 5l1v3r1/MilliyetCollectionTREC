<DOC>
<DOCNO> 34104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/yazar/cemal.html </URL>
<DATE> 2001/07/27/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Türkiye’nin mahk m edilmesi umurunuzda değil mi .. 
</HEADLINE>
<TEXT>

     İç açıcı bir durum değil. Hatta hüzün verici. İnsan haklarıyla ilgili olarak Türkiye Cumhuriyeti Devleti hakkındaki mahkumiyet kararları gitgide çoğalıyor. 
     Kararları veren makam 
     Avrupa İnsan Hakları Mahkemesi. 
     Kısa adıyla, AİHM. 
     Kararların gerekçesi 
     Avrupa İnsan Hakları Sözleşmesi'nin ihlali... 
     Türkiye bu sözleşmeyi 1954'te onayladı. Aradan bunca yıl geçti ama hala gereklerini tam olarak yerine getirebilmiş değil. Devlet olarak insan hakları sicilimiz bu yüzden kırık notlarla dolu. 
     Anayasasında demokratik hukuk devleti yazan bir ülke açısından yüz kızartıcı bir durum değil mi 
     Hem de nasıl. 
     Daha bu hafta içinde Avrupa Konseyi Bakanlar Komitesi, Türkiye'yi uyardı. Yasalarımızın bir an önce Avrupa İnsan Hakları Sözleşmesi'nin ifade özgürlüğüne ilişkin maddesiyle uyumlu hale getirilmesini istedi Ankara'dan. 
     Ayrıca, Türk Ceza Kanunu'nun 312. maddesi ve Terörle Mücadele Yasası'nın 8. maddesi uyarınca mahkum edilmiş 17 kişinin 'özlük haklarının iadesi'ni de Türkiye'den talep etti. 
     Ne zaman değişecek bu maddeler 
     Bin yıldır konuşuluyor ama değişmiyor. 
     Tam bir yılan hikayesi. 
     Daha bu hafta başında Cumhurbaşkanı Sezer'le Başbakan Yardımcısı Yılmaz İKV'nin kuruluş yıldönümü konuşmalarında demokratikleşmeden, insan haklarından, demokratik hukuk devletinin gereklerinden güzel güzel söz ettiler. 
     Ama bu kaçıncı .. 
     Peki ya değişim ne zaman kapıyı çalacak Yoksa bugüne kadar yaptığımız gibi bundan sonra da lafla değirmen mi döndüreceğiz 
     Bakın, ülkemizin önde gelen yayınevlerinden Can Yayınları bu yakınlarda bir basın duyurusu yaptı 
     "Devlet, Devlet Güvenlik Mahkemesi'nin hapse mahkum ettiği Ahmet Altan'a tazminat ödemeyi kabul etti. 1995 yılında yazdığı Atakürt yazısından dolayı Altan 312. maddeden bir buçuk yıl hapse mahkum olmuştu. Hapis cezası, 'yazarın aynı suçu bir daha işlememesi, işlediği takdirde cezasının iki misline çıkarılması' koşuluyla beş yıl süreyle ertelenmişti. 
     Yargıtay'ın kararı onaylamasından sonra Altan'ın avukatı Gülçin Çaylıgil, Avrupa İnsan Hakları Mahkemesi'ne başvurdu. Dosyayı inceleyen mahkeme, davayı görüşmeye değer buldu. Bunun üzerine Türkiye Cumhuriyeti Devleti resmen başvurarak Altan'a uzlaşma için 30 bin Frank ödemeyi önerdi. Yazar, bu öneriyle, 'kendisinin değil devletin hukuka aykırı davranmış olduğunun' devlet tarafından resmen kabul edildiğini söyledi." 
     Karar böyle. 
     Avrupa Mahkemesi'nin bu yakınlarda bir başka kararı daha çıktı. Yıllar önce kapatılan DEP'in dört milletvekiliyle ilgili bir karar bu. Leyla Zana, Hatip Dicle, Orhan Doğan ve Selim Adak yedi yıldır hapisteler. 
     Şimdi Avrupa Mahkemesi diyor ki 
     Bu milletvekilleri adil, yani doğru ve hakkaniyete uygun biçimde yargılanmadılar ayrıca onları yargılayan Devlet Güvenlik Mahkemeleri bağımsız ve tarafsız olarak kabul edilemez. 
     Başka kararlar da var. 
     1993 Ekim ayında Diyarbakır'ın Lice ilçesinde yaşanan olaylardan dolayı da Türkiye devlet olarak mahkum edildi. 
     Refah Partisi'nin kapatılmasıyla ilgili karar da farklı sayılmaz. Refah yöneticileri Necmettin Erbakan, Şevket Kazan ve Ahmet Tekdal'ın cezalandırılmalarına sesini çıkarmadı. Ama partinin kapatılmasını Avrupa İnsan Hakları Sözleşmesi'nin ihlali olarak değerlendirdi. 
     Bu böyle mi gidecek 
     Yoksa umurunuzda değil mi 
     Bu gidişle, Türkiye'nin Avrupa Konseyi üyeliğinin bile sona erebileceğini görmüyor musunuz Sona ererse, Oktay Ekşi'nin deyişiyle, "Türkiye batmaz ama, uygar dünyanın dışladığı bir kabile devleti konumuna düşeriz." 
     İnşallah, 17 Eylül'de Anayasa değişikliği için olağanüstü toplanması beklenen TBMM bu konulara da zaman ayırır. Demokratik hukuk devleti lafla olmuyor çünkü... 
     
     







Mesut bıraktı... 


Genelevde çalışan da okumalı’ 


Türkiye’nin mahk m edilmesi umurunuzda değil mi .. 


Fren ve sonrası... 


Tercihte önemli olan nedir 


Stanley Fischer kimdir 


Gönül alma gezisi 


Albayraklar ve Tayyip'e çeteden DGM soruşturması 


"Devletin rantı deniz..." 


İnönü'ye Temizel programı 


Reel sektöre değil, bankalara destek fonu 


Çok çalışmam lazım anne, çook 


Kararnamede hüküm var 


IMF - Ankara ikilisi "çömlek patlatma" arayışında 


</TEXT>
</DOC>
