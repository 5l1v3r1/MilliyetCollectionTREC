<DOC>
<DOCNO> 46550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/son/sonspo17.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Göztepe engelini 4 gole geçti 
</HEADLINE>
<TEXT>

     Süper Ligde haftanın açılış maçında Galatasaray Göstepe'yi 4-1 malup etti. 
     Ali Sami Yen Stadı'nda oynanan maça Galatasaray, fırtına gibi başladı. 
     Sarı Kırmızılılar, daha birinci dakika dolmadan Vedat'ın ayağından kazandığı golle 1-0 öne geçti. 
     Galatasaraylı taraftarlar Ali Sami Yen Stadı golün sevincini yaşarken bu kez kaleciyle karşı karşıya kalan Arif topu ikinci kez Göztepe filelerine bıraktı 2-0 Erken gelen gollerle moral bulan Galatasaray top çevirerek oyunu tamamen kontrolu altına aldı. Bu dakikalarda Hakan ceza sahası içinde kaleci ile karşı karşıya kaldığı pozisyondan yararlanamadı. 
     Ancak ilerleyen dakikalarda maçta tempo düştü. Galatasaray'da özellikle Ümit Karan'ın durgun görüntüsü nedeniyle hücumlar zenginlik kazanamadı. Sağ kanadı kullanan Perez'in etkili ataklarıyla Göztepe'nin üzerine giden Galatasaray'da defansta Capone de başarılı oyunuyla dikkati çekti. 
     Göztepe ise yediği iki gole rağmen oyun disiplinini bozmayarak Galatasaray'ı kendi sahasında çok adamla karşılayıp sürpriz ataklar aramayı tercih etti. 
     Maçın 19. dakikasında ender gelişen bir Göztepe akınında Kabat ceza sahası içinde düşürülünce hakem Sabit Hacıömeroğlu penaltı noktasını gösterdi. Penaltıyı kullanan Kabat takımının birinci golünü atarak farkı bire indirdi. 
     Golden sonra da oyun daha çok orta saha mücadelesi şeklinde geçti. 
     İkinci devrede de Glatasaray'ın hızlı ve etkili oyunu galibiyeti getirdi. Oyuna ikinci yerıda dahil olan Sergen, Hasan Şaş ve Ayhan Sarı - Kırmızılı takımın orta sahadaki etkisini arttırdı. 
     Arifin ve Serkan'ın kaydettiği gollerle Galatasaray kendi evinde farklı bir skorla 3 puanı aldı. 
     Dakika dakika maç 







</TEXT>
</DOC>
