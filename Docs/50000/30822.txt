<DOC>
<DOCNO> 30822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/yasam/yas04.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya yabancı öğrenci cenneti 
</HEADLINE>
<TEXT>

Eğitimin bedeli yıllık yaklaşık 10 bin Avustralya doları yani 6.5 milyar TL. civarında. Yarım gün çalışma hakkı olan öğrencilerin yüzde 90 oranında derslere devam zorunluluğu var. Buna uymayan öğrenci sınır dışı ediliyor 
     Yeni Dünyalar Yeni Fırsatlar SİBEL KAHRAMAN - 6 

     Avustralya, mesafe olarak Türkiye’ye çok uzak ama Avustralya’da öğrenim görmek artık hiç de uzak değil. Her yıl Türkiye’den ortalama 350 genç, öğrenim için Avustralya’ya gidiyor. Her üniversitesinde kaliteyi korumayı başarabilmiş Avustralya, çalışma olanaklarıyla, güvenli kampuslarıyla gençlere kucak açıyor. Avustralya’daki eğitim ücreti de, ABD ve İngiltere’den daha pahalı değil. Yıllık ücret 10 bin Avustralya doları civarında. 
     Avustralya’daki eğitim olanaklarını HİT Uluslararası Eğitim Danışmanlık Şirketi Eğitim Danışmanı Olcay Mühürcü’den aldık. 
     
     Öğrenim görmek isteyenler nerelerden bilgi alabilirler 
     Avustralya Konsolosluğu’ndan ve eğitim danışmanlığı firmalarından bilgi alınabilir. Ayrıca internetteki egitimplus.com adresinden de tüm bilgiler bulunabilir. Avustralya Başkonsolosluğu’nun adresi şöyle Tepecik yolu 58, Etiler - İst. Tel 0212 257 70 50 
     
     Öğrenci adayları neye göre seçim yapacaklar 
     Eğitim alanına, bütçeye ve öğrenim göreceği üniversitenin bulunduğu şehire göre seçim belirlenebilir. 
     
     Başvurular nasıl gerçekleşiyor 
     Eğer danışmanlık şirketine giderseniz, onlar sizin için tüm işlemleri yürütüyorlar. Ancak kendiniz başvuru yapmak istiyorsanız, bunu internetten de yapabilirsiniz. 
     
     Başvuru yapılan üniversiteye hemen başlanabiliyor mu 
     Üniversitenin aradığı şartları taşıyorsanız, bu mümkün. 
     
     Nedir bu şartlar 
     Her üniversiteye göre değişir. Ama genellikle, TOEFL’ın 500, lise not ortalamasının da 3 olması aranıyor. 
     
     Öğrenci bu şartları taşımıyorsa 
     Daha düşük not ortalamasıyla öğrenci alan üniversiteler de var. Fakat İngilizce düzeyiniz mutlaka yeterli olmalı. 
     
     Bu durumda ne yapılabilir 
     Özel bir dil okulu veya üniversitelerin bünyesinde bulunan dil okullarına giderek, istenilen seviyeye gelebilirsiniz. 
     
Kurs bedeli ne kadar      Kursların maliyeti nedir 
     6 aylık, haftada 30 saatlik yoğun bir özel kursun ücreti 6 bin Avustralya doları civarında. Örneğin Embassy CES dil okulu bu ücreti alıyor. Üniversite kursları da ortalama yıllık 10 bin Avustralya doları civarında. 
     
     Üniversite kursları ile özel dil okulları arasında bir fark var mı 
     Hayır yok. 
     
     Dil okulunu bitirdikten sonra ne yapmalı 
     Lise diploması, banka referans mektubu, İngilizce yeterlilik sınav sonuçları ve neden Avustralya’da eğitim yapmak istediğinizi anlatan bir yazıyla üniversitelere başvurabilirsiniz. 
     Ancak Avustralya’da 10 ayın altında dil okuluna gidenler vizelerini oradan uzatamıyorlar. Türkiye’ye geri dönüp tekrar vize almak durumundalar. Ancak, 10 ay veya üzerinde eğitim alanlar, Avustralya’dan vizelerini uzatabiliyorlar. 
     
Vize nasıl alınıyor      Üniversite eğitimi kaç yıl 
     Üç yıl. Ancak bazı üniversiteler, eğitim görmek istediğiniz alanda yeterli değilseniz, örneğin Türkçe - Matematik okudunuz ama mühendislik eğitimi almak istiyorsunuz, bu durumda bir yıl hazırlık olan foundation okumanızı isteyebiliyorlar. O zaman öğrenim süresi 4 yıla çıkıyor. 
     
     Vize almak için neler gerekiyor 
     Avustralya’nın en önemli özelliği, önce ön vize vermesi. Daha sonra Amerikan Hastanesi’nde check - up yaptırılması gerekiyor. Kesin vizeyi almak için de okulun en az bir dönemlik parasını yatırmak lazım. Ayrıca adli sicil kaydı da isteniyor. 
     
     Vize için ne kadar ödeniyor 
     295 Avustralya doları konsolosluğa yatırılıyor. 
     
     Çalışma imk nı var mı 
     Avustralya’ya öğrenci olarak giden kişi, çalışma iznine sahip ancak çalışma süresi koşula bağlı. Haftada 20 saat part - time çalışılabiliyor. Tatillerde ise full - time çalışma şansınız var. 
     
     Derslere devam zorunluluğu var mı 
     Yüzde 90 oranında derslere devam zorunluluğu bulunuyor. Bu şarta uymayan öğrenciler, üniversite tarafından devlete rapor ediliyor ve öğrenci nedenini belgeleyemezse, sınır dışı ediliyor. 
     
     BİTTİ 
ÜNİVERSİTELER      6 bin yabancı öğrencisi var 
Monash University      Melbourne kentinde bulunan bu üniversite 7 kampus, 10 fakültede eğitim veriyor. Başka ülkelerden gelen öğrenciler için MUFTY adında bir program yürütülüyor. Bu program, yabancı öğrenciler için kendi ülkelerinde aldığı eğitim ile Avustralya sistemi arasında köprü görevi görüyor. Programı başarıyla bitiren öğrenciler, Monash Üniversitesi’ne girmeye hak kazanıyorlar. Üniversitede 6 bini yabancı 
     olmak üzere 43 bin öğrenci öğrenim görüyor. Konaklama ve yemek giderleriyle birlikte yıllık öğrenim ücreti 14 bin Avustralya doları olan üniversitenin, iç mimari, grafik tasarım, 
     bilgisayar, endüstri tasarımı en çok tercih edilen bölümleri arasında bulunuyor. 
     
     Üç ayrı şehirde öğretim veriyor 
Griffith University      Altı ayrı kampusunda toplam 22 bin öğrenciye sahip olan üniversite 2 bin 500 yabancı öğrenciye de eğitim veriyor. İşletme, bilim, sanat ve sağlık fakülteleri bulunan üniversite, Queensland Eyaleti’ndeki üç ayrı şehire yayılmış durumda. Öğrenciler üniversite yurtlarında, aile yanında veya kampus içinde ve dışında bulunan apartmanlarda kalabiliyorlar. Ücreti 10 bin Avustralya doları. 
     
     Bazı üniversitelerin ücretleri şöyle 
     Charles Sturt University 9 bin 250 Avustralya Doları. 
     Edith Cowan University 11 bin Avustralya Doları. 
     The University of Newcastle 10 bin 700 Avustralya Doları. 
     RMIT University 12 bin Avustralya Doları. 
     The University of Sydney 12 bin 500 Avustralya Doları. 
     
Tecrübeli işgücü alıyor      Avustralya göçmen adaylarında, mezuniyetten sonra branşlarında en az iki yıl iş deneyimi aranıyor 
     KADİFE ŞAHİN 

     Okuma oranının yüzde 100 olduğu Avustralya, göçmen almada üniversite mezunlarına öncelik veriyor. 18 milyon 705 bin nüfusu olan Avustralya, ekonomisini canlandırmak, eğitimli ve iş tecrübesi olan yeni göçmen çekmek için, 2000 ve 2001 yıllarını kapsayan bir göçmenlik programı uyguluyor. Ülke bu program dahilinde 85 bin göçmen alacak. 
     100 bin Türk’ün yaşadığı Avustralya, göçmen adaylarında eğitim, iş tecrübesi ve belirli branşlarda uzmanlaşmaya önem veriyor. Eğitimli olmayı şart koşan Avustralya, adayların resmi dili olan İngilizce’yi iyi derecede konuşmalarını istiyor. Ülke, göçmen adaylarında, mezuniyetten sonra branşlarında en az iki yıl iş deneyimi şartı da arıyor. 
     45 yaşından büyük olan adayların başvuruları kabul edilmiyor. Avustralya, yabancı öğrencilere haftada 20 saat çalışma olanağı da sağlıyor. 
     Göçmenlik başvurularını puanlama sistemi ile değerlendiren Avustralya, bağımlı ve bağımsız statüde göçmen alıyor. Bağımlı göçmenlik için Avustralya vatandaşı bir akrabanız olmalı. Bağımsız göçmenlik için de, Avustralya’nın faydanabileceği bir meslek sahibi olmak gerekiyor. 
     
     Başarılı sanatçıları alıyor 
     Avustralya, göçmenlik programını 76 bin yerde uyguluyor. Göçmenlik programının uygulandığı bu yerlerin yarısından fazlasına Avustralyalı aileler destek veriyor. Bunun dışında göçmenlerin barındığı 1600 özel bölge var. 
     Avustralya’nın göçmenlik programı dışında insani yardım amaçlı, mülteciler, insan hakları ihlallerine uğramış kişiler ve savaş nedeni ile ülkelerinden uzaklaşmış insanlar için de bir programı var. Avustralya, bu insani programı 12 bin yerel bölgede uyguluyor. 
     Avustralya, bir meslek, sanat ya da spor dalında önemli başarılar kazanmış insanların bu ülkeye göç etmelerinde büyük kolaylık sağlıyor. 
     
     Başvurular 3 ayda yanıtlanıyor 
     Avustralya’ya gitmek için gereken bilgileri edinmek ve başvuruda bulunmak için Avustralya’nın Ankara’da bulunan büyükelçiliğinin Göçmenlik bürosuna başvurmak gerekiyor. 
     Ayrıca Avustralya’daki Göçmenlik Dairesi DIMA’ya da Department of Immigration and Multicultural Affairs başvurulabiliyor. DIMA’nın telefonu 131 880. 
     Göçmenlik için başvuranlar, formu 120 Avustralya doları ödeyerek ediniyorlar. Ergin olmayan kişilerin başvuruları kabul edilmiyor. Başvuranlar en geç 90 gün içinde yanıtlanıyor. 
     
     Türkiye’deki temsilcilikler 
     Avustralya Ankara Büyükelçiliği Nenehatun Cad. No 83 06700 
     Gaziosmanpaşa Ankara 
     Telefon 0312 446 11 80 87 
     Email ausemank IBM.net 
     Avustralya İstanbul Başkonsolosluğu 
     Adres Tepecik Yolu No 58 80630 
     Etiler İstanbul 
     Telefon 212 257 70 50 
     İnternet adresi www.immi.gov.au 
     



 YAŞAM 



















</TEXT>
</DOC>
