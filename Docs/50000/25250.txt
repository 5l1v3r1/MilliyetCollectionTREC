<DOC>
<DOCNO> 25250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/dunya/dun02.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri’nden tavsiye Nepal’e gitmeyin 
</HEADLINE>
<TEXT>

     DIŞ Haberler ServİSİ 

     Dışişleri Bakanlığı, Nepal’deki saray katliamının ardından bu ülkeye gitmek isteyenlere seyahatlerini ertelemeyi tavsiye etti. Bakanlık’tan yapılan duyuruda, Nepal’deki iç karışıklıklar ve son olarak Kraliyet ailesinin topluca hayatını kaybetmesiyle meydana gelen gelişmeler nedeniyle bu ülkeye seyahat etmeyi planlayan Türk vatandaşlarının "ihtiyatlı hareket etmesi" istenildi. Duyuruda, "Vatandaşlarımızın mümkünse seyahat planlarını ertelemeleri uygun olacaktır" tavsiyesinde de bulunuldu. 
     
     Sokağa çıkma yasağı 
     Öte yandan ülkede meydana gelen olaylar nedeniyle getirilen sokağa çıkma yasağı, birkaç saat kaldırıldıktan sonra yeniden uygulamaya konuldu. Devlet radyosunun haberine göre, Katmandu belediyesinin açıklamasında, yasağın, "bazı insanların trafiği durdurması, yasa ve düzeni ihlal etmesi nedeniyle" dün yerel saatle öğlen yeniden başlatıldığı kaydedildi. 
     



 DÜNYA 











</TEXT>
</DOC>
