<DOC>
<DOCNO> 40090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/spor/yture.html </URL>
<DATE> 2001/09/02/ </DATE>
<TIME>  </TIME>
<AUTHOR> GÖKHAN TÜRE  </AUTHOR>
<HEADLINE>
Bize yakışmadı 
</HEADLINE>
<TEXT>

     Milli takımımız Avrupa Şampiyonası’ndaki ikinci maçında Slovenya’ya sürpriz bir şekilde yenilerek grup birinciliği şansını zora soktu. Bir gün önce Letonya karşısında aldığımız kötü sinyalleri çoğunlukla strese bağlamıştık. Ama dünkü oyunda o müthiş seyirci desteği ile ters orantılı bir "umursamazlık" gözler önüne serildi. 
     Takımın en çok sıkıntı çektiği ve iki gündür başımızı ağrıtan oyun kurucu pozisyonu dün tam anlamıyla sırıttı. Ne Kerem, ne de Orhun bu mevkide arzulanan verimi üretemediler. Kerem, gerek oyunu yönlendirmede, gerekse şut seçimlerinde hatalı bir görüntü çizdi. İbrahim, takımın cengaveri Mirsad ve Hüseyin dışında kazanmayı arzulayan oyuncu ne yazık ki yoktu. Hidayet de, 17 sayısına rağmen Kerem gibi şut seçimlerini yanlış kullanınca İspanya’nın önceki gün kevgire çevirdiği Slovenya’ya teslim olduk. Bir gün önce maçı çeviren Mehmet Okur ile oyuna girer girmez 5 sayı bulan Harun’un böylesine skor sıkıntısı çekilen bir karşılaşmada daha fazla oynatılması gerekmez miydi 
     İlk iki karşılaşmada görüldü ki, turnuvanın sonuna kadar rahat bir maç çıkaramayacağız. Yine de ümitsizliğe kapılmamıza gerek yok. 1999 Fransa’da şampiyon olan İtalya da turnuvaya çok kötü başlayıp, sonradan açılarak birinciliği almıştı. İyimser olmaktan başka alternatifimiz de yok zaten. 
     



 SPOR 


























</TEXT>
</DOC>
