<DOC>
<DOCNO> 35420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/son/sondun04.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Forbes dergisi editörü dağa tırmanırken kalp krizinden öldü 
</HEADLINE>
<TEXT>

     Forbes dergisi editörü Laury Minard, dağa tırmanırken kalp krizi geçirerek hayatını kaybetti. 
     Londra merkezli derginin editörü Laury Minard 51 , ABD'de ''Mount Rainer''e tırmanırken, nefes tıkanması yüzünden ipten ayrıldı. Yanında bir rehber bırakılan Mainer, bir kayaya oturduktan iki dakika sonra yere yığıldı. Yanında 16 yaşındaki kızı ve 25 ayrı dağcı bulunan Minard'a, grubun rehberleri tarafından kalp hastalarına uygulanan ilk yardım yapıldı. 45 dakika süren uğraşıdan sonra editörün kurtarılamadığı bildirildi. 
     Gazetecinin ölümünden sonra grubun tırmanışı ertelediği bildirildi. Seatle doğumlu Minard, 1974 yılında Forbes dergisinde çalışmaya başladı. 1978 yılında Asya muhabirliğine atanan Minard, 1979 yılında Londra'da Forbes dergisinin Avrupa şefi olarak görev yaptı. 1983 yılında Asya büro şefliği yapan minard, 1989 yılında Forbes'in idari editörü olarak görevini sürdürdü. Minard Forbes dergisinin 1997 yılında başlattığı küresel yayınında Forbes Global köşe yazarlığı yapıyordu. 







</TEXT>
</DOC>
