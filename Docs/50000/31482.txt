<DOC>
<DOCNO> 31482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/yazar/theper.html </URL>
<DATE> 2001/07/11/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bu kanunlar istikrar uğruna 
</HEADLINE>
<TEXT>

Kiracımla yapmış bulunduğum kira sözleşmesinin başlangıç tarihi 1.6.1996. Sözleşmede artırım şartı vardır. 2000 yılı içinde kira bedelinin yasanın öngördüğü şekilde 25 artırılması için Eylül 2000 tarihinde ihtarname gönderdim. Artırmadığı takdirde otuz gün sonra tahliye talebinde bulunacağımı söyledim. Ancak kiracı bu zammı yapmadı, eski kiraları ödemeye devam etti. Kiracım temerrüde düşmüş müdür 
H. Ş. - İstanbul 

     Kiracıdan kira bedelinin artırılması talebinde bulunulması süreye tabidir. Süre şöyledir Kira döneminin bitimine en az on beş gün kala artırım talebi kiracının eline geçmelidir. Bu süre geçirildi mi o dönem için kira artırım talebinde bulunulamaz. Bu genel kural. 
     Bunun istisnası vardır. Şayet kira sözleşmesinde artırım şartı varsa bu halde yukarıda bahsettiğim sürelere bakılmaz. Yani siz Haziran 2000 tarihini geçtikten sonra artırımı talep etmişsiniz, buna itibar edilir. Ancak nasıl itibar edilir sorusunun yanıtı önemli. 
     Kira artırım şartının bulunması kendiliğinden hüküm ifade etmez. Bunun mahkeme kararı ile tespiti lazım. Mahkeme kararı ile tespit edilmedikçe yeni kira bedeli veya kira farklarını ödememek temerrüde esas olmaz. 
     Yani özet olarak, sizin sözleşmenizde artırım şartının bulunması süreye olan bağlılığınızı ortadan kaldırır ama mahkeme kararı ile kira bedelinin teyini zorunluluğunu ortadan kaldırmaz. Böyle olunca da kira farkları temerrüde esas olmuş. Kiracı eski kira bedellerini ödemeye devam etmekle borcundan kurtulur. 
     Kiracınızın tahliyesini talep edemeyeceksiniz, bu yıl 10 zam alacaksınız ve kira bedellerinin 10 artırılması ile iktisadi ortamın istikrar kazanacağını iddia edip toplumun başına bu ihtilafları saran siyasilerin mantık ve kafa yapısını buna göre değerlendirip "istikrar sağlayacaktınız, istikrar bu muydu" diye sorguya çekeceksiniz. 
     
     







Tütün vetosu ve devletçilik 


Denizde kum 


Damızlık ihracı 


Genelkurmay, 'Avrupa ordusu' için ne diyor 


Yasağın ömrü 


Kayıt işkencesi 


Kriz bitti mi 


Barışma zamanı 


Böyle düğün görmedim... 


Devlet - yatırımcı ilişkisi... 


Bir operasyonun gerçek öyküsü 


Banka soy KİT'i batır Ürün yak 


Milenyum Türkiye'ye yaramadı 


Bu kanunlar istikrar uğruna 


Güven, ruh gibidir 


Banka defteri gene açık kaldı 


</TEXT>
</DOC>
