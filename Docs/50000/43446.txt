<DOC>
<DOCNO> 43446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/son/sonspo02.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tevfik Lav "Şansız bir golle yenildik" 
</HEADLINE>
<TEXT>

     UEFA Kupası 1. tur ilk maçında İsrail'in Hapoel Tel Aviv takımına 1-0 yenilen Gaziantepspor'un Teknik Direktörü Tevfik Lav, şanssız bir golle yenildiklerini belirterek, ''Mazeretimiz olamaz. Hedefimiz bir üst tura çıkmak'' dedi. 
     Tevfik Lav, maçta iyi oynadıklarını kaydederek, şunları söyledi 
     ''İyi organize olduk. Ancak forvette oyuncularımız son vuruşu yapamadılar. Kazanmak için elimizden geleni yaptık, tüm gücümüzü ortaya koyduk, ama bir türlü olmadı. Maçın berabere biteceğini sanırken, kendi kalemize gol attık. Üzülmüyoruz. Bu maça takılıp kalmayacağız. Turu geçeceğimize inanıyorum. Mazeret kabul etmiyoruz, hedefimiz olan bir üst tura çıkacağımıza inanıyoruz.'' 
     Hapoel Tel Aviv'in Teknik Direktörü Dror Kashtan da şanslı bir günde olduklarını belirterek, şunları söyledi 
     ''İyi organize olduk ama golcü futbolcularımız gole ulaşamadı. Kaleci Ömer çok başarılıydı. Son dakikada şans bize güldü. Gaizantep'te işimiz zor, biliyoruz. Turu geçmek için elimizden geleni yapacağız. Şu anda bir adım öndeyiz. Rakibimiz güçlüydü. Bizi zorlu bir 90 dakika bekliyor.'' 







</TEXT>
</DOC>
