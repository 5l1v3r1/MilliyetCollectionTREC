<DOC>
<DOCNO> 4192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/yasam/ayas.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız’ı mat etti 
</HEADLINE>
<TEXT>

Reha Muhtar’ın Ateş Hattı programına katılan Türk kızı Suna Vidinli, sözde Ermeni soykırımını savunan Fransız milletvekiline tarih dersi verdi 
     SEMRA KARDEŞOĞLU İstanbul 

     Harward’lı Türk kızı Suna Vidinli 22 , Ermeni soykırımı tasarısının tartışıldığı Show TV’deki "Ateş Hattı" programında, Fransız milletvekillerini mat etti. Vidinli, Fransız Meclisi’nde kabul edilen tasarıyı hazırlayan François Rochebloine’e "Biz size hesap vermeye değil, tarih dersi vermeye geldik" dedi. 
     Reha Muhtar’ın "Ateş Hattı" programına katılan Vidinli, Üsküdar Amerikan Koleji’nin ardından ABD’nin George Town Üniversitesi Siyasal Bilgiler Bölümü’nü bitirdi. Birleşmiş Milletler Türkiye Büyükelçiliği ve CNN İnternational’da staj yaptı. Harward Üniversitesi’nde "Ortadoğu tarihi ve politikası" üzerine master eğitimini sürdüren Vidinli, iyi derecede İngilizce, İtalyanca ve Arapça biliyor. 18 yaşındayken üç bin öğrencinin katıldığı Birleşmiş Milletler Konferansı’nda İnsan Hakları Komisyon Başkanlığı da yapan Vidinli’nin hedefi, Türkiye’ye döndükten sonra parlamentoya girmek. 
     
     Pangalos’la da tartışmış 
     İki yıl önce de Yunanistan Dışişleri Bakanı Pangalos’la kameralar önünde tartıştığını vurgulayan Vidinli, "Bize okulda demokrasi konusunda bir konferans veriyordu. Ben de söz alıp Yunanistan’ın PKK terörünü desteklediğini söyledim. Bu olay o dönemde basında yer almıştı" dedi. Vidinli, bugüne kadar İrlanda Cumhurbaşkanı Mary Robinson, Kongo Cumhurbaşkanı Laurent Kabila, Rauf Denktaş, Süleyman Demirel’le tanıştığını Büyükelçiler Nusret Kandemir ve Baki İlkin’den de büyük destek gördüğünü bildirdi. 
     
     Ders veren diyalog... 
     Programda Suna Vidinli ile François Rochebloine arasındaki diyalog şöyleydi 
     S.V Yarım saattir bazı gerçeklerin çarpıltılmasını dinliyoruz. Diyorsunuz ki dünya tarihçileri Ermeni Soykırımı’nı kabul etti. Tarih bilgim, sizinkinden yüksek. Dünya tarihçileri böyle bir şeyi kabul etmiyorlar. Bence bizim size tarih dersi vermemiz gerekecek. 
     F.R Biz size tarih dersi verme nezaketsizliğinde bulunmak istemiyoruz. 
     S.V Nezaket değil, cevap istiyorum. 
     F.R Avrupa Birliği’nin ve diğer ülkelerin kararlarını nasıl izah ediyorsunuz 
     S.V Belçika PKK’lı teröristlerin en çok bulunduğu ülke. Bu bize hiç şaşırtıcı gelmiyor. 
     F.R Hayır, demokratlara yardım etmeyi istiyoruz. Türkiye’nin geleceği de sizin gibi bayanların elinde ama başka bir tutum içinde olmanız gerekiyor. 
     S.V Umarım on yıl sonra karşılaşırız. Cezayir savaşı sırasında katlettiğiniz Müslümanlar, önce kendi tarihinizle yüz yüze gelin, sonra başkalarınınkiyle uğraşın. Çok yazık ki ben demokrasi dersini Fransa’dan almayacağım, ama siz tarih dersini 22 yaşındaki bir Türk kızından alacaksınız. 
     


 YAŞAM 






















</TEXT>
</DOC>
