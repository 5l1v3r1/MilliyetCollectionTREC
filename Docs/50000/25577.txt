<DOC>
<DOCNO> 25577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/son/soneko15.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık'taki mini ekonomi zirvesi sona erdi.. 
</HEADLINE>
<TEXT>

     Yüksek Planlama Kurulu YPK toplantısı öncesi, ekonomiyle ilgili bakanların Başbakanlık'taki toplantısı sona erdi. 
     Yaklaşık 3 saat süren toplantıda, YPK öncesi hazırlıkların yanı sıra bazı fonların tasfiyesine ilişkin tasarı ile tütün yasa tasarısı ve ek bütçe kanunu tasarısının ele alındığı öğrenildi. 
     Toplantıya Devlet Bakanları Kemal Derviş, Tunca Toskay ve Yılmaz Karakoyunlu, Maliye Bakanı Sümer Oral, Tarım ve Köyişleri Bakanı Hüsnü Yusuf Gökalp ile Çevre Bakanı Fevzi Aytekin katıldı. Öte yandan Çevre Bakanı Fevzi Aytekin, çıkışta gazetecilerin soruları üzerine, ''tütün yasası ile ilgili tekrar toplanacağız. Diğerleri tamam gibi'' dedi. Özelleştirme İdaresi Başkanı Uğur Bayar da, Tütün Yasası ile ilgili öğleden sonra Özelleştirme İdaresi'nde, Tarım ve Köyişleri Bakanlığı, Hazine Müsteşarlığı ve Tekel'den yetkililerin katılacağı, bürokratlar düzeyinde geniş katılımlı bir toplantı yapılacağını ifade etti. 







</TEXT>
</DOC>
