<DOC>
<DOCNO> 47158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/sondun23.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçaktaki son konuşma "Aptalca birşey yapmayın" 
</HEADLINE>
<TEXT>

     New York Times gazetesi, 11 Eylül'de New York ve Washington'u cehenneme çeviren saldırılarda kullanılan uçaklarda yapılan son konuşmaların kayıtlarını yayımladı. 
     Kontrol kulelerince kaydedilen kayıtlara göre, New York'taki Dünya Ticaret Merkezi kulelerinden ilkine çarpan uçaktaki son konuşma şöyle oldu ''Aptalca bir şey yapmaya kalkmayın... Bir planımız var. Sakin olun, başınıza bir şey gelmeyecek. Havaalanına dönüyoruz...'' Kokpitte, 08.33'te geçen son konuşmada ''Kimse kıpırdamasın lütfen. Havaalanına dönüyoruz'' deniliyor. Uçak 08.47'de kuleye çarptı. 
     Öteki kuleye çarpan uçağın pilotu da, ''işkilli bir şeyden'' söz ediyor ve ''Birisi mikrofonu alıp Herkes yerine otursun dedi'' şeklinde konuşuyor. Bu uçakla bağlantı, uçak kuleye çarpmadan 15 dakika önce kesiliyor. 
     Gazete, Pentagon'a düşürülen uçağın ise telsiz kaydı olmadığını yazdı, ancak muhtemelen aynı senaryonun o uçakta da cereyan ettiğini belirtti. 
     






</TEXT>
</DOC>
