<DOC>
<DOCNO> 5041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/astro/index.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökyüzü gergin 
</HEADLINE>
<TEXT>

Dikkat çekici bir gündeyiz. Oluşan zorlayıcı açılar öğle saatlerine önemli gerginlikler getirmekte. Oluşan bu sert açılarda Ay’ın, tetik etkisinin olduğu görülüyor. Bugün Ay, Boğa burcunda hareket ederken hem Satürn’le birleşecek, hem de Mars’a karşıt açı yapacak. Bu arada Ay’ın diğer gergin açıları da unutulmamalı. Sabit burçlar enerjiyi biriktiren ve güçlü şekilde boşaltan burçlardır. Bu burçlar kararlı yönleri ile bilinirler ama bu kararlılık aşırı durumlarda inatçılık ve direniş anlamına gelir. Bugün gökyüzündeki gerginlik dünyada da belirgin hale gelecektir. Bu çatışmalar, sert muhalefet olabileceği gibi rahatsız edici, toplumun huzurunu kaçıran olaylar da olabilir. Ay, Toprak elementinden Boğa burcunda güçlüdür, karşısında bulunan Mars da Akrep’te yine güçlü konumdadır. Bu bakımdan iki güçlü rakibin ringe çıkması gibi oldukça güçlü bir kapışmayı seyredeceğiz. Bu açılar özellikle sabah ve öğle saatlerinde çok daha etkin hale gelecek. Eğer yeni bir başlangıç ya da bir projeye ilk adım atıyorsanız, bunu bir süre bekletmenizde büyük fayda var. Bugünkü ilk koşullar zorluklarla karşılaşmanıza neden olabilir. Benzer biçimde bugün duygusal konularda da bazı problemlerle karşılaşabiliriz. Akşam saatlerinde bu gergin tablonun dağıldığını görüyoruz. Ay’ın Venüs’le olan rahat açısı 23.00 , günün geç saatlerine daha barışçıl, uzlaşı yanlısı ve koruyucu etkiler getirmekte. İkizler’e geçen Ay 22.54 sert atmosferi dağıtmakta. Bugün ayrıca Venüs, Koç burcuna geçmekte. Bu burca yerleşen Venüs uzun süre, 6 Haziran’a kadar kalacak, çünkü mart ve nisan aylarında da geri hareket yapacak. Bu bakımdan bazı Koç’lar Venüs’ün getirdiği avantajları ilişkilerinde, parasal durumlarında fazlasıyla hissedecek. Benzer biçimde Terazi de Venüs’ün bu konumundan fazlasıyla yararlanacak. 

            Faks 287 74 37 
      





BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
