<DOC>
<DOCNO> 12888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/son/sonspo07.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çorlu Fenerbahçeliler Derneği açıldı 
</HEADLINE>
<TEXT>

     Fenerbahçe Kulübü Başkanı Aziz Yıldırım, Çorlu Fenerbahçeliler Derneği'nin açılışını yaptı. 
     Aziz Yıldırım, Çorlu'ya gelişte Seymen Köyü yakınlarında kalabalık bir taraftar grubu tarafından karşılandı. Konvoy halinde derneğin bulunduğu Omurtak Caddesi'ne gelen Aziz Yıldırım ile birlikte yöneticiler Mahmut Uslu, Serkan Acar, Vedat Olcay, Dursun Ekşioğlu ile altyapıdan sorumlu Cemil Turan da Çorlu'ya geldi. 
     Konvoyla derneğe gelen Yıldırım'ı, Çorlu Belediye Başkanı Rauf Çetiner, kaymakam Ali Ulutaş, emniyet müdürü Ömer Yıldız ve Çorlu Fenerbahçeliler Derneği Başkanı İlhan Eşdeğer karşıladı. Yıldırım'a üzerinde kendi resmi bulunan bir halı hediye edildi. 
     Yıldırım, derneğin penceresinden, dışarıda toplananlara hitaben yaptığı konuşmada, Fenerbahçenin büyük şeylere layık bir kulüp olduğunu belirterek, şöyle konuştu 
     ''Sizlerin verdiği bu destekle şampıyonluğu kucaklayacağız. Daha sonra da Avrupa'da başarılara ulaşacağız. Tüm camia, birlik ve beraberlik içinde olunca başarılar bizi bekleyecektir. Türkiye'nin her bölgesinde ve Avrupa'nın çeşitli yerlerinde derneklerimiz çoğalıyor. Bu da camianın büyüklüğünü gösteriyor'' Yıldırım ve beraberindekiler, Çorlu Fenerbahçeliler Derneği'nin açılışından sonra Tekirdağ Fenerbahçeliler Derneği'nin açılışını yapmak üzere ilçeden ayrıldılar. 




</TEXT>
</DOC>
