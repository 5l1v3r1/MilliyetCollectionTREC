<DOC>
<DOCNO> 34459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/ekonomi/eko01.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF’nin Türkiye’ye istisnai’ ilgisi 
</HEADLINE>
<TEXT>

Fischer’in toplantıları, IMF’nin Türkiye’ye özel ilgisini’ gösterdi 
     IMF bugüne kadar yardım ettiği ülkelere içinde en yüksek yardımlardan birini Türkiye’ye ikincisini de Arjantin’e yaptı. Fischer de bunu vurguladı ve uluslararası finans çevrelerinin bunu bildiğini söyledi. Ancak IMF’nin Türkiye’ye olan ilgisi yalnızca 19 milyar dolarlık kredi desteğinde değil, Fischer’in son ziyareti ile de görüldü. 
     
     Hem ikna oldu hem ikna etti 
     IMF’nin ikinci adamı, gözden geçirme ile görevli IMF heyeti Türkiye’deyken geldi ve iki gün süreyle yalnızca liderlerle değil, doğrudan doğruya kamuoyuna yönelik mesajlar verdi. Liderlerde kendisi ikna olmaya çalıştı, kamuoyunu ise ikna etmeye çalıştı. IMF’nin programını desteklediği ülkelere ilgi göstermesi çok normal ancak, Türkiye’ye gösterilen ilginin istisnai olduğu belirtiliyor. 
     
     Dolara müdahalede dalga boyu hesabı 
     Yandaki grafik dolarda aşırı dalgalanmanın 1994 ve 2001 krizleri için dalga boylarını veriyor. Bu tabloya göre Merkez Bankası MB , günlük yüzde 6.5 ya da daha fazla değerlenmede müdahale edebilir. 
     Yatırımcılar açısından tablonun gösterdiği şu Bir günde yüzde 6’dan fazla artış olursa dolara yönelen yatırımcı zarar edebilecek. Çünkü müdahaleyle birlikte yeniden dolar düşüşe geçebilecek. Rakamlar bu tür durumlarda doları satmanın daha akıllıca olacağını gösteriyor. 
     
     Enflasyon hedeflemesi yolda 
     Dövizdeki dalgalanmanın azalmasıyla ve faizlerin gerilemesiyle birlikte Merkez Bankası MB enflasyona sebep olan unsurları kontrol etmeye yönelecek. Piyasada aşırı para talep enflasyonuna neden oluyorsa, fazla parayı çekecek, şirketlerin kredi maliyetlerini düşürücü kararlar alacak. 
     Fischer’a göre bu yıl sonuna doğru enflasyon hedeflemesine geçilecek. Yıl sonu hedefi de zaten faiz, döviz kuru, piyasanın güveni ve enflasyonda ciddi düşüşle şartları hazırlamış olacak. 
     



 EKONOMİ 




























</TEXT>
</DOC>
