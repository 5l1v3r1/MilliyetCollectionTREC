<DOC>
<DOCNO> 14714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/yasam/yas03.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa Japonlar’a duacı 
</HEADLINE>
<TEXT>

Kente verilen içme suyu önce Japon balıklarına 'içiriliyor.' Onlara bir şey olmazsa su gönül rahatlığıyla Bursa musluklarına aktarılıyor... 
     HAKAN KARABAY Bursa DHA 

     Bursa'da kente verilen içme suyunun temiz olup olmadığını 14 yıldır balıklar haber veriyor. Doğancı Barajı'ndan alınarak Dobruca Tesisleri'nde arıtılan su, kirliliğe karşı duyarlı Japon balıklarının bulunduğu akvaryumdan geçirildikten sonra şehir şebekesine veriliyor. 
     Daha önce alabalıkların kullanıldığı akvaryum testinde, sıcaklık değişimlerine daha duyarlı olmaları nedeniyle Japon balıkları kullanılmaya başlandı. 
     Tesislerde elde edilen temiz su, önce 20 Japon balığının bulunduğu akvaryuma veriliyor. Su, akvaryumdaki devir daimden geçirilmesinin ardından şebekeye veriliyor. 
     Suya karışan zararlı maddeler hassas balıkları kısa sürece etkileyip, anormal tepki vermesine neden olursa, bu durumda kentin suyunun kesilerek, gereken önlemler alınıyor. 
     Dobruca Arıtma Tesisi Müdürü Mümen Ersöz, uzman personelin 24 saat balıkları gözlediğini belirtirken şunları söylülüyor "İki saatte bir su örneği alıp kimyasal analiz yapıyoruz. Ancak yine de bir anlık karışma ihtimaline karşı balıkları kullanıyoruz. 14 yıldır herhangi bir zehirlenme veya kimyasal kirlilikle karşılaşmadık." 
     


 YAŞAM 


























</TEXT>
</DOC>
