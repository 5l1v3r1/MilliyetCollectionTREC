<DOC>
<DOCNO> 39314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/siyaset/asiy.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Koray Aydın’ın Marksistleri’ gözaltında 
</HEADLINE>
<TEXT>
Vurgun’ sıçradı 
"Bayındırlık Bakanlığı ihalelerini elinde tutan adam" olarak bilinen Müsteşar Yardımcısı Sedat Aban ile birlikte 18 bürokrat sorgulanıyor 
     TOLGA ŞARDAN, GÖKÇER TAHİNCİOĞLU Ankara 

     Bayındırlık Bakanlığı’ndaki ihale yolsuzluklarına ilişkin Vurgun Operasyonu, "ihale alan firmalarödan sonra üst düzey bürokratlara sıçradı. Bakanlık Müsteşar Yardımcısı Sedat Aban ile Yapı İşleri Genel Müdür Vekili İlkutlu Gönülal ve iki yardımcısının da aralarında bulunduğu 18 bürokrat gözaltına alındı. 
     Vurgun Operasyonu kapsamında gözaltına alınanlar için "Allah’tan Marksistler," "Operasyon alt düzeydeki personeli ilgilendiriyor" açıklamaları yapan Bayındırlık Bakanı Koray Aydın’ın korktuğu başına geldi. Aydın tarafından müsteşar yardımcılığına getirilen Aban’la Gönülal, önceki gece gözaltına alındı. Polisin ayrıca, Yapı İşleri genel müdür yardımcıları, ihale komisyonu üyeleri ve şube müdürlerini de gözaltına aldığı öğrenildi. 
     Operasyonun başlamasının ardından başkent kulislerinde ismi sıkça geçen Aban, "bakanlık ihalelerini elinde tutan adam" olarak gösteriliyor. Daha önce Yapı İşleri Genel Müdürlüğü görevi de yapan Aban hakkında, birçok müteahhitin, "rüşvet aldığı" yönünde şik yetleri de bulunuyor. 
     DGM Savcısı Cengiz Köksal’ın yürüttüğü operasyon çerçevesinde, yolsuzluk yapıldığı saptanan 17 ihaleyi alan firmaların yetkililerinin de, "yolsuzluk çarkı"yla ilgili ifadelerine başvuruldu. Operasyon kapsamında Ankara dışından müteahhitlerin başkente getirildiği öğrenilirken, ihaleleri organize eden Pırlanta İnşaat’ın sahibi Mustafa Eriş’e, ihale karşılığı rüşvet verdiklerini itiraf ettikleri öğrenildi. Bu kişilerin, Köksal’ın gözetiminde Eriş’le yüzleştirildikleri de bildirildi. 
     
     Müteahhitler bilgi verdi 
     Operasyon kapsamında daha önce, bakanlığın iki çalışanıyla Pırlanta İnşaat’ın sahibi ve çalışanları gözaltına alınmıştı. Dün, 11’i İhale Yeterlilik Komisyonu üyesi 18 kişiyle birlikte, gözaltına alınanların sayısı 25’e çıktı. Gözaltına ilk alınan yedi kişinin, bugün Ankara DGM Başsavcılığı’na çıkarılabileceği belirtildi. 
     Bu arada, Aydın’ın bacanağı olmadığı yolunda açıklama yapan Müsteşar Yardımcısı Raci Akyol’un da, Aydın’ın eşinin dayısının oğlu olduğu belirtildi. 
     
     17 ihalede yolsuzluk 
     Öte yandan yolsuzluk yapıldığı saptanan 17 ihale de açığa çıktı. Firmalar, Ağustos 2000 - 2001 döneminde yapılan ihalelerden, keşif bedeli 900 milyar lira olan Isparta Yalvaç Sağlık Meslek Lisesi ihalesini yüzde 6.30, keşif bedeli 665 milyar lira olan Kastamonu Merkez Kadıdağı Acil Yardım Hastanesi ihalesini yüzde 7.33, keşif bedeli 665 milyar lira olan Kastamonu Daday Devlet Hastanesi ihalesini yüzde 6.35, keşif bedeli 1 trilyon 340 milyar lira olan Iğdır Devlet Hastanesi ihalesini yüzde 8.50, keşif bedeli 2 trilyon 800 milyar lira olan Bartın Devlet Hastanesi ihalesini de yüzde 7.15 kırımla aldı. 
     



 SİYASET 










</TEXT>
</DOC>
