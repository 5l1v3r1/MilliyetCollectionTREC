<DOC>
<DOCNO> 30364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/ekonomi/eko06b.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası kriterleri tutturdu 
</HEADLINE>
<TEXT>

Net İç Varlıklar ve Net Uluslararası Rezervler’de performans kriterlerini tutturan Merkez, iki aylık hedeflerini belirledi 
     ANKARA Milliyet 

     Merkez Bankası, IMF’ye 3 Mayıs’ta verilen niyet mektubunda yer alan "Net İç Varlıklar" NİV ve "Net Uluslararası Rezervler"e NUR ilişkin performans kriterlerini tutturdu para tabanı hedefinde küçük sapma oldu. 
     Merkez Bankası’ndan yapılan açıklamada, performans kriterlerinden NİV, haziran ayının son beş iş günü ortalamasında hedeflenen 13 katrilyon 250 trilyonun altında kaldı. NİV, bu dönemde 12 katrilyon 943 trilyon lira oldu. 
     
     Para tabanında sapma 
     Söz konusu dönemde NUR’daki azalış miktarı ise hedeflenen tutarın altında kalarak 3 milyar dolar düzeyinde gerçekleşti. Böylece NUR değişimine ilişkin performans kriteri de yerine getirilirken, 500 milyon dolarlık bir imk n temmuz - ağustos dönemine aktarıldı. 
     Para tabanına ilişkin hedefte ise küçük bir sapma yaşandı. Niyet mektubunda, para talebinin tahmininde karşılaşılan güçlükler ve belirsizlikler nedeniyle, bu kaleme ilişkin hedefler, performans kriteri yerine "gösterge" niteliğindeki tavan değer olarak seçilmiş, haziranın son beş iş günü ortalamasının 6 katrilyon 50 trilyonun altında kalması öngörülmüştü. 
     Haziran ayının ikinci yarısında emisyon hacmi, artan nakit talebiyle, öngörülenin üzerinde artış gösterdi. Para tabanı, hedeflenen tutarın 197 trilyon lira üzerinde gerçekleşerek 6.2 katrilyon liraya ulaştı. 
     
Temmuz-ağustos hedefleri      Niyet mektubunda NİV kalemi için 15 katrilyon 850 trilyon liralık tavan değeri performans kriteri olarak belirleniyor. Hesaplama, ağustos ayı son beş iş günü NİV değerleri ortalaması baz alınarak yapılacak. Para tabanı için gösterge niteliğindeki tavan değeri 6 katrilyon 300 trilyon lira olarak öngörülmüştü. Buna ilişkin hesaplamada da ağustos ayının son beş iş günü para tabanı değerlerinin ortalaması baz alınacak. NUR kalemi temmuz - ağustos dönemi azalış limitinin 2 milyar dolar olması performans kriteri olarak alınıyor. Ancak, haziran ayında kullanılmayan 500 milyon dolarlık imk nın eklenmesiyle söz konusu limit de 2.5 milyar dolara çıkıyor. 
     



 EKONOMİ 


































</TEXT>
</DOC>
