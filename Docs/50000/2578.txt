<DOC>
<DOCNO> 2578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/yazar/eralp.html </URL>
<DATE> 2001/01/17/ </DATE>
<TIME>  </TIME>
<AUTHOR> Yalım ERALP  </AUTHOR>
<HEADLINE>
AB işi bitti gibi 
</HEADLINE>
<TEXT>

     İki tespit 1. Türkiye'de bugün AB'ye üyelik konusunda irade ve düşünce birliği yoktur. AB'yi düşman gibi görenler de vardır. 2. AB içinde Türkiye'yi istemeyenler ve esasen Türkiye'nin bu işi beceremeyeceğine inananlar memnundur. Ellerini ovuşturmaktadır. 
     
Kara koyun      Türkiye, AB'ye beni değişmeden, olduğu gibi kabul edin demeye getirmektedir. Bu, AB içinde kara koyun olmayı, diğerlerinden farklı olmayı kabul etmek demektir. Doğrusu, ben bunu içime sindiremiyorum. Böyle bir yaklaşım, Atatürk gibi devrimci bir lideri yetiştirmiş Türk ulusuna yakışmaz diye düşünüyorum. 
     Apo'ya ne kadar endeksli olduğumuzun farkında değiliz. Terörist demokrasi iyidir derse siz demokrasi iyidir diyemezsiniz. Yoksa, Apo ile aynı düşünceyi paylaşmış olursunuz. Bakın bu bizi ne büyük mantık hatalarına götürür Apo savunmasında "Kürtlerin temel bir kuruluş öğesi olarak rol oynadığını" söylüyor. Cumhuriyet'in kuruluşunda Bir askeri yetkili de "bu devletin kurucusu ve asli unsuru olan Kürt orijinli vatandaşlardan" bahsediyor. Şimdi Apo söyledi diye askeri yetkili yanlış mı yaptı Terörü büyük ölçüde geride bıraktık. Onun yarattığı travmayı da bıraksak. 
     
Bireysel otonomi      Bir insanın etnik kökeni, dili, dini, derisi, cinsiyeti bireyin şahsi malıdır. Türkiye, altına imza attığı belgelere göre, kişi istediği takdirde kendine ait bu hakları geliştirmek isterse, önüne engel koyamaz. Ne yazık ki imzalanan bu tür belgeleri tercüme edip dağıtma adetimiz yok. Bu kavramı reddederseniz temel hak ve hürriyetleri kabul etmiyorsunuz demektir. Eşit anayasal vatandaşlığı günlük hayata geçiremezsiniz. 
     
Türkiye önemli      Uluslararası camia Türkiye'yi konumu dolayısıyla önemli addetmektedir. Ama bu tek başına ülkeyi ileriye götürecek bir unsur değildir. Atılım yapmazsak yerimizde sayabilir ve de zamanla geriye gidebiliriz. Yunanistan AB üyesi, Rumlar ise aday. 
     Yunanistan Euro'ya katılmış, ekonomileri düzlüğe çıkmış. Biz ise, sayısını unuttum, IMF ile stand - by imzaladık. Şimdi de KKTC bizle bir tür stand - by imzaladı. Yunan - Rum tarafı AB ile bütünleşirken biz KKTC ile bütünleşiyoruz. Fark burada ve de önemli. 
     
Yunanistan galip      Biz önemli bir ülkeyiz. Ama kabul etmek gerekir ki, ilerleme konusunda Yunanistan galip. 2004'te onlar olimpiyatlara ev sahipliği yaparken, biz de tavukçuluk olimpiyatlarına. Aramızdaki fark, aleyhimize daha da açılmaya müsait. Bunun son derece önemli ulusal güvenlik sorunları yaratacağını göz ardı etmemeliyiz. AB ile aramızdaki denizi, sürat motoru ile aşacağımıza salda yalpalıyoruz. Korku siyaseti izliyoruz. Atatürk korksaydı 1923 devrimini gerçekleştirebilir miydi Türk'ün Türk'ten başka dostu yoktur galiba düşmanı da... 
     
     





Askerin gücü siyasetin zaafı 


Bir Kış Öyküsü 


Ecevit Üzülüyorum 


Kedi olalı... 


Yılmaz'ın çıkışı, sivil siyaset ve asker... 


"G" planı 


"Şark Ekspresi'nde Cinayet" .. 


AB işi bitti gibi 


Ermeni yalanı 


Lafı bırakın ülkeye bakın 


Beyaz, mavi, mor derken... 


Evdeyseniz babamlar size darbe yapmaya gelecek... 


Kulaklarınızı tıkayın... 


"İkinci Bahar" ve jandarma 


Siyasetin yapamadığı 


Bıktık vallahi 


Yılmaz'ın başı kel mi 


Sizin işiniz değil 


Diken Üstünde bir "Silahlı Kuvvetler" 


Her yüz Amerikalının ellisi "hisse senedi" sahibi 


Irak ile ikinci bahar 


</TEXT>
</DOC>
