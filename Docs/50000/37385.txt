<DOC>
<DOCNO> 37385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/yazar/cetiner.html </URL>
<DATE> 2001/08/16/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Fuhuş ve fukaralık 
</HEADLINE>
<TEXT>

     Ne enflasyon, ne her gün daha da artan geçim sıkıntısı, ne işsizlik, fakirlik, ne de toplumsal tehlikeler .. Bütün bunlar bir yana, galiba ülkemizi yönetenlere soluk aldırmak mı istiyoruz nedir .. Ortaya dünya kuruldu kurulalı var olan fuhuş atılmaz mı .. Yahu bu eylem, kadın ile erkeğin çiftleşmesi yerli yersiz de olsa hep var olmuş birtakım yasalarla da birtakım önlemleri alınmış... Ne istiyorsunuz daha fazla .. 
     Efendim, bu suçu işleyenler örgüt halinde çalışıyorlarmış .. Ortada milyonlarla dolar dönüyormuş falan filan, zaten mesele o ya .. Ee naapmalıymış, bu gibi örgütlü çiftleşme suçları Devlet Güvenlik Mahkemelerinde görülmeliymiş .. Ayıp yahu .. 
     Benim bildiğim DGM'lerin kuruluş nedenleri şöyle 
     "Devletin, ülkenin ve milletiyle bölünmez bütünlüğü, hür demokratik düzen ve Anayasa'da belirtilen Cumhuriyet aleyhine işlenen, devletin iç ve dış güvenliğini ilgilendiren suçlara bakmak..." 
     Elbet önlenmeli fuhuş ve elbette bu yola düşen kadınlar kurtarılması... Ama fuhuş toplumun ağır ekonomik koşullarından filizleniyor, büyüyor .. Hayat kadınlarının büyük çoğunluğu geçim için bu yola düşüyor, kimi hasta çocuğuna, kimi hasta anasına bakıyor bazen ömür boyu .. Tabii bunların satıcıları, pezevenkleri var... Acaba bu örgütler mi zorladı kadını, yoksa kendisi mi istedi .. Ayıklayın pirincin taşını .. 
     Ali Püsküllüoğlu'nun sözlüğüne baktım... Fuhuşun karşılığı şöyle "İçinde bulunulan toplumun onaylamadığı biçimde, her önüne gelenle para karşılığında cinsel ilişkide bulunma eylemi..." 
     Ne tesadüf, hemen altındaki kelime fukara "Geçinme olanakları kıt kimse" diye açıklanıyor... Yani efendim sözlükte bile fuhuş ile fukaralık yan yana gelmiş .. İşin gerçeği de bu .. 
     
Lüks Nermin ve Zurnik ne derdi      İstanbul'un bir zamanlar ünlü randevuevi sahipleri Madam Atina, Lüks Nermin, Ayşe Nimet ve Zurnik idi... Bunların her birinin ilginç yaşam felsefeleri vardı... Çalıştırdıkları kızları nasıl kurtardıklarını anlatmak, yalan yanlış savunmalarıydı... Bunlar, şu son isteğe göre, DGM'ye verileceklerini, orada yargılanacaklarını duysalardı acaba ne derlerdi .. 
     Endonezya Devlet Başkanı Sukarno uçkuruna fazla düşkün bir zattı... Ülkemizi ziyarete geldiğinde, talepte bulununca Lüks Nermin'den temin edilen fevkalade güzel bir kızla mutlu bir gece geçirmişti Sukarno... Ama ülkesine dönüşünde şans işte, belsoğukluğuna yakalanmaz mı .. Çenesi durmadı, şikayet etti, olay skandal olarak patladı .. Lüks Nermin 27 Mayıs'ta alınan ifadelerinde neler açıkladı bilemiyorum... 
     Şimdi düşünüyorum da... Eğer Endonezya komşumuz filan olsaydı da bu yüzden savaş çıksaydı .. İşte o zaman Lüks Nermin ile sermayesi kız pekala örgütlü fuhuş suçundan Divan - ı Harb'e verilmezler miydi .. 
     Çok şükür 40 yıl önce geçti bu fuhuş olayı .. 
     
     







Hacı Bektaş ve Alevilik 


Gül'e göre Ak Parti 


Fuhuş ve fukaralık 


Ankara'da rehavet 


Balkent modeli 


Türkiye daha şanslı 


Piyasa - kondu ’ 


Recep Tayyip Erdoğan kaç para kazanıyor 


Cem Karaca ve değişenler .. 


Solun Camp David'i 


Cüce maymunlar ve ateş rengi ibişle muhabbet 


Tartışması bile hata 


Sadece halkta değil devlette de güven yok 


Tayyip olmadı Derviş verelim 


</TEXT>
</DOC>
