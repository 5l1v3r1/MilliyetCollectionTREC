<DOC>
<DOCNO> 22264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/son/soneko05.html </URL>
<DATE> 2001/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de sentlerin kadırılması önerisi 
</HEADLINE>
<TEXT>

     ABD'de bakır sentler ve kağıt 1 dolarlıkların tedavülden kaldırılması, yasama organı Kongre'de önerildi. 
     ABD Kongresi'nin Cumhuriyetçi Partili Arizona milletvekili Jim Kolbe, artık alışverişlerde geçerliliği kalmayan, kimsenin cebinde taşımak istemediği değersiz sentlerin ve 1 dolarlık banknotların kaldırılması, yerine 1 dolarlık ve 2 dolarlık madeni paraların basılmasını önerdi. 
     Kolbe, ''dünyada bugün neredeyse ufak madeni paraları kullanan hiçbir ülke kalmadı. ABD ise halen bu ufak madeni paraları kullanmakta ısrar ederek, zamanın gerisinde kalıyor'' dedi. Kolbe, önerisiyle birlikte, özellikle yiyecek, içecek alınan otomatik makinalarda, 1 dolarlık madeni paralarla alışveriş kolaylığı yaşanacağını da savunuyor. Bu uygulamaya geçilirse, çeyrek doların 25 sent altında hiçbir mal satılamayacak. Öneriye karşı çıkanlar ise dükkanlardaki kasaların önünde bulundurulan yardım kutularına atılan 1 doların altındaki 1 dolar 100 sent ediyor madeni paraların tedavülden kalkmasının, bu kuruluşlara gidecek yardım paralarını azaltacağından endişe ediyorlar. Milletvekili Kolbe ise ''tam tersine, yardım kuruluşları bu işten kar sağlayacak. Çünkü yüz tanesi sadece bir dolar eden 1 sentlikler yerine, yardım kutularına, en azından çeyrek dolar 25 sent atılacak'' diyerek önerisini savunuyor. 







</TEXT>
</DOC>
