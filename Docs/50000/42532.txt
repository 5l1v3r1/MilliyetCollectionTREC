<DOC>
<DOCNO> 42532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/guncel/gun20.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>

     Pakistan Taliban’a 3 gün süre verdi 
     Pakistan’dan bir heyet bugün Afganistan’a giderek, Taliban yönetimiyle görüşmeler yapacak. CNN’nin haberine göre, BM’den izin talebinde bulunan heyet Taliban’a, Usame Bin Ladin’i 3 gün içinde teslim etmesi yolunda bir ültimatom verecek. Hükümet sözcüsü, heyetteki isimler hakkında bilgi vermedi. 
     
     İran ve Suriye yardıma sıcak 
     ABD Dışişleri Bakanı Colin Powell, bakanlığının terörizmi destekleyen ülkeler listesinde yer alan İran ve Suriye’nin olumlu tutumunun, işbirliği kapısını açabileceğini söyledi. Powell, Tahran’dan gelen "daha ziyade cesaret verici" açıklamaların, "incelemeye değer olduğunu" belirtti. 
     
     Rusya ve Fransa yan çiziyor... 
     ABD’ye verilen ilk destek ve bütünlük mesajları, çatlak vermeye başladı. İlk gün kayıtsız şartsız destekten söz eden Rusya ve Fransa, terörist saldırılara verilecek cevapta ölçülü ve dikkatli olunması, intikam havasından kaçınılması çağrısında bulundu. Endonezya da, Müslümanların günah keçisi sayılmaması gerektiğini açıkladı. 
     
     



 GÜNCEL 


























</TEXT>
</DOC>
