<DOC>
<DOCNO> 43389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/yazar/temelkuran.html </URL>
<DATE> 2001/09/21/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
On üçüncü ulus temizlenecek 
</HEADLINE>
<TEXT>

     "Amerika Büyük Devletleri"nin en önemli para yapan binalarını, en kıymetli para eden insanlarını "çölün tozuna" bulamanın intikamı alınacak. Savaşın tarifi değişecek. Bildiğimiz Devletler Hukuku'nda ülke ve ulus kavramlarıyla tanımlanan savaşın, etnisiteyi, ülke ve ulus kavramlarını aşan yeni bir tanımı yapılacak. Çünkü şimdi savaş, toza karşı olacak Batı, tozdan, "Toz ülkeleri"nin insanlarından, gitgide o ülkelerdeki insanların "insan" olduğunu savunanlardan arınacak. Ve gelecek kuşaklar, bu arındırmanın nedeninin binalara çarpan uçaklar olmadığını öğrenecek. 
     
"On üçüncü Ulus"      İlk uçağın binaya çarpmasıyla Araplar sözcüğünün ilk anılışı arasındaki zaman aralığı ne kadar kısaydı, değil mi Ya da kaçırılma sinyali veremeyen uçaklarda her nasılsa bir çok insanın cep telefonlarıyla daha sonra haberlerde iyi "dramatik malzeme" olabilecek konuşmalar yapabilmesi, kara kutulardan önce her nasılsa derhal bir Kuran-ı Kerim'in "delil" olarak bulunması... Derhal arşivlerden Körfez Savaşı sırasında çekilmiş "sevinç görüntülerinin" çıkarılıp, ideolojik fırınlarda ısıtılıp sanki o gün çekilmiş gibi servise sunulması da var tabii. En cahil ve ilgisiz ABD'li vatandaşın bile anlayabilmesi için iyice "kolaylaştırılmış" bir hikaye... 
     Ama bir "öyküye" ihtiyaç vardı. Güney - Kuzey çatışmasının nihai bir hesaplaşmaya ve top yek n temizliğe tahvil olabilmesi için "iyi bir hikaye" 
     Oysa daha 1992'de New Perspectives Quarterly Türkiye seçkisinde Joel Kotkin, "Ulusların ötesinde Halklar" başlıklı makalesinde olacakları haber veriyordu 
     "Batı'daki Müslümanların çoğalmasıyla birlikte Avrupa'da 'On üçüncü Ulus' ortaya çıktı. Bunun yarattığı korku giderek bütün Batı'yı sarıyor. Batı ile üçüncü Dünya ülkeleri ve On üçüncü Ulus arasındaki sürtüşmenin bundan sonraki aşaması tarihi bir hesaplaşmaya kadar varabilir." 
     Uçakların binalara çarpmasıyla başlayan, bu hesaplaşmadır işte. Binaların yıkılmasından çok önce planlanmış olan... Batı, kendisine bulaşan tozu ve insan atığını temizleyecek sonra da tozla arasına bir duvar örecektir. 
     
Düşman insan değildir      Bütün televizyonlarda, Orta Doğu halklarına dair ortaya karışık yaptırılmış bir "insanlık dışı görüntüler" tabağı görmektesiniz. Gözü dönmüş, pis insanlar onlar Ama yakın çekimlerle bol bol görüyoruz ki ABD'liler "duygusal ve temiz" şahsiyetler. Çünkü... 
     Virginia üniversitesi Zihin ve İnsan İlişkileri Merkezi'nin başında bulunan Psikiyatrist Vamık D. Volkan, "Kanbağı- Etnik Gururdan Etnik Teröre" adlı kitabında şöyle diyor 
     "Kolektif ahlakın gerilemesi, sıklıkla düşmanı yok etmek için yapılan eylemlerin entelektüel rasyonalizasyonu ile maskelenir... Düşman, koyu bir renge, kötü kokulara sahip olduğunda ısrar edilerek pislikmiş gibi reddedilecektir. Önyargı, grup kimliğinin sürdürülmesine, birey kimliklerinin desteklenmesine hizmet eder." 
     Bu savaş, uçaklar binalara çarptığı, orada insanlar öldüğü için çıkmayacaktır. Bu, Kuzey'i Güney'den temizleme operasyonudur. Diğer yandan Türk Basını'nda, sınıf atlamaya çalışan insanların imrendikleri sınıfın değerlerini o sınıfın mensuplarından daha ateşli biçimde savunmalarını andıran, ABD'nin açacağı savaşı meşrulaştıran haberler ve yorumlar da bu yüzden şaşırtıcıdır. Çünkü Batı'dan bakıldığında Türkiye de bir "Toz ülkesi"dir 
     
     







Taliban ve İslam 


Bir Meclis ki... 


Başbakanlık'ta durum 


Saddam Hüseyin'i vurmak da gündeme gelirse... 


Sandık takvimi 


Gülen insanlar kenti 


Ne cengaverlik ne de pısırıklık 


Adres değişiyor mu .. 


Aynadan şiddet görüntüleri yansıyordu 


Gözümüz aydın 


Hırsızlar, işkence ve işkenceciler üzerine 


Timsahın kuyruğunu tutmak... 


Doğu'da organize sanayi 2 


On üçüncü ulus temizlenecek 


Tekirdağ üretmiyor 


</TEXT>
</DOC>
