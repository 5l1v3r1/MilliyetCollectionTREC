<DOC>
<DOCNO> 5264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/siyaset/siy02.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Silahları İngilizce istemek lazımmış.. 
</HEADLINE>
<TEXT>

Meclis'e silahla rahatça giren milletvekillerimiz, Clinton'ın Türkiye ziyaretinde ABD'li korumalara avlanınca silahlarını hiç itirazsız teslim etmiş 
     SERPİL ÇEVİKCAN Ankara 

     Meclis Genel Kurul salonunun güvenliği tartışmaları sürerken, koruma konusundaki çifte standarda güzel bir örnek ortaya çıktı. Kasım 1999'da Türkiye'ye gelen Bill Clinton'ın TBMM'yi ziyareti sırasında ABD'li korumalar milletvekillerinin silahlarını tek tek topladı. Hiç kimse 'Hayır' diyemedi. 
     
Özel cihazla aradılar      Olağanüstü güvenlik önlemleriyle korunan Clinton'un Meclis Genel Kurulu'nda yapacağı konuşma öncesi ve sırasında yaşanan olay şöyle gelişti Clinton 15 Kasım 1999'da TBMM'ye geldiğinde Meclis Başkanı'nın odasına alındı. Clinton Başkan'ın odasında dinlenirken korumaları Genel Kurul salonuna girdiler. Yanlarında getirdikleri ve 100 metre çapındaki bir alanda silah tespiti yapan özel cihazı çalıştırdılar. 
     
Çok sayıda silah çıktı      Cihaz, milletvekillerinin üzerindeki silahlar nedeniyle sinyal vermeye başladı. Bunun üzerine ABD'li korumalar Meclis Başkanlığı'na başvurarak Genel Kurul salonunda çok sayıda silah bulunduğunu söyledi. ABD ajanları silahların toplanmasını veya silahlı milletvekillerinin salon dışına çıkarılmasını istedi. Meclis İdare amirleri ve Grup başkanvekilleri de silahları teslim almakla görevlendirildi. Bazı milletvekilleri silahlarını teslim ederken, bazıları da tepki göstererek Meclis'i terk etti. 
     
Güvenlik komisyonu harekete geçti      Meclis'te oluşturulan Güvenlik Komisyonu'nun DSP’li Başkanı Hakan Tartan, milletvekillerine gönderdiği yazıda Meclis kampusuna silahla girilmemesini istedi. Ayrıca komisyon başkan ve üyeleri, güvenlik fuarlarını gezerek Meclis'e silahla girişi önleyecek teknolojik aygıtlar hakkında bilgi aldı. 
     
'Engellerle karşılaşacağız '      Başbakan Bülent Ecevit'in George Bush'a ABD başkanı seçilmesi nedeniyle gönderdiği kutlama mektubuna ilginç bir yanıt geldi. Bush mektubunda şu ifadeleri kullandı "Ben de sizin gibi Türkiye ile ABD ilişkilerindeki dostluk ve işbirliğinin güçlenerek süreceğine inanıyorum. Kuşkusuz ki, önümüzdeki yıllarda bazı engellerle karşılacağız. Karşılıklı saygı, işbirliği ve açık diyalog ruhuyla bu engellerin üstesinden başarıyla geleciğimize eminim." 
     


 SİYASET 




















</TEXT>
</DOC>
