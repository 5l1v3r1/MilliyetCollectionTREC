<DOC>
<DOCNO> 2283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/son/sondun09.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin-İsrail görüşmesi iptal edildi 
</HEADLINE>
<TEXT>

     Filistinli ve İsrailli yetkililer arasında bugün yapılması öngörülen görüşmenin iptal edildiği bildirildi. 
     Filistin Meclis Başkanı Ahmed Kurey, görüşmenin İsrail'in isteği üzerine iptal edildiğini kaydetti. Kurey, ''Bu karar, İsraillilerin görüşmelerden kaçtıklarını gösteriyor'' dedi. 
     Kurey başkanlığındaki Filistin heyetiyle İsrail Dışişleri Bakanı Şlomo Ben Ami başkanlığındaki İsrail heyeti, geçen Çarşamba görüşmelere başlamıştı. Görüşmelerde, ABD Başkanı Bill Clinton'ın barış önerisi ele alınıyordu. Kurey, İsrail'in iptal isteminin gerekçesini belirtmedi, ancak Gazze'de dün kaybolan Yahudi göçmenin cesedinin bu sabah bulunmasının bu kararda etkili olduğu sanılıyor. 




</TEXT>
</DOC>
