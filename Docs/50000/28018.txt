<DOC>
<DOCNO> 28018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/yazar/cetiner.html </URL>
<DATE> 2001/06/21/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Bizi kaz gibi yoluyorlar 
</HEADLINE>
<TEXT>

     Artık herkes mecburen para hesabı yapar oldu Aile bireyleri akşam sabah oturuyor, ne nerede kaça satılıyor Filanca alacağımı nerede daha ucuza bulabilirim Araştırıp soruşturuyor zaten başka türlü yaşamanın imkanı yok .. 
     Elektrik ve telefon faturaları bir felaket. Rakamlar öyle büyüdü, öyle kalemler ekliyorlar ki günler değil, aylarca uğraşsanız başaçıkabilmeniz mümkün değil .. Baksanıza Antalya'da 80 yaşında bir kadına 12 milyar telefon faturası gelmiş... Kimlerle mi konuşmuş kadıncağız .. 900'lü seks hatlarıyla .. Yani sevişme anlarının ahları ofları ve tahrik edici hikayelerini dinlemiş .. 
     Aslında yok böyle bir olay, kadıncağız masum... Ya bir yakınının ya da Telekom'un azizliği olabilir ancak bu ikincisi daha mümkün .. 
     Üç - beş milyarlık ne idüğü belirsiz ekler hepimizin faturalarında görülüyor ama derdimizi kime anlatacağız .. 
     
Turfanda hastalığı      Şimdi yeni bir yöntem çıktı piyasada... Esnaf, tüccar, oto tamircisi, saat, buzdolabı, elektrik tamircisi herkes müşteriyi ellerine geçirdiler mi, yolunmuş kaza çeviriyorlar .. Tabii hepsi değil Hele, adamın otomobili pahalı bir marka, saati pahalı bir saatse gözünün yaşına bakmıyorlar... Durgun piyasanın, işsizliğin acısını çıkartıyorlar .. 
     Lüks manavlarda satılan mal diğerlerinden yüzde 50 pahalı... Çok şükür kilosu 1.5 milyonluk İran karpuzunun pabucu dama atıldı, Adana yetişti imdada .. Kan kırmızı şeker gibi karpuz artık 300 - 350 bin... Taze bamyanın kilosu 13 milyondan 6 milyona düştü. Ayşekadın 1.5 - 2 milyonda direniyor, bazıları fiyatı düştü diyor seviniyor, ama taze fasulyenin artık mevsimi geldiğini unutuyor .. 
     Şu hale bakınız siz .. Kış ortasında domates, taze fasulye ve tüm yaz sebzelerini yiyebilme alışkanlığı hem ülkeye hem keselerimize zarar veriyor. İhraç edeceğiz diye seralar kuruldu ama iç piyasa daha kolay ve daha karlı geliyor üreticiye. 
     
Tamir yok, montaj var      Birkaç gün önce kızımın Ford Focus otomobilinin fren balataları aşınmış... Aman dedik yavrusunu da taşıyor, başımıza bir iş gelmesin, götürüldü yetkili servise şöyle bir baktılar, şunları şunları değiştireceğiz... Peki kaç lira Yüz altmış beş milyon... Otomobil tamirini bilmiyoruz ne derlerse eyvallah, ödedik... Sonra bir bilene hatta bilenlere sorduk 2000 model 16 bin kilometrede arabanın fren balatası hiç eskir mi dediler, üstelik diskini de değiştirmişler .. Disk bu kadar kısa sürede aut olmazmış .. Hele bir başka aynı marka otomobilin şoförü "efendim ben 60 milyon liraya değiştirdim" demez mi 
     Müşteri yokluğundan, şimdi servislere kim giderse, hemen yolmaya başlıyorlar... Zaten servisler bomboş, sıra bekleyen filan yok .. Hele Mercedes, tıpkı Ford gibi montaj atölyesi haline dönüşmüş, tamirat yok hemen yeni parça .. Yazık günah yahu .. 
     
     







Fazilet davası 


Unvan maçı 


Ecevit'ten üç öneri 


Altı kaval 


Faziletli papatya falıyla istikrar 


Bizi kaz gibi yoluyorlar 


FP'ye borsa ipoteği 


Oğlan bizim, kız bizim 


Makedon Türkleri diken üstünde 


Derviş'in yolsuzlukla sınavı 


Tahtakuşlar müzesi... 


Fazilet davası ve seçim 


"Hayatta ortada durmak yok, ya ileri ya geri" 


Bankamatik hırsızına beş yıl hapis 


Avantaj Kart’ı ile "ödemede taksit" 


Erbakan bu serveti saklayamaz 


</TEXT>
</DOC>
