<DOC>
<DOCNO> 46851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/son/sonspo05.html </URL>
<DATE> 2001/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yimpaş Yozgat Beşiktaş karşısında ilk yarıyı önde kapadı 
</HEADLINE>
<TEXT>

     Birinci Süper Lig maçında Yimpaş Yozgatspor, kendi sahasında Beşiktaş önünde ilk yarıyı 1-0 önde kapadı. 
     Maça hızlı başlayan ev sahibi ekibin 2. dakikada geliştirdiği atakta, İlker'in ceza alanı dışından sert şutunda, top üstten az farkla auta çıktı. 
     8. dakikada Cem'in soldan ortasında, Mustafa Kocabey'in kafa 
     şutunda, top kaleci Fevzi'de kaldı. 
     9. dakikada Yimpaş Yozgatspor ceza alanında oluşan karambolde, 
     İlhan'ın kafa şutunda Selim, topu çizgi üzerinden uzaklaştırdı. 
     20. dakikada İlyas'ın ceza alanı dışından sert şutunda, topu 
     kaleci Fevzi güçlükle kornere çeldi. Köşe atışını kullanan İlyas'ın ortasında, topun gelişine sert vuran İlker'in şutunda, meşin yuvarlak filelerle buluştu 1-0. 22. dakikada Preko'nun sert şutunda top üstten autu boyladı. 25. dakikada Nihat ortaladı. İlhan'ın vuruşunda, kaleci Gökhan topu çizgi üzerinde uzaklaştırdı. 29. dakikada Tayfur'un şutunda top Gökhan'dan döndü. İlhan tamamladı ancak Gökhan topu bloke etti. Kalan dakikalarda önemli bir pozisyon olmadı ve ilk yarı 1-0 Yimpaş Yozgatspor'un üstünlüğüyle tamamlandı. 
     






</TEXT>
</DOC>
