<DOC>
<DOCNO> 26946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/magazin/yazdud.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Catwalk’da süper skandal 
</HEADLINE>
<TEXT>

Hayal Kahvesi, Kuruçeşme’de Marina Balık, Hilton’da kebap zevki, Selda Bağcan hayata döndü, ekranların Arap Bacı’sına dev konser 
     Efendim, bu akşam Hayal Kahvesi’nde müthiş bir eğlence var. 1980’li yıllara ışınlanmaya, biraz rüküş, biraz kitsch, günümüzden daha eğlenceli olan o samimi yıllara dönmek isterseniz bu akşam Hayal Kahvesi Çubuklu’nun yolunu tutabilirsiniz. Giriş ücretsiz. DJ Scotty ve DJ Hiko sizleri uçurmak için hazırlar. Lacivert’e gittiğimde şöyle bir uğramıştım. Buranın halkla ilişkilerini yürüten Ebru Köktürk, live performanslarına ek olarak bu yıl alternatif ve popüler kültür partilerinin süreceğini söyledi. Bu arada Hayal Kahvesi yaz aylarında tanıdık ve ünlü bir lezzete ev sahipliği yapıyor. Chez Bouvier L’entrecote Cafe de Paris. İsviçre’deki dağ eteklerinden toplanan gizemli 49 çeşit baharat ve taze tereyağın harmanlamasıyla oluşan özel sos et, piliç veya balık seçenekleriyle sunuyor. Hafta içi servis 17.00’de başlayacak. Haftasonu ise öğle ve akşam servislerine, Chez Bouvier’in kaliteli şaraplarıyla devam edilecek. Pazar sabahları ise açık büfe emrinizde. Teras bar bu yıl Mimar Yonca Temizkan tarafından yeniden düzenlenmiş. Frozen kokteyllerin, farklı Latin lezzetleri büyük bowlarda sunulduğu finger food seçeneklerini bulabilirsiniz. Ebru’nun yanı sıra Serdar Temizkan’ın da yönetiminde genç bir ekip işe hakim durumda. Cuma ve cumartesi Soul Stuff, Demir Demirkan, Şebnem Ferah, Athena, Cold House dönüşümlü sahne alacak. 17 Haziran Babalar Günü’nde ise özel bir brunch var ve kişi başı 15 milyon lira. Rezervasyon için telefon numarası 0216 413 68 80. 
     
Marina Balık, Hilton’da kebap keyfi      Ekonomik kriz, otellerin bar ve restoranlarını da etkiledi tabii. 
     O nedenle beş yıldızlı otellerin pek çoğu müşterilerine alternatif sunarak hizmeti cazip hale getirmeye çalışıyor. Haziran ayında sezonu açan Hilton Veranda Grill, bulgur pilavı ile sunulan ızgara levrekten sıcak börek çeşitlerine, yoğurtlu kebaptan kömür üzerinde servis edilen karışık Türk ızgaralarına, ıspanaklı, etli, pastırmalı, peynirli pidelerden yoğurtlu, acılı, tereyağlı mantıya, sepette gevrek deniz mahsullerinden imam bayıldıya, Adana kebaptan tarator soslu midye tavaya varıncaya değin Türk mutfağının enfes lezzetlerini sunuyor. Hem de haftanın her günü, 18.30-23.00 arasında. Rezervasyon için telefon numarası 0212 315 60 00. Efendim, sahiplerini yaklaşık 15 yıldır tanırım. Birçok kez de gittim. Ama yaklaşık bir yıldır uğramamıştım. Sevgili Stelyo Pipis, Seda Sayan ve Nur Yerlitaş, "Kuruçeşme Marina Balık Restaurant’da buluşalım" deyince tereddütsüz kabul ettim. Sevgili Ahmet Güneş ve Hakan Varlılar ile de böylelikle özlem giderdik. O gece garson Kadir Kaya masaya baktı. Buranın fiyatları çok normal. Ayrıca yiyeceğiniz balığı, mekanın önünde yeralan vitrinden fiyatını bilerek seçebiliyorsunuz. Soğuk mezeler karides söğüş, somon füme, pilaki, enginar... Hamsi fiyatları 1-5 milyon lira arasında değişiyor. Tüm balık çeşitleri mevsime göre etiketlendiriliyor. Karides güveç, kalamar ızgara ve tava, balık köftesi gibi ara sıcaklar ise 3-5 milyon lira arasında. Çikolata soslu parfe ve sufle, buranın favori tatlıları. Kişi başı seçeceğiniz balığa ve içeceğiniz içkiye göre 20-40 milyon lira arasında çıkabilirsiniz. O gece hafta arası olmasına rağmen kalabalıktı. 
     Mustafa Oğuz, Mehmet Ali Erbil-Nefise Karatay, Osman Yağmurdereli, Selahattin Duman, Aşkın Nur Yengi, Esen-Mehmet Ali Açılmış çifti 
     vardı. Rezervasyon için telefon numarası 0212 287 26 53. 
     
Selda’dan müthiş konser      Efendim, tam 22 yıllık sevgili arkadaşım Selda Bağcan geçirdiği tarafik kazasından sonra ilk konserini bugün saat 20.00’de Cemal Reşit Rey’de veriyor. Kısmetse orada olacağım. Sahnelerden 
     10 ay uzak kalan ve yaşam mücadelesi veren Selda’ya, ilk konserinde, 10 kişilik kendi özel orkestrası eşlik edecek. 
     Bu muhteşem konserinin ardından Selda Bağcan, Hatay, Batman, Adıyaman, Gaziantep, Antalya, Mersin, Adana’da, yurt dışında da Hamburg-Geesthacht, Wuppertal, Stutgart, Bremen konserlerine devam edecek. Ben buradan Selda’ya "Sahnelere ve müzik dünyasına hoşgeldin" diyorum. Efendim, bu akşam bir başka konser de ekran ve radyoların Arap Bacı’sı olarak tanınan ünlü tiyatro oyuncusu Tevfik Gelenbe yararına Levent Kırca-Oya Başar Tiyatrosu’nda gerçekleşiyor. Amansız hastalıkla savaşan Gelenbe’yi pek çok ünlü isim yalnız bırakmayacak. Süheyl-Behzat Uygur ve Orhan Boran’ın birlikte sunacakları geceye Kayahan, Nükhet Duru, Yılmaz Erdoğan, Yeşim Salkım, Emel Müftüoğlu, Özcan Deniz, Nihal Arda, Kerem Alışık, Yaşar katılacaklar. 20 milyondan satışa çıkan biletleri, 3M Migros’larda, Akmerkez ve 
     Taksim Vakkorama gişelerinde ve 1907 Fenerbahçe Derneği ile tiyatro gişesinden temin edebilirsiniz. Yılların değerli tiyatro oyuncusu Tevfik Gelenbe’ye sizlerin de bir katkısı olsun istedim. 
     
Tatlı başlayan gece acı bitti      Efendim, Catwalk’suz yapamıyorum dedim ya. Mutlaka haftada bir kez de olsa dostlarımla uğrayıp stres atıyorum. Yine bir bar gecesinde benim için modanın duayeni olan sevgili Yıldırım Mayruk, ortağı Barbaros Şansal ve sırdaşım İsmail Akkaya’yı davet ettim. Müthiş eğlenceli bir geceydi. Süleyman-Hasan Kosif kardeşler ve eşleri, Ayda-Nadir Yelkenci, Feyza Fırat, sevgili Bekir Saçar ve güzel karısı Aslı, Ömer-Nursen Gündüz’ü gördüm. O gece sevgili Yıldırım’ın konuğu, Vatikan Müsteşarı Osman Çetintaş’dı. Çetintaş dolayısıyla benim de konuğumdu. Bir süre sonra oturduğumuz masanın yanına çok sevdiğim meslektaşım Salih Keçeci, Süper Star ve ünlü yönetmen Ayşe Ersayın geldiler. Ajda Pekkan ile Yıldırım Mayruk, bir süredir alacak-verecek sorunundan dolayı küstüler. Neyse Salih ile ben ikisini bir araya getirdik. Bu arada Süper Star’lığı gerçekten haketmiş olan Ajda Pekkan masaya kadar geldi, nazik bir şekilde herkesle öpüştü, hatır sordu. Salih, tam bu güzel olayı fotoğraflayacakken büyük bir tatsızlık, daha doğrusu bana göre bir skandal yaşandı. Aslında o kargaşa arasında ben çok sonra olaya vakıf oldum. Ajda Pekkan masaya geldiği an herkes kalktı. Bir tek Osman Çetintaş hiç istifini bozmadan, bacak bacak üstüne atmış olarak otururken Ajda’ya elini uzattı. Ajda da o gece tanıdığım Çetintaş’ın kulağına eğilip, "Siz masaya bir bayan geldiği zaman kalkmaz mısınız Yurt dışında bir diplomatsınız, bilmeniz gerekir" diyerek şaka yollu takılmış. Osman Bey’in yanıtı ne olmuş tahmin edin "Ben hanımefendilere kalkarım". Ajda’nın masadan yıldırım hızıyla uzaklaştığını gördüm. Ajda beni Catwalk’un halkla ilişkilerini yürüten Özgür Aras’ın telefonundan arayıp olayı anlatınca şok geçirdim. Benim masamda bir stara hak etmediği cevap verilmişti. Süper Star bu kadar deneyimli olmasaydı ve starlığına yakışır şekilde hareket etmeseydi skandal da çıkabilirdi. O geceyi, inanın, sevgili Yıldırım Mayruk ve Barbaros sayesinde atlattım. İsmail ile ben yemek yiyemedik sıkıntıdan. 
     Daha sonra Osman Bey’in, Süper Star’ın bir zamanlar aşk yaşadığı Aziz Üstel ile teyze çocukları olduğunu öğrendim. Ama 25 yıllık meslek hayatımda ilk defa utandım ve sarhoş oldum. Efendim, bugünlük de bu 
     kadar. Kalın sağlıcakla, en kötü gününüz benimkinden iyi olsun. 
     
Okura mektuplar      Beste ve söz yazarı okuyucularıma... 
     Allah eksikliğini göstermesin, her gün15-20 mail ve faksdan 5-6’sı sanatçı olmak isteyen ya da beste ve söz yazarı olduğunu iddia eden kuzguna yavrusu şahin görünür sevgili okuyucularımdan geliyor. Her biri ayrı değerdir belki. Ama bu konuda sizlere yapabileceğim yardım yok. Yarışmaları takip edin. Özellikle Sayın İbrahim Tatlıses geçen yıl büyük bir organizasyon yapmıştı. Kuşadası Altın Güvercin Söz ve Beste Yarışması var. TRT’nin açtığı sınavlar var. Lütfen bunları takip edin. Sevgili İbrahim Yıldız ve Orhan Tosun. Bence elinizdeki söz ve besteleri notere tasdik ettirin, Sibel Can, Seda Sayan, Hülya Avşar, Kenan Doğulu’nun şirketlerine gönderin. Telefon numaralarınızı verip rahatsız olmanıza yol açmak istemiyorum. 
     
     Taklit ustası Seçil 
     Sevgili Seçil Önel, Posta’nın bir numaralı abonesi olman ve köşemi zevkle okuman beni mutlu etti. Gülben Ergen, Okan Bayülgen ve Hülya Avşar’ı başarıyla taklit ettiğini, Avşar’ın şovuna çıkmak istediğini yazıyorsun. Sana Hülya Avşar Show’ hazırlayan MED Yapım Şirketi’nin telefonunu veriyorum, şansını dene istersen. 
     Sevgiler. 0212 283 62 71. 
     
     Sertab Erener’e Işıl’dan teşekkür 
     ABD’de okuyan sevgili Işıl, Sertab Erener’in Sertab Gibi’ CD’sini tabii dinledim. Şimdi de Turuncu’yu dinliyorum. Sertab Gibi’deki Gece Kraliçesi’ adlı şarkı ile Mozart’ın Magic Flute’ operasından Queen of the Night’ parçasını, müzik dersinde dinletmişsin. Başta profesörün olmak üzere herkes, yabancının yorumladığı Queen of the Night’ı dinlerken uyumuş. Sertab’a ise hayran kalmışlar, kocaman bir 
     A almışsın. Erener’e göndermek istediğin teşekkürü buradan iletiyorum. Sevgiyle kal. 
     
     



 MAGAZİN 










</TEXT>
</DOC>
