<DOC>
<DOCNO> 36908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/son/sontur06.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
MEB 30 bin öğretmen alacak 
</HEADLINE>
<TEXT>

     Milli Eğitim Bakanlığı MEB açıktan, ilk defa, kurum içi ve kurumlar arası atama yoluyla 30 bin öğretmen alacak. Bakanlık ayrıca öğretmen açığını kapatmak için Türk Dili ve Edebiyatı, Türkçe ile İngilizce branşlarında emekli dönüşü atama gerçekleştirecek. 
     Başvurular, resmi tatil günleri dahil olmak üzere 20-26 Ağustos tarihleri arasında, Adana, Afyon, Ankara, Bursa, Diyarbakır, Edirne, Erzurum, Gaziantep, İstanbul, İzmir, Konya, Malatya, Samsun, Sivas, Trabzon, Van ve Zonguldak il milli eğitim müdürlüklerine yapılacak. 
     Öğretmenliğe ilk defa atanacakların, 31 Aralık 2001 tarihi itibariyle 40 yaşından gün almamış olması gerekecek. Ayrıca bu adayların Devlet Memurluğu Seçme Sınavı DMS , DMS-Öğretmenlik 2000 veya Kurumlar İçin Merkezi Eleme Sınavı'na KMS girmiş ve istenilen düzeyde puan almış olması koşulu aranacak. 
     Askerlik yükümlüsü olup, henüz askerliğini yapmamış olanların göreve başlamak üzere başvurdukları tarihte askerlikle ilişkilerini veya bu tarihe kadar memuriyete atanmalarında herhangi bir sakınca olmadığını, halen silah altında bulunanların ise 31 Aralık 2001 tarihine kadar terhis olacaklarını belgelendirmeleri gerekecek. 
     2000 ve 2001 yılları içinde atamaları yapıldığı halde görevine başlamayanların bakanlıkça atandıkları tarihten, bu atamaya ilişkin son başvuru tarihine kadar aradan bir yıl geçmemiş olanların başvuruları işleme alınmayacak. 
     Türk Dili ve Edebiyatı, Türkçe ve İngilizce öğretmeni olarak görevli iken emekliye ayrılan ve yeniden bu branşlarda öğretmenliğe dönmek isteyenlerden de 1941 ve daha sonra doğumlu olanların başvuruları kabul edilecek. 
     
     Özürlüler de başvurabilecek 
     Öğretmen alımları için belirli özür grupları ile özür derecelerine göre özürlü adaylar da başvuruda bulunabilecekler. 
     Buna göre ortopedik özürlüler, beden eğitimi dışındaki tüm branşlara başvurabilecekler. İşitme özürlüler normal iletişim kurabilmek koşuluyla beden eğitimi ve iş eğitimi branşlarına, görme özürlüler Türkçe, İngilizce, Sosyal Bilgiler, Müzik ve Rehber Öğretmenlik branşlarına, her iki gözde toplam görme oranı en az 10 10 olanlar ve renk algılama bozukluğu bulunmayanlar da sınıf öğretmenliğine başvuruda bulunabilecekler. 
     Başvurular 26 Ağustos Pazar günü sona erecek. Atamalar, branşlara göre illere verilen kontenjan ile sınırlı olmak üzere adayların başarı puanı üstünlüğü ve tercihleri dikkate alınarak bilgisayar ortamında yapılacak. 
     Milli Eğitim Bakanlığı'nın atama yapacağı alanlar, kontenjanlar ve sınav taban puanları şöyle 
     
Beden Eğitimi 200 60 ve üzerine Besin Gıda Tek. Yönt. ve Beslenme 90 55 ve üzerine Bilgisayar 1000 Tamamı Din Kültürü ve Ahlak Bilgisi 100 80 ve üzeri El Sanatları 100 60 ve üzeri Fen Bilgisi 500 70 ve üzeri Giyim Hazır Giyim 175 65 ve üzeri İş Eğitimi İş Teknik 120 Tamamı İş Eğitimi Ev Ekonomisi 300 Tamamı İş Eğitimi Ticaret 120 Tamamı Kuaförlük Cilt Bakımı 100 Tamamı Matematik 3000 50 ve üzeri Mobilya Dekorasyon 60 50 ve üzeri Muhasebe Grubu 600 Tamamı Müzik 700 Tamamı Nakış 80 60 ve üzeri Okul Önc. Öğret. Çocuk Gel.-Eğit. 950 Tamamı Sekreterlik Grubu 60 Tamamı Sosyal Bilgiler 2500 60 ve üzeri Sınıf Öğretmenliği 7685 Tamamı Görme Engelliler Sınıf Öğret. 20 Tamamı İşitme Engel. Sınıf Öğret. 30 Tamamı Zihin Engelliler Sınıf Öğret. 60 Tamamı Resim Grafik 150 Tamamı Resim İş Resim 1200 Tamamı Rehber Öğretmen 1500 Tamamı Turizm Otelcilik Grubu 100 65 ve üzeri Türk Dili ve Edebiyatı Türkçe 5000 Tamamı İngilizce 3500 Tamamı      
     







</TEXT>
</DOC>
