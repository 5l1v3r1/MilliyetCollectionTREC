<DOC>
<DOCNO> 40679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/son/sontur16.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Üzeyir Garih cinayetinde terör örgütü kuşkusu araştırılıyor 
</HEADLINE>
<TEXT>

     İşadamı Üzeyir Garih'in öldürüldüğü olayın terör bağlantısı olup olmadığı yönünde soruşturma yürüten İstanbul DGM Cumhuriyet Başsavcılığı, katil zanlısı Yener Yermez'in sorgusunun yapılması için polise 4 gün gözaltı süresi verdi. 
     Eyüp Cumhuriyet Başsavcılığı ile koordineli olarak olayın terör bağlantısı bulunup bulunmadığı yolunda soruşturma yürüten İstanbul DGM Cumhuriyet Savcısı Bekir Raif Aldemir, cinayetin siyasi yönü olduğuna ilişkin şüphe duyduğu için soruşturmaya ağırlığını koydu. 
     Yermez'in tatbikatına da nezaret eden Savcı Aldemir, katil zanlısı olarak yakalanan Yener Yermez'in sorgusunun tamamlanması için polise 4 gün gözaltı süresi verdi. 
     Bu yönde ortaya atılan iddialar konusunda Yener Yermez'in ifadesinin alınması ve yapılacak araştırmalardan sonra bir karara varacağı belirtilen Savcı Aldemir'in, polisin ek süre için başvurması halinde mahkemeden 3 günlük gözetim süresi daha sağlayabileceği ifade edildi. 
     Yermez'in de, gözaltı süresi İstanbul DGM'den alındığı için polisteki işlemlerin ardından İstanbul DGM Cumhuriyet Başsavcılığı'na sevk edileceği bildirildi. 
     Bu arada, bugün gözlem altı süresi dolan Pınar Konuşkan'ın da, İstanbul DGM'ye gönderileceği belirtildi. 
     
     







</TEXT>
</DOC>
