<DOC>
<DOCNO> 20432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/guncel/gun09.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazada kopan bacak dikildi 
</HEADLINE>
<TEXT>

     İSTANBUL Milliyet 

     TEM Otoyolu'nun Bolu bölümünde meydana gelen trafik kazasında bacağı kopan işadamı, İstanbul'a getirilerek ameliyat edildi. Metropolitan Florance Nightingle Hastanesi'nde üç saat süren operasyonun ardından kopan bacak yerine dikildi, ancak kopan bacak hayatiyetini kaybettiği için ameliyat başarılı sonuç vermedi. 
     İşadamı Tangör Arutan 41 yönetimindeki 34 T 9210 plakalı otomobil, Korukaya mevkiinde yolun kaygan olması ve aşırı hız nedeniyle yoldan çıkarak takla attı. Kazada, sürücü Tangör Arutan'ın sağ bacağı koparken, araçta bulunan annesi Güngör Arutan 61 ile yakınları Hale Arutan 31 ve Nursel Tayfur 35 yaralandı. 
     Tangör Arutan ile öteki yaralılar Bolu İzzet Baysal Devlet Hastanesi'ne kaldırıldılar. Burada yapılan ilk müdahalenin ardından Tangör Arutan ile annesi Güngör Arutan, iki ambulansla Özel İstanbul Metropolitan Florance Nightingale Hastanesi'ne sevk edildi. Tangör Arutan'ın kopan bacağı da soğutuculu özel bir kap içinde hastaneye ulaştırıldı. 
     Tangör Arutan, kopan bacağının dikilmesi için ameliyata alındı. Üç saat süren ameliyatı Ortopedist Op. Dr. Eyüp Batmaz'ın başında bulunduğu bir ekip gerçekleştirirken, kopan bacağın başarılı bir şekilde yerine dikildiği bildirildi. 
     



 GÜNCEL 



















</TEXT>
</DOC>
