<DOC>
<DOCNO> 39520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/yazar/gureli.html </URL>
<DATE> 2001/08/29/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Ankara duy bu sesi 
</HEADLINE>
<TEXT>

Siirtliler "Başbakanlık’ta yaşananlar sosyal patlama değil mi İlle de bir yeri yıkıp yakmak mı lazım. Ankara düzelmeden Türkiye düzelmez, bunu anlasınlar" diyor 
     Her işin başı eğitim denmiyor mu Alın size Siirt’te eğitim İl Milli Eğitim Müdürü Şemsettin Görgülü’nün verdiği bilgiye göre, Siirt’te ilköğretim okulları ile liselerde toplam 54 bin öğrenciye iki bin öğretmen var. İngilizce ve Türk Dili derslerindeki yüzde 50 öğretmen açığının dışında öğretmen boşluğu yok. Sekiz yıllık eğitim veren 69 ilköğretim okulunun 30’unda bilgisayar laboratuvarı ve bilgisayar bulunuyor. 
     
     ÖĞRETMENLER KAÇIYOR 
     Siirt’te asıl sorun öğretmenin niteliğinde. Buralara okulu yeni bitiren deneyimsiz öğretmenler atanıyor. Burada mesleği öğrendikten sonra Batı’ya gidiyorlar. Görgülü’nün belirttiğine göre, her yıl öğretmen kadrosunun yüzde 60’ı yeni mezunlarla değişiyor. Kız çocukları da ilköğretimin 5. yılından sonra aileleri tarafından okuldan alınıyor. İlk beşten sonra okulu bırakan kızların oranı 8 yıllık eğitim sisteminden önce yüzde 90 iken, yerel yöneticilerin çabasıyla yüzde 30’a düşmüş. 
     
     YETİŞMİŞ ELEMAN YOK 
     Eğitim sorununun yalnız yerel yöneticilere bırakılmaması öneriliyor. Ayrıca okula devam eden kız öğrencilerin yoksul ailelerine yardım sağlanması, yetişmiş öğretmenlerin başka ile atanmasında valinin de görüşünün alınması yoluna gidilmeli. Güvenlik güçlerine verilen yüzde 30 oranındaki Olağanüstü Hal Katkı Payı öğretmenlere ve sağlık personeline sağlanmalı. Çünkü, yetişmiş eleman sıkıntısı sağlık alanında da yaşanıyor. 
     Her işin başı sanayi diyorsunuz, değil mi Alın size Siirt’te sanayi Ticaret ve Sanayi Odası başkanı Tevfik Nalbant, son 3 - 4 yılda 9 fabrikanın kapandığını, ayakta kalan 4 fabrikanın da yarı kapasiteyle çalıştığını söylüyor. Et entegre tesisleri 3 yıldır kredi sorunu çözülmediği için açılamıyor. Aynı şekilde bir alçı fabrikası yine 4 yıldır kredi sorunu yüzünden açılamıyor. Nalbant ile Ziraat Odası Başkanı Gündüz Tanık, hükümetlerin yanlış politikaları üzerinde duruyor. 
     Nalbant, şunları söylüyor "Devlet Planlama Teşkilatı ve Hazine olayı yerinde görmeden karar veriyor. Teşhis koymadan ilaç veriyoruz. Yirmi yıldır teşhisler hep yanlış. Bir örnek 1990’larda 120 besi çiftliği için teşvik belgesi verildi. Çiftçilikle ilgisi olmayanlar da teşvik aldı, kimi başka yere harcadı. Teşvik alanların ancak yüzde 5’i doğru yerde kullandı." Gündüz Tanık da net söylüyor "1990’lı yıllardan bu yana Doğu’yu kalkındırmak için 11 paket açıldı, bunlardaki projelerin hemen hiçbiri gerçekleşmedi." 
     
     PATLAMA YAKLAŞIYOR’ 
     Bir iki cümle daha aktaralım. Beş yıldır aşçılık yapan Mehmet Şakir, diyor ki "Başbakanlık’ta gösterilen tepkiler sosyal patlama değil mi İlle yakıp kırmayla mı, silahla mı olması gerek " Siirt gazetesinin sahibi Ahmet Arıtürk de ekliyor "Türkiye sosyal patlamanın eşiğinde. Ankara bunun farkına varmalı. Geciktikçe sonuç daha kötü olacak. Ankara düzelmedikçe Türkiye düzelmez." 
     
     







Havra'da bir tören 


Kitabına uydurma 


Yine Tayyip Erdoğan değişti mi, değişmedi mi 


Avuçlarında yürekler 


Paran yoksa hemşire varsa doktorsun 


Cari işlemlerdeki gelişmeler 


Ankara duy bu sesi 


Barış uğruna... 


Üç boyutlu ayna’ 


Erkek belli, peki kadın kim 


Kriz öğretmenleri garson yapmış 


Depremzedelerin yakınmalarına bakandan onay 


Evlatlıktan reddetme mümkün değil 


Para Kurulu’ Arjantin’de olmadı, bizde de olmaz 


</TEXT>
</DOC>
