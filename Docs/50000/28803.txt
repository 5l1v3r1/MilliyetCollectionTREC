<DOC>
<DOCNO> 28803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/ekonomi/eko10a.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümerbank’ın eskileri 19 trilyon gelir getirdi 
</HEADLINE>
<TEXT>

     Sümerbank çatısı altında bulunan beş bankanın eşya ve gayrimenkul satışından bugüne kadar 19 trilyonluk gelir elde edildi. 
     Eskidji Müzayede Evi yetkililerinden alınan bilgiye göre, Sümerbank adı altında toplanarak tasfiyesine karar verilen Yaşarbank, Egebank, Bank Kapital ve Yurtbank ile Ulusalbank’ın mobilya, kasa, elektrik ve elektronik eşya ile oto ve gayrimenkullerinin satıldığı ilk programdan 19 trilyon liralık gelir sağlandı. 
     
     İkinci program başladı 
     Sümerbank ve çatısı altındaki bankalar ile Ulusal Bank’ın mallarının Eskidji Müzayede Evi tarafından açık teklif alma usülüyle satışındaki ikinci program dün başladı. Yeni programdaki ilk satış, Bank Kapital’in Etiler Şubesi’nde gerçekleştirildi. 94 mobilya ve kasanın satıldığı müzayedeye 100 milyon lira teminat yatıran 19 kişi katıldı. 
     İstanbul şubelerinin yanı sıra, genel müdürlük binalarındaki malzeme yine açık teklif alma usülü ile satılacak. Kapanan Ankara, İzmir, Adana, İskenderun, Eskişehir, Balıkesir, Salihli ve Manisa şubelerinin eşyası önümüzdeki günlerde satılacak 
     



 EKONOMİ 


























</TEXT>
</DOC>
