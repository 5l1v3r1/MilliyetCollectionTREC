<DOC>
<DOCNO> 39741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/guncel/gun06.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurtsever yoğun bakımda 
</HEADLINE>
<TEXT>
Haber izlerken felç geçirdi 
     Yıllardır Avusturya’nın başkenti Viyana’dan Türk basınına haber geçen ve özellikle Balkanlar ve Ortadoğu’da çok sayıda savaş ve askeri darbeye tanıklık eden gazeteci Ali Haydar Yurtsever, beyin kanaması geçirdi. Yurtsever’in Kıbrıs Türk Kesimi lideri Rauf Denktaş’ın Birleşmiş Milletler Genel Sekreteri Kofi Annan ile önceki gün Avusturya’nın Salzburg kentindeki görüşmesini takip ederken fenalaşıp yere düştü. Derhal hastaneye kaldırılan Ali Haydar Yurtsever yoğun bakımda tedavi altında tutuluyor. Doktorlar Yurtsever’in bedeninin bir bölümünün felç olduğunu açıkladılar. 
     
     Viyana’da çalışıyordu 
     1973’te kendi olanaklarıyla gittiği Viyana’da Hürriyet muhabiri olarak görev yapan Yurtsever, 1979 - 1985 yılları arasında Ak - Ajans ve Tercüman gazetesinin Viyana muhabiri, 1985 - 2001 yıllarında Milliyet’in Viyana ve Doğu Avrupa temsilcisi olarak önemli olayları izledi. 
     



 GÜNCEL 




















</TEXT>
</DOC>
