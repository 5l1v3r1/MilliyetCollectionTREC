<DOC>
<DOCNO> 40646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/son/sonspo02.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Takıma Emre geliyor Emre... 
</HEADLINE>
<TEXT>

     Şenol Güneş'in cezalı Ogün'ün yerine oynatmayı düşündüğü Emre Belözoğlu'na İsveç karşısında büyük görev düşecek. 
     Slovakya maçında cezalı olduğu için forma giyemeyen genç futbolcu forvetin hemen arkasında oynayacak. 
     Yıldız futbolcu elinden geleni yapacağını söyleyerek, "Kazanmaktan başka çaremiz yok. İsveç'i kesinlikle yeneceğiz" diye konuştu. 
     Emre'nin antremanlardaki başarılı performansı da dikkat çekiyor. 
     A Milli Takım Teknik Direktörü Şenol Güneş, İsveç'in forvet oyuncularını alan savunmasıyla durdurmayı hedefliyor. Güneş, rakibin etkili silahlarından Henrik Larsson ve Marcus Allbac konusunda savunma oyuncularını uyardı ve "Boş alan buldukları anda çok etkililer. Her ikisine de oynayacak alan bırakmayın, nefes aldırmayın. Savunmada riske girecek hareketlerden kaçının" dedi. 







</TEXT>
</DOC>
