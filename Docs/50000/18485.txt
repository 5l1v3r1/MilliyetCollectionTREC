<DOC>
<DOCNO> 18485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/spor/spo01.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Scala yalancı 
</HEADLINE>
<TEXT>

İbrahim Altınsay, "Benim istediğim transferleri yapmadılar" diyen İtalyan hocaya tepki gösterdi 
     BEŞİKTAŞ’IN Basın Komitesi üyesi İbrahim Altınsay, Scala ile ilgili ilginç itiraflarda bulundu. Altınsay, Scala’nın İtalya’da bir gazeteye verdiği, "İstediğim transferleri yapamadılar. Beşiktaş yönetimi çok acizdi" açıklamalarına "Aralarında Prosenecki ve Ramirez’in de bulunduğu birçok oyuncuyla anlaşmış, imza aşamasına gelmiştik. Scala, İstemem’ dedi. Yalan söylüyor" yanıtını verdi. 
     İBRAHİM Altınsay, Scala’nın Leeds United maçında kırmızı kart gören Nouma’nın gönderilmesini istediğini belirtti. Altınsay "O maç sonrası, Böyle sorunlu futbolcu istemem. Nouma’yı gönderin, bana Hakan Şükür’ü alın talebinde bulundu. Ayrıca karşılaşma bitiminde, büyük ceza verilmesini istedi. Hep tutarsızlıklar içindeydi. Hatta bir ara Okocha’yı bile istemişti" diye konuştu. 
     
Tavan 750 milyar      BEŞİKTAŞ’TA sezonun bitimine beş hafta kala yönetim transferde uygulanacak politika konusundaki çalışmalarını sürdürüyor. Yönetim, pazarlıklarda 750 milyarın üstüne çıkmayacak. Doları tamamen kaldıran yönetim, "İsteyen kalır, isteyen gider" politikasından yola çıkacak. 
     
Ali Eren kurtuldu      BEŞİKTAŞ’TA önceki akşam Ataşehir’de Yaşar Uslu adlı kişiyi tartaklayan Ali Eren, güvenlik görevlisinin şikayetçi olmaması üzerine mahkemelik olmaktan kurtuldu. Otomobilini durdurduğu gerekçesiyle hırçın futbolcu tarafından dövülen Uslu hastaneye kaldırılmış, daha sonra rapor alıp, Küçükbakkalköy Karakolu’nda şikayetçi olmuştu. Dün taraflar barıştırıldı. 
     
Nouma ilk on birde      BEŞİKTAŞ Teknik Direktörü Daum, Samsunspor maçında kadroya almadığı Nouma’yı Kocaeli karşısında ilk on birde sahaya sürecek. Daum, Sellami’yi yedeğe çekecek, Tayfur’u savunmanın önünde oynatacak. Alman hoca, Rahim ile Yasin’i kadroya almadı. Fazlı ise 18’e dahil edildi. Hazırlıklarını dün akşam medyaya kapalı gerçekleştiren Siyah-Beyazlı ekipte Ahmet Dursun ile Ali Eren tartıştı. Beşiktaş, bugün saat 13.30’da otobüsle Kocaeli’ye gidecek. 
     



 SPOR 

























</TEXT>
</DOC>
