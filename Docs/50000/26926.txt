<DOC>
<DOCNO> 26926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/ekonomi/eko05a.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sorunlu krediler için fon kurulsun’ 
</HEADLINE>
<TEXT>

Sorunlu krediler arttıkça bankaların içine kapanacağını belirten Yapı Kredi Genel Müdürü Sığın, Tedbir alınsın’ dedi 
     EKONOMİ SERVİSİ 

     Yapı Kredi Genel Müdürü Naci Sığın, "Yurtiçi ve Dünya Bankası gibi yurtdışı kaynaklardan bir fon kurulup sorunlu kredilerin bir kısmı alınarak sistemi rahatlatıcı proje başlatılması gerektiği kanaatindeyim" dedi. 
     Özel kesim bankalarına önemli görev düştüğünü işaret eden Sığın, "Bizler de gerçek bankacılar olarak önümüzdeki dönemde kaynaklarımızın büyük bölümünü devlete aktarmayacağız" diye konuştu. 
     Halen faiz ve kur riskinin önemli olduğunu belirten ve önümüzdeki dönemde kredi riskinin öne çıkacağını vurgulayan Sığın, şöyle devam etti "Faiz kur riskinin önemli şekilde izole edileceği önümüzdeki dönemde kredi riski öne çıkacaktır. Bankalar da reel kesime kredi aktarmakta çok ihtiyatlı olacaktır. Bu durumda programın uygulanması da riske girebilecektir. Bankalar bu görevi reel sektöre kredi verme yerine getirmediği zaman istediğimiz büyümeye ulaşamayacağız. Artan sorunlu krediler karşısında bankalar daha fazla içine kapanacaktır. bu nedenle bu konuda tedbirler getirilmesi gerekir. Bankaları kredi kullandırma açısından rahatlatmak için bir fon kurulmalıdır." 
     



 EKONOMİ 





















</TEXT>
</DOC>
