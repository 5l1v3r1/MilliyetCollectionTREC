<DOC>
<DOCNO> 5660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/son/sontur18.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekirdağ, Kocaeli, Ankara ve İzmir’deki F tipi cezaevlerinin yapımına ara verildi 
</HEADLINE>
<TEXT>

     Adalet Bakanlığı, Ceylan İnşaat’ın mali sıkıntıya girmesi nedeniyle 4 F tipi cezaevinin yapımına ilişkin sözleşmeyi feshetti. 
     Bankacılık Düzenleme ve Denetleme Kurulu’nun Ceylan İnşaat’a ait Bank Kapital’in Tasarruf Mevduatı Sigorta Fonu’na devrine ilişkin kararının ardından Ceylan İnşaat’ın, Tekirdağ, Kocaeli, Ankara ve İzmir’de yaptığı F tipi cezaevlerinin inşaatına ara verdiği belirtildi. 
     Adalet Bakanlığı, cezaevlerinin inşaatları tamamen durunca, Bankacılık Düzenleme ve Denetleme Kurulu’nun da onayını alarak Ceylan İnşaat ile yapılan sözleşmeyi feshetti. Bakanlık, bu 4 cezaevine ilişkin inşaatın yapımı işini Ulusal İnşaat A.Ş’ye verdi. 
     Adalet Bakanlığı yetkilileri, söz konusu 4 F tipi cezaevi inşaatının bu yıl içinde tamamlanacağını bildirdiler. 
     
     
     



</TEXT>
</DOC>
