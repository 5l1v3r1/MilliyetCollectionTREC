<DOC>
<DOCNO> 7848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/son/sondun04.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski sevgilisini günde 1000 kez arıyor 
</HEADLINE>
<TEXT>

     Hong Kong'da sevgilisi tarafından reddedilen bir kadın, eski sevgilisini 3 yıldan bu yana günde 1000 kez telefonla arayarak rahatsız ediyor. 
     Yerel gazete Apple Daily'nin haberine göre, sıkıntı veren aramalar, Cheung adlı evli adamın kadının birlikte yaşama isteğini reddetmesiyle 1997 yılında başladı. Habere göre, kadının peş peşe telefonlarıyla baş edemeyen Cheung, çareyi işini ve tüm telefon numaralarını değiştirmekte buldu. Ancak Cheung'un yeni numaralarını bulan ve 1 yıl sonra aramalarına tekrar başlayan kadın, ayrıca bu sefer eski sevgilisini günde 500 kez faks yağmuruna tuttu. Çift, kadının bu yılın ilk gününde Cheung'un evine gelerek para istemesiyle yumruk yumruğa geldi. Kadının, kendisine vurmak ve tehdit etmekle suçladığı eski sevgilisini polise şikayet etmesinin ardından tutuklanan Cheung, daha sonra serbest bırakıldı. 




</TEXT>
</DOC>
