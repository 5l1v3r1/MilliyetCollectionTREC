<DOC>
<DOCNO> 12064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/son/sondun02.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Şanssız kumarbaz dikatsizlik yüzünden 7.9 milyon dolardan oldu 
</HEADLINE>
<TEXT>

     ABD'nin Salt Lake City kentindeki kumar makinelerinde şansını deneyen bir kişi, makineye koyması gereken 1 dolarlık fişi koymayı unutunca, 7.9 milyon dolarlık büyük ikramiyeden oldu. 
     'State Line Hotel Casino'' adlı tesiste kumar oynayan kişiye 10 bin dolar teselli ikramiyesi verildi. 
     Otelin sözcüsünin verdiği bilgiye göre, Kirk Tolman adlı 22 yaşındaki ''şanssız'' kumarbaz, yanındaki arkadaşıyla lafa daldığı için dikkatsizlik yüzünden, her biri 1 dolar olan 3 fişle oynanan makineye 3 yerine 2 dolarlık fiş attı ve kolu çekti. 
     Makinenin numaralarının dönmesi durduğunda Tolman gözlerine inanamadı, çünkü ''Megabucks'' diye adlandırılan büyük ikramiyenin kendisine çıktığını gösteren toplar karşısında duruyordu. Ancak makine, eksik fiş atıldığı için 7.9 milyon dolarlık büyük ikramiyeyi ödemeyi reddetti. Durumun otel idaresine intikal ettirilmesinden sonra yönetim, Tolman'a 10 bin dolar teselli ikramiyesi ödenmesini kararlaştırdı. Tolman'ın kumarhane tarihindeki en büyük ikramiyeyi böylece alamadığı açıklandı. Aynı kumarhanede bundan önce kazanılan en büyük ikramiyenin 1.3 milyon dolar olduğu bildirildi. 




</TEXT>
</DOC>
