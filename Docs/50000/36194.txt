<DOC>
<DOCNO> 36194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/yasam/yas07.html </URL>
<DATE> 2001/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Benzin kalmadı tabana kuvvet 
</HEADLINE>
<TEXT>

Benzini biten ekip otosunu kullanamayan polisler, alkollü sürücüyü koşarak yakaladı 
     MURAT EĞİLMEZ İzmir DHA 

     Bornova’daki Yüzüncüyıl Karakolu’na, dün saat 02.00 sıralarında pazar yerinde kavga olduğunu ihbarı geldi. Karakol amiri, tasarruf önlemleri nedeniyle kısıtlı olan benzini önceden bitirdiklerinden, kavgaya müdahale edilmesi için yaya devriye çıkardı. 
     Polis memurları, koşarak gittikleri karakola iki kilometre uzaklıktaki olay yerinde kavganın çoktan bitmiş olduğunu gördüler. Polisler soluklanmaya çalışırken, sürücüsü direksiyon başında içen ve yalpalayarak giden bir kamyonet hızla yoldan geçti. Polisler bu kez koşarak 35 AC 167 plakalı kamyonetin peşine düştü. Soluk soluğa kalmalarına rağmen kamyoneti durdurmayı başaran polisler, sürücü Turan Çam ile yanındaki kamyonetin sahibi Fahri Ural’ı karakola götürdü. 
     Kamyonette çok sayıda bira şişesi bulunurken, sürücü Turan Çam’ın 140 promil alkollü olduğu saptandı. 
     



 YAŞAM 














</TEXT>
</DOC>
