<DOC>
<DOCNO> 11154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/yazar/guclu.html </URL>
<DATE> 2001/03/13/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Okulların başarısı 
</HEADLINE>
<TEXT>

     Hangi okul daha başarılı Anadolu liselerine, kolejlere, üniversiteye en fazla öğrenci yerleştiren mi Yoksa hayata hazırlayan mı Ya da her ikisi birden mi .. 
     Batılı ülkelerde okulların başarı sıralaması, çok farklı değişkenlere göre yapılıyor. Mezunların hayata atıldıktan sonraki performansları da dikkate alınıyor. Bizdeki tek ölçüt ise sınavlarda elde edilen başarı. Oysa bu o kadar yanlış ki .. 
     Örneğin üniversiteyi kazanma oranlarını ele alalım. Vakıf üniversitelerinden sonra bu işin iyice suyu çıktı. Parayı bastırıp 121 puanla özel üniversiteye giren başarılı, parası olmadığı için 170 puanla açıkta kalan başarısız sayılıyor. Olmaz böyle mantık... 
     Sıralamalarda iki yıllık meslek yüksek okulları, açıköğretim, yetenek sınavı ve kurum GS'de olduğu gibi kurum içi sınavla öğrenci alan özel durumlar dikkate alınmıyor. Aynı şekilde yurtdışında okuyanlar da okulların kazananlar listesine eklemiyor. Bu yüzden de, çok haksız bir rekabet durumu ortaya çıkıyor... 
     Ayrıca her okul kendi grubunda değerlendirilmelidir. Örneğin yabancı okullar kendi içinde, anadolu liseleri de kendi içlerinde. İstanbul Lisesi ve Galatasaray'la Ağrı, Muş anadolu liselerini aynı kefeye koymak büyük haksızlıktır... 
     Özel okullara gelince, o yaş kuşağının en iyi öğrencilerini alanla, hiçbir yeri kazanamayan vasat öğrencilerle yetinenleri aynı kategoride değerlendirmek de bir o kadar yanlış... 
     Ayrıca sınav kazandırmanın çok öneli bir ipucu olmadığına ilişkin ciddi veriler var. Örneğin dopingli okullar var. Gerçekten sınavlarda iyi sonuç alıyorlar. Ama öğrencilerin sonraki öğrenim hayatları tam bir felaket. Anlayacağınız, öğrencinin anadolu lisesi, kolej ya da bir üniversiteyi kazanması kadar, kazandığı öğrenim kurumundan kaç yılda, kaç ortalama ile mezun olduğu da bir o kadar önemli... 
     Peki iyi okul hangisi Böylesi karmakarışık bir ortamda çocuğumuzu hangi okula gönderelim Amaç herhangi bir yeri kazanmak mı, yoksa mutlu bir öğrencilik ve ardından da parlak bir gelecek vaat eden bir okul mu .. 
     Velilerin de, öğrencilerin de kafası karmakarışık. Hocaların ise bütün derdi kazanan sayısını artırıp okullarını başarılı göstermek. Öğrenci mutluluğu pek çoğunun umurunda bile değil... 
     Bu noktada ilk yapılacak iş öğrencinin neleri yapabileceğini en iyi şekilde tespit etmek olmalıdır. Ardından en uygun koşullarda nasıl takviye edilir o bulunmalı ve fazla hayale kapılmadan girebileceği en uygun okullar için çaba harcanmalıdır. 
     Özetin özeti Okulların kalitesi, mezunlarının hayattaki başarısıdır. Düşündüğünüz okulların mezunlarını izleyin, doğru yolu bulursunuz... 
     
     





Son şans 


Vedat Günyol 


Bahçeli "Felaket yok" 


Şair Ecevit 


Çok cesur ve köklü adımlar... Hükümet atabilecek mi 


Şansı ıskalamamak 


Okulların başarısı 


Bu da bir model... 


Manipülasyonun bedeli 


Bankamatik siyaset bitiyor 


Derviş'in 100 günü 


Ekonominin 12 Mart'ı 


IMF’siz olmaz, IMF reçetesiyle de olmaz 


</TEXT>
</DOC>
