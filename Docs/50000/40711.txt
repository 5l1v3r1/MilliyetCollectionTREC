<DOC>
<DOCNO> 40711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/guncel/gun02.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizbullah’ın hedefiydi 
</HEADLINE>
<TEXT>

İshak Alaton, Hizbullah ve İBDA-C operasyonlarında ele geçen belgeler arasındaki "ölüm listesi"nde hem kendisinin hem de Üzeyir Garih’in isminin yer aldığını anlattı 
     EYLEM TÜRK 

     İş ortağı, 50 yıllık arkadaşı Üzeyir Garih cinayeti ile ilgili açıklamalarının birinci bölümünü dün yayımladığımız İshak Alaton, üç dört yıl önce Emniyet güçlerinin kendilerini uyardığını söyledi. "Hizbullah ve İBDA - C baskınları sırasında bir liste bulunmuştu" diyen Alaton, bu listede kendi isimlerinin de olduğunu açıkladı. Alaton şöyle konuştu "Listede birçok isim varmış. Yalnız museviler değil, müslüman işadamları da dahil 100 isim varmış. Bu listeyi Emniyet bize de yolladı. Sonra da ziyarete gelip işi ciddiye aldıklarını söylediler. Bizim de ciddiye almamız gerektiğini ve zırlı otomobil kullanmamız gerektiğini belirttiler. Biz de buna uyarak zırhlı otomobil aldık." 
     
Mezar ziyaretlerinden haberdar mıydınız 
     Mezar ziyaretlerini hayatı boyunca bana söylemedi. Garih’in de kendi şahsi dünyası var. Kendisiyle yalnız kalmak istediği bir ortam vardır. Garih de bu ortamı Eyüp Mezarlığı’nda Küçük Hüseyin Efendi’nin kabrinin başında, onun ruhuyla iletişim kurmaya çalışarak buluyordu. Niçin giderdi .. Buna fikir yürütmeye hakkım yok. 
     
MOSSAD İDDİASI BALONMOSSAD da soruşturmaya katıldı dendi 
     Birkaç günden fazla yaşamamış bir balon. Tam manasıyla bir garip balon. Türkiye’nin emniyet kuvvetlerinin bu işi halledip halledemeyeceğini bilmeden MOSSAD’ın buraya gelmesi diye bir olay olamaz. MOSSAD’ın böyle bir ziyaret yapma hakkı da yok. Bu ancak Türkiye’nin davetiyle olabilir. Bu da mümkün değil. 
     
Korunuyor musunuz 
     Sadece zırhlı otomobille dolaşıyorum. Her an yanımda iki eskortum var. Hiçbir yere korumasız gitmiyorum. Buna çocuklarımın dayatması ile karar verdim. Ben istemedim ama onlar istedi. Onlar, "Birini kaybettik. İkincisini kaybetme riskine giremeyiz çünkü üçüncüsü yok. Bu nedenle korunmanı biz senden talep ediyoruz" dediler. Ben de bu talebi kabul ettim. 
     
Rahat uyuyor musunuz 
     Hep bölük pörçük uyuyorum. Cumartesi bu olay olunca korkunç bir panik yaşandı. Ne düşüneceğini bilemiyor insan. Holdinge geldik. Pazar günü yüzlerce tanıdık tanımadık insan geldi. Pazar gecesini zor bulduk. Cenazenin en geç salı günü kalkması için karar alındı. Musevilikte cenazenin en geç 24 saat içinde kaldırılması prensibi var. Ama bazı olaylar buna imkan tanımıyor. Pazar gecesi onun için bir konuşma hazırlamam gerektiğini düşündüm ve gece saat 21.00’de yattım uyudum. Çünkü perişandım. Biliyordum ki geceyarısı uyanacaktım. Geceyarısı kalktım. Dört saat boyunca ben ve o buluştuk. Yazım bitince kağıtları toparladım ve çantama koydum. Yatağa doğru giderken, pazartesi sabahı asistanım Hülya bunları bilgisayara yazacak, bir de kontrol olsun diye bir kopya da Üzeyir’e yollarım diye düşündüm. Bir de o baksın diyerek uyumuşum. Elim kesilmiş, ama ben farkında değilim. Var zannederek sinirlerimle elimi kullanıyorum. Ruhsal tutumum bu oldu. Biz çok farklıydık. Bunun zenginlik olduğunu düşündük. 
     
ADINA OKUL YAPILACAKAdını yaşatmak için ne yapacaksınız 
     Alarko şirketlerinde anma günleri düşünüyoruz. Bunun dışında teknik okul kurmayı düşünüyoruz. Fuat N’ye de 18 yaşına kadar eğitim güvencesi verildi. 
     
O çirkin iddia midemi kaldırdı’Üzeyir Beyin vasiyeti nasıl . 
     Onunla ölüm senaryolarını rahat tartışırdık. Buna göre vasiyet olurdu. Birimiz ölünce, diğeri onun çocuklarının da babası olacaktı. Her sene bu prensipleri güncelleştirdik. Ve suretlerini çocuklara verdik. Onlar da biliyorlar biri gittiği zaman, sorumluluğu manevi borçlarıyla diğeri yükleniyor. Ben şimdi onların da babası oldum. 
     
Sağlığınızı nasıl etkiledi 
     Şoku atlatmak üzereydim. Fakat o çirkin iddia ortaya atılınca midem ekşidi, istifra ettim. Sonra hızlı asit üreten bir fiziksel durumum oldu. Bunu yeni yeni kontrol altına almaya başladım. Çünkü çok iyi bir doktorum var. İlaçları tesirli oldu. Bunun dışında sağlık problemim yok. Sporumu yapıyorum, tenis oynuyorum, yüzüyorum. Aynen Üzeyir Garih gibi.. 
     
Şirketin komutanı Yavrucu olacakŞirket yönetiminde değişiklik olacak mı 
     Hiç bir değişiklik yok. Sadece onun boşluğunu kimler dolduracak diye bir hazırlık yaptık. Onun aktivitesini dört kişi üzerine alıyor. Temsil olayı da var. Şirketi iki kişi temsil ediyordu. Onun daha çok Kazakistan, Türkmenistan Başkanı gibi daha üst düzey devlet adamlarıyla, benim ise Batı Avrupa ve ABD politikacıları ve fikir adamları ile ilişkim oluyordu. O Orta Asya ve daha çok işe dönüktü. Temasları daha sosyaldi. Mesala TESEV. Onun temsil görevlerinin bir kısmını ben üzerime alıyorum. 
     
     Bizi o yönlendirecek’ 
     Bir kısmını İzzet’le Vedat üzerine alıyor. Fakat işin koordinasyonu, esas kumanda merkezi Ayhan Yavrucu’da olacak. Yavrucu, Alarko Holding’in kumanda merkezinin kumandanıdır. Ve iyi bir tesadüf hanımı doktordur. Normale dönüşünde hanımının çok etkisi oldu. Artık fiilen işi yürüten insan olarak Yavrucu ön planda olacak. Ben, İzzet, Vedat... Üçümüzün koordinasyonunu da o sağlayacak. Bize görev verecek. Biliyorsun, dokuz yıl önce bir yazı yazdım, lüzumsuz olabilmek dedim. Ben günlük görevlerimden ayrılarak bu şeyi devam ettirebileceğim. Nitekim böyle oldu. Bu değişmeyecek. 
     



 GÜNCEL 























</TEXT>
</DOC>
