<DOC>
<DOCNO> 43615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/23/siyaset/siy03.html </URL>
<DATE> 2001/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan’ın dostu Taliban 
</HEADLINE>
<TEXT>

Hoca, başbakan olduğu dönemde, Süleyman Demirel’in uyarılarına rağmen Taliban’la savaşan General Raşit Dostum’a destek vermemişti 
     İSTANBUL Milliyet 

     Kapatılan RP’nin Genel Başkanı Necmettin Erbakan, başbakan olduğu dönemde, Afganistan’da köktendinci Taliban’la savaşan General Raşit Dostum’a, dönemin Cumhurbaşkanı Süleyman Demirel’in uyarılarına rağmen destek olmadı ve Taliban’dan yana tavır koydu. 
     Sovyetler Birliği’nin dağılmasından sonra Türkiye, ulusal çıkarları doğrultusunda, Afganistan’da stratejik bir noktayı tutan laik çizgideki Dostum’u desteklemeye başladı. Turgut Özal döneminde Afganistan’ın kuzeyindeki Mezar - ı Şerif’te Türk Başkonsolusluğu açıldı, bu karar Demirel tarafından da uygulandı. Ancak Refahyol iktidarı döneminde K bil, 27 Eylül 1996’da Taliban’ın eline geçti. Dostum, müttefiki saydığı Türkiye’nin kapısını çalarak, ayakta durmak için yardım istedi. Ancak Erbakan hükümetinden yanıt alamadı. Başını Demirel’in askerlerle birlikte çektiği kanat Dostum’u desteklerken, koalisyon hükümetinin FP kanadı Taliban’ın arkasında yer aldı. 
     O zaman Demirel’in Başbakan Erbakan ile Dışişleri Bakanı Tansu Çiller’e, "Dostum’un ayakta kalması Türkiye açısından hayati değerde. Türkiye Dostum’a arka çıkmalıdır" ricasında bulundu. Bu ricanın dikkate alınmaması üzerine, Türkiye’nin diplomatik temsilciliğinin de bulunduğu Mezar - ı Şerif, Mayıs 1997’de Taliban’ın eline geçti. 
     



 SİYASET 














</TEXT>
</DOC>
