<DOC>
<DOCNO> 44765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/ekonomi/aeko.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İmre Barmanbek, dünyanın en güçlü’ kadınları arasında 
</HEADLINE>
<TEXT>

Doğan Holding Genel Koordinatörü Barmanbek, Forbes dergisi tarafından hazırlanan, dünyanın en zengin ve güçlü 50 kadını’ listesine giren tek Türk kadın yönetici oldu 
     Amerikan Forbes dergisi tarafından yayınlanan dünyanın en zengin ve güçlü 50 kadın yöneticisi sıralamasında, Doğan Holding Koordinatörü İmre Barmanbek de yeraldı. Listeye 33. sıradan giren Barmanbek, listeye giren tek Türk kadın yönetici oldu. Barmanbek, aynı zamanda İslam dünyasının en güçlü kadınlarından biri’ olarak nitelendirildi. 
     FORBES dergisinin, "uluslararası" ve "Amerikalılar" olarak iki kategori halinde sınıflandırdığı güçlü kadınlar’ listesinde, uluslararası kategoride en güçlü kadın yönetici olarak birinci sırada İngiliz Pearson firmasının yöneticisi Marjorie Scardino yeraldı. 
     Sıralamaya girdiğini bir arkadaşının çektiği faks sayesinde öğrenen Barmanbek, konuyla ilgili olarak şu yorumu yaptı 
     "Asistanımın CV’mi göndermesine rağmen, değerlendirmeye alınacağımı hiç tahmin etmemiştim. Türkiye’de kadınların da böyle bir görevde yer almasından ve sıralamaya layık görülmekten çok mutluyum. Türk kadınının da yönetimde söz sahibi olduğunun göstergesi olması açısından çok sevindirici. Kadınlarımız, dışarda genellikle bazı Arap ülkelerinde olduğu gibi peçeli ve kapalı olarak tanınıyor. Bu, Türkiye’nin diğer Müslüman ülkelerden farkı. Başarımın anahtarı, şu anda bulunduğum göreve getirilmiş olmam ve iyi bir ekip çalışması yapmam. Umarım bundan sonra daha fazla Türk kadını bu listede yer alır" dedi. 
     
Dünyaya tanıtıldı      Derginin yaptığı sıralamada, seçilen güçlü’ kadınlarla ilgili bilgilere de yer verildi. Bu bölümde 59 yaşında olan İmre Barmanbek’in, İslam dünyasının en güçlü kadınlarından birisi olduğu belirtildi. Barmanbek ile ilgili tanıtıcı notlar şöyle "Devlet sektöründe 14 yıl çalıştıktan sonra Barmanbek 1977 yılında finans müdürü olarak Doğan Grubu’na geldi. Finans şefliğini takiben 1999 yılında şirketin CEO’su oldu. Çok değişik alanlarda çalışan Doğan Grubu, Türkiye’nin en güçlü ve etkili iki gazetesi Hürriyet ve Milliyet’i çıkarıyor. Grubun 11 bin çalışanı var." 
     
En güçlü on kadın Sıra İsim Yaş Görev Şirket 1 Marjorie Scardino 54 CEO Pearson 2 Anne Lauvergeon 42 Başkan Areva 3 Mary Ma 48 Üst Düz. Yetkili Legend 4 Marianne Niver 61 Başkan Telia 5 Lien Siaou-Sze 51 Başkan Yar. Hewlett - Packard 6 Patricia Barbizet 46 CEO Artemis 7 Eiko Kono 55 Başkan Recruit 8 Belinda Stronach 35 CEO Magna İnternational 9 Marina Berlusconi 35 Başkan Yar. Fininvest 10 Christine Tsung 53 Başkan Çin Havayolları      
     



 EKONOMİ 



















</TEXT>
</DOC>
