<DOC>
<DOCNO> 44960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/ekonomi/eko08a.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar 1 milyon 588 bin lira 
</HEADLINE>
<TEXT>

Hazine piyasaya 1.5 katrilyon verdi. Parayı alan dolara koştu. Dolar 1 milyon 588 bin liraya yükseldi 
     EKONOMİ SERVİSİ 

     Döviz, dün Hazine’nin 1.59 katrilyon liralık yüklü geri ödemesi, savaş kaygıları, enflasyon rakamlarının beklentilerin üstünde çıkması ve iki kamu kuruluşunun ithalat işlemi için yaptığı alımlar nedeniyle rekor seviyeye ulaştı. 
     Önceki gün serbest piyasada 1 milyon 573 bin lira olan dolar dün 15 bin lira artışla 1 milyon 588 bin liraya yükseldi. Böylece dolar, kurun serbest dalgalanmaya bırakıldığı 22 Şubat tarihinden bu yana görülen en yüksek rakama çıktı. Doların bankalararası döviz piyasasında bugün valörlü alış fiyatı 1 milyon 575 bin lira, satış fiyatı ise 1 milyon 585 bin lira olarak açıklandı. 
     Bono piyasasında ise faizler itfa sonrasında görülen talebin etkisi ile artış gösterdi. Gösterge k ğıt olan 6 Mart 2002 vadeli bononun faizi yüzde 93’ün üstüne çıkarak bu seviyede kaldı. 
     Borsa ise dün sıkışık ve aşağı yönlü bir seyir izledi. İMKB - 100 Endeksi 173 puan düşüşle 7.669 puandan kapanırken, hisse senetlerinin ortalama değer kaybı yüzde 2.21 oldu. 
     



 EKONOMİ 























</TEXT>
</DOC>
