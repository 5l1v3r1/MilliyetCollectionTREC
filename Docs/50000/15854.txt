<DOC>
<DOCNO> 15854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/spor/spo07.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Minderde Sanlı soku 
</HEADLINE>
<TEXT>

     ERCAN GÜVEN 

     SİDNEY Olimpiyatları’nda, Ay - Yıldız’sız mayo ile mindere çıktığı için bir yıl ceza alan Avrupa Şampiyonu güreşçi Yüksel Şanlı, mahkemeden "yürütmeyi durdurma" kararı aldı. Budapeşte’deki Avrupa Serbest Güreş Şampiyonası için son hazırlıklarını tamamlayan ve 17 Nisan’da yola çıkacak olan Milli Takıma bomba gibi düşen mahkeme kararı ile, Yüksel Şanlı’nın kadroya dahil olup, olmayacağı bir kez daha tartışılmaya başlandı. 
     "HAKKIMIZI korumak için mücadele ediyoruz" diyen Şanlı, "Sidney’deki olay malzemecilerin dikkatsizliğinden kaynaklandı. Hatta daha sonraki maça çıkarken, Ay - Yıldız’ı mayomun üstüne kendim diktim. Ama beni kimse dinlemedi. Türk adaletine sığındım ve kazandım" dedi. Cezasının bitimine altı ay kala mahkeme kararı ile mindere dönme yolu açılan Yüksel Şanlı için kadroda değişiklik yapılmasının zor olduğu bildirildi. 
     


 SPOR 





























</TEXT>
</DOC>
