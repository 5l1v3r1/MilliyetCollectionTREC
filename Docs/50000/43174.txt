<DOC>
<DOCNO> 43174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/yazar/myilmaz.html </URL>
<DATE> 2001/09/20/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Ucuz Hollywood yapımları pahalıya mal olacak 
</HEADLINE>
<TEXT>

     İkiz kulelerdeki dehşet, onu yaratanların gerçek amaçlarına hizmet yolunda çok önemli bir eylem oldu. 
     Batılı sivil hedeflere yönelik ilk FKÖ eylemlerinden beri Hollywood’un ucuz yapımlarının da katkısıyla terörist imajı’ kötü konuşan, beceriksiz, acımasız, kirli giysili, tıraşsız Arap kimliği olarak karşımıza çıkıyor. 
     İran İslam Devrimi’nin ardından bu imaj yine aynı özellikleri taşıyan İranlıya dönüştüyse bile, Körfez Savaşı’ndan beri yine aynı terörist profili ile karşı karşıyayız. 
     Bu konuda ne kadar çok film seyrettiğimi saymama imk n bile yok. Aynı şekilde bu ucuz yakıştırmayı kendisine konu alan belki binlerce kitap yayımlandı. 
     
Rambo Afganistan’da      İkiz kuleler eyleminden sonra yazılacak romanların, çevrilecek filmlerin nelerden söz edebileceğini, nasıl bir terörist Müslüman Arap’ kimliği çizeceğini şimdiden biliyor gibiyim. 
     Eminim, Usame Bin Ladin’e karşı düzenlenmesi muhtemel operasyonlardan ilham alacak yüzlerce "Rambo Afganistan’da" türü film izleyeceğiz. 
     Hepsinde ortak payda acımasızlık ve Amerikan gücü karşısında beceriksizlik olacak. Namaz kıldıktan sonra binlerce insanın üzerine bombalar, uçaklar yağdıran sakallılar... Tek bir tane kahraman Amerikan askerini karşısında görünce çil yavrusu gibi bağrışarak oraya buraya koşuşturan uzun entarili, kafası sarıklı adamlar... 
     
Yeni imaj, yeni önyargılar..      Bütün bunlar sıradan bir Amerikalının ve Batılının kafasında öteki’ olarak Müslüman bir insanı yaratacak. 
     Yepyeni bir ırkçılık, sinema salonlarından, televizyonlardan çıkıp sokaklara yayılacak. 
     Müslüman kimlik taşıyan herhangi bir insan, çevresinden dışlanacak, tecrit edilecek. Çarpıtılmış bir İslam imajı yeni düşmanlıkların kaynağı olacak. 
     Uluslararası teröre destek veren bazı İslam ülkelerinin yöneticilerinin esas kurbanlarının bu ülkelerin halkları olduğu dikkatlerden kaçacak. 
     Afganistan’daki Taliban yönetiminin gerçek kurbanlarının Afganistan’da yaşayan halklar olduğu gerçeği göz ardı edilecek, bu halklar bir de üzerlerine yağdırılacak füzelerle ikinci kez kurban edilecek... Ve bu birçok Batı ülkesinin kamuoyunda destek de bulacak. 
     Tıpkı Irak’ta masum çocukların, çaresiz kadınların, susturulmuş erkeklerin açlık, ilaçsızlık ve füzelerle cezalandırılmalarında olduğu gibi... Cezalandırılanın Saddam olduğunu zannediyoruz ama atılan her füzenin, ilaçsızlıktan ölen her bebeğin, Saddam’ın korku iktidarını güçlendirdiğini göremiyoruz. 
     Bütün bunlar olurken teröristlerin patronları, uçakları sadece ikiz kulelere değil, insanlığın tam ortasına çaktıklarını görüp çubuklarını keyif içinde tüttürecekler... 
     
     







'Din ve terör' 


Özal taklitleri 


Asker ve 5. madde 


İslamcı rejimlerle mücadeleyi ciddiye almak 


Pısırıklık ve acizlik temkinli olmak değildir 


Terör gazisiyiz 


Savaş isteyen önden buyursun 


Trakya’nın Hakk ri’si 


Terörle savaş nasıl olmalı 


Ucuz Hollywood yapımları pahalıya mal olacak 


Kurallara uymak... 


Üzeyir Garih cinayetini örtmek istiyorlar 


Ağrı'nın hakkı... 


Doğu'da organize sanayi 1 


Saç ekimi serbest 


Kırklareli iddialı 


Burası çok kötü, çünkü burası Afganistan’ 


</TEXT>
</DOC>
