<DOC>
<DOCNO> 7012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/yazar/theper.html </URL>
<DATE> 2001/02/14/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Hırsızlık sektörü 
</HEADLINE>
<TEXT>

     İstanbul Emniyet Müdürü’nün tavsiyelerini gördünüz değil mi Müdür bir gerçeği açıklıyor, gerçek şu Önce CMUK değişikliği ve şimdi af nedeni ile polisin suçlularla mücadele imkanı ortadan kaldırılmıştır. Bu çok doğrudur, birtakım kahramanlık nutukları ile gerçek değiştirilemez, gerçeği görüp ona göre hareket etmek gerekir. Örneğin artık hırsızlık bir sektör haline gelmiştir. Yeni kuralları vardır. Bakın nasıl 
     Bir vatandaş arabasının içinde Nispetiye Caddesi’nde beklerken iki genç kız adres sorma bahanesi ile yaklaşır, biri içinde oturanı oyalarken diğeri arabada bulunan çantayı kapıp kaçar. Aradan üç gün geçer ve eve, "Çantanızı bulduk teslim etmek istiyoruz, Şile yolunda şuraya gelin" diye bir telefon gelir. Çantayı almaya iki kişi gider ve boş çantayı almak için ceplerindeki epeyce bir parayı bahşiş olarak vermek zorunda bırakılır. 
     35 senelik dostum olan bir meslektaşım, Bakırköy’de büyük bir mağazada çantasını çaldırır. Üç - dört gün sonra, "Çantanızı çöplükte bulduk" diye bir telefon alır, paralar, telefon gibi değerli eşyalar alınmış vaziyetteki boş çantası iade olunur, tabii iade edene bir de teşekkür borcu vardır. 
     Beyoğlu’nda çantasını çaldıran hanıma da iki gün önce telefon edilir, onun da çantası çöplükte bulunmuştur, değerli eşya alınmış vaziyette çanta kendisine iade olunur, tabii o da bu dürüst davranışı karşılıksız bırakmaz. 
     Görüyorum ki, iade meselesi hayır yapmaktan çıkıp bir koyundan iki post çıkarmaya benziyor. Sonuçta bir de teşekkür borçlu oluyorsunuz. Bu ne tesadüf, hep çalıntı çantalar bir çöplükte bulunuyor. 
     Bunları gördükten sonra kızlarımın çantasına şu metni yazıp koydum 
     "Değerli hırsız kardeşim, çantamı çaldıktan sonra lütfen tahrip etme, iadesi gereken eşya ile iyi muhafaza et ve beni ...... no’lu telefondan ara, bahşişin hazır. Hayırlı işler, bol kazançlar dilerim. Saygılarımla." İşleri kolaylaştırmanız bakımından size de tavsiye ederim. 
     
     





İran nereye 


GAP devredildi 


Yargıç Metin Çetinbaş 


Sisi, şimdi Emniyet Müdürü olabilirdi 


Susurluk'tan Silopi'ye karanlığı aydınlatmak... 


CHP "içbükey - dışbükey" 


"Saldım suyu çayıra"... SON 


Yunan harp tazminatı Karaağaç 


Sevgilin var mı 


Nezih Demirkent 


Neden şimdi 


Allah olmayanlara da versin’ günü 


İşte Yaşarbank dosyası 


Üç ayrı konu... 


CHP'nin rotası 


Hep kandırılıyorsun 


"7 saatimi çalmaya kimsenin hakkı yok" 


Hırsızlık sektörü 


"Aman, mahalleye zarar vermesin " 


Faizsiz bankacılıkta "bile bile lades" 


İlk genel yayın yönetmenim 


</TEXT>
</DOC>
