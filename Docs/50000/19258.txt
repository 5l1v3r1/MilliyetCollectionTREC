<DOC>
<DOCNO> 19258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/ekonomi/eko08.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Biritish Airways uyutarak uçuruyor 
</HEADLINE>
<TEXT>

Atlantiği, First Class’ın yarı fiyatına yataklı koltukta uyuyarak geçmek mümkün 
     SONGÜL HATISARU New York 

     İngiliz Havayolları British Airways 600 milyon poundluk "gelecek nesil" yatırımları ile hava taşımacılığında farklı uygulamalara yöneldi. 
     Havayolları, uzun uçuşlarda Business Class’ta yere tam paralel yaklaşık 2 metre boyunda yatağa dönüşebilen, yeni filmlerin izlenebildiği 18 kanal video, 12 kanal radyo ve telefon konforlu koltuklarla yolculuk olanağı yarattı. Ergonomi uzmanlarının yürüttüğü uyku testleri sonucunda yaratılan business yolcu kabini "Club World", British Airways’in şimdiye kadar yürüttüğü en büyük ürün geliştirme projesi. 
     
     Telefon ve bilgisayar olanağı 
     Uzun uçuş yapan Boeing 747 ve 777’lerin Business Class’larındaki koltuk sayısı azaltılarak, her yolcu için yüzde 30 daha fazla yaşama alanı yaratıldı. Club World’de tekli ve ikili olarak yerleştirilmiş bağımsız koltuklar, bir dokunuşla yere paralel yatak haline geliyor. Club World, yumuşak aydınlatması, koltuktaki laptop prizi ve telefonla, çalışma fırsatı, iş yerleriyle temas kurma imk nı da sağlıyor. Club World’de İstanbul Londra - New York gidiş dönüş bilet fiyatı 2 bin 340 dolar. Eşli uçulursa kişi başına bin 930 dolar ödeniyor. Fiyat aynı uçuş ortamını yaratan First Class’a göre yüzde 45 daha ucuz. First Class’ta İstanbul - Londra - New York gidiş dönüş 4 bin 400 dolar. 
     
     Yeni ekonomi sınıfı 
     British Airways uzun mesafeli uçuşlar için yeni bir ekonomi sınıfı uygulaması da başlattı. Ekonomi ile business arasında yer alan yeni sınıf "World Traveller Plus", yarış otomobili koltukları tasarımcısı Recaro tarafından dizayn edildi. 
     Koltuklar ekonomiden çok daha geniş ve iki katı fazla el bagajı bulundurma imk nı veriyor. Bu sınıfta İstanbul - New York gidiş dönüş bin 200 dolar. 



 EKONOMİ 


























</TEXT>
</DOC>
