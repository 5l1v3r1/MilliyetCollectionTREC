<DOC>
<DOCNO> 5028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/son/sontur17.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP milletvekili Mehmet Kundakçı yarın ifade verecek 
</HEADLINE>
<TEXT>

     MHP Osmaniye Milletvekili Mehmet Kundakçı, DYP'li Fevzi Şıhanlıoğlu'nun ölümüyle ilgili soruşturma kapsamında yarın ifade verecek. 
     Kundakçı, Ankara Cumhuriyet Başsavcılığı'nca hakkında ''yakalama kararı'' çıkarılmasından sonra TBMM Başkanı Ömer İzgi ve olayı soruşturan Cumhuriyet Savcısı ile telefonla konuştu. 
     Kundakçı, konuya ilişkin soruları yanıtlarken, hakkındaki kararın,''ağır cezayı gerektiren suçlarla ilgili soruşturma kapsamında çıkarılan bir davetiye'' olduğunu söyledi. Kundakçı, Cumhuriyet Savcılığı ''davetinin'' Anayasa'nın 83 2 maddesi uyarınca çıkarıldığını da kaydetti. Kendisinin doğrudan olayla bir ilgisinin olmadığını savunan Mehmet Kundakçı, Cumhuriyet Savcılığı'nın davetine uyarak, yarın ifade vermek üzere Ankara Adliyesi'ne gideceğini bildirdi. Bu arada, olayla ilgili soruşturma kapsamında hakkında yakalama kararı çıkarılan MHP İçel Milletvekili Cahit Tekelioğlu'na ise ulaşılamadı. 




</TEXT>
</DOC>
