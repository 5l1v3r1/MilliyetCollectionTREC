<DOC>
<DOCNO> 5371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/dunya/adun.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilen adam’ operasyonu 
</HEADLINE>
<TEXT>

ELF ve Kohl rüşvet skandallarının, Konuşursan Fransa’yı 20 kere batırırım’ diyen kilit ismi Alfred Sirven, kendisini yakalandığı Filipinler’den Paris’e getiren uçağın indiği Frankfurt’ta gözaltına alındı. Çok sayıda politikacının kaderi artık Sirven’in ellerinde 
     MİNE G. KIRIKKANAT Paris 

     Fransa’yı sarsan ELF - Aquitaine rüşvet skandalının kilit ismi ve Helmut Kohl’ün Hıristiyan Demokrat Birlik CDU partisi genel başkanlığından istifa etmesine neden olan "yasadışı siyasal parti finansmanı" skandalının bir numaralı adamı Alfred Sirven, yakalandığı Filipinler’in başkenti Manila’dan Paris’e getirilirken uçağının indiği Frankfurt Havaalanı’nda sürpriz bir şekilde Alman savcılığı tarafından gözaltına alındı. 
     
Fransa rezil oldu’      Bu gelişme Fransa ve Almanya arasındaki ilişkileri gererken, Sirven’in Fransa’ya en erken gelecek hafta içinde teslim edilebileceği belirtildi. Bu durumda Paris, "Bir konuşursan Fransa’yı 20 defa batırabilirim" diyen Sirven’in vereceği önemli bilgiler üzerindeki kontrolünü kaybetmiş oluyor. 
     Fransız yetkilileri, Fransa’ya gönderilen bir tutukluya Almanların el koyması karşısında dün sessiz kaldılar. ELF skandalının sanıklarından eski dış işleri bakanı ve Anayasa mahkemesi başkanı Roland Dumas’nın avukatı, "Almanlar Fransa’yı rezil rüsva etti" dedi. 
     Alman mali polisi ve savcılığı, Frankfurt Havaalanı’nda gözaltına aldıkları Sirven’i, Helmut Kohl hakkında süren "yasadışı yollardan parti finansmanı" davasıyla ilgili olarak sorguluyor. 
     İnterpol aracılığıyla 1996 yılından beri aranan Sirven’i Manila’da Fransız L’Express dergisi muhabirleri buldu. Sirven’in Filipinler’de yaptırdığı beş malikaneyi tespit eden derginin haberi üzerine, Sirven tutuklandı. Sirven’i taşıyan uçak Frankfurt’ta aktarma yapacak ve Paris’ten kendisini almaya giden Fransız uçağına aktarılacaktı. Almanların bu aktarma sırasında Sirven’i tutuklaması, kendisini yıllardır kıstırmaya çalışan iki Fransız kadın yargıç, Eva Joly ve Françoise Vichnievski’yi zor durumda bıraktı. 
     
ELF skandalı Siyaseti besleyen rüşvet ağı      Fransız iki kadın yargıcın ilk kez 1996’da ele aldıkları ELF dosyasının rüşvet ağının, zaman içerisinde Fransa’nın gerek sol, gerek sağ tüm iktidar partilerini beslediği ve beslenenler arasında François Mitterrand’ın oğlundan Chirac’ın adamlarına ve Anayasa Mahkemesi başkanı Roland Dumas’ya kadar 250 siyasetçinin bulunduğu anlaşıldı. Yargıçlar, bu isimlerden ancak ellisini tespit edebildiler. Altı ay hapis yattıktan sonra konuşan Dumas’nın metresi Christine Deviers Joncour’un itiraflarından sonra soruşturma çorap söküğü gibi genişledi. Halen ELF eski genel müdürü, Roland Dumas ve metresinin sanıkları arasında bulunduğu bir dava sürüyor ve tüm sanıklar, suçu Alfred Sirven’in üzerine atıyorlar. Sirven’in tutuklanması, davanın kaderini değiştirecek. 
     
Sirven Kohl’ün başını yakabilir      Kohl’ün partisi CDU’nun yasadışı bağış kabul ettiğini itiraf ederek istifasına yol açan olay ise şöyle gelişmişti Fransa’nın merhum cumhurbaşkanı François Mitterrand, Kohl’ün seçim kampanyasına para sağlamak üzere ELF şirketinin Almanya’da batmak üzere olan Leuma rafinerisini satın almakla Alfred Sirven’i görevlendirmiş ve Leuma rafinerisinin satışı sırasında 256 milyon Franklık bir tutar fazlalığı üzerinden CDU’ya para aktarılmıştı. İşte Alman yargısı, Alfred Sirven’i yabancı bir ülke olan, dolayısile vatana ihanet suçuna girebilecek Fransız yardımıyla ilgili sorguluyor. Sirven konuşursa, Helmut Kohl çok zor durumda kalacak. 
     


 DÜNYA 














</TEXT>
</DOC>
