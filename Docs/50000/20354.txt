<DOC>
<DOCNO> 20354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/son/soneko10.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada 1. seans böyle geçti... 
</HEADLINE>
<TEXT>

     İMKB Ulusal-100 Endeksi, önceki kapanışa göre 253.03 puan kayıpla 1. seansı 12,474.92 puandan tamamladı. Hisse senetleri ortalama yüzde 1.99 oranında değer yitirdi. 
     Telekom ve bankalar yasalarına odaklanan Borsa'da, Telekom yasası üzerindeki tartışmalar keyifleri kaçırdı. 12,492 puan seviyesinde satışlarla açılan seansın ilk çeyreğinde hızla gevşeyen Endeks, en düşük 12,269 puanı gördü. Ardından gelen hızlı tepki alımları ise piyasayı yeniden 12,600 seviyelerine toparladı. İlk bir saatlik bölüm ise 12,502 puanla geçildi. 
     İkinci yarıda düşük işlem hacmiyle yaklaşık 100 puanlık dar bir bantta yatay hareket eden Endeks, seansı da 12,474.92 puandan tamamladı. 
     Kapanışta mali endeks 375.67 puanlık kayıpla 17,708.26 puana, hizmet endeksi 126.38 puanlık kayıpla 7,471.70 puana, sınai endeksi de 154.85 puan kayıpla 9,401.85 puana geriledi. Böylece mali grup hisseler, önceki kapanışa göre ortalama yüzde 2.08, hizmet gurubu hisseler yüzde 1.66, sınai gurubu hisseler de yüzde 1.62 oranında değer yitirdi. 
     1. seansta işlem gören toplam 292 hisse senedinden 136'sı değer yitirdi. 73 hisse senedi değer kazanırken, 83 hissenin fiyatında ise değişiklik olmadı. 
     Seansta 194 trilyon 367 milyar 645 milyon liralık işlem hacmi oluştu. 1. seansta Ak Enerji, Akbank, Sabancı Holding, Garanti Bankası ve Vestel en yoğun işlem gören hisseler oldular. 







</TEXT>
</DOC>
