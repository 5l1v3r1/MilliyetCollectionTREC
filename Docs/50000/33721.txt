<DOC>
<DOCNO> 33721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/siyaset/siy01.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoca’nın malvarlığı newline Saadet’liyi bunalttı 
</HEADLINE>
<TEXT>

Erbakan’ın Boğaz’da yalı alması ve beş yıldızlı otellerde düğün yapması sorularına Hatiboğlu, Hocamıza sorun. Akla gelmedik sorulara gerekli cevapları verdi’ dedi 
     ANKARA Milliyet 

     Saadet Partisi Grup Başkanvekili Yasin Hatipoğlu, Devlet Bakanı Kemal Derviş’i eleştirerek lüks eğlence yerlerini dolduranlardan yakınırken, Necmettin Erbakan’ın kızı için düzenlediği 5 yıldızlı düğün ve yalısı anımsatılınca sıkıştı. 
     Hatipoğlu TBMM’de düzenlediği basın toplantısında Derviş’in Boğaz’da patlatılan havai fişeklere, eğlence yerlerinden çıkanlara bakarak, "Türkiye batmadı, batmaz da" yorumu yapmasını eleştirdi. Hatipoğlu şunları söyledi "Türkiye’nin ekonomisinden sorumlu bir bakanı, nasıl olur da Türkiye’yi sadece eğlence yerlerinden çıkan mirasyedilerden ibaret zanneder. Hani bu bakan halkın içine çıkıyor, halkla birlikte dertleşiyor, onlarla çay içiyordu Bu bakan, Billur Sokak’ta çay içip, tekrar Hilton’daki odasına dönmesin. Tuzluçayır’a, Natoyolu’na giderek oradaki halkla temas etsin." 
     Hatipoğlu bir gazetecinin, "Erbakan ve ailesini de aynı şekilde eleştiriyor musunuz " diye sorması üzerine, "Kaynağı meşru olan malvarlığı ile ilgili değil, malvarlığının hangi yollarla elde edildiği bilinmeyen insanlarla ilgili eleştirilerde bulunduğunu" kaydetti. 
     Erbakan’ın malvarlığı, Boğaz’da yalı alması ve beş yıldızlı otellerde düğün yapması ile ilgili ısrarlı sorular üzerine zorlanan Hatiboğlu, "Şahsi meseleleri sahibinden sormak lazım. Siz o soruları Hocamıza sorun, o size çok uygun cevaplar verir. Kendisine akla gelmedik on binlerce soru soruldu, hepsine de gerekli cevapları verdi" dedi. 
     
Saadet’ten bir istifa daha      ANKARA Milliyet 

     Saadet Partisi SP , kurulmasının üzerinden birkaç gün geçmesine rağmen her gün bir milletvekili kaybetmeye başladı. Kahramanmaraş Milletvekili Avni Doğan'ın dün partiden ayrılmasıyla SP 49'a düştü. 
     Doğan, TBMM'ye dün gönderdiği istifa dilekçesinde, "Gördüğüm lüzum üzerine, üyesi bulunduğum Saadet Partisi'nden istifa ediyorum" dedi. Doğan'ın yakın çevresine, "Şimdilik gelişmeleri izleyeceğini" söylediği öğrenildi. 
     
MECLİS’TE SON DURUM DSP 132 MHP 126 ANAP 87 DYP 80 SP 49 BAĞ 68 BOŞ 8 TOPLAM 550      
Orakoğlu da Tayyip’le beraber      ABDULLAH KARAKUŞ Ankara 

     Yeni parti için ilk transferini, İçişleri Bakanlığı yaptığı dönemdeki uygulamaları ve telekulak skandalı tartışmalarıyla tanınan Meral Akşener'le yapan yenilikçiler şimdi de yanlarına Refahyol döneminde "köstebek" davasıyla gündeme gelen Emniyet Genel Müdürü İstihbarat Dairesi eski Başkanvekili Bülent Orakoğlu'nu da aldı. 
     Erdoğan dün Ankara'ya gelerek partisine yeni transferle ilgili bir çalışma yaptı. Erdoğan'ın bürosuna giden Orakoğlu çıkışta yaptığı açıklamada, Erdoğan ve arkadaşlarının yeni bir söylemle siyaset yaptıklarını kaydetti. Kendisinin de yaklaşık 1 yıldır bu oluşumla ilgilendiğini ifade eden Orakoğlu, "Millete hizmet için bu oluşumun içindeyiz. Görev verilirse yetkili kurullarda yer alırım" dedi. 
     



 SİYASET 
















</TEXT>
</DOC>
