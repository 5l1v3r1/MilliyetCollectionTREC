<DOC>
<DOCNO> 47859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/yazar/sazak.html </URL>
<DATE> 2001/10/20/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Resmi Gazete krizi 
</HEADLINE>
<TEXT>

     Hükümetin Sezer'in referandum baskısından kurtulmak için Resmi Gazete'nin basıldığı Başbakanlık matbaasını ve sorumlu genel müdürü adres göstererek "aradan çekilme" uğraşı yeni bir hukuki tartışma yarattı. 
     Bu durum bizim yazılar nedeniyle meslek yaşamını adliye koridorlarında geçiren Eren Güvener'in konumuna benzedi. Gerçi savcılar, ceza verecekleri zaman sorumlu yazı işleri müdürüyle birlikte makale ya da haberde imzası olan muhabiri, yazar çizeri atlamıyorlar ama sonuçta daha çok çile çeken Güvener oluyor 
     Anayasa örneğinde de gelinen nokta şudur 
     Başbakanlık, Sezer'in ikiye ayırarak gönderdiği Anayasa paketinde AB'ye yönelik olanları yürürlüğe koyarken, milletvekili özlük haklarında referanduma gidilmesini öngören 86'ncı maddeyi Resmi Gazete'de yayımlatmıyor. 
     Ecevit, DSP Grubu'nda yaptığı konuşmada "Bu iş bizi ilgilendirmez, Meclis'le Cumhurbaşkanı arasında bir konudur" diyerek aradan çekilmeye çalışıyor. Böylece zaman kazanılmış olacak, TBMM Başkanı Ömer İzgi Sezer'i ikna edebilirse, yeni bir Anayasa değişikliğiyle referandum krizi aşılacak. 
     Aslında bu kadar dolambaçlı yola gerek yok. 
     TBMM'nin 86'ncı maddeyi Anayasa'ya uygun biçimde düzeltmesi mümkün. Referandum sürecini işleten karar Resmi Gazete'de yayımlanır, o arada milletvekilleriyle ilgili düzenleme adil şekle dönüştürülür ve Meclis'ten çıkıp Cumhurbaşkanı'nca onaylandığı gün "referandum takvimi" durdurulur. 
     Üstelik referandum için hükümetin önünde 120 gün süre bulunuyor ve Anayasa 86 için gösterilecek düzeltme çabası birkaç haftayı almaz. Hükümet buna rağmen anayasal yolu niye riskli görüyor 
     DYP'nin ve muhalefetin, Meclis'te yapacağı manevrayla oylamayı referandum eşiğinde bırakarak hükümeti önce referanduma, ardından da seçime sürükleyeceğinden korkuyorlar. 
     CHP lideri Deniz Baykal da dünkü açıklamasında hükümeti "hukuk ihlali"nden vazgeçmeye çağırırken, "Korkunun ecele faydası yok, halk desteğini kaybetmiş bir hükümet referandumdan kaçacağım diye Anayasa'yı çiğneyemez. Cumhurbaşkanı'nın kararını Resmi Gazete'de yayımlatmamak darbedir. Suçtur. Geçmişte Özal da bu yollara başvuruyordu. Herkes aklını başına alsın. Bunların temelinde seçim korkusu var ama yapmayın" diye uyarma gereği duydu. 
     Baykal, YSK Başkanı'nı da "kararsızlığı" nedeniyle eleştiriyordu. 
     Peki Başbakanlık Sezer'in referandum kararını yayımlamazsa ne olacak 
     Çankaya'nın "korsan baskı" yapacak hali olmadığına göre Anayasa kitapçığı gibi bu defa da Resmi Gazete'nin havada uçtuğu günleri görmeyelim. 
     Eskiden Rüzgarlı'da basılan gazeteler Ulus'ta, Kızılay'da sıcağı sıcağına çocuklar tarafından satılırdı 
     Yazıyor... Yazıyor. 
     Resmi Gazete'nin basıldığını yazıyor 
     
     







Taliban ve İslamcılar 


Şarbona dur 


İzgi'nin önerisi 


AB yolunda 'sahici' sorun Kıbrıs patlarsa 


Ara istasyon 


Araftakiler 


YÖK'ün inadını kim kıracak 


Görevimiz tehlike 


Türkiye’yi Dobu istilasından kurtaralım 


Bir teminat öyküsü 


Oradan, buradan, şuradan... 


Resmi Gazete krizi 


Vekil maaşı anayasaya girmiş ülke var mı 


Hata uygulayıcılarda 2 


Usame bin Ladin ve bizim meslek 


Şarbon 


</TEXT>
</DOC>
