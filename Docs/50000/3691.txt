<DOC>
<DOCNO> 3691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/yazar/tamer.html </URL>
<DATE> 2001/01/24/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Çankaya davetinden gecikmiş notlar 2 
</HEADLINE>
<TEXT>

     İyi ki varsınız Cumhurbaşkanım. 
     İyi ki başımızdasınız da Vural Savaş yeniden seçilememiş. 
     O ne moral bozucu geceydi öyle... Ceviz Kabuğu'nda dinleyinceye kadar farkında değilmişim ben meğer Savaş'ın benliğini sarmış savaş psikolojisini Ekran önünde nefesim daralıyor zannettim... 
     Savaş küçük bir parantezdi. Dönelim Çankaya Köşkü'ndeki yeni yıl resepsiyonuna... 
     Daha önce de yazıldı. Resepsiyona damgasını vuran 2 konu vardı 
     1 - Yolsuzluklar genel ve Beyaz Enerji Operasyonu özel 
     2 - Asker - sivil ilişkileri 
     Başbakanlık müfettişleri, tam da o gün Enerji Bakanı Cumhur Ersümer ve selefi Ziya Aktaş hakkında, devletin çıkarlarını gözardı ettikleri gerekçesiyle suç duyurusunda bulunulmasını istemişlerdi. 
     
     Ersümer mi, Gürel mi 
     - Bakan istifa edecek mi 
     Resepsiyonda karşılaşanların birbirlerine ilk sordukları sorulardan biri buydu. Ancak küçük gruplu sohbetlerin bazılarında, istifa edecek bakan karışıveriyordu. Soran Ersümer'i kastederken, cevap veren pekala Şükrü Sina Gürel zannetmiş olabiliyordu. 
     Zira aynı gün gazetemizin manşeti "Aşık bakan evden kaçtı" diye çıkmış, öğle saatlerinde Gürel "benim" diyerek aşkına sahip çıkmıştı. Ecevit'lerin bu olaya ilişkin tavrının ne olacağı ise o saatlerde merakla bekleniyordu. 
     Aslında Ecevit'ler de merakla bekleniyorlardı. Çünkü aynı gün Liderler Zirvesi vardı. MHP'li bakanlar ve milletvekilleri, Devlet Bahçeli'nin Liderler Zirvesi'nden sonra gecikerek de olsa mutlaka geleceğini söylüyorlardı. Zaten gözleri de kapıdaydı. ANAP'lılarla pek konuşmadığım için Mesut Yılmaz'la ilgili ne tür beklentileri olduğunu bilemiyorum. Ecevit'in ise yorgun olacağı için resepsiyona katılmayacağı sanılıyordu. 
     
     Bahçeli bekleniyordu Ecevit geldi 
     Oysa tam tersi oldu. Ecevit'ler en zarif halleriyle resepsiyona katılıp üstelik de dileyenin rahatça sohbet edebileceği kadar kalırken, MHP'lilerin gözleri yollarda kaldı. Bahçeli'nin AB ve Kürtçe ile ilgili kritik liderler zirvesinin ardından MHP merkezine giderek çalıştığı öğrenildi. O günlerde askerlere sert çıkışlar yapan Mesut Yılmaz ise "yorgun olduğu için" Zirve'den doğru evine gitmeyi tercih etmişti. Ertesi gün gazetemizde "Yılmaz, askeri harcamalara denetim isteyen ilk siyasi lider oldu" diye okuduk. 
     Radikal Yazarı Perihan Mağden'le resepsiyonda yollarımız bakın nasıl ayrıldı Bir baktık ki Yargıtay Başkanı Sami Selçuk ile MİT Müsteşarı Şenkal Atasagun sohbet ediyorlar. Perihan Mağden Selçuk'la merhabalaşmak istedi, ben ise Atasagun'la tanışayım dedim. Meğer kendisi basından uzak durmaya pek özen gösterirmiş. Dolayısıyla sadece el sıkışabildim. Kendimi takdim ettiğim anda sohbetimiz de başlamadan bitmiş oldu. 
     Baktım ki Perihan Mağden Sami Selçuk'la sohbete devam ediyor, ben de ilk karşıma çıkan Sağlık Bakanı Osman Durmuş'un elini sıktım. Durmuş yanında duran eski İçişleri Bakanı Meral Akşener'e "Bakın gazeteci arıyordunuz, buyurun konuşun" dedi. Akşener gayet nazik elimi sıktı, yazılarımı sürekli takip ettiğini söyledi. Ancak aradığı gazetecinin ben değilmişim ki Çiller'in başbakanlığı döneminde yazdıklarım nedeniyle zaten olamazdım lafı hiç uzatmadı. Ben de kendimi bir başka grupla sohbet ederken buldum. 
     
     Nükleerde alınan komisyon iade mi 
     Konu nükleer santral ihalesindeki rüşvet iddialarıydı. Hani Mesut Yılmaz nükleer ihalenin iptal edildiği gün TBMM'de 3 firmaya da 30'ar milyon dolar tazminat ödenmesini istemişti ya... Kimine göre bu paraların bir bölümü firmalara ödenmişti. Bu haber beni pek heyecanlandırdı. Ancak biraz kurcalayınca anladım ki, firmalara geri ödemenin TEAŞ, Hazine ya da devletin bir başka resmi kurumundan yapılması söz konusu olamaz. Anlayacağınız olsa olsa komisyonu alan kişi ya da kişiler, ihale suya düşünce tıpış tıpış tamamını ya da bir bölümünü iade etmek durumunda kalmışlar. Tahminler bu yönde. Tabii eğer doğruysa... 
     
     Yolsuzluklar ve demokrasi 
     Bu arada Cumhurbaşkanımız Ahmet Necdet Sezer ve eşi de salona gelmişlerdi ve hukukçu arkadaşlarıyla sohbet ediyorlardı. Biz araya girdiğimizde sanki 3 dakika önceki geri ödenen komisyonları duymuş gibi "Birinci meselemiz yolsuzlukları önlemektir. Hepimiz elbirliğiyle bunun için çalışacağız. Yolsuzlukları alt edemezsek, demokrasiyi de yaşatamayız" dedi. Benim gözlerim parladı. "Yazabilir miyim bu söylediklerinizi " diye izin istedim. O kadar içten bir şekilde "Aman ne olur yazmayın" dedi ki... 
     Zaten onun için gecikti benim Çankaya notları. İşte itiraf ettim. Kendisine bir saygısızlık etmemek için, başka meslektaşlarım yazacak mı, gazetelerde haber olarak çıksa da köşe yazılarında yer alacak mı diye ince eleyip sık dokudum. 
     
Ve Nehrozoğlu...      Ve Cumhurbaşkanlığı Genel Sekreteri Kemal Nehrozoğlu... Cumhurbaşkanımız, kendisi gibi yalın, dürüst, birikimli, ilkeli, biraz mahcup, devletin heybetini değil de insanın sıcaklığını size hemen yansıtıveren Nehrozoğlu'nu sağ kolu olarak seçmekle ne kadar isabet etmiş. Resepsiyonda eşiyle de kendisiyle de sohbet ettik. Davetten ayrılırken ise Nehrozoğlu ve eşi, Sezer'lerin davetin başında durdukları yerin tam karşısında durmuşlar, ev sahibi olarak elimizi sıkarak bize güle güle diyorlardı. 
     
     





Anayasal yargı 


Ciddi olalım... 


İş ve rüşvet 


Ot yiyip ot içiyor 


Siyaset sahnesinde belirsizlik... Ya da çıkmaz mı .. 


Masum sorular 


AA geleneği 


Türkiye seyirci midir 


Sezer üniversite 


Olanları anlamak güç 


Ne yapma ma lı .. 


Özde değil, sözde protesto 


Altınok, tavuğun hesabına çözüm bulamadı... 


Anayasa Mahkemesi, kelepçe ve AA 


Seçim sinyali 


Nasıl yerdiniz 


Çankaya davetinden gecikmiş notlar 2 


İki yanlış yapılmış 


Hindistan yolunda 


"Reel ekonomi" rezil durumda 


Neden Ersümer feda edilmiyor Çünkü 


</TEXT>
</DOC>
