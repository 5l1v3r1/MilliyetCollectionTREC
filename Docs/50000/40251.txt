<DOC>
<DOCNO> 40251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/son/sondun06.html </URL>
<DATE> 2001/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Irkçı dehşet hortladı... Siyah kadının göğsüne "KKK" kazıdılar 
</HEADLINE>
<TEXT>

     ABD'de iki beyaz erkek, siyah bir kadının göğsüne, ırkçı Ku Klux Klan örgütünün başharflerini kazıdı. 
     Adı açıklanmayan 32 yaşındaki kadın, kendisini kaçıran iki kişinin göğsüne ''KKK'' harflerini kazımalarından sonra ağır yaralı olarak hastaneye kaldırıldı. Kadının kafasına ağır bir cisimle vurulduğu, vücudunda yaralar olduğu belirtildi. 
     Polis, kadının ifadelerinden yola çıkarak, söz konusu iki kişiyi bulmak için geniş çaplı bir arama başlattı. Kadın, Texarkana gazetesine yaptığı açıklamada, Çarşamba akşamı evine yürürken, kendisine yaklaşan bir kamyonetteki iki kişi tarafından kaçırıldığını söyledi. Kadın, kendisine ırkçı sözler söyleyen bu kişilerin, başlarında beyaz kukuletalar bulunduğunu belirtti. Kendisinin koşmaya başladığını, ancak bu kişilere yakalandığını bildiren kadın, kafasına bir cisim vurularak zorla araca bindirildiğini, bundan sonrasını hatırlamadığını söyledi. Siyah kadın, bütün gece bilmediği bir bölgede tutulduktan sonra, kamyonetle bir yerde bırakıldığını anlattı. 
     







</TEXT>
</DOC>
