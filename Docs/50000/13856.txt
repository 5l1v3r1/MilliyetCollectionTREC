<DOC>
<DOCNO> 13856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/ekonomi/eko04.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 12 yükseldi 
</HEADLINE>
<TEXT>

     Geçen hafta salı gününden beri düşüş yönünde hareket eden borsa endeksi dün yüzde 12.05 değer kazanarak günü 8.022 puandan kapattı. 
     Devlet Bakanı Kemal Derviş'in dün yaptığı açıklamalar, önceki gün Fazilet Partisi'nin yasaların çıkması için hükümete destek vereceğini bildirilmesi ve Mlli Güvenlik Kurulu MGK tarafından yapılan ara rejim tartışmalarının gereksiz olduğu yönündeki açıklamaların etkisiyle yaşanan yüzde 12.05'lik çıkış, borsanın çift seanstaki en büyük yedinci yükselişi oldu. 
     Ancak haftanın son günündeki yükseliş, endeksin hafta boyunca yaşadığı kayıpları telafi edemedi. Endeks bu hafta yüzde 4.1 değer kaybetti. Günlerdir düşük seyreden işlem hacmi de dün artarak 328.9 trilyon oldu. 
     
Dolarda son dakika operasyonu      Bilançolarını dolar bazında yüksek göstermek isteyen bankaların Merkez Bankası’nın kurlarını belirleyeceği saate yakın 850 - 935 bin liradan alış, 946 - 950 binden satış kotasyonu girmeleri dolar fiyatını aşağıya çekti. 
     Piyasalar, Merkez’in dün de 150 milyon dolarlık bir ihale açacağı duyurusuyla güne başladı. İhalede ortalama fiyat 1 milyon 98 bin 368 lira oldu. Gün içinde 1 milyon 100 bine kadar çıkan dolar fiyatları düşük kotasyon açıklanarak saat 15.00 - 15.30 arasında bankalarca aşağıya çekildi. Bunun nedeninin Merkez Bankası’nın saat 15.00 itibarıyla açıkladığı dolar kurunu düşürmek olduğu iddia edildi. Kuru düşürme çabalarının arkasında ise mart bilançolarındaki rakamları yüksek gösterme amacı olduğu belirtildi. Bu işlemlerin ardından Merkez, dün dolar kurunu 35 bin lira düşürerek 1 milyon 20 bin - 1 milyon 25 bin liraya çekti. 
     


 EKONOMİ 


















</TEXT>
</DOC>
