<DOC>
<DOCNO> 12782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/ekonomi/eko02.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü borsacı Asil Onay tutuklandı 
</HEADLINE>
<TEXT>

     Reşit ÇAĞLIYANGİL İZMİR, DHA 

     KARON Menkul Kıymetler Yönetim Kurulu Başkanı Mehmet Asil Onay ile kızkardeşi Meryem Işıl Onay ve iki çalışanı, MD-BO şirketin İzmir Şubesi nde, bazı müşterilerinin hisse senetleriyle oynayıp, elde edilen karı paravan hesaplara aktardıkları iddiasıyla gözaltına alındı. Mahkemeye çıkartılan ünlü borsacı Onay ve diğer üç kişi, 'dolandırıcılık' ve 'resmi evrakta sehtecilik' suçlarından tutuklandı. 
     Bir süre önce Savcılığa başvuran ev hanımı Zuhal Yazar, Karon Menkul Kıymetler İzmir Şubesi ndeki hesabının bilgisi dışında kullanıldığını, trilyonlarca liralık alım satım yapılmasına rağmen zarar gösterildiğini öne sürdü. Savcılığın talimatı ile harekete geçen Kaçakçılık ve Organize Suçlar Şubesi Mali Büro ekipleri, mahkeme kararıyla Alsancak taki Karon Menkul Kıymetler İzmir Şubesi ni bastı. Seans işlem defterlerine, ses kayıt bantlarına, gerçekdışı işlemleri gösteren bilgisayar hesap çıktılarına ve tüm müşterilere ait bilgilerin kaydedildiği bilgisayar işlem kasasına elkonuldu. Operasyonda Karon un Yönetim Kurulu Üyesi Meryem Işıl Onay 38 , İzmir Şube Müdürü İsmail Bakıcı 27 , hesap sahipleriyle telefonla işlem yapan Dealar Orçun Nepton 24 , Yatırım Uzmanı Evren Erden 32 ve muhasebeci Mustafa Akgün 49 gözaltına alındı. Bu arada soruşturmayı öğrenip İzmir e gelen Yönetim Kurulu Başkanı Mehmet Asil Onay da, usulsüz işlemlerden haberdar olduğu iddiasıyla gözaltına alınıp, Mali Büro ya getirildi. 
     İMKB Denetim üyesi ve aynı zamanda tıp doktoru olan Mehmet Asil Onay, kızkardeşi Meryem Işıl Onay ve Mustafa Akgün 'susma hakkı'nı kullanarak poliste ifade vermedi. Karon İzmir Şube Müdürü İsmail Bakıcı ise ifadesinde suçunu itiraf ederek, yapılanlardan Meryem Işıl Onay ın haberi olduğunu belirtip, ''Karlı satışlar olduğu zaman müşterinin hesabına değil, Meryem Işıl hanımın verdiği hesaplara aktarırdık'' dediği öğrenildi. İsmail Bakıcı yine bir müşterinin hesabında 27 milyar lira açık olduğunu bildirdiği Mehmet Asil Onay ın ''Hallederiz'' dediğini öne sürdü. 
     Bu arada olayla ilgili olarak Sermaye Piyasası Kurulu Uzmanları İzmir Mali Polis e gelerek soruşturmaya katıldı. Soruşturmanın Karon un çeşitli illerdeki şubelerine de sıçrayabileceği önesürüldü. 
     Öte yandan, Karon Menkul kıymetler İzmir Şubesi yle ilgili daha önce İzmir 3. Ticaret Mahkemesi nde dava açıldığı belirtildi. Polisin aldığı ifadelerde bu davayla ilgili atanan bilirkişiye belgelerin tahrif edilerek ve eksik verildiği kaydedildi. 
     


 EKONOMİ 
















</TEXT>
</DOC>
