<DOC>
<DOCNO> 44914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/son/sonspo15.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturya basını, İsrail'e gitmeyen oyunculara farklı tepkiler gösterdi 
</HEADLINE>
<TEXT>

     Avusturya basını, 2002 Dünya Kupası eleme grubu maçı için milli takımla birlikte İsrail'e gitmeyi rededen 9 futbolcuya değişik tepkiler gösterdi. 
     Gazetelerin bazıları, olayı daha kesin eleştirirken, bazıları daha yumuşak bir biçimde verdi. 
     Avusturya'nın popüler gazetelerinden Kronen Zeitung, ön sayfadan birinci sırada girdiği ve ''Avusturyalıların yüzde 72'si takımda'' başlığıyla verdiği haberde, 7. grupta yer alan milli takımdan bir grup futbolcunun İsrail'deki terör eylemleri nedeniyle can güvenliklerinin olmadığını ileri sürerek, bu ülkeye gitmeyeceklerini bildirdi. 
     Kronen gazetesi, spor sayfasında olayı ''Cesur futbolcular... ve yalnız korkaklar '' başlığıyla duyurdu. 
     Der Standard gazetesi de olayı eleştirerek, ''İsrail'e bazı fubolcular giderken neden diğerleri gidemiyor '' dedi. 
     Salzburger Nachrihcten'den Othmar Behr de terör bölgesine gitmek istemeyen bu futbolcuların kariyerlerini riske attığını yazdı. 
     23 kişilik milli takıma çağrılan Wolfsburg'tan Dietmar Kühbauer, 
     Tirol'dan Robert Ibertsberger, Alfred Hörtnagl, Roland Kirchler, Walter Kogler, Sturm Graz'dan Günther Neukirchner, Austria Wien'den Martin Hiden, Christian Mayrleb ve Edi Glieder, İsrail'e gitmeyeceklerini belirterek kampa katılmamışlardı. 
     Bilindiği gibi Türkiye, Dünya Kupası finallerine gidebilme şansını yakalayabilmek için İsrail-Avusturya maçının galibiyle play-off maçı yapacak. 
     






</TEXT>
</DOC>
