<DOC>
<DOCNO> 22731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/yasam/yas03.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Öldüren kaçamak 
</HEADLINE>
<TEXT>

İETT şoförünün, iki yıldır birlikte olduğu evli sevgilisiyle ormanda yaptığı kaçamak, kalp kriziyle sonuçlandı 
     DİNÇER ŞEREF İstanbul 

     Sarıyer’de İETT şoförü Mustafa Özbaş’ın 44 iki yıldır birlikte olduğu evli ve 2 çocuklu sevgilisiyle ormanlık alanda yapmak istediği kaçamak ölümle bitti. Kalp krizi geçiren iki çocuk babası Özbaş hayatını kaybetti. 
     Mustafa Özbaş, dün öğle saatlerinde Ayazağa’daki evinden "Mesaiye gidiyorum" diye ayrıldı. Ancak İETT garajı yerine bir süredir beraber olduğu Hanife Topal 40 ile buluşacakları noktaya gitti. Ayaküstü sohbet eden çift daha sonra Hacıosman Bayırı mevkiindeki ormanlık araziye yöneldi. İddiaya göre Mustafa Özbaş ilişkiye gireceği sırada aşırı heyecandan fenalaştı. Panik içinde yola fırlayan Hanife Topal, bir taksiyi durdurarak Özbaş’ı Özel Levent Hastanesi’ne götürdü. Kalp krizi geçiren Özbaş’ın yolda hayatını kaybettiği ortaya çıktı. Eşinin ölüm haberini alan Mürşide Özbaş da hastaneye koştu. İki çocuk annesi kadın, sinir krizi geçirdi. 
     
     Viagra iddiası 
     Arkadaşları Özbaş’ın ilişkisini doğrulayarak, zaman zaman buluştuklarını belirtti. Özbaş’ın son buluşmasında bir arkadaşından Viagra aldığı, bu nedenle kalp krizi geçirmiş olabileceği de iddia edildi. 
     



 YAŞAM 


























</TEXT>
</DOC>
