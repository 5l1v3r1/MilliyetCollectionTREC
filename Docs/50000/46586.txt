<DOC>
<DOCNO> 46586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/ekonomi/eko01.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fakiri unutma, vergiyi hafiflet 
</HEADLINE>
<TEXT>

Cumhurbaşkanı Sezer, bakanlardan, vergi yükünün hafifletilmesini, devletin küçültülmesini, üretim, istihdam ve dar gelirlilerin desteklenmesini istedi 
     ELÇİN ERGÜN Ankara 

     Cumhurbaşkanı Ahmet Necdet Sezer, devletin küçültülmesi girişimine destek verdi. Devlet Bakanı Kemal Derviş, Maliye Bakanı Sümer Oral, devlet bakanları Yılmaz Karakoyunlu, Tunca Toskay ve Hazine Müsteşarı Faik Öztrak, Köşk’te Sezer’e ekonomi brifingi verdi. 
     Sezer, bakanlara, "Kamu kaynaklarını etkin kullanın. Tasarruf yapın. Ekonomide ve piyasalarda güveni sağlayın. Bu halk açısından önemli, reel sektör de zor bir dönemden geçiyor. Onların sorunlarına da kulak verin" dedi. Devletin küçültülmesine yönelik önlemleri olumlu bulan Sezer, üretim, istihdam ve dar gelirlilerin desteklenmesi gerektiğini söyledi. 
     
     Bakanlara ekonomi dersi 
     Sezer, ekonomi ile ilgili dosyalardan yararlanarak, ihracat ve ithalatla ilgili ayrıntılı bilgiler verip bakanlara alanlarıyla ilgili önerilerde bulundu. 
     Maliye Bakanı Oral’a vergi yükünün hafifletilmesi telkininde bulunan Sezer, Toskay’a ise ihracat finansmanının desteklenmesi gerektiğini söyledi. Sezer, Karakoyunlu’ya da özelleştirme yasasının çıkarılması gerektiğini belirtti. 
     



 EKONOMİ 






















</TEXT>
</DOC>
