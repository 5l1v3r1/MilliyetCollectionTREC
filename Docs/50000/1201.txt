<DOC>
<DOCNO> 1201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/son/sondun14.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Portekiz Balkanlar'da görev yapan 10 bin asker ve sivili sağlık taramasından geçiriyor 
</HEADLINE>
<TEXT>

     Portekiz, 1996'dan beri Balkanlar'da görev yapan 10 bin asker ve sivili sağlık kontrolünden geçirmeye başladı. 
     Savunma Bakanlığı, sağlık kontrolleri için 7 ordu hastanesini görevlendirdi. NATO'nun Balkanlar'da kullandığı silahlarla temasta bulunmuş kişilere gönüllü yapılan testlerin ne zaman sonuçlanacağı belirtilmedi. 
     Savunma Bakanlığı Sözcüsü Fernando Costa, askerlerin kan ve idrar örneklerinin inceleneceğini söyledi. 
     Bu arada bir Portekizli uzman ekibi, radyasyon seviyesini saptamak için toprak ve su örnekleri almak üzere Kosova'ya gitti. 
     Başbakan Antonio Gutteres, kendi testlerine dayanarak kendilerinin elde ettikleri bilgiye sahip olmak istediklerini, gerçeği bulmanın en garantili yolunun bu olduğunu söyledi. Portekiz'un halen Kosova'da 300 askeri bulunuyor. Hükümet, şu anda bu askerleri çekme planının olmadığını bildirdi. NATO'nun Bosna ve Kosova'daki operasyonlarında zayıflatılmış uranyumlu silah ve bombalar kullanılması ve bölgeye gönderilen askerlerde kanser başta olmak üzere radyasyona bağlı şikayetlerden ölümlerin meydana geldiğinin ortaya atılmasıyla, Avrupa ülkelerinde ''Balkan Sendromu'' tartışmaları başlamıştı. 




</TEXT>
</DOC>
