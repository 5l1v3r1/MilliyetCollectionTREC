<DOC>
<DOCNO> 41856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/guncel/gun00.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ladin’in tam 53 kardeşi var 
</HEADLINE>
<TEXT>

ABD'deki saldırılarda şüphelerin odağı olan Usame bin Ladin, 11 milyar dolarlık mirasa kondu. Cömertliği, karizması ve cesaretiyle efsaneleşti 
     1957’de 54 çocuklu bir babanın oğlu olarak doğan Usame bin Ladin’in kökü Güney Yemen’de Hadramut’a kadar uzanıyor. Babası Muhammed 1930’da geldiği Suudi Arabistan’da hızla yükseldi ve zamanla Ortadoğu’nun en büyük müteahhitlerinden biri oldu. 1968’de kaza sonucu öldüğünde mirası 11 milyar dolardı. Oğulları hep Suud prensleriyle birlikte büyümüş ve okumuştu. 
     Genç yaşta Müslüman Kardeşler teşkilatının fikirlerinden etkilenen Usame bin Ladin, 1979 Aralık ayında, arkadaşı, Suudi Gizli Servisi şefi Prens Turki bin Faysal tarafından Pakistan Peşaver’e yollandı. Buradaki kamplarda, başta Arap ülkeleri olmak üzere dünyanın dört bir tarafındaki İslamcı gençler birer profesyonel savaşçıya çevriliyordu. Beş ülkenin birlikte üstlendiği bu projenin sorumluluğu Pakistan Gizli Servisi ISI’deydi, yürütücüsüyse Filistin asıllı Abdullah Azzam’dı. Azzam’a asistanlık yapan Usame bin Ladin, bizzat savaştı, hatta Celalabad yakınlarında yaralandı. 1986’da kendi kamplarını kurdu. Serveti, cömertliği, sade yaşantısı, karizması, savaştaki cesareti nedeniyle efsaneleşti. 
     
Suudi rejimini ürktüttü      Kurumsallaşmasının temelini 1988’e doğru gönüllüler hakkında bilgileri içeren bir veri tabanı kurarak attı. Bu bilgisayar kayıtlarından hareketle El Kayda’ adlı bir yapılanma ortaya çıktı. Suud rejimi, cihadı her yere yaymak isteyen bu kişiden korkmaya başladı ve 1989’da pasaportuna el konuldu. 
     Haziran 1990’da Saddam, Kuveyt’e girince Usame bin Ladin, Suudi sınırlarının korunması görevinin kendisi ve tabanına verilmesini istedi. Kral Fahd, Amerikan askerlerini çağırınca çok öfkelendi önce Pakistan’a, ardından Afganistan ve nihayet Sudan’a gitti. Artık Pakistan’da istenmeyen ve kendilerine yer arayan binlerce cihadcı’yı Sudan ve Yemen’e yerleştirdi, onlara birçok ülkede iş buldu. 
     ABD’ye karşı ilk cepheyi Somali’de açan ve 1994’te Suud vatandaşlığından çıkarılan Usame bin Ladin, uzun bir süredir, iktidarı almalarına epey yardımcı olduğu Taliban’ın himayesinde Afganistan’da yaşıyor. ABD’nin, yakalanması için 5 milyon dolar ödül koyduğu Usame bin Ladin, hiçbir eylemi açıkça üstlenmiş değil, ama hiçbirini kınamış da değil. Zaten Usame bin Ladin’in adı, yapılandan çok, yapılacağı iddia edilen eylemlerle anılıyor. 
     
Saldırı benim işim değil, ABD’lilerin işi      DIŞ HABERLER SERVİSİ 

     A fganistan'da üslenen Suudi terörist Usame Bin Ladin, ABD'deki saldırılarla ilgisi olmadığını söyledi. Pakistan'da yayımlanan Habrain gazetesine göre, Bin Ladin, Taliban'a yakın kaynaklara, "Terörist eylem bazı Amerikalı grupların işi. Benim bu saldırılarla bir ilgim yok" dedi. Abu Dabi televizyonunun İslamabad'daki büro şefi Filistinli Cemal İsmail'in verdiği bilgilere göre de, Bin Ladin haberleri duyduğunda bu işi yapanlara teşekkür edip onları kutladı. 
     
     Taliban iade edebilir 
     ABD'deki yıkımı Allah'ın cezası olarak değerlendiren Bin Ladin'in "ABD, tüm dünyayı güçle kontrol etmeye çalıştığı için Allah'ın gazabını üzerine çekti" dediği ileri sürüldü. Öte yandan Taliban'ın İslamabad'daki Büyükelçisi Abdülselim Zaif, ABD'deki saldırıların ardından, başlıca sorumlular arasında gösterilen Ladin'in suçlu bulunması durumunda ABD'ye iadesi olasılığını inceleyeceklerini açıkladı. 
     
Hedefteki adam Usame bin Ladin      ABD’de hızla ilerleyen soruşturma, kuşkuların Suudi kökenli milyarder bir işadamıyken terör liderliğine soyunan ve "El Kaide" adlı örgütü yöneten Usame Bin Ladin üzerinde yoğunlaşması sonucunu veriyor. 
     FBI’ın hava korsanı olabileceğini tespit ettiği isimler arasında, Bin Ladin’le ilişkili olduğu önceden bilinen bir kişinin de bulunduğu, ayrıca eylemler sonrası Bin Ladin’in adamları arasında gerçekleşen "tebrik" telefonlarının ABD istihbaratınca dinlendiği belirtiliyor. 
     Bin Ladin’in Irak istihbaratıyla işbirliği içinde hareket ettiği ve Hizbullah Örgütü’yle de dirsek temasında olduğu bilgisi, ABD’nin Ortadoğu’da başka hedefleri de vurmayı gündeme alabileceğini düşündürüyor. ABD yetkilileri, Bin Ladin’in Washington tarafından "savaş hedefi" seçilmesi durumunda, kendisine barınak sağlayan Taliban yönetiminin de "hedef" sayılacağını ifade ediyorlar. 
     
     BM K bil’i terk ediyor 
     Taliban yöneticileri, ABD'deki saldırılardan kendilerinin ve bin Ladin'in sorumlu olmadığını söylerken, BM Afganistan'daki 80 uluslararası yardım görevlisini çekmeye başladı. "Yeni ortaya çıkan uluslararası koşullar nedeniyle Afganistan'daki görevlileri geçici olarak çekiyoruz" açıklamasını yapan BM, 80 görevlinin Pakistan'ın başkentine götürüleceğini söyledi. 
     



 GÜNCEL 























</TEXT>
</DOC>
