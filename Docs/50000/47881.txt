<DOC>
<DOCNO> 47881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/son/sondun17.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanın sevgilisine hediyesi polisi alarma geçirdi 
</HEADLINE>
<TEXT>

     Alman Der Spiegel dergisi, Savunma Bakanı Rudolf Scharping'in bir süre önce, sevgilisi Kristina Pilati- Borggreve'nin özel adresine ısmarladığı şarap kutusunun, Frankfurt polisinde bomba alarmı verilmesine neden olduğunu yazdı. 
     Derginin haberinde, Pilati-Borggreve'nin, evine gelen 30x30 santimlik kutu nedeniyle polise haber verdiği, bunun üzerine Frankfurt polisinin de bomba alarmı vererek, harekete geçtiği belirtildi. 
     Bomba uzmanlarının, kutuyu büyük bir itinayla açarak, içinde 6 şişe kırmızı şarap buldukları kaydedilen haberde, Savunma Bakanı Scharping'in daha sonra, bir yerde içtiği kırmızı şarabı çok beğenerek, sevgilisinin özel adresine 1 kutu şarap ısmarladığını hatırladığı ifade edildi. 
     






</TEXT>
</DOC>
