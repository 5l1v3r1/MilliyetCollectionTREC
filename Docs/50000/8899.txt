<DOC>
<DOCNO> 8899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/son/sontur02.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
D-8 zirvesi başladı 
</HEADLINE>
<TEXT>

     Gelişmekte Olan Ülkeler Ekonomik İşbirliği Grubu'nun D-8 üçüncü devlet ve hükümet başkanları zirvesi, Kahire'de başladı. 
     D-8 zirvesinin açılış konuşması, dönem başkanlığını Mısır'a devredecek Bangladeş'in Başbakanı Şeyh Hasina tarafından yapıldı. Hasina, konuşmasında, dünyanın pek çok yerinde savaşların ve çatışmaların sona ermesine rağmen, yoksullukların devam ettiğini söyledi. Bangladeş Başbakanı, ekonomik ve siyasi alanda, gelişmekte olan ülkeler aleyhine bir durum olduğuna dikkati çekerek, ''bu durumu ortadan kaldırmak için çaba sarf etmeliyiz'' diye konuştu. 
     Öte yandan Cumhurbaşkanı Ahmet Necdet Sezer, D-8 zirvesi için bulunduğu Kahire'de Mısır Cumhurbaşkanı Hüsnü Mübarek ile biraraya geldi. Sezer ve Mübarek'in, zirve başlangıcından önce, sabah saatlerinde yaptığı görüşme hakkında basına açıklama yapılmadı. 




</TEXT>
</DOC>
