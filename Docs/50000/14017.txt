<DOC>
<DOCNO> 14017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/magazin/amag.html </URL>
<DATE> 2001/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan, Cortes’i kıskandı newline mı acaba 
</HEADLINE>
<TEXT>

İspanyol dansçının sanatını yorumlayan Tarkan, "Cortes çok fazla şişirilmiş, hiç beğenmedim" diyerek, gösteriden erken ayrıldı 
     RAŞİT ALTUN-UĞUR SOYSAL 

     Yeni kasetinin promosyonu için 2 ay Türkiye’de kalacak olan megastar Tarkan, önceki gece ünlü İspanyol dansçı Joaquin Cortes’in Mydonose Showland’deki gösterisini izledi. Gösteri bitmeden salondan ayrılan Tarkan, "Cortes fazla şişirilmiş, hiç beğenmedim" dedi. Tarkan’ın beğenmediği gösteriye iş, sanat ve sosyete dünyasının ünlü isimleri ise büyük ilgi gösterdi. 
     
     İlgi gösteriyi geciktirdi 
     Cem-Ümit Boyner, Halis-Alev Komili, Özlem-Nur Taşkent, Güler Sabancı, Serdar Bilgili, Yılmaz Erdoğan, Meltem Cumbul ve Nükhet Duru’nun izlediği Cortes, yoğun kalabalık nedeniyle gösterisine 15 dakika geç başladı. Cortes, Flamenko ile çağdaş dansı buluşturduğu Soul isimli gösterisiyle izleyenlerden büyük alkış topladı. Bilet fiyatları 15 ile 29 milyon arasında değişen gösteride, bütün dansçılar Georgio Armani imzası taşıyan kostüm giydi. 
     


 MAGAZİN 












</TEXT>
</DOC>
