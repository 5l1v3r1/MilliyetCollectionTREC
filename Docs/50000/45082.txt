<DOC>
<DOCNO> 45082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/son/soneko17.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Salomon Smith Barney ''Türkiye 2002 için ilave mali yardım alabilir'' 
</HEADLINE>
<TEXT>

     Uluslararası yatırım danışmanlık firması Schroder Salomon Smith Barney SSSB , Türkiye'nin 2002 mali yılı için, resmi ilave mali yardım IMF ve Dünya Bankası'ndan alabileceğini belirtti. 
     SSSB tarafından yapılan yorumda, Devlet Bakanı Kemal Derviş'in, 2002 ekonomik büyüklükleri çerçevesinde Washington'daki görüşmelerini sürdürdüğü hatırlatılarken, Dünya Bankası Başkanı James Wolfensohn'un, ABD'deki terörist saldırıların Türkiye ve Arjantin ekonomisine yapacağı olumsuz etkilerinin giderilmesi gerektiğini vurguladığı kaydedildi. 
     Değerlendirmede, ABD Kongresi'nden bir heyetin de, Türkiye'yi ziyaret ederek destek verici sözler sarfettiği hatırlatılırken, gelişmeler ışığında, Türkiye'nin gelecek yıl için ilave bir mali yardım alması ihtimalinin bulunduğu ifade edildi. 
     Değerlendirmede, dün açıklanan fiyat artışlarının, enflasyondaki artışa rağmen durgunluğun devam ettiğini gösterdiği, fakat bunlara rağmen faiz oranlarının yükseltilmesi ihtimalinin bulunmadığı, buna karşılık oranların kısa sürede düşürülmesi imkanının da zayıf olduğu kaydedildi. 
     






</TEXT>
</DOC>
