<DOC>
<DOCNO> 46601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/guncel/gun01.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın eski kalecisi saçmaladı 
</HEADLINE>
<TEXT>
Vay Taffarel vay 
"İslam hoşgörüsüzlük dini. Müslümanlar herkesten iyi olduklarını düşünür" 
     DIŞ HABERLER SERVİSİ 

     Galatasaray'da oynadığı yıllarda sempatikliği ve başarılı kurtarışlarıyla her kesimden futbol taraftarının gönlünde taht kuran Brezilyalı file bekçisi Claudio Taffarel, yeni yüzünü, geçtiğimiz sezon sonunda transfer olduğu İtalya'nın Parma kulübünde gösterdi. La Gazetta Della Sport muhabirinin İslam ve terörizm ile ilgili sorularını diğer Parmalı oyuncularla birlikte yanıtlayan Taffarel, Türkiye'de edindiği izlenimlerden yola çıkarak, "İslamın bir hoşgörü-süzlük dini" olduğunu söyledi. Taffarel'in futbolsever olsun olmasın kendisine hayranlık duyan her Türk' ü öfkelendirecek açıklamaları şöyle 
     
     'Müslüman ol dediler' 
     "Müslümanlar, en iyileri bile böyledir, kendilerinin herkesten iyi olduklarını düşünürler, doğruyu bilen tek kendileridir. Türkiye'de geçirdiğim uzun yıllar boyunca İstanbul'daki arkadaşlarım sürekli Müslüman olmam için beni ikna etmeye çalışırdı." Açıklamasının devamında "İslamda diğerleri için saygı olmadığını" söyleyen Taffarel, "İşte bu yüzden korkuyorum. Radikalizm beni korkutuyor" dedi. 
     Farklı ülkelerden çok sayıda futbolcuyu barındıran Parma'nın diğer oyuncularıysa Taffarel'in görüşlerinin aksine, 11 Eylül'deki eylemlerin İslam’la bağdaştırılama-yacağı görüşünü savundu. 
     



 GÜNCEL 



















</TEXT>
</DOC>
