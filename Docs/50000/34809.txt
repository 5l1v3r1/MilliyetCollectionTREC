<DOC>
<DOCNO> 34809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/ekonomi/eko01.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit’ten istifa sitemi 
</HEADLINE>
<TEXT>

Ecevit dün görüştüğü TOBB yönetimine, Ekonomiye karışın ama siyaseti bize bırakın, nisanda hükümetin istifasını istemeniz, bizde derin üzüntü yarattı’ dedi 
     ZÜLFİKAR DOĞAN Ankara 

     Türkiye Odalar ve Borsalar Birliği TOBB Yönetim Kurulu Başkanı Rifat Hisarcıklıoğlu ve yönetim kurulu üyelerinin dün, hükümet üyeleri ve liderlere, Reel sektörün, sorunları ile önlem önerileri’ raporunun takdimi sırasında, Başbakan Ecevit ile Başbakan yardımcıları Bahçeli ve Yılmaz’ın, TOBB’un nisanda hükümeti istifaya çağırmasından duydukları derin üzüntüyü’ dile getirerek, sitemde bulundukları öğrenildi. 
     
     Siyaseti bize bırakın’ 
     Görüşmede, Başbakan’ın, "Ekonomik Sosyal Konsey’i, yönetmelik tamamlandığında toplantıya çağıracağız. Ekonominin yönetimine katkıda bulunun, ancak siyaseti siyasetçilere bırakın, sizlerle ekonomi konuşalım. TOBB’un hükümetin istifasını istemesi bizde derin üzüntü yarattı" dediği öğrenildi. 
     Ecevit, ilk liderler zirvesinde gündemin üretim ve istihdamın artırılmasına yönelik önlemleri oluşturacağını kaydetti. Ayrıca, Bakanlar Kurulu’nun ilk toplantısında da, TOBB önerilerinin gözden geçirilerek, hemen yapılabileceklerin’ karara bağlanacağını söyledi. 
     
     Sektör kurulları 
     Görüşmelerde TOBB raporunun ayrıntılandırılması, hafta başından itibaren de sektör kurulları toplanarak, sorunların ele alınması, ekonomi bürokratlarının da bu kurulların toplantılarına yönelik teknik hazırlıklar yapması kararlaştırıldı. 
     
     Başka kapı’ iması 
     TOBB heyeti, Sanayi ve Ticaret Bakanı Ahmet Kenan Tanrıkulu’nu da ziyaret etti. Tanrıkulu heyeti kabulünde, bakanlığının üretim kesiminin hükümet içindeki temsilcisi durumunda olduğunu belirterek, "Ancak bugün gelinen noktada ticaret ve sanayi kesimi çözümü başka başka kapılarda aramak durumunda kalmışlardır. Kamu yönetimindeki bu bölünmüşlüğün, neticede komşunun şefkatine terk ettiği çocuğunun ne yaptığını izleyen bir aile ferdi olmasına’ yol açtığını söyledi. 
     
     60 maddelik istek paketi 
     TOBB’un hükümetten istediği 60 maddelik paketteki bazı önemli istekler şunlar 

</TEXT>
</DOC>
