<DOC>
<DOCNO> 25741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/son/sondun13.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya insan klonlamayı yasaklıyor 
</HEADLINE>
<TEXT>

     Avustralya'da ulusal hükümetle eyalet hükümetleri, insan klonlamanın yasaklanmasına ilişkin tek yasa oluşturma konusunda anlaştı. 
     Başbakan John Howard, düzenlediği basın toplantısında, ülkedeki 6 eyalet ve 2 bölgenin liderlerinin 2 saat süren toplantıdan sonra 3 eyaletteki yasağı ulusal yasak haline getirme konusunda anlaştığını belirtti. Ancak liderlerin kök hücrelerinin tıbbi araştırmalar için klonlanması konusunda açık kapı bıraktığını söyleyen Howard, bu konuda kesin karar vermeden önce sağlık bakanlarının konuyu, bilim adamları, araştırmacılar ve halkla müzakere edeceğini ifade etti. Avustralya, insani değerlere aykırı olduğu için klonlamayı yasaklayan ''İnsan Gen Haritası ve Hakları Evrensel Bildirisi''ne imza koyan ülkeler arasında bulunuyor. 







</TEXT>
</DOC>
