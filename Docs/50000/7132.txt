<DOC>
<DOCNO> 7132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/sanat/asan.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
F tipi internet hücresi 
</HEADLINE>
<TEXT>

Ferhan Şensoy, yazıp yönettiği "Sahibinden Satılık Birinci El Ortaoyunu"nda, ortaoyununu dijital bir dünyanın içine sokuyor 
     ELİF KORAP 

     Bilgisayardan anlamayanlardan mısınız Bilginin nasıl sayıldığına mı basmıyor kafanız Yoksa dil kaynaklı küçük bir iletişimsizlik mi sizi durduran Hiç önemli değil. Ortaoyuncular Bilgisayar Kursu, hepinize bilgisayar kullanmayı öğretecek. Uzman Doktor Psikiyatr Sistem Mühendisi SaveEttin Sabitdisc yönetiminde kapsamlı, pedagojik ve anlaşılmaz bilgisayar kursunun kayıtları başladı. Hatta yalnız kayıtlar değil, kurs da başladı. Kursun tek handikapı, anlaşılmaz olması. Başvuru için Tel 0 212 251 18 65 
     
İnternet çağında ortaoyunu      Ortaoyuncular’ın yeni oyunu "Sahibinden Satılık Birinci El Ortaoyunu", Ses Sahnesi’nde izleyiciyle buluşuyor. 
     Giriş paragrafını ciddiye alıp bilgisayar kursuna yazılmak üzere telefon numarasını kaydedenler, anlamsız anlamsız bu ne biçim haber diye bakanlar, oyun biletini daha haberi sayfalarımıza düşmeden edinmiş tiyatroseverler... Bu hitap da ne böyle diye düşünmeyin. Bir ortaoyununda nasıl meydancı çıkar seslenirse izleyiciye, öyle seslenmek gerekirdi bu haberde de okuyucuya. Çünkü bu haberin konu edindiği tiyatro oyunu, geleneksel ortaoyununu dijital bir ortama taşıyor. Ferhan Şensoy’un "ortaoyunu internet çağında nasıl olmalı" sorusundan yola çıkarak yazıp yönettiği "Sahibinden Satılık Birinci El Ortaoyunu"nun başlıca rollerinde Ferhan Şensoy, Derya Baykal, Rasim Öztekin yer alıyor. Şensoy ve Baykal’ın iki kızı da ilk kez bir tiyatro oyununda sahneye çıkıyor. Oyun, çağdaş ortaoyununu sahnelerimize taşırken, Türkiye ve dünya günceliyle izleyiciyi yüzleştiriyor. Af, banka hortumlayanlar ve internetli halimiz, belki sonumuz, şimdi sahnede... 
     
Bireylerin geçirdiği değişim      Şensoy, ortaoyununun her zaman günceli yansıttığını söylüyor ve ekliyor, "bu nedenle de dijital bir platform bugünün ortaoyunu için yeni bir dünya". 
     Oyun, on dört öykü etrafında gelişiyor. Öyküler arasında da, oyun kişilerinin kendileri hakkındaki itiraflarını izliyoruz. Bu itiraflar, bireylerin internetle birlikte geçirdikleri değişime tanıklık etmemizi sağlıyor ve öykücükleri tamamlıyor. 
     Şensoy, "İnternet bize büyük olanaklar sunmakla birlikte, insanı muhteşem bir yalnızlığa da, belki bir internet hücresine sürüklüyor F tipi internet hücresi. Herkes, hücresinde, bilgisayarının başında yaşayacak. İnsanlar tüm ihtiyaçlarını oradan halleder duruma geldiğinde, giderek sokağa çıkmaya da gerek kalmayacak. Zaten oyunda da söylüyoruz Bir gün kıçınızda bilgisayar çıbanı çıkacak, bir şey sürmeyiniz.’" diyor. Oyun kişileri, oyunun yapısına uygun olarak Microgül, Diskettin, Dijiruh, Sanalsinir gibi adlara sahipler. Ortaoyununun internet serüvenini merak edenlere duyurulur... 
     


 SANAT 











</TEXT>
</DOC>
