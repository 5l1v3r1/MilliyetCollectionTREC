<DOC>
<DOCNO> 42160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/son/soneko08.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
2001'in ikinci çeyreğinde 11 bin bankacı işsiz kaldı 
</HEADLINE>
<TEXT>

     Türkiye'de bankacılık sektöründe 2001 yılının ikinci çeyreğinde 10 bin 906 kişi işsiz kalırken, bunun 4 bin 68'i bayan, 6 bin 838'i de erkek çalışandan oluştu. 
     2001 yılının ikinci çeyreğinde, işten çıkartılan 10 bin 906 kişinin büyük bölümü ise kamu bankalarında çalışıyordu. 
     Yılın ikinci çeyreğinde işsiz kalan 10 bin 906 bankacıdan 486'sı ilkokul, 7 bin 5'i orta öğrenim mezunu, 3 bin 188'i yüksek öğrenim mezunu, 227'si de yüksek lisans ve doktora yapmış olanlardan oluştu. Türkiye Bankalar Birliği'nin verilerine göre, 30 Haziran 2001 tarihi itibarıyla yılın ilk yarısında bankacılık sektöründe çalışanların sayısı yüzde 10, bir başka ifadeyle 15 bin 750 kişi azalarak 154 bin 750 kişiye indi. Ayrıca bankacılık sektöründe çalışanların yüzde 96'sı ticaret bankalarında, yüzde 4'ü kalkınma ve yatırım bankalarında görevli konumda bulunuyor Kamu bankaları personeli, bankacılık sektöründe çalışanların yüzde 39'unu, özel sermayeli bankalarda çalışanlar yüzde 44'ünü, Fon'daki bankalarda çalışanlar yüzde 11'ini, yabancı bankalarda çalışanlar ise yüzde 2'sini oluşturuyor. 30 Haziran 2001 tarihi itibarıyla faaliyet gösteren 74 bankanın şube sayısı 296 azalarak 7 bin 542'ye indi. 
     
     
     






</TEXT>
</DOC>
