<DOC>
<DOCNO> 7402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/son/soneko04.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF-Rusya temaslarında anlaşma sağlanamadı 
</HEADLINE>
<TEXT>

     Rusya'da, yaklaşık iki haftadan buyana temaslarda bulunan IMF heyeti, bugün görüşmeleri tamamlarken, herhangi bir anlaşmaya ulaşamadıklarını açıkladı. 
     Gerard Belganger başkanlığındaki IMF heyeti, anlaşmaya varılamamasına rağmen, gerek hedefler, gerekse politikalar konusunda, Rusya Hükümeti ile görüş ayrılıklarının azaldığını bildirdi. Anlaşmazlığa varılamamasında, Rusya'nın, üç yıllık bir anlaşma istemesine rağmen, IMF'nin bir yıllık anlaşmada ısrar etmesi etkili oldu. Rusya, Paris Klubü olarak isimlendirilen borç veren ülkelere, Sovyetler Birliği döneminden borçlarını ödeyebilmesi için, uluslararası piyasalarda yeniden güven tesis edecek üç yıllık bir programa ihtiyaç duyuyor. Rusya'nın, en büyük dış borç geri ödemesi, 19 milyar dolar ile 2003 yılında gerçekleşecek. 




</TEXT>
</DOC>
