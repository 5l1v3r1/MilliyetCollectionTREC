<DOC>
<DOCNO> 4808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/son/sondun11.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da hükümet aşırı sağcı partinin kapatılması için Anayasa Mahkemesi'ne başvurdu 
</HEADLINE>
<TEXT>

     Federal hükümet, aşırı sağcı Almanya'nın Milliyetçi Demokratik Partisi'nin NPD yasaklanması için Anayasa Mahkemesi'ne başvurdu. 
     NPD'nin yasaklanması için toplanan çok sayıda belge ve malzeme bir araçla Karlsruhe kentinde bulunan Federal Anayasa Mahkemesi'ne teslim edildi. 
     NPD'nin yasaklanması için ayrı ayrı başvurma kararı alan Federal Meclis Bundestag ile Federal Eyalet Temsilcileri Meclisi'nin de Bundesrat , başvurularını kısa zamanda yapmaları bekleniyor. Jutta Limbach başkanlığındaki Federal Anayasa Mahkemesi'nin partinin kapatılması ile ilgili kararı en erken ne zaman verebileceği ise bilinmiyor. Federal Almanya Cumhuriyeti tarihinde bugüne kadar 1952 yılında Sosyalist Devlet Partisi SRP ve 1956 yılında da Alman Komünist Partisi KPD yasaklanmıştı. 




</TEXT>
</DOC>
