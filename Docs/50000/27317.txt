<DOC>
<DOCNO> 27317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/yazar/guclu.html </URL>
<DATE> 2001/06/17/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Oh be stres bitti 
</HEADLINE>
<TEXT>

     Sınav telaşıyla pek çoğunuzun ancak sınavdan sonra bu satırları okuduğunuzu tahmin ediyorum. Öncelikle herkese büyük bir geçmiş olsun diyorum. En azından girdiniz kurtuldunuz... 
     Önümüzdeki birkaç ay daha stresli geçecek ama öncekiler kadar değil. Bundan sonrası daha kolay. Her ne kadar tercih sıralaması çok karmaşık gibi olsa da en azından sınav kadar stres yaratmıyor... 
     Bundan sonrası ne olur sorusunu isterseniz gelin hep birlikte arayalım. Öncelikle 2000 ÖSS verilerine göre puanlarınızı hesaplayalım. İşte formül 
     ÖSS - SÖZ 79.327 sayısal net x 0.203 sözel net x 0.857 
     ÖSS - SAY 93.101 sayısal net x 0.918 sözel net x 0.190 
     ÖSS - EA 85.750 Matematik net x 0.696 Türkçe net x 0.676 Fen net x 0.343 Sosyal net x 0.285 
     Eğer cevap anahtarını dışarıya çıkartamadıysanız, soru ve cevaplar yarın Milliyet'te yer alacak. Hangi soruya, hangi cevabı verdiğinizi işaretledikten sonra, dört yanlış bir doğruyu götürecek şekilde netinizi bulup puanınızı yukarıdaki formüle göre hesaplayabilirsiniz. Kesin puanlar da biraz değişim olmaz mı Elbette olur. Ama çok az... 
     Bilindiği gibi ÖSS puanı ile yerleştirme puanı birbirinden çok farklı şeyler. Yerleştirme puanı, ağırlıklı orta öğretim başarı puanı bulunduktan sonra belirleniyor. AOÖBP ise okuldan okula, öğrenciden öğrenciye değişiyor. Kesin olarak kaç olduğu ÖSS'den sonra belli oluyor. Bu noktada saçma olan, okuldaki başarısız öğrencilerin, başarılı olanların puanını da düşürüyor olmasıdır... 
     Geçen yıldan biliyoruz ki ÖSS'de çok başarılı olan birçok öğrenci OÖBP yüzünden çok alt sıralara düştü. Örneğin ÖSS'de 11 bininci olan bir öğrenci, AOÖBP hesaplandığında 22, 23 bininci sıralara indi. Daha alt puanlara inildiğinde düşüş çok anormal boyutlara yükseldi... 
     En çok merak edilen konulardan biri de hangi puan diliminde kaç kişinin yığıldığına yönelik. Geçen yılın yerleştirme puanlarına göre işte birkaç örnek 
     EA'da 211 205 puan arası bin 116 kişi. Bu dilimde bir puan aralığına 223 öğrenci düşüyor. 180 175 puan arasında ise 14 bin 800 kişi var. Bir puana düşen öğrenci sayısı 2 bin 960 kişi. 150 145 arasında ise bir puan aralığına düşen öğrenci sayısı tam 14 bin kişi... 
     Sayısal'da ise 229 225 puan aralığında bir puana 91 kişi, 180 175'de 2 bin 546 kişi, 150 145 arasında da 3 bin kişi düşüyor. 
     Sözel'de de 211 205 arası her puanda 106, 180 175'de 4 bin 131, 150 140 puanda da 10 bin 323 kişi yer alıyor. 
     Son bir veri daha Sözel puanın oluşumunda puan ağırlığının yüzde 82'si sözel sorulardaki netlerden, yüzde 18'i de sayısal bölümden geliyor. Sayısal'da tam tersi. EA da ise ağırlıklar Türkçe ve Matematik'te yüzde 36, Fen ve Sosyal'de ise yüzde 14'er.. 
     Rakamlarla kafanızı daha fazla karıştırmak istemiyorum. Ama puan hesabında ve tercihlerde çok önemli olacaklar... 
     
     







Osmanlı valsi 


Derviş, takas, Telekom 


Devlet Baba 


Kürtçe deyince akla gelen 


Çınar devrildi 


Babalar ve çocuklar 


Yangın söndürüldü mü 


Oh be stres bitti 


Burası Ortaköy, burdan giriş yok... 


Kaz, kız, göz... 


Boğaz'da nükleer tehlike 


Vakıfbank'ta Bayındır krizi 


Takas 'Mesih' olur mu 


Köşkler vekillerin emrinde 


"En güzel aşk filmi Selvi Boylum Al Yazmalım" 


</TEXT>
</DOC>
