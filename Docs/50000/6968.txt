<DOC>
<DOCNO> 6968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/spor/spo02.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
YILDIRAY için yeni strateji 
</HEADLINE>
<TEXT>

     YUSUF KOBAL 

     Sözleşmede özel madde 
     FENERBAHÇE yönetimi, Teknik Direktör Mustafa Denizli’nin önümüzdeki sezon için transfer edilmesini istediği Yıldıray konusunda değişik strateji belirledi. Başkan Aziz Yıldırım, Bochum ile 1.5 yıllık sözleşmesi bulunan gurbetçi futbolcunun 7.5 milyon marklık 2.5 trilyon lira bonservisinin indirilmesi için yeni bilgiler edindi. Bu çerçevede Yıldıray’ın mukavelesinde "Takım ikinci lige düştüğü takdirde fiyatı ucuzlar" maddesinin yer aldığı öğrenildi. 
     
     Bochum düşerse, ucuzlar 
     BAŞKAN Yıldırım’ın, 22 yaşındaki oyuncu hakkında yaptırdığı araştırma sonucu çıkan sözleşme maddesi uyarınca, transfer çalışmalarının da gizli tutulmaya başlandığı ifade edildi. Alman Ligi’nde son sırada bulunan Bochum’un, sezon sonunda küme düşmesi halinde fiyatının 5 milyon Mark’a 1.6 trilyon lira düşeceği ve hemen transfer edileceği de bildirildi. Ali Güneş ve Serhat’ın performansı yüzünden, Yıldıray’ın transferinde ısrarcı olunacağı eklendi. 
     
     Hamburg’ta inceleme 
     MUSTAFA Denizli’nin, önümüzdeki sezonun planlamalarına şimdiden başladığı bildirilirken, Aziz Yıldırım’ın geçtiğimiz hafta sonu Hamburg’a gittiği öğrenildi. Başkan Yıldırım’ın, Hamburg’un yeni yaptırdığı stadı inceleyerek, koltukları pazarlama yolunda yeni geliştirilen yöntemleri de not ettiği belirtildi. Aziz Yıldırım’ın, Bochum maçına da gittiği, ancak cezalı olması nedeniyle Yıldıray’a izleyemediği de ifade edildi. 
     
Sarı bela      FENERBAHÇE’NİN, Siirt maçında Yusuf ve Mirkoviç’in cezalı olmalarının yanı sıra Ogün, Lazetiç, Mustafa, Rapajiç ve Balic sarı kart tehditi altında bulunuyor. Beş oyuncu, Siirt’te kart gördükleri takdirde, Beşiktaş derbisinde forma giyemeyecekler. Teknik Direktör Mustafa Denizli, Gençlerbirliği maçından önce yaptığı uyarı toplantısını tekrarladı ve oyuncuların bir kez daha dikkatini çekti. 
     
Savunma sorunu      FENERBAHÇE’DE, Mirkoviç’in cezalı, Uche’nin de sakat olması nedeniyle Siirt Jetpa maçı öncesi savunma problemi yaşandı. Mustafa Denizli’nin uzun süredir orta alanda oynattığı Ogün’ü yeniden savunmaya çekmesi bekleniyor. Dünkü antrenmana sakat olan Uche ve Mert katılmadı, Serhat ise Ümit Milli Takımı’na gitti. Ayağından ameliyat olan Serkan takımla birlikte çalıştı. Çift kalede adalesinde sorun oluşan Abdullah idmanı bıraktı. 
     
Balic’e görev      FENERBAHÇE Teknik Direktörü Mustafa Denizli’nin, Ankaragücü kupa maçından bu yana yedekte oturttuğu Balic’e, Siirt’te görev vermesi bekleniyor. Denizli’nin talimatıyla antrenmandan sonra şut çalışması yapan Balic, kaleye yolladığı 30 şuttan dördünü gol yaptı. 
     


 SPOR 




























</TEXT>
</DOC>
