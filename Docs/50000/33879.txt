<DOC>
<DOCNO> 33879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/magazin/mag02.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İsmail Cem’e Brezilyalı gelin 
</HEADLINE>
<TEXT>

     ELİF KORAP, GÜLAY FIRAT, ESRA KURT 

     DIŞİŞLERİ Bakanı İsmail Cem’in oğlu Kerim Cem, Brezilyalı Andrea Sioufi ile Çırağan Sarayı’nda mütevazı bir törenle dünya evine girdi. Boğaz manzaralı düğün töreni, Çırağan Sarayı’nın terasında gerçekleşti. Davetlileri İsmail Cem ve eşi Elçin Cem ile gelinin ailesi Zilda ve Alfred Sioufi karşıladı. Davetlilerin oldukça sade ve mütevazı bulduğu nikah töreni öncesinde davetlilere bir kokteyl verildi. 
     GELİNİN ailesinden çok az kişinin katıldığı düğünde, yaz sonunda Irak asıllı Türkmen bir işadamıyla evlenecek olan Cem’in kızı İpek Cem de bulundu. Tören için açılan anı defterine yazmak için davetliler kuyruk oluşturdu. Düğüne Güneri Cıvaoğlu, Güngör Uras, İhsan Doğramacı, Gülriz Sururi, Engin Cezzar, Şarık Tara, Kemal Alemdaroğlu gibi isimler de davetli olarak katıldı. 
     
Mönüde ne vardı      Yemekte, aperatif olarak tava peynir topları, gevrek yeşillikler üzerine ceviz, dört mevsim ravioli, limon sorbesiyle "Tequila", kahve, çay ve "petit fours" verildi. Ana mönüde ise fırında somon balığı, safran ve dereotu sosu, "röesti" patates, mevsim sebzeleri, çikolata zarfı, karamelli dondurmayla vişne sosu vardı. 
     



 MAGAZİN 












</TEXT>
</DOC>
