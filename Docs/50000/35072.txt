<DOC>
<DOCNO> 35072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/son/sondun08.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
14 yaşında babasını öldürdü, 3 gün parti yaptı 
</HEADLINE>
<TEXT>

     ABD'nin Wisconsin eyaletine bağlı Shell Lake kentinde, babasını, babasının kız arkadaşını av tüfeğiyle vurarak öldürdükten sonra arkadaşlarıyla 3 gün parti yapan 14 yaşındaki çocuk, polis tarafından tutuklandı. 
     Joshua L. Lepley adlı çocuğun polise verdiği ifadesinde, babasını ve babasının kız arkadaşının günlerden beri tartıştıkları için öldürmeye karar verdiğini söylediği belirtildi. Cesetleri ambara sürükleyerek gizleyen Lepley'in, işlediği cinayeti arkadaşına söylemesinden sonra, arkadaşının babasının polise haber verdiği öğrenildi. Polis, yaptığı aramada, çocuğun 38 yaşındaki babası Wilber Lepley ile 23 yaşındaki kız arkadaşı Amber Williams'ın cesetlerini buldu. Lepley'in, babasının çalıştığı işyerine, grip olduğu için 3 gün gelemeyeceğini söylediği, daha sonra da evinde 3 gün boyunca arkadaşlarına parti verdiği belirtildi. Kasten adam öldürmekten yargılanacak olan Lepley'in suçlu bulunması halinde ömür boyu hapis cezasına çarptırılacağı ifade edildi. 







</TEXT>
</DOC>
