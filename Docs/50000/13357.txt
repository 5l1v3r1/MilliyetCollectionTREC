<DOC>
<DOCNO> 13357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/guncel/gun04.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Mart ayına bir haller oldu... 
</HEADLINE>
<TEXT>
Kapıdan baktırıp piknik yaptırdı 
Meteoroloji yetkililerinin verdiği bilgilere göre Türkiye, son 40 yılın en "sıcak" ve "kurak" mart ayını yaşıyor 
     GÜÇ GÖNEL Antalya DHA 

     Global ısınmanın etkilerinden midir bilinmez ama Türkiye son yılların en sıcak ve kurak Mart ayını yaşıyor. Bu durumu doğrulayan meteoroloji yetkilileri de bu ayki hava sıcaklığının bugüne kadar mart ayında yaşanan en yüksek sıcaklık ortalamasının 4 derece üzerine çıktığını belirterek, yağışların da ortalamanın 200’de biri kadar kaldığını söylüyor. 
     
     Dört derece yükseldi 
     Son 40 yılın mart aylarındaki en yüksek sıcaklık ortalaması 17.8 derece olurken, bu yıl ise ortalama 21.6 derece olarak tespit edildi. Böylece 2001 yılı mart ayında sıcaklık, uzun yıllar ortalamasının yaklaşık 4 derece üzerinde çıktı. 25 Mart 2001 tarihinde 27.4 dereceye çıkan hava sıcaklığı ise son 40 yılın rekoru oldu. 2001’in Martı istatistiklere aynı zamanda en kurak ay olarak da geçti. 
     
     Umudumuz nisanda 
     Son 40 yılın mart aylarında metrekareye düşen yağış ortalaması 94.1 kiloyken, bu yıl metrekareye 0.4 kilo yağış düştü. Ortalamanın 200’de biri kadar yağış alan Antalya’da umutlar Nisan yağmurlarına kaldı. Günde üç kere sıcaklık ölçümü yaptıklarını belirten Antalya Meteoroloji Müdürü Mehmet Arandı da "En sıcak martı yaşıyoruz" dedi. 
     
Antalyalılar yaza merhaba’ dedi Bu köşe yaz köşesi      YILDIZ YAZICIOĞLU Ankara 

     Mevsim normallerinin üstünde seyreden hava sıcaklıkları, tüm Türkiye’de haftasonu etkisini hissettirecek. Özellikle Ege ve Akdeniz bölgelerinde bulunanlar sadece güneşlenmekle kalmayıp deniz ve havuzların bol bol keyfini çıkartabilecek. Meteoroloji yetkililerinden alınan bilgilere göre, bugünden itibaren birkaç gün kuzey kesimleri etkisi altına alacak olan sağanak yağışlar, güney kesimlerin kenarından bile geçmeyecek. Bu bölgelerde güneş hakimiyetini koruyacak. 
     


 GÜNCEL 


















</TEXT>
</DOC>
