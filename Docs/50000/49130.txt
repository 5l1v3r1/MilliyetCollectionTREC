<DOC>
<DOCNO> 49130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/son/sonspo10.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Ali Eren Denizli maçı kadrosunda..Erman yok 
</HEADLINE>
<TEXT>

     Beşiktaş, Birinci Süper Futbol Ligi'nde yarın Denizlispor ile yapacağı karşılaşma için özel uçakla Denizli'ye hareket etti. 
     Haftaya lider Galatasaray'ın 9 puan gerisinde girensiyah-beyazlı ekip, Denizlispor deplasmanında mutlak galibiyeti hedefliyor. 
     Beşiktaş'ta, sağ ayak kaval kemiğinden sakatlanan Erman, çekilen MR'ı sonucu kadrodan çıkarıldı. 
     Siyah-beyazlı ekipte Ali Eren ise uzun bir aradan sonra kadroya dahil edildi. Milli futbolcunun ilk 11'de sahaya çıkması bekleniyor. 
     Bu arada sakatlığı bulunan Tamer de moral bulması için kafileye dahil edildi. 
     Beşiktaş'ın, Denizlispor karşısına, Fevzi, Khlestov, Ali Eren Ümit , Ronaldo, İbrahim, Nihat, Tayfur, Baya, Bayram, Yasin Tümer , İlhan Mansız muhtemel 11'iyle çıkması bekleniyor. 
     Denizli Atatürk Stadı'nda saat 19.00'da başlayacak ve Digitürk Lig TV'den naklen yayınlanacak maçı, Metin Tokat yönetecek. 
     






</TEXT>
</DOC>
