<DOC>
<DOCNO> 28188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/spor/spo10.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Okta hüsran      14.Uluslararası Altın Ok Şampiyonası’nda ferdi elemelerde madalya beklediğimiz tecrübeli sporcular elenirken, erkeklerde Yunus Emre Kayalı, bayanlarda ise Sevinç Kuzu ilk sekiz arasına girmeyi başardı. 35 ülkeden 257 sporcunun katılımıyla gerçekleştirilen şampiyonada bugün ferdi finaller yapılacak. 
     
Seyit Cem tamam      ÇAYKUR Rizespor, Trabzonsporlu Seyit Cem ve Siirt Jetpa’dan Okan ile anlaştı. Yönetim, Trabzon’a Ertunga ile bir miktar para verecek. Denenen Bulgar Ivan Atana, Kamerunlu Eric ve Movkoko hakkındaki kararı teknik heyet verecek. 
     
Spora hizmet ödülü      TÜRK sporuna hizmeti geçen sporcu, yönetici, hakem, antrenör ve spor yazarlarına "Türk Sporuna Hizmet Ödülü" verilecek. GSGM’nin elektronik spor dergisi "Sporum.gov.trödeki haberde, 20. yüzyılı kapsayan dönemdeki çalışma için ön jüri 81 ismi aday olarak gösterdi. 
     
Utaka geliyor      KOCAELİSPOR’da Mısır’ın İsmaliye takımında forma giyen Nijeryalı Utaka’nın birkaç gün içinde İzmit’e geleceği bildirildi. Teknik Direktör Hikmet Karaman’ın da bir Slovak futbolcuyu yakın markaja aldığı bildirildi. 
     
Pedallar beklemede      BALKAN Bisiklet Şampiyonası bu yıl İzmit’te düzenlenecek. 13 - 15 Temmuz tarihlerinde organize edilecek şampiyonada Yunanistan, Bulgaristan, Yugoslavya, Romanya, Makedonya, Arnavutluk ve Bosna Hersek’ten 128 sporcu ter dökecek. 
     
Naim’e büyük onur      ULUSLARARASI Olimpiyat Komitesi, 23 Haziran’da Lozan’daki Olimpiyat Kurultayı’nda aralarında Naim Süleymanoğlu’nun da bulunduğu on ünlü sporcuya "Olimpiyat Nişanı" verecek. Nişan, olimpiyat idealini belirli ve özel şekilde temsil eden, hayata geçirmiş kişilere veriliyor. 
     



 SPOR 
























</TEXT>
</DOC>
