<DOC>
<DOCNO> 9742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/son/sonspo06.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor 2 Gençlerbirliği 0 
</HEADLINE>
<TEXT>

     Birinci Lig'de, Trabzonspor deplasmanda, Gençlerbirliği'ni 2-0 yendi ve son haftalardaki kötü 
     gidişine ''dur'' dedi. 
     Karşılaşmanın ikinci yarısında, Trabzonspor, ummadığı anlarda 2 tane gol buldu. Gençlerbirliği ise hücumlarda iyi organize yapmasına rağmen, sonucu değiştirecek hareketlerde bulunamadı. Başkent ekibi, 
     yaptığı oyuncu değişikliklerinden de istediği sonucu sağlayamadı. Gençlerbirliği, kötü gidişini Trabzonspor maçında da sürdürürken, bordo-mavililer ikinci yarıda attıkları 2 golle hayat buldu. 
     
     Başkent ekibi, ilk 15 dakikadan sonra rakibinden orta saha üstünlüğünü ele aldı ve ileride Babangida ve Kona ile gol aradı, ancakbu pozisyonlarda başarılı olamadı. Yönetimde ve teknik kadroda kan değişimine rağmen, istediği çıkışı yapamayan, üstelik şampiyonluktan da iyice uzaklaşan Trabzonspor ise ilk 15 dakika içinde Gençlerbirliğiyarı alanında baskı yaparak, rakibini çıkarmamaya çalıştı. Bunu ilk yarının geneline yayamayınca, oyunda da üstünlük sağlayamadı. Trabzonspor, gol bölgesinde Hami'yi bırakmasına karşın, bu futbolcu bekleneni veremedi. 
     5. dakikada Osman köşe atışından gelen topu kafayla kaleye gönderdi. Kaleci Patrick meşin yuvarlığı son anda kornere attı. 
     9. dakikada Kona'nın defansın arkasına kafayla aşırttığı topla buluşan Babangida, ceza alanına girdi. Kaleci Metin ile karşı karşıya kalan bu futbolcu topa vurmakta geç kalınca, defans tehlikeyi uzaklaştırdı. 
     24. dakikada Ömer'in hatasından faydalanarak topu kapan Hami, cezaalanı içine girerek, topu sert şekilde kaleye şutladı, ancak meşin yuvarlak kalenin üstünden oyun alanını terk etti. 
     31. dakikada Gökdeniz, kaleci Patrick ile karşı karşıya kaldığı anda topa vurdu. Patrick meşin yuvarlığı kornere göndererek, gole izinvermedi. 
     32. dakikada kaleci Patrick-Serkan anlaşmazlığında, Gençlerbirliğikalesi gol tehlikesi yaşadı. Abdülkadir bu anlaşmazlıktan aldığı topu kale yerine dışarı atınca, takımını bir golden etti. 
     39. dakikada Osman'ın kafa vuruşunda, kaleci Patrick topu ayaklarıyla önledi ve daha sonra defans meşin yuvarlağı korner gönderdi. 
     Geride kalan dakikalarda gol olmayınca, ilk yarı başladığı gibi golsüz tamamlandı. 
     
     49. dakikada Thomas'ın defansın gerisine aşırttığı topla buluşan M'Bayo, müsait durumda meşin yuvarlağı kaleye şutladı, ancak top üstten auta gitti. 
     55. dakikada Trabzonspor'da Nesim sarı kart gördü. 
     61. dakikada Erhan Namlı topu Gökdeniz'e aktardı. Bu futbolcunun vuruşunda, meşin yuvarlak ağlarla buluştu 1-0 
     65. dakikada Trabzonspor'da Hami oyun dışında kalırken, Orhan oyuna dahil oldu. 
     69. dakikada Gökdeniz ceza alanı içinden topu Sergen'e aktardı. Bu futbolcu da topu Orhan'a gönderdi. Orhan, müsait durumda topa dokunamayınca, takımını ikinci golden etti. 
     73. dakikada Gençlerbirliği'nde Ümit Karan sarı kart gördü. 
     76. dakikada Trabzonspor'un ikinci golü geldi. Gençlerbirliği savunmasının uzaklaştıramadığı topu Abdülkadir, Gökdeniz'e çıkarttı. Bu futbolcu topu ikinci kez ağlara gönderirken, hem kendinin, hem de takımının ikinci golünü kaydetti 2-0 
     77. dakikada Trabzonspor'da Sergen oyundan alınırken, yerine Mustafa Macit girdi. 
     88. dakikada Trabzonspor'da Erhan Namlı çıktı, yerine Serafimoski oyuna girdi. 
     Karşılaşmanın geride kalan dakikalarında başka gol olmayınca, Trabzonspor başkentten 2-0'lık üstünlük ve 3 puanla ayrılan taraf oldu. 



</TEXT>
</DOC>
