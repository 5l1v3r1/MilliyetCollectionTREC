<DOC>
<DOCNO> 26314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/son/sontur17.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
"UFO gördüm" diyenler yalan makinesine 
</HEADLINE>
<TEXT>

     Sirius Ufo Uzay Bilimleri Araştırma Merkezi Başkanı Haktan Akdoğan, Adıyaman ve Uşak'ta ''Ufo gördüğünü iddia eden'' tanıklara test uygulamak üzere, yalan makinesi tahsisi için İçişleri Bakanlığı'na dilekçe verdiklerini bildirdi. 
     Akdoğan, yaptığı yazılı açıklamada, Adıyaman'ın Tut ilçesi Jandarma Komutanlığı'nda görevli 1 uzman çavuş ve 6 jandarma eri ile 3 köy korucusunun, gördüklerini iddia ettikleri cismi ayrı ayrı çizerek, gözlemlerini Adıyaman Valisi Halil Işık'a teslim ettiklerini kaydetti. 
     Vali Işık'ın, telefonla yaptığı görüşmede bunları kendisine söylediğini ifade eden Akdoğan, şunları kaydetti 
     ''Yalan makinesi tahsisi için Emniyet Genel Müdürlüğü'ne geçtiğimiz hafta müracaatta bulunuldu. Genel Müdürlük yetkilileri, bugün bize İçişleri Bakanlığı'na müracaat etmemiz gerektiğini bildirdiler. Bunun üzerine biz de yalan makinesi tahsisi için İçişleri Bakanlığı'na yazılı dilekçe sunduk. 
     İçişleri Bakanımız Rüştü Kazım Yücelen'in, bize bu konuda yardımcı olacağını ve gerekli teçhizatı acilen tahsis edeceğini ümit ediyoruz. Bu yalan makinesi testi, Uşak Eşme'deki 3 görgü tanığı ile Adıyaman'daki gözlemi yapan görgü tanıklarına, tüm medyanın gözleri önünde uygulanacaktır.'' 
     
     
     







</TEXT>
</DOC>
