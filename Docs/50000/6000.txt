<DOC>
<DOCNO> 6000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/guncel/gun02.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Coşan'a Süleymaniye kararnamesi’ milletvekillerini çileden çıkardı 
</HEADLINE>
<TEXT>
Bakanlar Kurulu’nun işi gücü yok mu ’ 
Bakanlar Kurulu'nda imzaya açılan kararnameyi yorumlayan vekiller laiklikten bahsedilirken bir şeyhe resmen "statü verilmesi"ni eleştirdi 
     ANKARA Milliyet 

     Avustralya'da ölen Esad Coşan ve damadının Süleymaniye Camii'nin bahçesine gömülmesiyle ilgili kararnamenin Bakanlar Kurulu'nda imzaya açılması büyük tepkiye neden oldu. Devlet Bakanı Şükrü Sina Gürel "Ayrıcalık" tanınamaz derken Devlet Bakanı Mustafa Yılmaz, "Bizde sistem bu. Liderimin kararına uyarım" yorumunu yaptı. Yusuf MHP'li Kırkpınar ise "Normal mezarda yatan babamdan farkı ne " diye sordu. 
     
"Ayrıcalık yapılıyor"      Yerine vekalet eden arkadaşının kararnameyi imzaladığını belirten Gürel, "Kişiler yaşarken de öldükten sonra da ayrıcalık tanınması doğru değil örgütlerine de ayrıcalıklı işlem yapmamak gerekir" diye konuştu. Yılmaz da, "Benim yaşam biçimimde, bir yerde bakanlık yapacaksam liderlerin verdiği karara uyarım. İçime sinip sinmemesi önemli değil. Liderler karar almışsa buna uyarım" dedi. Diğer milletvekilleri ise görüşlerini şöyle dile getirdi 
     
"İpin ucu kaçıyor"      Yusuf Kırkpınar MHP İmamdır, iyidir ama Bakanlar Kurulu bu kadar işin gücün arasında neden bunlarla uğraşıyor Ölenin hangisinin Allah'a yakın olduğunu kimse bilemez. O, onunla Allah arasındaki konu. Laiklik derken bir şeyhe Bakanlar Kurulu kararıyla özel bir statü tanıyoruz. 
     Bülent Akarcalı ANAP İzmir'de dedemizden kalma Akarcalı camimiz var. Biz de oraya gömülelim Hafize Özal'ın durumunu anlayabilirim. Turgut Özal başbakandı, annesinin dileği yerine getirildi, peki ya diğerleri 
     
"Gidip türbe yapsın"      Ziya Aktaş DSP Bu konu beni çok rahatsız etti. 
     Ali Arabacı DSP Böyle bir şeyin doğruluğunu savunmak yersiz. Ama aynı durum Yusuf Bozkurt Özal için de yapıldı. O zaman da tepki göstermeliydik. 
     Güler Aslan DSP Bu konuya geç olmadan dur demek gerek. Desteklemiyorum, çok yanlış. 
     Sabahat Vardar DSP Kişisel olarak desteklemiyorum. 
     Perihan Yılmaz DSP Gidip bir türbe yapsın, oraya gömülsün. 
     
Ecevit İmzalar tamam’      Başbakan Bülent Ecevit, Nakşibendi tarikatına bağlı İskenderpaşa cemaatinin lideri Esad Coşan'ın Sülaymaniye Camii'ne defni tartışmalarıyla ilgili olarak uzun bir açıklama yapmadı. Başbakan Ecevit, milletvekilleri arasında büyük tepki gören kararnameyle ilgili olarak sadece, "İmzalar tamamlandı. Bu yönde alınmış kararlar var. Bu da onlardan biri" dedi. 
     


 GÜNCEL 

















</TEXT>
</DOC>
