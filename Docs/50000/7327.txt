<DOC>
<DOCNO> 7327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/spor/spo02.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
REKORTMEN JOHNSON 
</HEADLINE>
<TEXT>

Fenerbahçe’de, maç başına oynama rekorunu 89 dakikalık performansla ele geçirdi 
     YUSUF KOBAL 

     Ogün ikinci oldu 
     FENERBAHÇE’nin bu sezon oynadığı lig, kupa ve bir özel sınavdan oluşan toplam 25 maçlık seride, maç başına en fazla oynama rekorunu Johnson ele geçirdi. 14 karşılaşmada forma giyen siyahi oyuncu, maç başına 89 dakikalık performansıyla ilk sıraya yerleşti. Johnson’u 22 maçlık istikrarıyla 88 dakika forma giyen Ogün ve 87 dakikayla bütün karşılaşmalarda yer alan Rüştü izledi. Mustafa ile Lazetic ise maç başına 86’şar dakika ile bu oyuncuların arkasından geldi. 
     
     En golcü Serhat 
     20 lig, dört kupa ve bir özel karşılaşma baz alınarak yapılan istatistikte en golcü futbolcu 11 golle Serhat olurken, onu 10 golle İsveçli yıldız Andersson, 7’şer golle Revivo ve Rapajic, 6’şar golle de Balic ve Lazetic takip etti. Fenerbahçe’nin 23 oyuncusunun forma giydiği karşılaşmalarda 8 futbolcu, her maç başına toplam 80 dakikanın üzerinde oynama şansını yakaladı. Bu futbolcular Rüştü, Ogün, Johnson, Abdullah, Lazetic, Mert, Mirkovic ve Mustafa oldu. 
     
     Siirt rastlantısı 
     SARI - Lacivertli ekibin bu sezonki kadrosundan ilginç bir rastlantı eseri Siirt ile yapılan iki resmi karşılaşmada toplam 9 futbolcu bu takıma gol atmayı başardı. Bir kupa ve bir lig maçı olmak üzere oynanan iki resmi karşılaşmada futbolcular, Siirt Jetpaspor’a 11 gol atarken, bu goller Andersson, Rapajic, Serhat 2 , Balic, Revivo 2 , Lazetic, Ali, Johnson, Adem’den geldi. 
     
PERFORMANS TABLOSU OYUNCU MAÇ ORTALAMA GOL Rüştü 25 87.40 - Oğuz 2 24.50 - Adem 2 13 1 Recep 1 16 - Uche 16 67.25 4 Mustafa 23 86.87 - Serkan 2 33.50 - Ogün 22 88.23 4 Johnson 14 89 5 Mirkovic 21 85.90 - Mert 18 80 1 Abdullah 22 85.05 1 Yusuf 23 52.61 1 Celil 2 7 - Ali 18 54.39 2 Lazetic 22 86.82 6 Revivo 24 59.21 7 Balic 20 72.45 6 Semih 1 10 - Gökhan 1 56 - Serhat 19 46.26 11 Rapajic 21 63.76 7 Andersson 18 77.56 10      
     
Siirt’te protesto      FENERBAHÇE, dün sabah özel bir uçakla İstanbul’dan Batman’a, buradan da karayoluyla Siirt’e ulaştı. Ancak Siirt’te rakip takım taraftarının yoğun protestosuyla karşılaştı. Siirtliler kafileyi, "intikam" bağrışmalarıyla karşıladı. Kafilede Batman ve Siirt’te dağıtılmak üzere 7 koliden oluşan kaşkollar da yer aldı. Fenerbahçe, Siirt havalimanının inişe fazla elverişli olmayışı nedeniyle, özel uçağını Batman’a indirmeyi uygun buldu. 
     
KRİZ      Denizli, Balic’i Siirt’e götürmedi 
     FENERBAHÇE Teknik Direktörü, Balic’in seyahat programına uymadığı için İstanbul’da bırakıldığını açıkladı. Mustafa Denizli, Balic ile kızı arasında her hangi bir ilişkinin söz konusu olmadığını da belirtti. Ünlü hoca, "Balic sabah, buluşma saatimize ve programımıza uyum gösteremedi. Havaalanına hareket ederken, kalkamadığını ve yetişemediğini bana söyledi. Ben de gelmesine gerek kalmadığını söyledim. Bizim istemimiz dışında program dışı kalmıştır" dedi. 
     
     ’Çirkin haber 
     MUSTAFA Denizli, bu sorunu kendi içlerinde çözeceklerini, karşılıksız kalmayacağını söyledi, "Baliç’i 45 dakika bekleyecek zamanımız yoktu" dedi. Tecrübeli hoca, "Bugün dün gazetelerde hem takımı, hem beni, hem de kızımı üzen bir haber var. Bu gerçek dışıdır. Kimsenin bizi bu çirkin haberlerle üzmeye hakkı yoktur. Gerekeni yapacağım" diye konuştu. Denizli, Siirt’in son iki deplasman galibiyeti nedeniyle zorlu bir maç olacağını da ekledi. 
     
     ’Başkan zoruyla oynattı 
     BALİC de, Denizli’nin kızıyla ilgili haberlere tepki gösterdi, "Böyle olacağını bilseydim, Türkiye’ye gelmezdim" dedi. Boşnak oyuncu, Siirt kafilesine sadece beş dakika geç kaldığını bildirdi, "Denizli hoşgörülü. Ancak bana tahammül edemiyor. Beni, başkanımızın etkisiyle, şimdiye kadar oynattı" diye konuştu. Balic, biraz sakatlığı bulunduğunu ifade etti, "Fenerbahçe’de her geçen zaman aleyhime işliyor" yorumunu yaptı. 
     


 SPOR 






























</TEXT>
</DOC>
