<DOC>
<DOCNO> 43492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/son/sontur26.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Girdikleri evlerde bayan iç çamaşırlarını bile çalıyorlar 
</HEADLINE>
<TEXT>

     Aydın Emniyet Müdürlüğü, girdikleri evlerde iç çamaşırına kadar her şeyi çalan hırsızları yakalayabilmek için seferber oldu. 
     Alınan bilgiye göre, geçtiğimiz günlerde Aydın Cumhuriyet ve Kızılcabey İlköğretim okullarına giren, balta ve çekiçlerle odaları tahrip eden hırsızlar, içeriden, VCD, elektrik süpürgesi ve anfileri çaldılar. 
     Kimlikleri henüz belirlenemeyen kişiler, Yılmaz Çetiner ve İbrahim Ateş'in evlerinden de çeşitli beyaz eşya, televizyon, uydu anteni, av tüfeği, gaz tabancası, müzik çalar, fotoğraf makinesi, deri mont, gömlek, pantolan ve 2 torba bayan iç çamaşırı çaldılar. Aydın Emniyet Müdürlüğü Hırsızlık Büro Amirliği ve jandarma ekipleri, hırsızları yakalayabilmek amacıyla müşterek operasyon başlattılar. Emniyet Müdürlüğü yetkilileri, vatandaşların evden uzun süre ayrı kalmaları halinde mutlaka bir lambayı açık bırakmalarını, kapı kilitlerini kontrol etmelerini, ayrıca durumları kuşkulu kişileri 155 numaralı Polis İmdat telefonuna ihbar etmelerini istediler. 







</TEXT>
</DOC>
