<DOC>
<DOCNO> 4451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/yasam/yas03.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasak aşka çifte infaz 
</HEADLINE>
<TEXT>

Eşlerini terk ederek birlikte yaşamaya başlayan H. İbrahim Başıboş ile Fadime Çelikkıran sokak ortasında kurşun yağmuruna tutuldu 
     MURAD KARAMAN Adana DHA 

     Yine yasak aşk’, yine namus cinayeti, iki ölü... Adana’da eşlerini terk ederek birlikte yaşamaya başlayan, Halil İbrahim Başıboş ile Fadime Çelikkıran elleri bağlandıktan sonra kurşunlanarak öldürüldü. 
     
     İki kişiye 30 kurşun 
     Olay Adana’nın Gürselpaşa Mahallesi’ndeki 145. Sokak’ta meydana geldi. Dün sabah erken saatlerde silah sesleri duyup sokağa çıkan vatandaşlar, bir kadın ile erkek cesedi görünce durumu polise bildirdi. 
     Polis, öldürülen kişilerin Başıboş 36 ile 2 çocuk annesi Çelikkıran 30 olduğu saptandı. Olay yerindeki araştırmada da yaklaşık 9 milimetre çapında bir tabancadan çıkan 30 boş kovan bulundu. 
     Polis başta terk edilen eşler olmak üzere şüphelileri aramaya koyulmuştu ki, öğle saatlerinde bir telefon geldi. Arayan kişi kendisinin öldürülen kadının terk ettiği eşi Gökhan Çelikkıran olduğunu söylüyordu. Çelikkıran, "Cinayeti ben işledim, namusumu temizledim. Zaten ondan boşanmak için mahkemeye başvurmuştum" diyerek telefonu kapattı. Ancak yetkililer bu itirafa rağmen soruşturmayı sürdürüyor. 
     


 YAŞAM 



















</TEXT>
</DOC>
