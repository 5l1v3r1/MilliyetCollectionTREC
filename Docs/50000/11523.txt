<DOC>
<DOCNO> 11523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/son/soneko25.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Faik Öztrak Hazine Müsteşarı oldu 
</HEADLINE>
<TEXT>

     Bankacılık Düzenleme ve Denetleme Kurumu Başkan Yardımcısı Faik Öztrak Hazine Müsteşarı oldu. 
     Cumhurbaşkanı Ahmet Necdet Sezer'in, Öztrak'ın Hazine Müsteşarlığı'na atanmasına ilişkin kararnameyi onayladığı öğrenildi. 
     Öztrak'ın atama kararnamesinin, mükerrer ya da yarınki Resmi Gazete'de yayımlanması bekleniyor. 
     Selçuk Demiralp'in emekliye ayrılmasından sonra, Hazine müsteşarlığı görevini vekaleten Müsteşar Yardımcılarından Ferhat Emil yürütüyordu. Ekonomiden sorumlu Devlet Bakanı Kemal Derviş, dün, Türk-İş ziyareti sonrası Başbakanlık'taki makamına gelişinde, gazetecilerin sorusu üzerine, Faik Öztrak'ın Hazine Müsteşarlığı'na atanmasına ilişkin kararnamenin, bakanların imzasına açıldığını belirtmişti. Son olarak Bankacılık Düzenleme ve Denetleme Kurumu Başkan Yardımcısı görevinde bulunan Öztrak, daha önce de DPT Müsteşar Yardımcılığı görevinde bulunmuştu. 




</TEXT>
</DOC>
