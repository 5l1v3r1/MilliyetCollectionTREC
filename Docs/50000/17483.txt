<DOC>
<DOCNO> 17483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/yasam/ayas.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
HOLİGANLAR '3'lük peşinde 
</HEADLINE>
<TEXT>

Tek dertleri 'şiddet' olan aşırı fanatikler, futbol stadyumlarına girişleri 'yasaklanınca', basketbol maçlarına dadandı 
     ELVAN EZBER İstanbul 

     Stadyumlarda görmeye alışılan şiddet olaylarının basketbol maçlarına sıçraması üzerine harekete geçen Asayiş Şubesi, ilginç bir 'transfer'le karşılaştı. 
     Kavgalı son birkaç basketbol maçında olay çıkaranlardan 28’inin, 5 ay önce oynanan Galatasaray - Fenerbahçe futbol maçı sonrası gözaltına alınıp stadlara girmeleri yasaklanan 28 'holigan' olduğu anlaşıldı. 
     
Sayıları 100 kadar      Galatasaray - Fenerbahçe basketbol maçında gözaltına alınan 12 ve Fenerbahçe - Beşiktaş maçında ele geçen 17 holiganın, futbol maçlarını karıştıran 'azılılar' olduğu belirlendi. 
     Bunun üzerine polis, futboldan basketbola dadanmalarından şüphelenilen 100 kadar fanatik taraftarın belirlenmesi çalışmalarını hızlandırdı. İç ve dışlarına kameralar yerleştirilmesi için harekete geçilen Haldun Alagaş, Süleyman Seba ve Ahmet Cömert basketbol salonlarındaki maçlar da çok sıkı denetime alındı. 
     
Temizlenecekler’      Ayrıca, üç büyüklerin bundan sonra yapacağı basketbol karşılaşmalarında salon içinde 100 sivil, dışında da 50 kadar Çevik Kuvvet polisi bulundurulmasına karar verildi. Polis, bu bıçaklı, sopalı holiganlar için şöyle konuştu "Sabıkalı holiganların salonlarda terör estirmesine kesinlikle izin vermeyeceğiz." 
     


 YAŞAM 
















</TEXT>
</DOC>
