<DOC>
<DOCNO> 5999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/guncel/gun01.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İŞTE Alman Nakşibendiler 
</HEADLINE>
<TEXT>

Kıbrıslı Şeyh Nazım'a bağlı olduklarını anlatan Alman Nakşibendiler, İslam'ı tüm dünyaya yaymayı amaçlıyor. Alman Nakşibendilerin sayısının ülke çapında bini bulduğu söyleniyor 
     MUSTAFA ÖZBAY Eifel 

     Nakşibendi tarikatının kamuoyunda pek bilinmeyen Alman mensupları, ibadet ve barınma yerleri olan "Osmanlı Hanı"nın kapılarını ilk kez Milliyet'e açtı. Müslümanlığı seçerek, Nakşibendi tarikatına geçen Almanlar, Kuzey Ren Vestfalya eyaletinde bulunan Eifel bölgesinde "Osmanische Herberge - Osmanıl Hanı" adını verdikleri yurtta faaliyetlerini sürdürüyorlar. 
     Alman vatandaşı Hassan Peter - Dyck'ın şeyhliğini yaptığı yurtta, her cumartesi Avrupa'nın ve Almanya'nın dört bir yanından gelen müritler ağırlanıyor. Müritleri tarafından "Şeyh Hasan" diye hitap edilen Dyck, kendilerinin Kıbrıs'ta yaşayan Şeyh Nazım'a bağlı olduklarını söylüyor. 24 yıl önce Müslüman olduğunu belirten Dyck, Hıristiyanlığı inandırıcı bulmadığı için İslamiyeti seçtiğini anlatıyor ve şöyle konuşuyor 
     
Terapilerden etkilenmişler      "Müslümanlığı seçmiş bir arkadaşımız, bizleri tanıdığı bir Müslümanın ruhsal terapilerine götürüyordu. Terapist, ruhun temizliğinden, ahlaktan söz ediyordu. Her terapinin sonunda, Hz. Muhammed'in yaşamından kesitlere yer veriyordu. Daha sonra kitaplardan araştırdığımızda, bunun İslamiyet olduğunu gördük. Ardından Mekke'ye gidip Müslümanlığı iyice tanıdık. Arapçayı öğrendik ve Şeyh Nazım ile tanışıp Nakşibendiliği seçtik." 
     
Tam 9 kez hacı olmuş      Dyck, 9 kez hacca gitmiş ve her yıl Müslümanlığı seçmiş kişilere klavuzluk yapmak amacıyla da gitmeyi sürdürüyor. Bağlı oldukları Kıbrıslı şeyhleri Nazım'ın, Almanya'da Schwarzwald'da "SPORH Verlag" adlı bir yayınevi bulunduğunu söyleyen Alman şeyh, bu yayınevinin çıkardığı Morgenstren Sabah Yıldızı adlı bir dergi bulunduğunu, ayrıca İslamiyetle ilgili çeşitli Almanca kitaplar yayımladığını belirtiyor. Ortopedi malzemeleri ticareti yapan Dyck'in, ikisi kız 5 çocuğu var. 
     
Belli günlerde buluşuyorlar      Perşembe ve cuma günleri Alman, Türk, İspanyol, İtalyan, Hollandalı, Belçikalı Müslümanlar, Osmanlı Hanı'nda buluşup dini veciberini yerine getiriyor, sosyal - kültürel faaliyetlerde bulunuyor. 
     
Kararnameye tepkiler      Gürkan Ata’nın yanını isterim 
ÜMRAN AVCI İstanbul 
     İskenderpaşa Cemaati lideri Esad Coşan'ın Süleymaniye'ye gömülmesi kararına tepki gösteren DSP'li Uluç Gürkan, "Bu girişimin tatsız bir yanı var. Kaldı ki, hem Kanuni Sultan Süleyman'a hem de Mimar Sinan'a haksızlık edilmemesi gerek" dedi. Gürkan, "Hakkım yok, haddimi biliyorum ama bu vasiyet konusu çığrından çıkarsa, ben neden Atatürk'ün yanına gömülmek istemeyeyim Ben de o zaman beni Atatürk'ün kıyısına köşesine gömün derim" diye konuştu. 
     
     Üniversiteler de karşı çıkıyor 
ANKARA Milliyet 
     Nakşibendi Şeyhi Esad Coşan'ın Türkiye'ye getirilerek Süleymaniye Camii'ne gömülmesi kararına üniversite öğretim üyeleri karşı çıktı. Ankara Üniversitesi AÜ Tıp Fakültesi öğretim üyeleri, Bakanlar Kurulu'nun ilgili kararı imzaya açmasını "Laik cumhuriyetimize yapılan sistemli saldırılara bir yenisi daha eklenmiştir" diye değerlendirdi. AÜ Tıp Fakültesi öğretim üyeleri, tüm yurttaşları ve görevlileri de sorumluluklarının gereğini yapmaya çağırdı. 
     
     İzmir’den Sezer’e çağrı 
İZMİR DHA 
     İzmir Baro Başkanı Noyan Özkan, Cumhurbaşkanı Ahmet Necdet Sezer'den, Nakşibendi şeyhi Esad Coşan'ın Süleymaniye Camii bahçesinde toprağa verilmesiyle ilgili kararname girişiminin önlemesini istedi. Cumhurbaşkanı Sezer'e bir mektup gönderen Özkan, "Anayasa'nın eşitlik ilkesine, devrim kanunlarına ve defin mevzuatına aykırı olarak ölü bir insana ayrıcalık tanıyan bu kararnameyi kınıyoruz. Hukuksal platformda mücadele edeceğiz" dedi. 
     
     Mimarlar’dan sitem mektubu 
ANKARA Milliyet 
     Esad Coşan ile damadının Süleymaniye Camii'ne defnedilmesine ilişkin kararnameye mimarlar da tepki gösterdi. Mimarlar Odası Genel Başkanı Oktay Ekinci Başbakan Bülent Ecevit'e bir mektup yazarak "Bu anıtsal mirasın siyasi beklentiler altında ayrıcalıklı defin yeri olmasına nasıl onay verebildiğinizi anlamakta güçlük çekiyoruz. Süleymaniye'nin dinsel örgütlenme odağı haline getirilmesi kabul edilemez" ifadelerini kullandı. 
     


 GÜNCEL 

















</TEXT>
</DOC>
