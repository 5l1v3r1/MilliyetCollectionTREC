<DOC>
<DOCNO> 11492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/son/sondun08.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO Makedonya'ya asker göndermeyecek 
</HEADLINE>
<TEXT>

     NATO, Arnavut militanlarla mücadelede Makedon hükümetiyle ''omuz omuza'' olduğunu, ancak mücadeleye destek amacıyla asker göndermeyeceğini bildirdi. 
     Adının açıklanmasını istemeyen üst düzeydeki bir NATO yetkilisi, ''çatışmaların Makedonya'nın iç meselesi olduğunu'' söyledi. 
     İttifak, Makedonya'nın kuzey sınırında çatışmalar başladığından bu yana herhangi bir askeri destek sözü vermeden Makedonya'yı desteklediğini bildiriyor. Bu arada, Makedonya'nın Kalkandelen kasabası civarındaki köylerde dün öğlen saatlerinde başlayan silahlı çatışmaların, bugün yer yer devam ettiğini bildiriyor. Ağır silahlı Makedon polisinin dağlık bölgeye giden yolları kapattığı, ayrıca başkent Üsküp ile Kalkandelen arasında bulunan petrol istasyonlarını korumaya aldığı haber verildi. 




</TEXT>
</DOC>
