<DOC>
<DOCNO> 46338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/son/soneko05.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Borsanın flaş kağıtları.... 
</HEADLINE>
<TEXT>

     Borsa'nın savaş öncesi flaş kağıtları belli oldu. 
     Yılın ilk 10 ayında geçen hafta Cuma 2. seans sonu itibariyle 16 şirketin hisselerinin getirisi yüzde 100'ü aşıyor. En büyük primi, fiyatı yüzde 1.221 artan Ceylan Giyim hisseleri yaptı. 
     Ceylan Giyim hisseleri yılbaşından bu yana 2.800 liradan 37 bin liraya fırladı. 
     İkinci sırada Akın Tekstil yer alıyor. Akın Tekstil hisselerinin fiyatı 1.750 liradan 10.500 liraya yükselirken, artış oranı yüzde 500 olarak hesaplandı. 
     İki tekstil şirketini, sigortacılık sektöründen CU Sigorta izliyor. Fiyatı 21.250 liraya çıkan CU Sigorta hisseleri, yüzde 431.25 kazanç getirdi. 
     Gözaltı Pazarı'nda hisseleri işlem gören Camiş Lojistik yüzde 334.04 prim yaptı. Ulusal Pazar'daki hisselerden Tuborg yüzde 321.12, 
     Vakıf Risk yüzde 273.02, Çimentaş yüzde 223.77, Kent Gıda yüzde 207.32, Konfrut Gıda yüzde 165.22, Vakıf Yat. Ort. yüzde 152.42,Taç. 
     Yat. Ort. yüzde 138.57, Çelebi H.S. yüzde 137.79, İş Bankası Kurucu yüzde 117.03, Tukaş yüzde 112.76, Ege Endüstri yüzde 104.71 ve Vakıf Fin. Kir. yüzde 103.65 artışla, yatırımcılarını sevindiren kağıtlar oldular. 
     






</TEXT>
</DOC>
