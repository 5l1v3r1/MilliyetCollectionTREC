<DOC>
<DOCNO> 32996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/yasam/yas03.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bodyguard’lar öldüresiye dövdü 
</HEADLINE>
<TEXT>

Bodrum’daki bir barda çıkan kavgadan sonra linç ettikleri genci kafasına taşlarla vurup baygın halde denize attılar... 
     YAŞAR ANTER Bodrum DHA 

     Bodrum'da Ginger adlı barda çıkan kavgada bir üniversite öğrencisi, bodyguardların ve 40 kadar kişinin saldırısına uğradı. 
     23 yaşındaki Sercan Yıldız, dün sabaha karşı 03.00 sıralarında, arkadaşlarıyla Ginger Bar'a gitti. Ancak bir süre sonra laf atma nedeniyle barda çıkan tartışma, olaya bodyguardların da karışmasıyla kavgaya dönüştü. Bar korumaları ve kimliği belirlenemeyen yaklaşık 20 kişi, Sercan'ı tekme tokat döverek caddeye çıkardı. Burada sayıları 40 - 50’yi bulan saldırganlar, Yıldız'ı yerlerde sürükledi, çok sayıda kişinin gözleri önünde başına taşlarla vurdu. Kanlar içinde hareketsiz kalan Sercan, gözü dönmüş saldırganlar tarafından, yarı baygın bir halde barın karşısından denize atıldı. 
     
Hasta vatandaş kurtardı      Bu arada teknesinde oturan emekli memur Rüstem Demir, Yıldız'ın denize atıldığını görünce hemen denize atladı. Şeker hastası olan Demir, çevredekilerin de yardımıyla Yıldız'ı denizden çıkarmayı başardı. 
     Hastaneye kaldırılan Yıldız'ın, başına ağır darbeler aldığı ve akciğerlerine su dolduğu ve hala hayati tehlikeyi atlatamadığı açıklandı. 
     
Kimin dövdüğünü bilmiyoruz’      Olayın ardından harekete geçen Bodrum Emniyet Müdürlüğü ekipleri, Ginger Bar'ın Müdürü Ercan Arslan ile 12 çalışanı emniyete götürerek ifadelerini aldı. Arslan, kavganın bir laf atma yüzünden barda başladığını belirterek, "Bodyguardlarımın olaya karıştığı doğru değil. Biz kavga eden grubu dışarı çıkardık. Genci kimin dövdüğünü bilmiyoruz" iddiasında bulundu. 
     Bodrum Kaymakamı Cumhur Güven Taşbaşı da, Yıldız'ı bu hale getirenleri belirlemeye çalıştıklarını vurgulayarak şunları söyledi "Olaya 40 - 50 kişinin karıştığını tespit ettik. Ercan Aslan, Emirhan Bilim, Arda Zor, Emin Çolak, Cem Sayhan ile beş kişi daha gözaltına alındı. Olaya karışan kişileri tek tek belirleyeceğiz." 
     
Kimse yardım edemedi      Sercan'ı denizden çıkaran Rüstem Demir, "Onlarca kişi çocuğu döverken çevredekiler seyretti. Kimse korkudan arayı girip de yardım edemedi. Ginger Bar ise dayak sırasında müziği bile kesmedi" dedi. 
     



 YAŞAM 
























</TEXT>
</DOC>
