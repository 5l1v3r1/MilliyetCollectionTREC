<DOC>
<DOCNO> 1091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/son/sontur23.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksim'de halk otobüsüne ateş açılmasında rant kavgası ihtimali 
</HEADLINE>
<TEXT>

     Taksim'de bir halk otobüsüne ateş açılması ve yoldan geçen bir kişinin yaralanmasına ilişkin soruşturma sürdürülüyor. 
     Tarlabaşı Bulvarı Sakız Ağacı Caddesi'nde meydana gelen olayın ardından polis tarafından ifadesi alınan halk otobüsünün şoförü İsmet Aktürk, kimseyle husumeti bulunmadığını söyledi. 
     Esenyurt civarında çalışan minibüsçüler ile 2 katlı halk otobüsü sahipleri arasında 2 yıl öncesinden bu yana husumet olduğunu ifade eden Aktürk, saldırının bu nedenle meydana gelmiş olabileceğini kaydetti. 
     Olayın siyasi bir yönü bulunduğunu sanmadıklarını belirten polis yetkilileri de, olayın minibüsçüler ile 2 katlı halk otobüsü sahipleri arasındaki rant kavgasından kaynaklanmış olabileceği ihtimali üzerinde durduklarını bildirdiler. 
     Yetkililer, silahlı saldırının ardından kaçan ve 2 kişi oldukları belirlenen saldırganların yakalanması amacıyla çalışmaların sürdürüldüğünü söylediler. Taksim-Bahçeşehir hattında çalışan 34 TH 1658 plakalı 2 katlı özel halk otobüsüne dün akşam saatlerinde açılan ateş sonucu araca 4 kurşun isabet ederken, otobüsün yakınında bulunan Mehmet Karaman 25 adlı kişi ayağına gelen kurşunla yaralanmıştı. Taksim Eğitim ve Araştırma Hastanesi'ne kaldırılan Karaman'ın sağlık durumunun iyi olduğu ve tedavisinin sürdüğü bildirildi. 




</TEXT>
</DOC>
