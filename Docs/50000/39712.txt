<DOC>
<DOCNO> 39712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/son/sontur15.html </URL>
<DATE> 2001/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisin elinden kurtulmayı başardı 
</HEADLINE>
<TEXT>

     Üzeyir Garih cinayeti zanlısı firari er Yener Yermez, Beşiktaş'ta kendisini sıkıştıran polisin elinden kurtulmayı başardı. 
     Yener Yermez'in İş Bankası Beşiktaş şubesi ATM'sinden para çekmeye çalışırken görülmesinden sonra başlatılan operasyon sokak sokak sürdürüldü. 
     Ancak tatil günü olması nedeniyle Beşiktaş'ta özellikle otobüs durakları ve iskelelerin kalabalık oluşu çalışmaları güçleştirdi. 
     Polisin operasyonuna rağmen, Yener Yermez güvenlik çemberini yarıp kaçmayı başardı. 
     Saat 15 30 sıralarında Yener Yermez'in bu kez Anadolu Yakası'nda Maltepe Tren köprüsü altında görüldüğü ihbar edildi. Çevreye giden polislerin aramalarından sonuç alınamadı. 
     Yetkililer, firari erin Beşiktaş'tan 123 numaralı Kartal otobüsüne binerek Maltepe'ye gitmiş olabileceğini belirtti. 
     İş Bankası Beşiktaş Şubesi ATM'sinde zanlının kaçarken bıraktığı bankamatik kartının da Yener Yermez'e ait olduğu kesinlik kazandı. 
     
     
     







</TEXT>
</DOC>
