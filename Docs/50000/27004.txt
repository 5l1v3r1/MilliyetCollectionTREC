<DOC>
<DOCNO> 27004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/yazar/zbirand.html </URL>
<DATE> 2001/06/15/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
Anadolu, Ankara’ya ateş püskürüyor 
</HEADLINE>
<TEXT>

     Medya’da Anadolu’nun nabzını en iyi tutan kişilerin başında Tayfun Talipoğlu gelir. NTV’deki Bam Teli programı için, 
     6 yılda tam 700 bin kilometre yol yaptı. Anadolu insanı ile özdeşleşti. 
     Geçenlerde turundan dönerken birlikte olduk. İzlenimlerini dinledim ve dehşete düştüm. 
     Milliyet’in ekonomi uzmanı Güngör Uras’ta, uzun bir Anadolu gezisinden döndü. O da ekonomik yönden nabız yokladı. Onun tespitlerini de CNN TÜRK’teki MANŞET programında dinledim. Tespitleri herkesi hayrete düşürüyor. 
     Bu iki gözlemcinin izlenimlerini bir araya getirip size aktarmak istedim. 
     En başta, karşımıza çıkan tek kelime var KIZGINLIK. 
     
     Anadolu halkı kızgın. 
     Siyasetçiler ve özellikle de liderler iflas etmiş durumdalar. Öyle anlaşılıyor ki, önümüzdeki seçimlerde siyasi sistem çok dayak yiyecek. 
     Anadolu toplumunun diğer 
     ortak yanı "insan yerine konulmamaktan" kaynaklanan tepkiler. 
     Ankara’da bir takım kararlar alınıyor, ancak kimse zahmet edip, ne yapmak istendiğini bu insanlara anlatmıyor. 
     H l koyun muamelesi görüyorlar. 
     Tek kaşı kalkık "otorite", sadece emir veriyor. 
     Vali bey, Kaymakam bey veya Komutan ne diyorsa onun doğru olduğunun kabulü bekleniyor ve o emirlere uyulması gerekiyor. 
     Anadolu artık bu "Ankara eksenli" dünyadan kopmuş. Merkezi yönetim kontrolü kaybetmiş. 
     Ne yazık ki prestijini kaybeden kurumlardan bir diğeri de yargı. Yargı da devlet otoritesi gibi görülüyor. "Tanıdığın varsa işini çözebildiğin" bir devlet dairesi. 
     Medya da prestijli yerlerde sürünen kurumlardan biri. İlginç olan, tek inanılan ve güvenle izlenenler 
     TV’deki "canlı" yayınlar. 
     Hasan Cemal’in son günlerde Milliyet’teki Güneydoğu izlenimlerinde de yansıtıldığı gibi, bölgede artık Kürt sorunundan çok ekonomik beklentiler konuşuluyor. Eğer birgün Güneydoğu ayaklanırsa, PKK nedeniyle değil, açlıktan dolayı ayaklanacak. Fakirlik ve sefalete gözyumulduğu için insanlar sokağa dökülecek. 
     Anlayacağınız, Anadolu bambaşka bir havada. 
     İstanbul ve Ankara’da ne olup bittiğini de tam olarak anlayabilmiş değil. Gazete okunmuyor ancak, gözler büyümüş şekilde TV’ler izleniyor. 
     
Süryani köyleri, Ermeni turları      Dikkat edecek olursanız, "Devlet" adına karar veren, uygulayanların son derece katı bir yaklaşımları var. 
     Türkiye’de Süryanilerin, Kürtlerin, Rumlar veya Ermenilerin yaşıyor olabileceğini, bu insanlarında Türk vatandaşı sıfatıyla bizim kadar hakları bulunduğunu kabul etmiyorlar. 
     Kimi zaman "güvenlik", kimi zaman "halk tepkisi" gerekçesiyle bu azınlıkları hoyratça hırpalarlar. 
     Teröre karışanlara karşı önlemlerden söz etmiyorum. Onlar işin doğru yanı. Sözünü ettiklerim genel anlamda Türk kökenlilerin dışında kalanlara yapılan muameleler. 
     Azınlıkları Türk devletinin düşmanıymış gibi görmekten kurtulamadığımız sürece, onları rahat ettirmediğimiz kadar, bizde rahat edemeyeceğimizi bilmeliyiz. 
     Yasalar değil, kafalar değişmeli. 
     
     







Yeni bir yön 


Çaresizler... 


Şeffaf yönetim sıkı denetim... 


Miras’ın buçuğu 


Devletle HADEP duvarı 


Sonbahar sendromu 


Hoş geldin tatil 


Yurtdışından gelen olumlu haberler 


Nasıl bir müdahale 


Güçler "savaşı" 


Çiftlik Hyde Park olsun 


"Republic of Turkey" 


Hocasız parti 


Tütünde orta yol 


Şaka değildi 


Türkler meze ile karın doyuruyor 


</TEXT>
</DOC>
