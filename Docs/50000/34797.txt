<DOC>
<DOCNO> 34797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/son/sontur16.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Çanakkale'de orman yangını... 
</HEADLINE>
<TEXT>

     Çanakkale'nin Radar Tepesi altı ile Çan ilçesi Dondurma Köyü mevkiinde, henüz belirlenemeyen nedenle orman yangını çıktı. 
     Yangın ihbarının alınmasıyla birlikte 6 söndürme uçağı, yangınlara müdahale için olay yerine sevk edildi. 
     Bu arada, Radar Tepesi altındaki yangına ilk müdahaleyi yapan Türkkuşu uçaklarından biri, çok alçalarak su bıraktığı sırada, enerji hatlarından birine çarptığını zannederek Çanakkale Havaalanı'na zorunlu iniş yaptı. Ancak, yapılan incelemede uçakta herhangi bir hasara rastlanmadı. 
     Yetkililer, yangınlara bölge itfaiyeleri ile Orman bölge Müdürlüğü'ne bağlı söndürme ekiplerinin müdahale ettiklerini, yangınların kontrol altına alınması için çalışmaların sürdürüldüğünü bildirdiler. 
     
     







</TEXT>
</DOC>
