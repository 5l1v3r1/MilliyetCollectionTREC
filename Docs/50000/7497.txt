<DOC>
<DOCNO> 7497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/siyaset/asiy.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayzıt’a talimat Türkeş’ten 
</HEADLINE>
<TEXT>

9 yıllık bilinmeyen para hareketini Ayzıt’ın sürdürdüğü ortaya çıktı 
     GÖKÇER TAHİNCİOĞLU Ankara 

     Alparslan Türkeş’in, İngiltere hesabındaki parasını, öldükten 1.5 ay sonra imzasını taklit ederek çektiği öne sürülen kızı Ayzıt Türkeş’in para trafiğini yürütmek için babasından 13 yıl önce vekaletname aldığı ortaya çıktı. 
     Türkeş’in ikinci eşi Seval Türkeş ile kızı Ayyüce Türkeş’in, Başbuğ’nun ilk eşinden olan Ayzıt Türkeş ve Umay Günay hakkında miras kavgası nedeniyle Ankara 7. Ağır Ceza Mahkemesi’nde açtığı davada yeni bilgiler gün ışığına çıkıyor. Ayzıt Türkeş, savcılıktaki ifadesinde mahkemeye Türkeş’in 1988’de verdiği vekaletnameyi de sunarak şunları söyledi 
     "1988’de İngiltere’de yaşarken babam ziyaretime geldi. Birlikte Deutsche Bank’a giderek hesap açtırdık. Yetkililerin yanında vekaletname verdi ve bankadaki dosyaya koydu. Bu işlemlerden sonra vefat tarihi 1997’ye kadar babamın verdiği talimat doğrultusunda işlemlerini yürüttüm. Bu arada bana alt tarafları boş, imzalı kağıtlar verdi. Ben de bu kağıtlara talimatlarını yazarak işlemler için kullandım. Onun belirttiği yerlere ödemelerde bulunuyordum. Kendisi de, bana, Başıma bir hal gelir, ölürsem bu görev senindir’ diye şifai talimat verdi. Ben de ölümünden sonra talimatları doğrultusunda ödemeleri sürdürdüm. Sadece bana tebliğ edilen görevi yaptım. Üzerimde hiçbir para kalmamıştır. Bunu da gönül rahatlığı içinde arz ediyorum." 
     Parayı hesabına geçirdiği iddiasıyla aynı davadan yargılanan diğer kardeş Günay, Ayzıt Türkeş’in babası tarafından görevlendirildiğini ilk kez mahkemede duyduğunu söyledi. Günay, ifadesinde "Şimdi öğrendiğime göre, babamla 88 yılında hesap açmışlar ve ablam talimatları yerine getirmiş. Kardeşim, bana da açıklamadığı yerlere parayı intikal ettirmiş" dedi. 
     
Davayı duyumlar fitilledi      Seval Türkeş’in İnglitere’deki sır serveti iddia edildiği gibi bankadan gelen taziye yazısıyla değil, çevresinden aldığı duyumlarla öğrendiği ortaya çıktı. 
     Ayyüce Türkeş’in söz konusu duyumu aldıktan sonra bankaya başvurarak, paraları sordu. Banka, Türkeş’e gönderdiği cevabi yazıda, "Babanızın ölümünü mektubunuzla öğrendik ve çok üzüldük. Ne yazık ki bilgileri verme imkanımız yok çünkü sizi sadece ismen biliyoruz" dedi. 
     Ayyüce Türkeş’in, Türkeş’in babası olduğunu kanıtlayan belgeleri ibraz etmesinden sonra banka, paraların Ayzıt Türkeş’in, İsviçre’deki Bank Corporation ve Umay Günay’ın İngiltere’deki Barclays Bank’daki hesaplarına aktarıldığını ve hesabın kapandığını bildirdi. 
     


 SİYASET 


















</TEXT>
</DOC>
