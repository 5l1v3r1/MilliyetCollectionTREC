<DOC>
<DOCNO> 21618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/son/sontur14.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatya'da düşen askeri uçakta 37 kişi şehit oldu 
</HEADLINE>
<TEXT>

     Hava Kuvvetleri'ne ait Casa tipi askeri uçak Malatya'nın Akçadağ ilçesi yakınlarında düştü. Kaza yerinden ulaşan ilk bilgilerde, uçaktaki 37 kişiden kurtulan olmadığı belirtiliyor. 
     İlk gelen bilgilere göre, uçakta şehit olan yolcuların özel kuvvetler birliğine mensup iki ayrı operasyon timinden oluştuğu ve bir operasyon sonrasında Ankara'ya döndükleri belirtiliyor. Edinilen ilk bilgilere göre, Diyarbakır 2. Taktik Hava Kuvvet Komutanlığı 8. Ana Jet Üssü'nden kalkan ve içerisinde 6'sı Özel Kuvvetler Birliği mensubu 31'i yolcu toplam 36 kişinin bulunduğu bildirilen CASA tipi askeri uçak, henüz belirlenemeyen bir nedenle Malatya'nın Akçadağ ilçesine 10 kilometre uzaklıktaki Güzyurdu ile Yağmurlu köyleri arasındaki boş bir alana düştü. 
     Gelen ilk bilgilere göre, uçaktan kurtulan olmadığı bildirildi. 
     Olaydan hemen sonra uçağın düştüğü bölgeye giden Akçadağ ilçesi Belediye Başkanı Bayram Karaaslan, A.A. muhabirine olayla ilgili verdiği bilgide, uçaktan kurtulan olmadığını söyledi. 
     Karaaslan, itfaiye araçlarıyla birlikte olay yerine ulaştığını belirterek, şunları söyledi 
     ''Olayı duyar duymaz, itfaiye ekipleriyle birlikte uçağın düştüğü yere geldim. 36 kişinin bulunduğu söylenen uçaktan kurtulan yok. Uçak denilen bir şey kalmamış. Uçak paramparça olmuş.'' 
     







</TEXT>
</DOC>
