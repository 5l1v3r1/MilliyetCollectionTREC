<DOC>
<DOCNO> 3464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/siyaset/siy08.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Gönül Kılıç patladı 
</HEADLINE>
<TEXT>
Bu iftiralar bir çöküşün sonu’ 
     ERSAN ATAR Ankara 

     Anayasa Mahkemesi Başkanvekili Haşim Kılıç'ın eşi Gönül Kılıç, eski Yargıtay Cumhuriyet Başsavcısı Vural Savaş'ın kendisi hakkındaki iddiaları sert bir dille yalanladı. Kılıç, iddialar hakkında, "Bitmişliğin, tükenmişliğin ve bir çöküşün sonucu olan, gerçek dışı ve yakışıksız ifadeler" nitelemesini yaptı. Yazılı açıklama yapan Gönül Kılıç sözlerine şöyle devam etti 
     "Savaş, çok önemli açıklamalar yapacağını ileri sürerek günlerdir kamuoyunu meşgul etmiştir. Dört yıl önce, kendi eşine yapılmış bir hoşgeldiniz ziyaretini akıl almaz ve inanılmaz bir iftira kampanyasına dönüştürmüştür. Evine eşinin misafiri olarak gelmiş bir bayanın onuru ve haysiyeti, o evin sahibinin güvencesi altındadır." 
     
     Kılıç'a destek geldi 
Savaş aleyhine tanıklık yaparım’      Vural Savaş'ın Gönül Kılıç hakkındaki sözlerini değerlendiren ve söz konusu ziyarete katılan bir Yüksek Mahkeme üyesinin eşi de şöyle konuştu "Hayırlı olsun ziyaretine gittik. Bizim lojmanların alt katında büyük salon vardır. Orada oturuyorduk. Vural Savaş'ın eşi de mutfakta kahve yapıyordu. Bu sırada Vural Bey içeri girdi. Bu sırada Gönül Hanım'ın başı açıktı." 
     Yüksek Mahkeme üyesinin eşi sözlerine şöyle devam etti "Medeni bir şekilde tokalaştık. Gönül Hanım, sürekli başı kapalı olduğu için biraz tedirgin oldu, şöyle bir sağa sola baktı, başörtüsünü bulamadı. Öyle Vural Bey'in anlattığı gibi kendini yerden yere atmış değil. Tedirginliğini sadece biz hissettik. Vural Bey'in sözleri çok çirkin. Eğer dava açılırsa şahitlik yaparım." 
     


 SİYASET 


















</TEXT>
</DOC>
