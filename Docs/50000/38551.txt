<DOC>
<DOCNO> 38551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/spor/bbas.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
AVRUPA BASKETBOL ŞAMPİYONASI’NA DOĞRU 
</HEADLINE>
<TEXT>
İsrail sınavı 
     2001 Avrupa Basketbol Şampiyonası’nın hazırlıklarını sürdüren A Milli Basketbol Takımımız, Ankara’da düzenlenen hazırlık turnuvasında bu akşam, finallerde A Grubu’nda mücadele verecek olan İsrail ile karşılaşacak. Ay - Yıldızlı ekibimizin İsrail ile ASKİ Salonu’nda oynayacağı müsabaka saat 19.00’da başlayacak ve TRT 3’ten naklen yayınlanacak. 
     
İspanya fark yedi      MİLLİ Takımımız’ın Avrupa Şampiyonası finallerinde B Grubu’ndaki rakibi İspanya, hazırlık maçında Rusya’ya İspanya’da 73 - 56 mağlup oldu. Millilerimiz’in Turgut Atakol Turnuvası’nda 21 sayı farkla yendiği Rusya karşısında tel tel dökülen İspanyol takımı, Paraiso ve Gasol dışında varlık gösteremediği maçın ilk yarısını da 38 - 32 yenik kapadı. 
     
Estonya’nın kadrosu belli      2001 Avrupa Şampiyonası’nda C Grubu’nda mücadele verecek olan Estonya Milli Takımı’nın 12 kişilik kadrosu açıklandı. Yunanistan’ın AEK takımında forma giyen ünlü pivot Martin Muursepp’in de yer aldığı kadrodaki diğer oyuncular şunlar Tein TÜ Delta , Varblane BC Nybit , Kandimaa TÜ Delta , Kriisa Södertalje K. , Metstak Tallin , Parn Lulea , Rumma Tallin , Liivak TÜ Delta , Noormets Tallin Kalev , Kikerpill TÜ Delta , Pehka Sunair BC . 
     
FRANSA A GRUBU      Yeni ufuklar 
     FRANSA Milli Takımı, 1999’da evsahibi olduğu şampiyonada kadrosunda yer alan Rigadeau, Sonko, Bonato, Thierry Gadou gibi tecrübeli ve yaşı ilerlemiş isimleri bu kez kadroya almadı. NBA Ligi’nde San Antonio Spurs formasını giyen 19 yaşındaki guard Tony Parker, Bulgar asıllı pivot Vasco Evtimov, Le Mans’ın pivotu Crawford Palmer, yeni kadroda göze çarpan isimler. Barcelonalı Digbeu, Paris St.Germainli Risacher ve Julian ile Malagalı pivot Weis ise hazırlık maçlarında vasatı aşamayan Fransa’nın en büyük kozları. 
     

</TEXT>
</DOC>
