<DOC>
<DOCNO> 34413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/yazar/theper.html </URL>
<DATE> 2001/07/29/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Birkaç sene gecikmişsiniz 
</HEADLINE>
<TEXT>

     Arsamız bundan yıllar önce istimlak edildi. İstamlak bedeli bankaya yatırılmış ama biz almadık. O zamanki ulaşım imkansızlıkları nedeni ile istimlak kararına itiraz etmedik ama bugün etmek istiyoruz. Bankadaki parayı almamış olmamız itiraz anlamına gelir mi 
     H. A. - Bursa 
     
     İstimlak kararı verildikten sonra bu karar gayrimenkul malikine bildirilir. Gayrimenkulün tahmini değeri de ayrıca gayrimenkul maliki adına bankaya yatırılır, banka şubesi de gayrimenkul sahibine bildirir. Bu tebligatın yapılmasından sonraki bir ay içinde gayrimenkul sahibi iki türlü dava hakkına sahiptir. 
     Şayet istimlak kararının yasal olmadığı kanaatinde ise idari mahkemelere başvurup istimlak kararının iptalini talep eder, şayet istimlak bedelinin düşük olduğu kanaatinde ise bu defa adliye mahkemelerine başvurup bedel artırımı talebinde bulunur. Yukarıda söylediğim gibi bu davaların açılması süreye tabidir ve bu süre bir aydır. 
     Bu arada, bankada bulunan istimlak bedelini almış olması dava açma hakkını ortadan kaldırmayacağı gibi, parayı almamış olması da karara itiraz ettiği yani bir aylık süre içinde dava hakkını kullandığı anlamına gelmez. 
     Yani sizin bankadan parayı çekmemeniz durumu değiştirmez, sizin arazinizin istimlakine dair kararın size tebliği yıllar önce olmuş yani dava hakkını kaybetmişsiniz, bugün için yukarıda saydığım davaları açamayacaksınız. Bankadaki para ise hesabınızda duruyordur, paranızı alabilirsiniz, tabii bugün ne işe yarar o da başka. 
     Ancak bunların yanında hatırlatmakta yarar var ki, araziniz istimlak amacına yönelik olarak beş senedir kullanılmıyorsa beş senenin sonunda altınca seneye kadar geri alma amacına yönelik bir dava açabilirsiniz, aklınızda bulunsun. 
     
     







Notlar potlar 


Kamuda ücret reformu 


Yolsuzluk coğrafyası, korku tapınağı... 


Başka boyut 


Son şarkı 


Ek sınav ne zaman 


Stan kaygı dağıttı 


Yoksa Ecevit "nutuh" mu atıyor 


Pişkin - Türk ve işkence 


Fischer Derviş’in gözüne fer getirdi 


Kötü bir şiir uğruna Ya Rab 


Birkaç sene gecikmişsiniz 


Olimpiyatlar Kaf Dağının arkasında 


Fisher bizden daha iyimser 


İşçi, çiftçi, esnaf, halk mı Kim onlar .. 


Van'a 10 yıl sonra gelen Şahmaran 


</TEXT>
</DOC>
