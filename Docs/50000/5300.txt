<DOC>
<DOCNO> 5300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/yasam/yas01.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Durduramayacakları saldırgan yok 
</HEADLINE>
<TEXT>

Türkiye’ye gelen emekli astronot Neil Armstrong’un etrafında kuş uçurtmayan iki Türk kızı, CIA ve FBI’dan Gelin birlikte çalışalım’ teklifi aldı... 
     SERDAR BENLİ 

     Aya ilk adımı atan insan olan, astronot Neil Armstrong geçtiğimiz aylarda konferans vermek için ülkemize geldi. Onu gölge gibi takip eden iki güzel güvenlik görevlisi vardı ki, herkes onları Amerikalı sanıyordu. 
     Oysa onlar Türkiye’nin en başarılı özel güvenlik elemanları Başak Aliçavuşoğlu 23 ile Meral Ölmez’den 24 başkası değildi.. 
     Intermega Security’nin patronu Levent Yüksel’in "Durduramayacakları saldırgan yok" dediği Başak ile Meral, ısrarla bodyguard olmadıklarını söylüyorlar. 
     Kendilerini VİP Koruma’ olarak tanımlayan güzeller, "Güvenlik kaba kuvvet ve karşındakini tartaklamak değildir. Bu iş öncelikle zeka ve kültür gerektiriyor. Direkt kaba güç kullanmak en son çare" diyorlar. 
     
FBI’dan teklif var      Güzel korumalar, birlikte çalıştıkları süre boyunca Neil Armstrong’un kendilerini çok sevdiğini, ardından da FBI ve CIA’den kendileriyle çalışmaları için teklif aldıklarını belirtiyorlar. 
     Meral Ölmez ve Başak Aliçavuşoğlu, taciz korkusuyla yaşayan kadınlara da şu tüyo’yu veriyor "Kimse kendine güveni olan bir kadını rahatsız etmeye cesaret edemez. Ancak kadınların da kendini savunmak için çeşitli korunma sporlarını öğrenmeleri gerekir. Bu hem kendilerine olan güvenlerini geliştirir hem de zor durumda kaldıkları zaman hayatta kalmalarını sağlar..." 
     
İşte kısa künyeleri...      Meral Ölmez... 1.85 boyunda. Marmara Üniversitesi Beden Eğitimi Spor Yüksekokulu mezunu. Türkiye’nin en iyi karate - do sporcularından. Üniversiteler arası dünya üçüncülüğü, kulüplerarası Avrupa şampiyonluğu, Balkan şampiyonluğu gibi dereceleri var. Amacı, yurt dışı seminerleri takip ederek VİP korumalığı daha profesyonel olarak icra edebilmek... 
     Başak Aliçavuşoğlu... 1.93’lük Başak, eski bir basketbolcu. Özel Cent Lisesi mezunu olan Aliçavuşoğlu, aralarında Sibel Can, Ebru Gündeş ve Ajda Pekkan’ın da yer aldığı çok sayıda ünlüyü korumuş, kollamış. 
     


 YAŞAM 


















</TEXT>
</DOC>
