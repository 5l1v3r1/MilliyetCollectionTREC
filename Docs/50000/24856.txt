<DOC>
<DOCNO> 24856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/ekonomi/eko01.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Verdiği kredinin yüzde 87’sini KENDİSİ ALDI 
</HEADLINE>
<TEXT>

Bank Kapital’in verdiği toplam 90 trilyon liralık kredinin 78 trilyonunun bankanın eski sahibi Ceylan Grubu şirketlerine gittiği tespit edildi 
     TARIK YILMAZ 

     Ceylan ailesinin sahibi olduğu Bank Kapital’e bankanın içinin boşaltılması nedeniyle el konulmasından önce hazırlanan mali bünye raporunda, bankaya bir an önce el konulması ya da bir kamu bankasına devredilmesi isteniyor. 
     27 Ekim 2000 tarihinde el konulan bankanın 30 Haziran 2000 verilerine dayanılarak hazırlanan raporda, bankanın düştüğü kötü durum tüm ayrıntılarıyla veriliyor. Bankalar Yeminli Başmurakıbı Mehmet Çalışkan imzasıyla yazılan raporda, Hazine’nin 28 Nisan 2000’de Bankalar Yasası’nın 14’üncü maddesine göre, donuk kredilerini gözden geçirilmesi, gerekenlere karşılık ayrılması, sermayenin 10 trilyondan 24 trilyon liraya çıkarılması ve gayrimenkullerin en kısa sürede elden çıkarılması isteniyor. 
     Diğer el konulan bankalarda olduğu gibi Banka Kapital’de de hakim sermayedar grup olan Ceylan Grubu’nun, kredi portföyünün neredeye tamamını kendisine kullandığı da belirlendi. Raporda, bankanın yaptığı hesaplamaya göre, toplam 90.8 trilyon lira olan krediler içinde grubun payı 78 trilyon 298 milyar lira olarak hesaplanıyor. Ancak murakıplar bu rakamı 78 trilyon 814 milyar şeklinde düzeltiyor. 
     
     Protokol var ödeme yok 
     Raporda Ceylan Grubu’nun kredi kullanan birçok şirketiyle Bank Kapital arasında bir ödeme protokolü yapıldığı ancak bu şirketlerinin hiçbirinin ödeme yapmadığına dikkat çekildi. 
     Raporda, Ceylanlar’ın diğer banka patronlarıyla da karşılıklı krediler back to back açtığı belirtiliyor. Karşılıklı kredi ilişkisine girilen gruplar ise bankalarına daha önce el konulan Zeytinoğlu Esbank , Murat Demirel Egebank ve Cavit Çağlar İnterbank ile Bank Kapital’le aynı gün Fon’a devredilen Etibank’ın eski sahibi Bilgin grubu olarak açıklanıyor. 
     
     Şahsi kefalet alındı 
     Karşılıklı krediler karşılığında şahsi kefaletler olduğu belirtilen raporda, "Bu durum söz konusu kredilerin bankanın mali yapısı içerisinde sağlam bir yer arzetmediğini kanıtlar niteliktedir" deniliyor. Raporun sonuç bölümünde şu ise değerlendirme yapılıyor 
     "Mevcut likidite sıkıntısının likidite krizine dönüşme sürecinde olduğu sabit görülen bankanın, 31 Aralık 1999 tarihli bilanço ve k r zarar cetveli üzerinde inceleme yapan murakıplarca talep edilen başka bir banka ile birleştirilme önerisi ile birlikte Bankalar Yasasının 14. maddesi gereğince bankacılık işlemleri yapma ve mevduat kabul etme izninin kaldırılması veya bir kamu bankasına devredilmesi sonucuna ulaşılmıştır." 
     
     Zararını gizledi 

</TEXT>
</DOC>
