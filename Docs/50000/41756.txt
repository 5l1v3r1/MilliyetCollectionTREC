<DOC>
<DOCNO> 41756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/son/sondun38.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de uçaklara silahlı muhafızlar yerleştirilecek 
</HEADLINE>
<TEXT>

     ABD'ye yönelik terörist saldırıların ardından dikkatler, saldırıda kullanılan uçakların nasıl kaçırıldığı noktasında yoğunlaşırken, Amerikalı yetkililerin uçaklara silahlı korumalar yerleştirilmesi fikri üzerinde durduğu belirtildi. 
     FOX televizyonunun sorularını yanıtlayan Virginia Valisi Jim Gilmore, ''bu konuda şu anda alınmış kesin bir karar bulunmamakla birlikte geçmişte denenen bu yöntemin, bir tedbir olarak yeniden düşünulebileceğini'' söyledi. 
     New York normale dönmeye çalışıyor 
     New York Belediye Başkanı Rudolph Giuliani, düzenlediği basın toplantısında, ''ilk hedeflerinin kentte hayatın normale dönmesini sağlamak olduğunu'' bildirdi. 
     Giuliani, ''kurtarma çalışmalarının 2-3 hafta sürebileceğini ve kesin ölü sayısının da ancak o zaman ortaya çıkacağını'' belirtti. 
     ''Metronun bugün çalışmaya başladığını'' söyleyen Belediye Başkanı, okullar ve borsaların da yarın açılacağını kaydetti. New York'ta yayınlanan yerel gazeteler, bugün ''ABD'ye savaş'' başlığıyla çıkarken, saldırı sırasında Dünya Ticaret Merkezi'nin 82. katında bulunan bir kişinin, merdivenleri kullanarak aşağıya inmeyi başardığı belirtildi. 
     
     






</TEXT>
</DOC>
