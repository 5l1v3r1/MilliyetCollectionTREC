<DOC>
<DOCNO> 5311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/yazar/asik.html </URL>
<DATE> 2001/02/03/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Nasret Finans... 
</HEADLINE>
<TEXT>

     İslami bankacılık yapan ünlü bir Finans şirketi sıkıntıda. 
     Gelir ortaklığı senedine para yatırmış mudilerin paralarını ödeyemiyor. 
     Şubelerde her Allah'ın günü kavga gürültü eksik olmuyor. 
     Faizden kaçarken doluya tutulan bir müşteri telefonda yakınıyor 
     - Hem paramızı vermiyorlar hem de bizi haksız çıkarıyorlar... 
     - Ne diyorlar 
     - Bunun adı gelir ortaklığı, kara ortak olduğunuz gibi zarara da ortaksınız diyorlar... 
     Aynen Nasrettin Hoca hikayesi... Hoca komşunun kazanını ödünç almış.. İade ederken "Senin kazan yavruladı" diye yanında küçük bir kazan daha vermiş. Zaman geçmiş. Hoca kazanı yeniden ödünç almış bu defa geri vermemiş. 
     - Bizim kazan ne oldu Hoca 
     - Öldü.. 
     - Hiç kazan ölür mü Hoca 
     - Doğurduğuna inandın da öldüğüne neden inanmıyorsun 
     Tabii ki buna inanmak zor. Hele de o ünlü Finans şirketi sürekli "enflasyon oranında gelir sağlamayı" vaat ederek mevduat toplamışsa... 
     
Soykırım sitesi      İnternette Ermeni soykırımı konusunda Türkiye'yi suçlayan yüzlerce site var. Türk tezlerini bulabileceğiniz site sayısı ise iki... "www.merih.com" sitesi hem karşı tezleri yansıtıyor hem Türk tezini... Fransa'ya yönelik protesto adreslerini ise "www.tetedeturc.com" sitesinden bulabiliyorsunuz. 
     
Otoyol durumu      Yıllar sonra buluşan iki arkadaş sohbet ederken biri ötekinin servetini kıskanıyor 
     - Yahu nasıl yaptın bu serveti böyle .. 
     - Gel pencerenin önüne, göstereyim.. Bak şu karşıdaki otoyolu görüyor musun 
     - Evet. 
     - 20 milyon dolara maloldu, 25 fatura ettik, gerisi cebe... 
     İki arkadaş birkaç yıl sonra diğerinin evinde buluşmuş. Bu defa şaşırma sırası ilkinde 
     - Yahu peki sen bu serveti nasıl yaptın 
     - Gel pencerenin önüne göstereyim, bak şu karşıdaki otoyolu görüyor musun 
     - Yooo... 
     - İşte... 
     
     Çağdaş demokrasilerde Meclis'ten halk yararına kanunlar çıkar. Bizde kavga çıkıyor... 
     Cavit Çağlar için kırmızı alarm verilmiş. İyi valla... Önce hortuma yeşil ışık yak... Sonra kırmızı alarm ver... 
Haldun Ertem 

Vur ama dinle      "Karneler rehin" başlıklı yazımızda aidatı ödemedi diye İzmir'de kimi öğrencilerin karnelerinin okulda alıkonduğunu yazmıştık. Bir "okul müdürü" isim vermeden şu notu geçti 
     - Çocukların bu işte araç olarak kullanılması kötüdür. Ancak 
     Okulların yakacak giderlerinin onda biri dışında hiç bir gereksinimi karşılanmıyorsa, 
     Birçok veli "sıkıştırılmadan" beş kuruş göndermiyorsa... 
     Eğitime bütçeden çok az bir pay ayrılıyor ve 8 yıllık eğitim için ödenen vergilerin nereye gittiği belli olmuyorsa... 
     Söyler misiniz nasıl yönetecek okul yöneticileri okulları 
     Bu satırları yazan yönetici haklıdır... Derdine kulak verilmelidir. Ancak tekrarlayalım... Bu işe öğrenciler alet edilmemelidir... 
     
Yağmur      Cuma namazı için dün Meclis Camii'ne gidenler ilginç bir olaya tanık oldular. İmam, cemaati yağmur duasına çağırdı ve hep birlikte yağmur duası yapıldı. Duanın "amin" bölümlerinde en yüksek ve içten sesinin sahibini mi Ankara Belediye Başkanı Melih Gökçek'ti... 
     Peki dua tutacak yağmar yağacak mı 
     Yağacak... Meteorolojiden dün aldığımız bilgiye göre Ankara'da bugün öğleden önce yağmur, öğleden sonra kar var... 
     Noktayı koymadan Suudi Arabistan'da uzun yıllar kalan bir dostumuzun anlattığı olayı nakledelim... 
     Suudi Arabistan Kralı zaman zaman yağmur duasına katılırmış. Ve Kral ne zaman yağmur duasına çıksa hemen ardından yağmur yağarmış. Halk bu yüzden Kral'a biraz daha bağlanırken, ülkedeki yabancılar kıs kıs gülermiş. Çünkü Kral yağmur duasına çıkmadan önce meteorolojiden havayı öğrenirmiş... 
     
     





İkinci aşama 


Dışpolitika berbat 


Nasret Finans... 


'Dokununulmazlık zırhı kaldırılmalı' 


Önemli olan parmak 


Devlet Bahçeli inandırıcı olmak istiyorsa... 


Siyasetin silahı 


Kadınların beş ahret sorusu 


Sezer'in YÖK kuşatması 


Üniversiteler kimin umurunda 


Bir tartışmanın ortaya koyduğu 


Yaptırımlara dikkat... 


"Sümer Yatırım" tamam, diğerleri kapatılıyor 


Koçaryan'ın oltası... 


Körfez'de Ecevit farkı 


Bir öküzün itirafı 


Mikro kredi ABD'de var, bizde yok 


Sıfırdan milyoner olanlar 


</TEXT>
</DOC>
