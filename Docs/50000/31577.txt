<DOC>
<DOCNO> 31577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/ekonomi/eko05.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin tetikledi 
</HEADLINE>
<TEXT>

Dünya piyasalarında dün yaşanan düşüş, Arjantin’in borçlarını ödeyemeyeceği endişesiyle bonolarını satan yabancılarla başladı 
     EKONOMİ SERVİSİ 

     Arjantin Ekonomi Bakanı Domingo Cavallo’nun ülkenin bütçe açığını kapama takvimini zamanında yerine getiremeyeceğini açıklamasıyla, 130 milyar dolarlık kamu borcunun ödenmeyeceği endişesine kapılan yabancı yatırımcılar, Arjantin bonolarını ellerinden çıkarmaya başladı. 
     Uluslararası piyasalarda işlem gören gelişmekte olan ülkelere ait borç k ğıtlarının yüzde 25’ini oluşturan Arjantin bonolarının satışı dünya piyasalarında satışları tetikledi. Yatırımcıların sigortası olarak kabul edilen ABD Hazine bonolarına olan talep ise arttı. 10 yıllık Hazine bonoları 5.25 puan yükseldi. 
     Arjantin’de önceki gün başlayan satışlar dün artarak devam etti. Yabancıların en çok talep gösterdiği 2005 yılı vadeli bononun faizi yüzde 24.97’e çıktı. Bu, bononun piyasaya ihracından bu yana ulaştığı en yüksek faiz oldu. 
     
     Yabancılar devalüasyon istedi 
     Dün yaşanan gelişmeler karşısında Cavallo, "Bugün gerçekçilik bize bu açığı kapatmamız için elimizde finansman olmadığını göstermektedir. Bonoların satışı bize kredimiz olmadığını anlatıyor" diye konuştu. 
     Arjantin bonolarını elinde tutan uluslararası yatırımcılar ise Cavallo’nun teminatına şüpheli yaklaşıyor. Yabancı yatırımcılar harcamaların denetim altına alınmaması halinde Arjantin para birimi Peso’nun devalüe edilmesini istiyor. 
     
     Arjantin’de düşüş hız kesti 
     Arjantin’den gelen haberler gelişmekte olan ülke piyasalarını vururken, Avrupa piyasalarında bir haftadır devam eden kayıplar ve Asya piyasalarında teknoloji hisselerinden kaynaklanan düşüşler dünya çapında borsa tahtalarının düşüş göstermesine neden oldu. Londra, Paris ve Frankfurt borsaları yüzde 0.63 ile yüzde 3.85 arasında düştü. 
     Dünya borsalarında dünkü düşüş rekorunu yüzde 7.81’le İMKB kırarken, Rusya Borsası yüzde 5.65 düşüş gösterdi. 
     Önceki gün yüzde 6.4 gerileyen Arjantin Borsası güne yüzde 7ölik düşüşle başlamasına rağmen daha sonra toparlandı ve günü yüzde 2.6’lık düşüşle kapattı. Arjantin borsası gibi Meksika Borsası da yüzde 2.60 geriledi. 
     
Dünya borsaları da korktu Borsa Düşüş Arjantin -2.64 Meksika -2.60 Rusya -5.65 Türkiye -7.81 Tayvan -1.48 Tayland -3.41 Çin -4.06 İngiltere -1.39 Almanya -0.63 Fransa -1.18 İspanya -2.20 Yunanistan -2.85 Finlandiya -3.85 İtalya -1.05 Japonya -2.40 Hong Kong -1.46      
     



 EKONOMİ 


























</TEXT>
</DOC>
