<DOC>
<DOCNO> 7495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/sanat/san01.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Altı metrekareden nerelere... 
</HEADLINE>
<TEXT>

     AVNİYE TANSUĞ 

     Berlin’de açılacak "Avrupa Sanat Şehirleri" sergisinde, İstanbul’un bir sanat şehri olarak altı metrekarelik bir alanda nasıl tanıtılacağı konusunda başlatılan çalışmalardan geçen cuma Bkz. milliyet.com 2001 02 09 sanat sözetmiştim... Görsel malzeme ileten Prof. Beril Anılanmert’e MSÜ , Nilgün Mirze’ye İKSV , Münevver Eminoğlu’na YKY çok teşekkürler. İstanbul’un "sanat şehri" özelliğini kanıtlayan Türkçe - İngilizce Web adresi iletenlere de. Evin Doğu, www.ntvmsnbc.com ile onların ilkiydi. Sonra Beral Madra www.btmadra.com adresindeki sitesini gönderdi "veritas omnia vincit" öhakikat herseyin üstesinden gelir" sergisini kaçıranlara tavsiye edilir . 
     Besi Cecan’ın Tem galerisinin, www.temartgallery.com adresinde güzel bir sitesi olduğunu da bu vesile ile öğrendik... 
     Bu arada adını geçen hafta açıklamadığımız "usta" Bülent Erkmen, şimdi projeyi bir "takvim" kavramına oturttu. Bir taraftan 2001 yılında İstanbul’da yapılacak sanat etkinlikleri takvimlenirken, diğer taraftan sergi alanı ile broşür tasarımlanıyor. Arkasından bu çalışma hemen Web’e aktarılacak ki, güncellenebilsin... 
     Gönüllü işbirliği sürüyor, yeni katkılar bekleniyor... 
     
Güzel Beyoğlu Projesi      Önce eski Beyoğlu’ndan sahneler akıyor perdede... Sonra bugünkü Beyoğlu. Sırtlarında "www.guzelbeyogluprj.org" yazılı gocuklar giymiş M.S.Ü’li gençler, Beyoğlu’nu ölçüp biçip, anketler yapıyorlar. Ara Güler, Giovanni Scognamillo, Nevzat Ayaz, Vitali Hakko... projeyi desteklediklerini vurguluyor... MSÜ Rektörü Prof. Dr. İsmet Vildan Alptekin, Beyoğlu’nun Dr. Mimar Başkanı Kadir Topbaş, M.Y.Okulu Müdürü Prof. Dr. Kemal Çorapçıoğlu, projeyi anlatıyorlar. Konu, MSÜ ve Beyoğlu Belediyesi işbirliğiyle yürütülen Güzel Beyoğlu Projesi. Enis ve Nalan Sakızlı’nın hazırladığı bu film ise geçen salı akşamı, Pera Palas otelinde gösterildi. Toplantıda Başkan Topbaş, önlemleri zaten olumlu karşılayan sakinlere, görüntü kirliliğini ortadan kaldırmaları için 15 Mayıs’a kadar süre tanındığını açıkladı bu bilgiler herhalde projenin yukarıdaki web sitesine de yüklenmeli . Aynı toplantıda aslında "her kesimle daha çok iletişim" yanlısı olduğunu belirten İst. Büyük Şehir Belediyesi Başkanı Ali Müfit Gürtuna, bahardan itibaren, tüm ilçe ve belde belediyelerindeki doğal ve tarihi dokuyu koruma çalışmalarının tarafsız bir kurul eliyle her ay değerlendirileceğini ve yüksek puan alanlara daha fazla maddi destek yapılacağını duyurdu. Ayaspaşa ve Cihangir semt dernekleri tam takım toplantıdaydı. Görünen o ki, Çekül’ün cekulvakfi.org.tr kültürel korumada yıllardır uyguladığı kamuyerelsivil birlikteliği stratejisi boşuna değil 
     


 SANAT 










</TEXT>
</DOC>
