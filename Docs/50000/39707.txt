<DOC>
<DOCNO> 39707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/son/sontur10.html </URL>
<DATE> 2001/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yener Yermez'in yakalanması an meselesi 
</HEADLINE>
<TEXT>

     Üzeyir Garih cinayeti zanlısı Yener Yermez Beşiktaş'ta bankadan para çekmeye çalışırken polis tarafından görüldü. 
     Farkedildiğini anlayınca sokak aralarına girip kaçmaya başlayan Yener Yermez'i yakalamak için Beşiktaş ve çevresi polis ablukasına alındı. 
     Her yerde aranan firari er Yermez bugün saat 12 20 sıralarında Beşiktaş'ta İş Bankası şubesine gelerek ATM'den para çekmek istedi. Bu sırada bir vatandaş Yermez'i görerek tanıdı. 
     Vatandaşın yakındaki polisleri uyarması üzerine Yener Yermez farkedildiğini anladı ve koşmaya başladı. 
     Bunun üzerine telsizden yardım isteyen polisler Yener Yermez'i kovalamaya başladı. 
     Beişktaş ve çevresi polis ekipleri tarafından kuşatıldı ve sokak sokak arama yapılıyor. 
     Bu arada bankamatikte bıraktığı kartın Yener Yermez'e ait olduğu da anlaşıldı. 
     Yener Yermez'in yakalanmasının an meselesi olduğu belirtiliyor. 
     
     
     
     
     






</TEXT>
</DOC>
