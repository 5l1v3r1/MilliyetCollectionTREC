<DOC>
<DOCNO> 4101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/son/sontur12.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Okullar tatile girdi 
</HEADLINE>
<TEXT>

     İlköğretim ve orta"ğretim kurumlarındaki öğrencilerin heyecanla beklediği yarıyıl tatili başladı. 
     2000-2001 yılının ilk dönemi bugün sona ererken, Milli Eğitim Bakanı Metin Bostancıoğlu da Ankara'da karne dağıttı. 
     Yarıyıl tatilinin gelmesiyle öğrenciler, 4 aylık eğitim ve öğretim sürecinde yaptıkları çalışmalarındaki başarılarını değerlendirmesini karne olarak aldılar ve 15 gün sürecek yarıyıl tatiline girdiler. Karne dağıtımlarında çocuklar sevinç gözyaşları dökerken, kırık notları olanlar da hüzünlü anlar yaşadı. Milli Eğitim Bakanı Metin Bostancıoğlu önce Eryaman 3. Etap'taki Hasan Ali Yücel İlköğretim Okulu'ndaki öğrencilere karne dağıttı. Bakan Bostancıoğlu, karne vermeden önce okulun toplantı salonunda yaptığı konuşmada, ailelere seslenerek, çocukların karnelerine saygı göstermelerini, çocuklarına da sevgiyle yaklaşmalarını istedi. Bostancıoğlu, Türkiye'de çok güzel şeylerin olduğunu ifade ederek, bunlardan birinin de Türkiye'yi aydınlık yarınlara hazırlayan çocukların olduğunu kaydetti. ''Hiçbir karne çocuklar kadar kıymetli değildir'' diyen Bakan Bostancıoğlu, zayıf notu olan öğrencilerin küstürülmemesi ve ruhsal dengelerinin bozulmamasının gerekliliğine işaret etti. 




</TEXT>
</DOC>
