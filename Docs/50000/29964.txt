<DOC>
<DOCNO> 29964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/son/sontur01.html </URL>
<DATE> 2001/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaeli'de gökyüzünde esrarengiz parlak ışıklar.... 
</HEADLINE>
<TEXT>

     Kocaeli'nin Körfez İlçesi'nde gece gökyüzünde henüz tanımlanamayan parlak ışıklar görüldüğü belirtildi. 
     Kocaeli'nde saat 22.30 sıralarında, gökyüzünde ışıklı cisimler gördüklerini söyleyen vatandaşlar, Körfez İlçe Emniyet Müdürlüğü ve 155 polis imdat telefonunu arayarak ihbarda bulundu. 
     Yetkililer, gökyüzünde yarım saat süreyle izlenen 3 ayrı ışığın daha sonra kaybolduğunu kaydettiler. 
     Görgü tanıklarından biri, ''Gökyüzünde gördüğüm cismi UFO'ya değilde bir uçurtmaya, ya da bir balona benzetmeye çalıştım. Ama bu hiç birine uymuyordu. Kendi kendime acaba ben de mi UFO görüyorum, endişesine kapıldım'' diye konuştu. 
     Sahilde balık tutan Yalçın Çalık isimli bir vatandaş ise, gökyüzünde parlak ışıklı cisimler gördüğünü anlattı. Körfez İlçe Emniyet Müdürlüğü'nde görevli polisler tarafından da ışıkların görüldüğü öğrenildi. 
     







</TEXT>
</DOC>
