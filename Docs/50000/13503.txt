<DOC>
<DOCNO> 13503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/son/sontur11.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
DGM'de uyuşturucu krizine girdi 
</HEADLINE>
<TEXT>

     İstanbul Narkotik Şube Müdürlüğü'ne bağlı ekiplerin sokak satıcılarına yönelik operasyonlarında Nijerya uyruklu 4 kişi ile yakalanan 20 yaşındaki Arnavut asıllı Melek Dadairşa, sevk edildiği İstanbul DGM'de eroin krizine girdi. 
     Arnavut asıllı Melek Dadairşa, alıcı gibi davranan polislere 10 gram eroin satmak isterken Fatih'te yakalandı.Dadairşa'nın sorgusu sonucu, kendisine eroin temin ettiği belirlenen ve onunla birlikte olduğu öğrenilen Nijerya uyruklu Athur Enaruna ile arkadaşları James Okpako, Tone Ali Musa ve Ahapasin Muhammed de gözlem altına alındı. 
     Şubedeki sorgularının ardından İstanbul DGM'ye sevk edilen Dadairşa ve 4 Nijeryalı, sağlık kontrolünden sonra Cumhuriyet Savcısı tarafından sorgulanmaya başladı. 
     Savcılık sorgusunu bekleyen Dadairşa, bu sırada eroin krizine girdi. Önce İstanbul DGM Adli Tabipliği'nde muayene edilen Dadairşa, daha sonra polis otosunda bekletilmeye başlandı. Burada titremesi artan ve durumu kötüleşen Dadairşa, polis ekipleri tarafından başka bir araçla Şişli Etfal Hastanesi'ne kaldırıldı. Yürümekte zorluk çeken ve narkotik polisinin kucağında taşıyarak bindirdiği otomobille hastaneye götürülen Melek Dadairşa'nın, ''Beni nereden uyuşturucuya bulaştırdılar. Allah bunların belasını versin'' diye bağırdığı duyuldu. 




</TEXT>
</DOC>
