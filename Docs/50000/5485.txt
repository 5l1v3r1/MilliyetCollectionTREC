<DOC>
<DOCNO> 5485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/son/sontur07.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hava sıcaklıkları mevsim normallerine çıkacak 
</HEADLINE>
<TEXT>

     Hava sıcaklıkları yurdun güney ve batı kesimlerinde artarak mevsim normalleri civarında olacak. 
     Devlet Meteoroloji İşleri Genel Müdürlüğü'nden alınan bilgiye göre, yarın, Doğu Karadeniz ile Doğu ve Güneydoğu Anadolu'nun doğusunda yağış bekleniyor. Yağışlar, Doğu Karadeniz kıyılarında yağmur, Doğu ve Güneydoğu Anadolu'nun doğusunda kar şeklinde olacak. Yurdun diğer bölgeleri ise az bulutlu ve açık geçecek. Marmara, İç Ege ve göller yöresi ile İç Anadolu'da sabah saatlerinde sis bekleniyor. 
     6 Şubat Salı günü Karadeniz'in kıyıları yağmurlu, diğer yerler az bulutlu ve açık geçecek. Marmara, İç Ege, Karadeniz'in iç kesimleri, İç Anadolu ile Doğu Anadolu'nun iç kesimlerinde sabah saatlerinde sis görülecek. 7 Şubat Çarşamba günü Doğu Karadeniz kıyıları yağmurlu, Güneydoğu ve Doğu Anadolu'nun doğusunda kar yağışı bekleniyor. Yurdun diğer yerleri ise az bulutlu ve açık geçecek. Marmara, İç Ege ve Karadeniz'in iç kesimleri ile İç Anadolu'da sabah saatlerinde sisli bir hava hakim olacak. Önünümüzdeki üç gün sabah saatlerinde beklenen sisin yer yer yoğun olması tahmin ediliyor. Bu arada hava sıcaklıkları yurdun güney ve batı kesimlerinde artarak, mevsim normalleri civarında olacak. 




</TEXT>
</DOC>
