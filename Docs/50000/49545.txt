<DOC>
<DOCNO> 49545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/yasam/yas04.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı kadınlar Genelkurmay’a sesleniyor 
</HEADLINE>
<TEXT>
Menopozlu kadınlar Taliban’ı ezer 
İnternette yayılan bir e-mail’de menopoza yaklaşan kadınların Afganistan’a gönderilmesi isteniyor ve "Krem, çikolata ve prozac verin yeter" deniyor 
     DIŞ HABERLER SERVİSİ 

     11 EYLÜL saldırıları ve şarbon paniği ile iyice bunalan Amerikalı kadınlar şimdiye kadar hiçbir somut sonuç alınamayan Afganistan harek tını ti'ye almaya başladı. İnternette hızla yayılan bir e-mail'de menopoza yaklaşan kadınların Afganistan'a gönderilmesi istenerek "Biz Taliban’ı ezeriz" deniyor. "women.com" adlı siteden Amerikan genelkurmayına yapılan komik çağrıdan bazı satır başları şöyle 
     
     Krem, çikolata, prozac verin yeter 
     "MENOPOZA girmesine 5 yıl kalan kadınları askere alın. Birkaç haftalık eğitim yeter. Otomotik silah, el bombası, nemlendirici krem, prozac, hormon ilaçları, çikolata ve konserve balık verin. Afganistan'a paraşütle indirin ve neler olacağını izleyin." 
     
     Aylarca aç kalabiliriz 
     "BİZ ki zayıflamak için türlü diyetler yapıp saunalarda uzun saatler geçirdiğimiz halde bir gram bile vermedik, Afganistan'ın çetin doğa koşullarından aylarca aç kalabiliriz. Kocalarımızın ve sevgililerimizin peşinden bar bar dolaşıp iz sürmede ustalaştığımız için Ladin'in yerini de kolaylıkla buluruz." 
     
     Afganistan’da birliği sağlarız 
     "BİRBİRLERİYLE kanlı bıçaklı olan mücahit gruplarını da hemen birleştireceğimize inanıyoruz. Çünkü yıllarca, Şükran Günü ve Noel kutlamalarında birbirlerini bir kaşık suda boğmaya niyetli tüm aile fertlerini aynı masa etrafında toplamayı başardık. Kabile savaşını iyi biliriz." 
     



 YAŞAM 





















</TEXT>
</DOC>
