<DOC>
<DOCNO> 24277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/son/sondun18.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik kazasında iktidarsız kaldı, ömür boyu Viagra için dava açtı 
</HEADLINE>
<TEXT>

     İspanya'da trafik kazası sonucu iktidarsız kalan 24 yaşındaki bir kazazede, kazaya yol açan kişinin sigorta şirketinden ömür boyu Viagra alabilmek için dava açtı. 
     Diario 16 gazetesinin haberine göre, kimliği açıklanmayan genç, ülkenin kuzeybatısındaki El Ferrol kentinde görülen duruşmada, 10 bin 725 Viagra hapının bedeline karşılık gelen 18,5 milyon peseta yaklaşık 110 milyar TL tazminat istedi. 
     Duruşmada konuşan uzman ürolog, İspanya'da bir erkeğin haftada ortalama 4 kez cinsel birleşmede bulunduğu hesabına göre, bu miktarın iktidarsız kazazedeye 76 yaşına kadar yeteceğini belirtti. Davacı, 1999 Mayıs ayında arkadaşının direksiyonda bulunduğu otomobilin bir başka araçla çarpışması sonucu ağır şekilde yaralandıktan sonra, aşırı hız nedeniyle direksiyon kontrolünü kaybeden arkadaşı aleyhine dava açmış ve kazanmıştı. Hekimler, kaza sırasında leğen kemiğinin kırılması sonucu cinsel organı yaralanan kurbanın, Viagra kullanmadan normal bir cinsel hayatı olmayacağını bildirmişlerdi. 







</TEXT>
</DOC>
