<DOC>
<DOCNO> 9688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/yazar/theper.html </URL>
<DATE> 2001/03/02/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Problem yok 
</HEADLINE>
<TEXT>

Biz altı kardeşiz. Beşimiz evli biri bekar. Oldukça yaşlı ama bilinci yerinde bulunan annemiz, sahibi bulunduğu iki gayrimenkulü bekar kardeşimize vermek istemektedir. Buna bizler de muvafakat ediyoruz. Annemizin yapması gerekenleri açıklar mısınız 
S. G. - İstanbul 

     Anneniz yaşlı olabilir, mühim olan yaş değil temyiz kudretidir. Annenizin akıl sağlığının yerinde olduğunu yazıyorsunuz. Öyleyse tapuda mani bir durum yoktur. Bugün bahsettiğiniz gayrimenkuller annenize ait olduğuna göre anneniz tapuda kardeşiniz adına tescil işlemi yaptıracak. Çoğunlukla bu sorunun sorulması nedeni, yaşlı kimselerle resmi dairelerin örneğin noterlerin rapor almadan işlem yapmamaları. Bir zamanlar tapu da kendiliğinden rapor istiyordu. Sonra bunu talebe bağlı olarak yapmaya başladı. Ancak karşısındakinin temyiz kudretinden şüphesi varsa rapor istenilebilir, aksi halde aslolan bir insanı sağlıklı kabul etmektir. Ancak siz yine de muamele yapmadan önce aynı günün tarihi ile bir nörologtan veya bir psikiyatrdan rapor alabilirsiniz. 
     Yapılacak muamele tapuda kardeşiniz adına tescil muamelesidir. Anneniz, kardeşinize ya satış muamelesi yapacak veya bağış. Satış yaparsa sadece alım satım harcı ödenecektir. Şayet bağış yapmayı düşünüyorsa bir bağış nedeni ile harç ödenecek, bir de intikal vergisi ödenecektir. 
     
     





Kemal Derviş 


Etniki tema... 


Vergisiz gelir paketi yolda 


Bir vaaz da benden 


Ahmet Necdet Sezer'li bir yazı... 


Godot geldi mi 


Ah bu gençler 


Krizde dış politika ayarı 


Ekinoks zor geçecek 


Diyanet Vakfı nereye koşuyor 


"Bak şu konuşana " 


Korku filmi 


Şap bize vız gelir 


Problem yok 


Dövizin fiyatı enflasyonu belirleyecek 


Patronlar altı aya imza atamadı 


</TEXT>
</DOC>
