<DOC>
<DOCNO> 37701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/guncel/gun08.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Çarşafa Laila yasak 
</HEADLINE>
<TEXT>

ÇAPRAZ ATEŞ 
     ÜMRAN AVCI 

     Sosyetenin uğrak yeri Laila’nın kapılarını çarşaflı Arap turistlere kapattığı bir kez daha kanıtlandı. Geçtiğimiz günlerde bir Arap aileyi, çarşaflı oldukları için içeriye sokmayan Laila görevlileri, önceki gün de akşam yemeğine tebdili kıyafet giden Milliyet muhabirlerini geri çevirdi. Laila işletmecisi Şefik Öztek bu konuda konuşmama kararı alsa da, tartışma yeniden başladı. Arap ya da çarşaflı olduğu için turist, bir eğlence mekanına alınmayabilir mi Bu konuda bazı işletmeciler kendi ilkelerini savunsa da, diğerleri müşteriyi geri çevirmeyi insan hakları ihlali olarak niteledi. İşte görüşler... 
     
     İzzet Çapa Hammam ve Vokta’nın işletmecisi 
Çarşaflı istemeyiz      Yapılan bence çok doğrudur. Çünkü Laila’nın konsepti, turizm amaçlı bir hizmet sektörü olarak değil, Türkiye’de yaşayan insanlara hizmet vermek amacıyla düşünülmüştür. Çarşaf, Türkiye’deki Atatürk devrimlerine ve laiklik anlayışına ters bir görüntüdür. Türbanlı olan insana kapılarına açmak zorunda ve o standarttaki insanlara hizmet vermek durumunda. Ama, kara çarşaf diye tabir ettiğimiz, bizim anlayışımıza ters insanları, ne eğlenenler, ne eğlendirenler mekanlarında görmek istemez. Turizmi baltalamadığı gibi, ben o işletmenin yöneticilerini kutlamak isterim. Çünkü Arap turiste, para gözüyle bakmayıp, böylesi bir mekana almamaları bence çok şık bir harekettir. Normal ve sıradan bir restoran için tabi ki aynı şey geçerli değil. Bir balık restoranına veya kebapçıya gidebilirler. Ama böylesine bir eğlence kompleksinde eğlenenler, çarşaflı bir manzaradan hoşlanmazlar. İşletmelerin kendi anlayışlarına uygun düşünmeleri, paradan daha önemli bir nokta. Ben de aynısını yapardım. 
     
     Selma Şeşbeş Uras Şamdan’ın müdürü 
Müessese özgürdür      Müessese, Laila’nın. Kendi prensipleri var. Kimi alıp almayacağına, kendileri karar verir. Sonuçta dükkan da, parayı harcayan da onlar. Bu nedenle bence alıp almamakta özgürler. Verdikleri kararın sonuçlarına, tepkilerine de kendileri katlanırlar. Bu nedenle onların kararına saygı gösteriyorum. Biz, Şamdan’a, prensip olarak damsız ve içeridekileri rahatsız edecek ölçüde sarhoş kabul etmiyoruz. Ancak bunun dışında ırkı, dini, dili nedeniyle müşteri ayrımı yapmıyoruz. İlkelerimize uygunsa, herkes buyursun gelsin. 
     
     Fehmi Zorlu Chinawhite işletmecisi 
Müşteri ayrımı olmaz      Çarşaflı diye insanların geri çevrilmeleri doğru değil. Eğer müşteri buraya gelip, yemek yiyecek veya eğlenecekse, mekanın zaten nasıl bir yer olduğunu bilir. Bu tarzdan, bu insanlar hoşlanıyorsa, istiyorsa zenci olsun, öyle ya da böyle olsun, ırk, mezhep, din farketmez, gelebilirler. Böyle bir ayrımın olmaması lazım. Müşteri geldiği şekilde burada mutlu olabiliyorsa, ne mutlu bana. Ben bir mekan açarken, "o girecek, bu çıkacak" diye bir görüş sahibi olamamam. O kişiler, o kıyafetleriyle beş yıldızlı bir otele gidince, "yok alamam" mı deniliyor Eğer oraya çıplak bir insan gidiyorsa, almayabilirsiniz. Ama kendi inancına, anlayışına göre geliyorsa bir sorun olmamalı. 
     Amerika’da ünivesitede, çarşaf giyen de, şort giyen de aynı mekanda bulunur. Kimse kimseye karışmaz. Zaten karışmaya hakkı da yoktur. Bu tür davranışlar turizmi etkiler. İnsanlar, giyimleri nedeniyle geri çevrilmemeli. Daha dekolte birini, mekana alıyorsanız, çok kapalı birini de almanız gerekir. 
     
     Cengiz Hortoğlu İstanbul Barosu Avukatı 
İnsan hakları ihlali      Bu tür işletmeler Turizm Bakanlığı’ndan izin alarak çalışıyorlar. Belli bir takım kurallar koyabilirler. Ama bunlar, genel kurallar olabilir. Örneğin, "köpek giremez", "mayoyla girilmez" gibi... Bunlar, genel kriterlerdir. Ama, çarşaflı Arap diye bir ayrım yapmaları doğru değil. Yasal açıdan, "neden böyle yaptınız" diye dava açılamaz. Ama, etik yönden yanlış olduğunu düşünüyorum. "Alman, Fransız girebilir, ama Arap giremez" denilemez. Çarşaflı olduğu için geri çevrilmeleri doğru değil. Eğer kapı önünde tartaklama olursa, bu suç kapsamına girer. Kişiyi kapıdan geri çevirmek, aslında insan hakları ihlalidir, kişilik haklarına saldırıdır. Bir tazminat davası açma hakkı da düşünülebilir. 
     



 GÜNCEL 



















</TEXT>
</DOC>
