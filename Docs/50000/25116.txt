<DOC>
<DOCNO> 25116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/yazar/bila.html </URL>
<DATE> 2001/06/05/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Mirzaoğlu'nun başvurusu 
</HEADLINE>
<TEXT>

     Hükümetin MHP kanadı, boşaltılan bankalardan yurtdışına kaçırılan paraların geri getirilmesi üzerinde çalışıyor. 
     Devlet Bakanı Ramazan Mirzaoğlu, yurtdışındaki paraların saptanması ve geri getirilmesine ilişkin girişimlerle ilgili olarak özel bir çalışma yürütmüş durumda. Bu konuda çalışan hukuk bürolarından da yazışmaları, bilgi ve belgeleri alan Mirzaoğlu, "bakan" sıfatıyla, Başbakanlığa da resmen bir başvuru yaptı. 
     Bakan Mirzaoğlu, başvurusunda somut örneklerden söz ederek, araştırma yapılmasını istedi. İnterbank'ın Fon'a devredilmesinden sonra, bu bankadan yurtdışına götürülen paraların geri alınmasıyla ilgili faaliyetlerin incelenmesini isteyen Mirzaoğlu, Başbakanlığa ayrıca 196 sayfadan oluşan bir belge dosyası da götürdü. 
     
İnceleme talep etti      Mirzaoğlu'nun yaptığı başvuru üzerine Başbakan Ecevit'in, dosyayı Başbakanlık Teftiş Kurulu'na gönderdiği ve inceleme yapılmasını talep ettiği gelen bilgiler arasında. 
     İnterbank gibi Fon'daki bazı bankalardan götürülen paralar da yurtdışında tutuluyor. İnterbank incelemesinde paraların İngiltere, Virgin Adaları, KKTC'deki bankalara, paravan şirketler üzerinden götürüldüğü ve yine aynı şirketler üzerinden bankanın ait olduğu grup şirketlerine kredi olarak kullandırıldığı da saptanmıştı. Keza off - shore hesapları üzerinden de benzer işlemler yapılarak bankaların boşaltıldığı, bankalar yeminli murakıplarınca saptanmış durumda. 
     
Kurul, ihmali görüşecek      Bu saptamaların yapılmasından sonra söz konusu paraların Türkiye'ye getirilmesi için uluslararası hukuk yollarına başvurulmuş durumda. 
     Devletlerarası adli yardımlaşma anlaşması uyarınca "istinade" yoluyla davaların yürütülmeye çalışıldığı ve paraların tahsilatının sağlanması için çaba gösterildiği kaydediliyor. 
     Ancak, bu çalışmaların neden sonuç vermediği ve hangi noktalarda aksama ve ihmal olduğu konuları, Mirzaoğlu'nun başvurusu üzerine Başbakanlık Teftiş Kurulu'nca ele alınacak. 
     
MHP özen istiyor      Hükümetin MHP kanadı ve Mirzaoğlu, bankalardan götürülen paraların geri getirilmesi halinde Türkiye'nin dışarıdan beklediği dış desteğe yakın bir kaynağa kavuşmuş olacağı düşüncesindeler. 
     MHP'yi rahatsız eden konulardan biri de banka boşaltanların af kapsamına girebilmek için Anayasa Mahkemesi'ne yaptıkları başvuru. Banka boşaltanların götürdükleri paraların geri getirilmeden, bu suçların bir de af kapsamına sokulmasının kamuoyu vicdanını rahatsız edeceğini vurgulayan, hükümetin MHP kanadı, bu nedenle bu konu üzerinde özenle durulması gerektiğini vurguluyor. 
     
     







Hukukta sıkışma 


Peşkeşin sonu 


Mirzaoğlu'nun başvurusu 


Basın kortta bekleyedursun 


Kıbrıs, Türkiye'nin Avrupa yolunu kesmesin 


Dikkat, Rusya tetikte .. 


Aman dikkat 


Akıllı mı, aptal mı 


Ticari anlaşma taslağı 


İnterneti kim hallediyor 


Yatağan faciası 


Tütün Yasası, hangi anlaşmaya tersmiş 


Çocuk bahçesi yapılamaz 


Karadeniz tütünü 


</TEXT>
</DOC>
