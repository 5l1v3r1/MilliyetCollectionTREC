<DOC>
<DOCNO> 1014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/spor/spo03.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Florya’da Tanman rüzgarı 
</HEADLINE>
<TEXT>

Galatasaray’ın yeni menajeri ilk gününde futbolulara uyarılar yağdırdı 
     Erhan Telli 

"Ağabey - kardeş gibi"      GALATASARAY’da Cüneyt Tanman devri dün başladı. Sarı - Kırmızılı takım, ikinci dönem için işbaşı yaparken, menajerliğe getirilen Tanman da futbolcularla bir araya geldi ve uyarılar yağdırdı. Tanman, "Sevgi ve saygı çerçevesinde bir ağabey - kardeş ilişkisi içerisinde olacağız. Bundan sonra günahıyla, sevabıyla birlikte çalışacağız" diye konuştu. 
     
"Köprü görevi yapacağım"      TANMAN, daha sonra düzenlediği basın toplantısında "Yuvama döndüğüm için mutluyum" dedi. Futbolcularla yönetim arasında köprü görevi üstlendiğini belirten Tanman, "Transferlerle ilgili olarak da gerekli organizasyonları yapacağım" diye konuştu. Tanman, bir soru üzerine Hagi ile aralarında hiçbir sorun olmadığını söyledi. 
     
BÜLENT "Para krizi yok"      "Her şey düzeldi" 
     GALATASARAY kaptanı, yönetimle futbolcular arasında herhangi bir sorunun bulunmadığını belirtti ve "Para krizi yok" dedi. Bülent, "Her şey düzeldi. Şimdi tek düşüncemiz iyi bir kamp dönemi geçirerek, hem yurt içinde, hem de Avrupa’da hedeflediğimiz başarıları yakalamak" diye konuştu. 
     
     "Daha iyi olacak" 
     MENAJERLİĞE Cüneyt Tanman’ın getirilmesini sevinçle karşıladıklarını vurgulayan Sarı - Kırmızılı takımın kaptanı, "Cüneyt abi benim de örnek aldığım bir insan ve eski kaptanımdı. Onun bu göreve getirilmesini olumlu bir girişim olarak görüyoruz. Bundan sonra her şey daha iyi olacak" dedi. 
     


 SPOR 























</TEXT>
</DOC>
