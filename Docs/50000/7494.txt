<DOC>
<DOCNO> 7494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/sanat/asan.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamuk Prenses’in gizemli dünyası 
</HEADLINE>
<TEXT>

Pelin Batu, bugün gösterime giren "Komser Şekspiröde lösemili bir kızı canlandırıyor 
     BANU BOZDEMİR 

     Sinan Çetin’in "Komser Şekspir"inde lösemili bir kızı, Yavuz Özkan’ın "Hayal Kurma Dersleri"nde insanlara hayal kurmayı öğreten bir kızı canlandırıyor Pelin Batu. "Akşam Güneşi" adlı televizyon filminde de Jülide isimli sorunlu bir kızı. Bu filmlerde özlemleri, hayalleri ve kişiliğinin bir parçasının ortaya çıktığını söylüyor. 
     Biraz rollerinden bahseder misin 
     "Hayal Kurma Dersleri" kırık bir aile hik yesi. Kız, içine düştüğü sorunlardan hayal kurarak çıkmaya çalışıyor. "Komser Şekspiröde, tiyatrocu olmak isteyen lösemili bir kızı canlandırıyorum. Babası kızının tiyatro aşkı için her şeyi yapıyor, karakolda bir tiyatro grubu kuruyor. "Akşam Güneşi"nde ise manik depresif özellikleri olan Jülide adlı bir kızı canlandırıyorum. 
     Rollerindeki karakterlerle benzeştiğini söylüyorsun... 
     Evet, "Hayal Kurma Dersleri"nde kız, problemleri aşmak için hayal kuruyor. Ben de geceleri hayaller kuruyorum ama gündüzleri yaptıklarımla problemlerimden uzaklaşıyorum. "Komser Şekspiröde kızın tiyatrocu olma isteği, benim sahne üstünde olma özlemimle kesişiyor. "Akşam Güneşi"ndeki Jülide gibi manik depresif olabiliyorum zaman zaman... 
     Rollerin etkisinde kalıyor musun 
     Evet, bunu Jülide karakterinde hissettim. Rolün nevrotik yapısı beni de etkiledi. Son iki aydır sinirliyim mesela. Bütün siniri o role bağlamak yanlış ama etkisi var. İnsanda bütün hallerin olduğunu düşünüyorum. Roller sadece ortaya çıkmasına yardımcı oluyor. 
     Yüzüm tarihe dönük’ 
     Artık tiyatro oyunculuğunun önüne mi geçti sinema 
     Tiyatroyu çok özlüyorum. Ama bir süre sonra sahne korkusu da başlıyor. O yüzden şu an sinema daha önemli. 
     Kişiliğin, görünüşün ve yüzün tarihe dönük... 
     Hep eskiye özendim. Geçmişi kıskandığım için bu yüzüme, kıyafetlerime ve hareketlerime yansıdı belki de. Ama keşfetmem gereken daha çok şey var. İstanbul mesela... 
     Sanatın her alanında tarihi yakalamak mümkün mü 
     Yaşadığımız her saniye tarih oluyor zaten. Vapurla giderken gördüğünüz martıların beyazlığı, tuvalde bir kadının elindeki beyazlığa dönüşebilir. Geçip giden her şey tarih bence. 
     Sinema kariyerin bir dönem filmiyle başlıyor zaten. 
     Evet, dönem filmlerini çok seviyorum. Türkiye’de yapılması biraz zor. "Akşam Güneşi" bir dönem filmi. Abdülhamit’in yazlık köşkünde çalıştık. Bu kadar ilham verici bir yer olamaz... 
     "Komser Şekspir" tarihi bir masal dünyasına açıldı mı senin için 
     Filmde kız hep bir tiyatroda oynadığını hayal ediyordu. Ben de tiyatroda oynamayı hayal ediyorum. Bir Pamuk Prenses hikayesi film. Orada 16 yaşlarında bir kızı oynuyorum. 
     


 SANAT 










</TEXT>
</DOC>
