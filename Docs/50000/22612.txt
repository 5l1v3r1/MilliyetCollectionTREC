<DOC>
<DOCNO> 22612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/son/sonspo07.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Son haftada kart cezalılarına zam geldi... 
</HEADLINE>
<TEXT>

     Birinci Futbol Ligi'nde sona gelinirken, Avrupa kupalarına katılacak takımları belirleyecek ve final niteliği taşıyan maçlarda 9 futbolcu forma giyemeyecek. 
     Şampiyonu belirleyecek olan Samsunspor-Fenerbahçe maçında sarı-lacivertli futbolculardan Kenneth Andersson oynayamayacak. İsveçli futbolcu sezonu erken tamamlarken, ev sahibi ekipte cezalı oyuncu bulunmuyor. 
     Şampiyonluğun kaderini belirleyecek olan karşılaşmalardan Galatasaray-Trabzonspor maçında da, 3 futbolcu cezası nedeniyle yer alamayacak. Galatasaray'da Ümit Davala ve Bülent Akın kart cezaları nedeniyle oynayamazken, Okan için ise Futbol Federasyonu Profesyonel Disiplin Kurulu'nun vereceği karar bekleniyor. Bu önemli karşılaşmada Trabzon ekibinde ise Hami cezası nedeniyle forma giyemeyecek. 
     
     UEFA KUpası 
     UEFA Kupası'na katılacak olan takımı belirleyecek maçlardan Gaziantepspor-Erzurumspor maçında ise Gaziantep temsilcisinde Krivov cezası nedeniyle oynamayacak. Erzurumspor'da ise Yvos ikinci sarı kartını görerek, sezona bir maç öncesinde veda etti. 
     UEFA Kupası şansı Gaziantepspor'a oranla daha az olan Beşiktaş'ta, Nouma, Erman ve Tayfur cezaları nedeniyle Denizlispor maçında yer alamayacak. Denizli ekibinde ise cezalı oyuncu bulunmuyor. 






</TEXT>
</DOC>
