<DOC>
<DOCNO> 27036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/son/soneko10.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fuat Miras istifa konusunda sessizliğini koruyor 
</HEADLINE>
<TEXT>

     Türkiye Odalar ve Borsalar Birliği TOBB Başkanı Fuat Miras, Sanayi ve Ticaret Bakanlığı'nın yönetim kurulu üyeliğinden istifasına ilişkin verdiği ''uygundur'' mütalasının ardından, Odalar Birliği'nin bu konudaki işlemlerini İdari Mahkeme'ye götürüp götürmeme konusunda sessiz kalmayı tercih ediyor. 
     Miras, konuşmak istemediğini belirtirken, ''Sanayi Bakanlığı'nın istifanıza ilişkin verdiği kararın ardından, Odalar Birliği'nin işlemlerini idari mahkemeye götürmeniz halinde, mahkemenin vereceği karar belirleyici olacak. Konuyu mahkemeye götürmeyi düşünüyor musunuz'' sorusuna, ''bilemiyorum. Arkadaşlar şu anda Ankara'dalar onlara soracaksınız. Ben bu konuda konuşmak istemiyorum. Ben bu konuyu önümüzdeki haftanın onuna kadar konuşmamayı ve herhangi bir şekilde kimseye beyanat vermemeyi kendime prensip edindim'' diye yanıtladı. 







</TEXT>
</DOC>
