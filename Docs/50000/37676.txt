<DOC>
<DOCNO> 37676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/ekonomi/eko01.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Uygulama sürerse güven sorunu aşılır’ 
</HEADLINE>
<TEXT>

IMF Dış İlişkiler Direktörü Dawson, Programın kararlı uygulaması sürerse güven sorunu biter’ dedi 
     WASHINGTON AA 

     IMF Dış İlişkiler Direktörü Tom Dawson, Türkiye’nin ekonomik programının iyi bir şekilde uygulanmakta olduğunu, bunun sürmesi durumunda, piyasaların güvenine ilişkin sorunun aşılmasını beklediklerini bildirdi. 
     Dawson’ın, Washington’daki IMF merkezinde düzenlediği basın toplantısında ilgi Arjantin üzerine yoğunlaşırken, IMF yetkilisi Türkiye’ye de değindi. Tom Dawson, "Türkiye’nin ekonomik programı gayet iyi bir şekilde uygulanıyor. Türkiye’ye piyasaların güveni konusunda ise açıkça bir problem var. Ancak programın iyi ve kararlı biçimde uygulanmaya sürmesi durumunda, piyasa güveni sorununun aşılmasını bekliyoruz" dedi. 
     
IMF heyeti, eylülde Ankara’da      Bu arada Dawson’ın verdiği bilgiye göre, IMF Türkiye Masası Şefi Juha Kahkonnen başkanlığındaki IMF heyeti, programın onuncu dönem gözden geçirme çalışmaları için Eylül başında Ankara’ya gelecek. 
     IMF Dış İlişkiler Direktörü, "Bu çalışmaların olumlu sonuçlanacağı varsayımıyla, IMF İcra Direktörleri Kurulu’nun Türkiye’ye ilişkin onay toplantısının, Eylül sonu ya da Ekim başında yapılacağını söyleyebilirim" diye konuştu. 
     Türkiye verilecek 4. kredi diliminin değeri 3 milyar dolar civarında bulunuyor. Dawson, Arjantin konusunda da, bu ülkenin yetkileriyle görüşmelerin yoğun bir şekilde sürdüğünü belirtirken, Buenos Aires’e nasıl destek verileceği konusunda ayrıntıya girmedi. 
     



 EKONOMİ 























</TEXT>
</DOC>
