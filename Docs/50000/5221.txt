<DOC>
<DOCNO> 5221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/dunya/dun01.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Vahid, hem uyuyup hem de çalıyormuş 
</HEADLINE>
<TEXT>

     DIŞ HABERLER SERVİSİ 

     Uzakdoğu ülkelerinden Filipinler’de Devlet Başkanı Joseph Estrada’nın yolsuzluk ve yasadışı yollardan servet edinme suçlamalarıyla geçen ay devrilmesinin ardından şimdi de Endonezya Devlet Başkanı Abdurrahman Vahid’e aynı iddialarla "istifa" çağrıları yapılıyor. 
     Hakkındaki milyonlarca dolarlık yolsuzluk iddialarına kulak asmayan Vahid ise görev süresi dolana kadar koltuğunu terk etmemeye kararlı görünüyor. Ülkede ilk kez demokratik bir seçimle göreve gelen lider olma sıfatı taşıyan Vahid’i uyaran 500 üyeli parlamento ayrıca, yolsuzluk soruşturmasının sonuçlarını kabul etmeyen Devlet Başkanı’yla ilgili davaları daha fazla inceleme için adli yetkililere devretme kararı aldı. Vahid’in 15 aylık iktidarına en ciddi darbeyi vuran uyarı kararıyla birlikte, Devlet Başkanı hakkında azil davası açılması yolunda ilk adım da atılmış oldu. 
     


 DÜNYA 














</TEXT>
</DOC>
