<DOC>
<DOCNO> 36579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/son/sondun19.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigara depresyon ve hafıza sorununa sebep oluyor 
</HEADLINE>
<TEXT>

     Gençlik çağında nikotin etkisinde kalanlarda, yetişkin çağda depresyon, kuruntu ve hafıza sorunu oluştuğu saptandı. 
     Pennslyvania State Üniversitesi araştırmaları, gençlik çağındaki nikotinin etkisinin yetişkin çağda stres hormonunu yükselttiğini belirledi. 
     Uzmanlar, 30 erkek ve 30 fare üzerinde araştırma yaptı. Fareleri yetişkin çağın öncesinde nikotin etkisinde bırakan araştırmacılar, farelerin kan dolaşım sistemine düşük ve fazla oranda nikotin aşıladılar. Aşılanan nikotin miktarı, sigara içen insanların normal olarak kan dolaşımlarına karışan oranda tutuldu. 
     Fareler yetişkin çağa geldiği zaman kan dolaşım sistemlerindeki stres hormonu oranı ölçüldü ve yetişkin çağın öncesindeki nikotin etkisinin, yetişkin çağda stres hormonu oranını yükselttiği belirlendi. 
     Düşük oranda nikotin etkisinin farelerde yetişkin çağdaki stres hormonu oranını iki kat yükselttiği, yüksek dozdaki nikotin etkisinin ise oranı dörde katladığı saptandı. 
     Farelerde belirlenen stres hormonunun, sigara içen insanlarda depresyon, kuruntu ve hafıza sorununa yol açan hormonla aynı cins olduğu kaydedildi. 
     Konuyla ilgili araştırma raporu, ''Experimental and Clinical Psychopharmacology'' adlı dergide yer aldı. 







</TEXT>
</DOC>
