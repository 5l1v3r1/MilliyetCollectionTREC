<DOC>
<DOCNO> 4579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/sanat/asan.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa politika.. 
</HEADLINE>
<TEXT>

Politik söylemli kısa filmler, izleyiciyle buluşamadan yasaklanıyor 
     BANU BOZDEMİR 

     Artık ülke gündemini pek yakalayamayan uzun metraj filmlere karşı, politik söylemi ve sosyal ağırlığı olan kısa metraj filmler çekiliyor. Zaten sınırlı sayıda izleyici ile buluşan bu filmler, çoğu zaman yasaklanıyor ve alındıkları festival programlarından çıkarılıyor. İşte bu sene çekilen ve politik ağırlığı olan kısa filmler 
     
"Yetmişinci Gün"      Sedat Yılmaz’ın çektiği "Yetmişinci Gün" filmi, 1996 yılında 69 gün süren ölüm oruçlarını anlatıyor. Film şimdiden yasaklandı. Çünkü daha geniş bir izleyici kesimine ulaşması için, İşletme belgesini’ almak üzere Kültür Bakanlığı’nın Telif Hakları ve Sinema Genel Müdürlüğü’ne başvurulan film için olumsuz karar çıktı. Kültür Bakanlığı, İçişleri Bakanlığı, Milli Eğitim Bakanlığı ve MGK’den birer temsilci SESAM, MESAM ve bir sinema sanatçısından oluşan denetleme kurulu, filmi inceledi ve Sinema, Video ve Müzik Eserlerinin Denetlenmesi’ hakkındaki yönetmeliğin 9. maddesi uyarınca, filmin gösterilmesini ve çoğaltılmasını yasakladı. Ayrıca bu yıl İstanbul Film Festivali’ne kabul edildiği açıklanan film, yasaklamadan kısa bir süre sonra, ele aldığı konuyu yeterince sanatsal işleyemediği’ için festival programından da çıkartıldı. 
     
Baskı, her yerde...      Geçen yıl "Babamı Hırsızlar Çaldı" adlı kısa filmiyle festivallerde ödülleri toplayan Esen Işık, 40 dakikalık yeni filmi "Dönüşü Olmayan Yolculuk"un çekimlerini bitirdi. Zürih ve İstanbul’da çekilen film, politik nedenlerden dolayı ülkesinden kaçıp, İsviçre’deki mülteci kampına sığınan Emine karakteri üzerinde yoğunlaşıyor. Işık, insanların hayatın her alanında baskılarla karşılaştığını belirtiyor "Emine, bir sol örgüt içinde aktif olarak çalışmış, cezaevinde kalmış, bir şekilde yurtdışına kaçmış, artık örgütten de uzaklaşmak isteyen, örgüte de eleştirel bakan birisi." 
     İsviçre’de yaşayan Işık, zaman zaman Türkiye’ye dönmeyi düşünse de, Türkiye’de yaşanan sorunlardan dolayı bu düşünceden vazgeçtiğini ifade ediyor. "Dönüşü Olmayan Yolculuk", kaybedilmiş hayatlara doğru bir yolculuk yaparken, bu yolculuğun ne kadar zor ve ulaşılmaz olduğunu bir kez daha sorguluyor. 
     
"Gerçek Hik ye"      Hakan Alak’ın yönettiği 55 dakikalık "Gerçek Hik ye" filmi ise, 26 Eylül 1999’da Ankara - Ulucanlar Cezaevi’nde yaşanan ve on tutuklunun ölümüyle sonuçlanan operasyonu konu ediniyor. Film ayrıca, medya, aile gibi kurumları sorgulayarak hangisi gerçek’ sorusunu da temel alıyor. Karl Marx’ın Kapital’in önsözünde yazdığı Görünen Gerçek Olsaydı’ sözünden yola çıkan yönetmen, tüm hik yeyi bu tespit üzerinden yürütüyor. 
     


 SANAT 










</TEXT>
</DOC>
