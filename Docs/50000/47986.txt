<DOC>
<DOCNO> 47986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/siyaset/siy02.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
2002’ye medeni’ gireceğiz 
</HEADLINE>
<TEXT>

Ramazan Bayramı’na kadar yoğun bir çalışma temposuna girecek olan TBMM Medeni Kanunu’nu da çıkarmayı hedefliyor 
     SALİHA ÇOLAK Ankara 

     Yeni bir Anayasa değişikliğiylee vekil maaşlarını düzeltmek için Köşk ve Başbakanlık arasındaki çelişkinin ortadan kalkmasını bekleyen TBMM bu hafta, Ramazan Bayramı’na kadar sürecek yoğun bir çalışma temposuna giriyor. 
     Hükümetin programı aksamazsa Meclis, yeni yıla, başta kadın - erkek ilişkileri olmak üzere, günlük yaşamımıza köklü yenilikler getirecek yeni Medeni Kanun’la girmemizi sağlayacak. TBMM Genel Kurulu bu hafta Salı gün Hükümet hakkında SP tarafından verilen gensorunun gündeme alınıp alınmamasını görüşecek. Daha sonra da yasama çalışmalarına Medeni Kanun’la başlanacak. 1 Ocak 2002 tarihinde yürürlüğe girmesi gerektiği için Genel Kurul, yine Yılbaşı’na kadar yetişmesi gereken Bütçe’den önce Medeni Kanunu da yasalaştırmak zorunda kalacak. 10 bölüm olarak temel kanun yöntemiyle görüşülecek olan bin 30 maddelik Medeni Kanun görüşmeleri sürerken bir yandan da Plan ve Bütçe Komisyonu’nda Bütçe maratonu başlayacak. Medeni Kanun’un tümü üzerindeki görüşmelerde gruplar adına konuşma sürelerinin 40, bölümler üzerinde de 20 dakika olması nedeniyle görüşmelerin birkaç hafta sürmesi bekleniyor. 
     



 SİYASET 









</TEXT>
</DOC>
