<DOC>
<DOCNO> 24450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/yazar/akyol.html </URL>
<DATE> 2001/06/01/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Üniversite... 
</HEADLINE>
<TEXT>

     SAMSUN 19 Mayıs Üniversitesi İlahiyat Fakültesi'ndeki bir uygulamayı, değerli yazar Gülay Göktürk'ten okudum. 
     Yönetimi en fazla ideolojikleşmiş yüksek öğretim kurumlarımızdan biri olan bu üniversitemizde, İlahiyat Fakültesi'nin Kur'an derslerinde her hafta bir saat İstiklal Marşı, Onuncu Yıl Marşı, Gençlik Marşı gibi marşlar söylettiriliyormuş. 
     Dekan da emir vermiş 
     - Bu marşlardan sınavı geçemeyenler, Kur'an dersinden sınıfta kalacak 
     12 Eylül'de Mamak Askeri Cezaevi'ndeki tutukluluğumu hatırladım. İlk 'görüş günü'müzdü... Yaşar Okuyan ve rahmetli Avni Çarsancaklı dahil, 8 kişilik bir grup olarak bizi sıraya dizdiler. Kışta kıyamette, emir ve komuta altında uygun adım yürüdük, yürüdük... 
     Tel örgünün öbür tarafında eşlerimiz ve çocuklarımız bekliyorlardı. 
     Selahattin onbaşı "hazır ol, başla" diye emir verdi ve biz başladık 
     - Ey Türk Gençliği Birinci vazifen... 
     Eşlerimiz, çocuklarımız ağlıyordu 
     
     DİRENEBİLİR miydik Bir defasında "diklenme"ye kalkınca, Cezaevi Komutanı Raci Tetik esip gürlemişti 
     - Sizi asarım, intihar ettiler diye rapor tutarım 
     Bu blöftü besbelli... Ama eş ve çocuklarımızın gözü önünde dövülmek onları çok büyük acı ve kaygılara boğardı. Bunu göze alamazdık. 
     Hücreye döndüğümüzde Okuyan bağırıyordu 
     - Biz birinci vazifemizi yaptığımız için buraya konulduk 
     Öyle ya komünizmle mücadele etmiştik İstiklal Marşı, bayrak, vatan, Türklük gibi yüce değerler uğruna ölmeye hazırdık... 
     Ama bu yüce değerlerle aşağılanmak Buna katlanmak çok zordu 
     12 Eylül'de, Diyarbakır hapishanesinde dayakla "Ne Mutlu Türküm Diyene" diye bağırtılan acaba kaç genç sonradan azgın bir PKK celladı olmuştur, diye hep düşünmüşümdür. 
     O zaman cezaevi hatıralarımı yazmaya kararlıydım. Sonra vazgeçtim, yaraları kaşımamak için olağanüstü bir dönemin duygularını yeni kuşaklara taşımamak için... 
     
     AMA üniversite söz konusu olunca susmak mümkün değil 
     Hangi pedagojik, akademik ve mesleki icaptır üniversite öğrencilerine sınıfta zorla marş söyletmek... Hem de inadına yapar gibi, Kur'an derslerinde 
     Temel eğitim döneminde elbette, en başta bayrak ve İstiklal Marşı olmak üzere, milli değer, simge ve marşlar öğretilir, benimsetilir. 
     "Millet' olmanın ortak duyarlıklarıdır bunlar... 
     Üniversite ise "eğitim" değil, "öğretim" yeridir. Marş belletmek Ticaret Hukuku'nda, Farmakoloji'de ne kadar akıl dışı ise, Kur'an dersinde de öyledir. 
     Hiçbir pedagojik, akademik sebebi olamaz Pozitivist bağnazlıktır bu Bilime, bilgiye yararı olan ideolojik bağnazlık yoktur Lavoisier'nin kafasını Jakobenler kesmedi mi 
     Zihinleri açmak mı istiyorsunuz 
     Dün Vakıf Bilgi Üniversitesi'nde, Clinton kuşağından felsefe doktoru yazar Thomas Friedman "Globalleşmenin Türkiye için anlamı" konulu bir konferans verdi. Üniversiteye bu tür faaliyetler yakışır. 
     İstanbul ve Samsun üniversiteleri niye böyle dünyaya açık konferanslar düzenlemiyor 
     İşte çağa açık ya da kapalı olmanın göstergelerinden biri daha 
     
     







Üniversite... 


Sessiz piyano 


Ders olsun diye... 


İki kadeh içince... 


Siyasetçiler hiç mi ders almayacak .. 


Konuştukça batmak 


Ecevit sözü 


Bir güvenlik konusu daha... 


Bu uyarı önemli 


Haydi Daum saç testine 


50 yıllık kalem 


Efsane döndü 


Derviş'i kaçırtmak, Derviş'e mi yarar 


Bu geçiş dönemidir 


Eski Gümüşhane, yenisinden güzel 


Yeni belgeler aynı hikayeler 


</TEXT>
</DOC>
