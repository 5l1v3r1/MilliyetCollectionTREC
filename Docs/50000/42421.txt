<DOC>
<DOCNO> 42421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/yasam/yas09.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Müslümanlar koruma altında 
</HEADLINE>
<TEXT>

Londra’da Müslümanların yaşadığı mahallelerde sıkıyönetim ilan edildi... 
     NEVSAL ELEVLİ Londra 

     ABD’deki saldırıların ardından, şüpheler Müslüman örgütler üzerinde yoğunlaşınca İngiltere’de yaşayan Müslümanlara yönelik saldırılar olmaması için önlemler alınıyor. Müslümanların yoğun olarak yaşadığı her bölgede birer "güvenlik noktası" oluşturulması ve her türlü tehdidin bildirilmesi kararlaştırıldı. 
     
     İhbar yağıyor 
     İngiltere’deki Müslümanları bir araya getiren dernek yöneticileri de, aşırı ırkçı Milliyetçi Parti’nin başını çektiği bazı grupların öç almaya kalkışabilecekleri uyarısında bulundu. Müslüman toplum liderlerinden Şeyh Ömer Bakri, İngiltere’nin birçok yerinde başörtülü kadınlara "katiller" diye saldırılar yapıldığı yönünde ihbar aldıklarını, bazı camilerin de saldırıya uğradığını belirtti. "İslam’dan Haberler" adlı gazeteye de bomba tehdidi ulaştığını vurgulayan Bakri, bazı kişilerin ülkelerine dönmeyi planladıklarını söyledi. 
     
     Temsilciler Meclisi’nden kınama 
     ABD Temsilciler Meclisi’nin kamikaze saldırılarından sonra aldığı ortak kararında, Arap asıllı Amerikalılara, Amerikan Müslümanlarına ve Güney Asyalılara yönelik şiddet ve bağnazlık’ kınandı. 
     



 YAŞAM 
















</TEXT>
</DOC>
