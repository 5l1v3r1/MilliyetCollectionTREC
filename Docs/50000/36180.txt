<DOC>
<DOCNO> 36180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/spor/spo03.html </URL>
<DATE> 2001/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tur aslanın ağzında 
</HEADLINE>
<TEXT>

Levski Sofya önünde iki farklı avantajı koruyamadı, yediği tek golle rövanşı riske attı. Alman hakem, Ümit Karan’a yapılan yüzde yüz penaltıyı vermedi 
     ERHAN TELLİ 

     GALATASARAY, Şampiyonlar Ligi ön eleme 3. turunda, Bulgar Levski Sofya karşısında istediği farkı yakalayamadı. Ali Sami Yen’deki maça daha iyi başlayan Cim - Bom, daha 9. dakikada Arif’in soldan ortası ve Ümit Karan’ın dokunuşuyla öne geçti. Ancak temposunu düşüren temsilcimize karşılık Levski Sofya sürpriz ataklarla rakibini tehdit etti. Bulgar forvetler bu pozisyonlarda beceriksiz olunca, Sarı - Kırmızılı tribünler rahat bir nefes aldı. 
     
     İkinci gol Ümit Davala’dan 
     CİM-Bom ikinci 45 dakikaya yine tutuk başladı. Levski’nin tehlikeli ataklarını uzaklaştırmakta bocalayan Galatasaray 74. dakikada Hasan’ın ortası ve Ümit Davala’nın kafa vuruşuyla ikinci kez sevindi. Ancak bu rahatlayış uzun sürmedi. 77. dakikada Ivanov, dört Sarı-Kırmızılı defans oyuncusunun arasında elini-kolunu sallayarak umut golünü ağlara yolladı. Alman hakem Ümit Karan’a 69. dakikada yapılan penaltılık hareketi pas geçti. Rövanş 22 Ağustos’ta oynanacak. 
     
Mario Jardel’e Fulham talipGalatasaray’ın bir türlü satamadığı Brezilyalı oyuncu için şimdi de İngiliz takımı devreye girdi. İki kulüp arasındaki pazarlıklar sürüyor 
     JARDEL’e son olarak İngiltere Premier Ligi’nden Fulham talip oldu. Brezilyalı oyuncudanolumlu cevap alan İngilizler, Cim - Bom’a da dün resmen başvurdular. İngiliz kulübünün futbolcu takasıyla birlikte 10 milyon dolar önerdiği bildirildi. Galatasaray’ın peşin parada direttiği ifade edilirken, Brezilyalı’nınİngiltere’de çalışma izni sorunu yaşayabileceği ifade edildi. Brezilya Milli Takımı’nda yeterince forma giymeyen Jardel’in, Avrupa gol kralı olması nedeniyle izni alabileceği ileri sürüldü. 
     
"Rövanş çok zor"      LUCESCU, "Önemli olan böylesine elemeli maçlarda kazanmaktır" dedi. Rumen hoca, "Çok zor bir maç olacağını biliyordum. Levski defansta sert oynadı. Faul yaparak, bizi durdurmaya çalıştılar. Aşırı sıcak bizim gibi devamlı atak yapan takımlara engel oluyor. Bulgaristan’da daha açık oynayacaklar. Bu da bize yarayacak. Ancak o golü nasıl yediğimize h l inanamıyorum. Rövanş zor geçecek. Penaltımız verilseydi, 3 - 0 olurdu" diye konuştu. 
     
Maç geç başladı      LEVSKİLİLER maçın geç başlamasına da neden oldu. 1000 kadar Bulgar taraftar hep birlikte stada gelince, girişte yaşanan ağırlık yüzünden UEFA gözlemcisi karşılaşmayı başlatmadı. "Fener... Fener" diye bağıran Bulgarlar’ın tümü tribüne yerleştikten sonra, maç 5 dakika gecikmeyle başladı. 
     
Pankartlı mesaj      KAPALI tribünde açılan siyah - beyaz renkli pankart bir anda dikkatleri üzerine çekti. Cem Uzan’a gönderme yapan Sarı-Kırmızılılar "Haddinizi bilin, kavganıza Galatasarayımız’ı alet etmeyin" pankartını astılar. 
     
Bilet kampanyası      YÖNETİM yeni sezona kampanya ile girecek. Stat hoparlörlerinden yaptırılan anonslarda, "İki maçlık bileti birden alana, üçüncü haftaya bedava bilet" duyurusu yapıldı. Avrupa Kupası için özel bir kombine bilet uygulaması da başlatıldı. 
     
"Uyku uyuyamam"      FUTBOL Şubesi sorumlularından Abdurrahim Albayrak, "Önce bu çocukların parası ödenecek. Yoksa uyuyamam" dedi. Albayrak, Jardel’i satmaya çalıştıklarını, ancak Marsilya’nın 8 milyon doları taksitle vermek istemesi üzerine, bu transferde sorun çıktığını belirtti. Abdurrahim Albayrak, 5 milyon dolar peşin para verebilen bir kulübe, Jardel’i hemen satabileceklerini söyledi. 
     
Olay çıkardılar      Bulgar holiganlar olay çıkardı. Aşırı derecede içkili oldukları gözlenen yaklaşık 100 Bulgar, Sultanahmet’te çevreye laf atıp, el - kol hareketi yaptı. Tepki gören holiganlar, taş atarak ortamı daha da gerginleştirdiler. Emniyet güçleri olaya anında müdahale etti. 
     
Toplu haciz      CENNET NAR 

     ETİBANK, Başkan Mehmet Cansun ile eski başkan Faruk Süren’in de aralarında bulunduğu 23 kişinin mallarına 4 milyon dolar tutarında haciz koydurdu. Bu krediye kefil olan Cansun, Süren, Atilla Donat, A.Ünal Erzen, Ergun Gürsoy, Ahmet Yolalan, İrfan Kurdoğlu, Mustafa Sarıgül, Ali Dürüst, Nalan Dereli, Osman Hattat, Celal Gürcan, Burak Elmas, Semaaddin Özdeniz, Kemal Erimtan, Ahmet Özdoğan, Sinan Kalpakçıoğlu, İbrahim Çağlar, Celal Erkut, Bikem Ardakoç, Cem Şaşmaz, Erol Tezman, Mete Başol, Transtürk ve Efes Holding için haciz kararı çıktı. 
     İSTANBUL 1. Asliye Ticaret Mahkemesi’ne başvuran Etibank’ın, 20 Haziran 2001’de Galatasaraylı yöneticilere ihtarname yolladığı bildirildi. Ancak verilen süre içinde paranın ödenmemesi üzerine harekete geçen banka avukatları, ihtiyati haciz istemek zorunda kaldıklarını açıkladılar. Mahkeme, Efes Holding ile Transtürk Holding aleyhine istenen ihtiyati haczin reddine karar verirken, diğer borçluların 4 milyon dolar tutarındaki mallarının hacz edilmesini kabul etti. 
     



 SPOR 

























</TEXT>
</DOC>
