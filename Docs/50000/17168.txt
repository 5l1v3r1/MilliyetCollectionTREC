<DOC>
<DOCNO> 17168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/siyaset/siy08.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Medeni Yasa’da dil tartışması 
</HEADLINE>
<TEXT>

     TBMM Adalet Komisyonu’nda Medeni Yasa görüşmelerinde bu kez de dil tartışması yaşandı. Zaman zaman yasa dilinin Türkçeleştirilmesine karşı çıkan FP’liler, bu kez bir kelimenin Türkçe karşılığının bulunmamasını eleştirdi. FP’li Fethullah Erbaş, "muacceliyet" kelimesine dikkat çekerek, "Bütün kelimeler değiştirilmiş, bu neden değişmedi dedi. Prof. Dr. Turgut Akıntürk, bu kelimenin Türkçe karşılığını bulamadıklarını belirtti. FP’li Nazlı Ilıcak, "Hep uyduruyorsunuz zaten. Ben size yarına kadar bir şey bulurum" yorumunu yaparken, Adalet Bakanı Hikmet Sami Türk, bulunan kelimenin yeni uydurulan değil, kullanımı yaygın bir kelime olması gerektiğine dikkat çekti. 
     


 SİYASET 

















</TEXT>
</DOC>
