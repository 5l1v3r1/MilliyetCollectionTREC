<DOC>
<DOCNO> 3861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/yazar/cerrahoglu.html </URL>
<DATE> 2001/01/25/ </DATE>
<TIME>  </TIME>
<AUTHOR> Nilgün CERRAHOĞLU  </AUTHOR>
<HEADLINE>
Soykırım 
</HEADLINE>
<TEXT>

     "Odalar yaptırdım bir uçtan bir uca İçinde yatmadım bir gün bir gece Tüfenkim çadırda asılı kaldı Çeyizim sandıkta basılı kaldı Konma bülbül konma mezar taşıma Şu gençlikte neler geldi başıma Kıyma Çerkez kıyma tatlı canıma Yeni nişanlım var karalar bağlar..." 
     Bu Türkçe yazılmış bir "Ermeni türküsü". İnternette "soykırım türküleri" adı altında yer alıyor. İngilizce çevirisi ile birlikte. 
     İş Fransa ile ayyuka çıkınca internete bir bakayım dedim. Öyle ya... Günlerdir Fransız basınında "soykırım" yazılıp çiziliyor. Sıradan bir Fransız - ki Fransız kamuoyunun konuyu bilmediği iddia ediliyor - ne yapar "Bu da ne " deyip internete dalmazmı Ben de aynen öyle yaptım. Ve şok oldum. 
     Milyonlarca internet kullanıcısının "referans" aldığı "Encarta" ansiklopedisini açtım önce ve "soykırım" genocide yazdım. Karşıma derhal "Ermeni soykırımı" çıktı. Holocaust, Kızıl Khemer - Kamboçya, Fransız Saint Barthelemy soykırımı, Ruanda, Uganda, Yugoslavya ile birlikte önümde "Ermeni soykırımı"nı buldum. Bölümü taradım. "Ermeni versiyonu"ndan öte "Türk kaynak" ya da "Türk tezlerine" ilişkin tek bir bilgi kırıntısı bulamadım. 
     En çok da "Ermeni Soykırımı Soru - cevap" bölümüne şaştım. Bir ansiklopedinin "yansız" olması ve tarihçiler tarafından kesinliğe kavuşturulmamış konularda "kuşku" payı bırakması gerekmez mi Hayır. Yok böyle bir şey. Baştan sona Türk tezlerini çürütmek üzere, yalnız Ermeni kaynaklar tarafından hazırlanmış bu bölüm. 
     "Türkiye'ye niye sataşalım Türkiye model bir İslam ülkesi değil mi " "Ermeni iddiaları karşısında Türk iddiaları da var. Peki kime inanalım " "Olaylarda Türkler de ölmedi mi " türünden 17 "anahtar" soru alınmış örneğin. Karşılarına sadece ve sadece Ermeni tezleri yerleştirilmiş. Dennis Papazian'ın "American Research Center" için hazırladığı bu "propaganda" , "bilgi" adı altında internetin en popüler ansiklopedisine sokulmuş sonra. 
     Bunun üzerine "Yahoo", "Alta Vista", "Webcrawler" gibi milyonların kullandığı "arama motorlarına" geçtim. Gene kaynağını "tek merkezden" alan benzer bir bilgi bombardımanıyla karşılaştım. "Encarta"da bulduğum pek çok yazı ve makale bir bir "Yahoo" ve "Alta Vista" ya taşınmış. Çok sayfa İngilizce, Fransızca, İspanyolca, Almanca, İtalyanca çevirileriyle hazırlanmış. "17 Soruda Ermeni Soykırımı" buna örnek. "Encarta"daki bu sayfayı olduğu gibi aynen "Yahoo"da da buluyorsunuz. 
     Bırakın Türk kaynaklarını, dünyaca ünlü Ortadoğu uzmanı Bernard Lewis'in "Ermeni soykırımına ilişkin ciddi kanıt yok. Bu tanım hikayenin Ermeni versiyonundan ibaret" diyen çalışması da yok ortada. Soykırımı reddeden Lewis'in Fransız mahkemelerince mahkum edildiğini anlatan tek bir yazı var "Webcrawler" sitesinde. Ama Lewis'in makalesi yok. 
     "Ermeni soykırım türküleri" 28 sayfa var. Bernard Lewis yok. Sansürlenmiş 
     Bu karartma karşısında ağzım bir karış açık kaldı. Bir Fransız meslektaşa "Fransa bunu nasıl yaptı " deyince niye bana şu cevabı verdiğini şimdi anlıyorum 
     "Konuyla uğraşanların kafasında hiç kuşku yok ki Ermeni soykırımı onlar için bir gerçek..." 
     Yalnız Fransızlar değil, internetten beslenen milyonlarca dünyalı için "tek gerçek" bu. Türkiye'nin gerçeği farklı olmuş olmamış, "soykırım"ın başına "sözde" eklemişsiniz - eklememişsiniz ne yazar Bugünün gerçekleri "iletişim çağı gerçeği"nden ibaret. Dünya kamuoyu o gerçekle oluşuyor. 
     Peki ama Ankara başka bir gezegende mi yaşıyor 
     
     





Hukuk... 


Parti kapatma 


Küçük Amerika... 


Gensoru... 


Düğmeye asıl şimdi basılacak 


Terörü lanetlemekten başka ne denebilir ki .. 


Soykırım 


Abdülmecid'in şikayeti 


Zor günler... 


Fransız firmaları imza peşinde 


Vizontele 


Karambol 


Yolsuzluk, tam yol 


İşin doğrusu "Profesyonelleşme..." 


Şimdiye dek neredeydiniz 


Savunma hakkı, ama... 


69 çözümü 


Altınları alamayan RTÜK'ün kapısında 


Sakın eve girmeyin 


Süt üreticisi "ağlıyor" 


</TEXT>
</DOC>
