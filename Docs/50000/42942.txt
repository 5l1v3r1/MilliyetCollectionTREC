<DOC>
<DOCNO> 42942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/spor/spo07.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
BARÇA’NIN KAÇIŞ PLANI 
</HEADLINE>
<TEXT>

Savaş halinde, Türkiye’den hemen ayrılmak için üç aşamalı program yapmış 
     MEHMET ÇİFTÇİ-BARCELONA 

     ABD’DEKİ terörist saldırılar sonrası Şampiyonlar Ligi maçı için İstanbul’a gelme konusunda tereddüt yaşayan, hatta İspanyol Dışişleri Bakanlığı’ndan güvence isteyen Barcelona’nın, muhtemel bir savaş durumu için kaçış planları hazırladığı ortaya çıktı. ABD’nin müdahalesi gerçekleşseydi, Barcelona takımı, Türkiye’den kaçış için üç ayrı plandan birini uygulayacaktı. İspanyol basınında çıkan haberlere göre, Türk hava sahası kapanırsa, Barcelona karayoluyla Bulgaristan’a geçerek, Sofya’dan uçakla geri dönecekti. Sınırların kapanması halinde ise denizyoluyla önce Yunanistan’a, oradan da kiralanarak hazır bekletilen gemiyle İtalya’nın Trieste limanına geçilecekti. Hava sahası açık kalırsa, İspanyol Hava Kuvvetleri jetlerinden koruma istenecekti. 
     



 SPOR 


























</TEXT>
</DOC>
