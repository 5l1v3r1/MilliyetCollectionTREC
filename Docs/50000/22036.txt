<DOC>
<DOCNO> 22036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/ekonomi/eko06.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz tasarruf yapmayı öğretti 
</HEADLINE>
<TEXT>

MasterCard’ın araştırmasına göre son altı ayda tasarruf eğilimi yüzde 21’den yüzde 48’e yükseldi 
     Ekonomik kriz tasarruf eğilimini yükseltti. MasterCard’ın 11 ilde bin 200 kişiyi kapsayan araştırmasında "Elinize fazladan 20 bin dolar geçse ne yapardınız " sorusuna katılımcıların yüzde 48’i "tasarruf etmeyi tercih ederim" yanıtını verdi. MasterCard’ın kasım ayında yaptığı bir önceki araştırmada bu oran yüzde 21 düzeyindeydi. 
     
Kadınlar daha tutumlu      Araştırma sonuçların ortaya çıkardığı bir başka gerçek ise bayanların erkeklerden daha tutumlu olduğu. Tasarruf seçeneğini öncelikli kabul edenler arasında bayanların oranı yüzde 51, erkeklerin oranı ise yüzde 45 olarak belirlendi. 
     
Borçlar da sıralamada      Araştırma sonuçlarında ilginç bir nokta ise "borçlarımı öderim" şeklinde yeni bir seçeneğin oluşması. Bu yanıt yaşanan ekonomik krizle birlikte bireysel borçlanmada bir artış yaşandığını ya da önceden yapılan borçlanmaların ödenmesinde güçlük yaşandığını ortaya koyuyor. Katılımcıların yüzde 3’ü ellerine geçecek fazladan parayla borçlarını kapatacağını belirtiyor. 
     
Girişimci ruh hala ölmedi      Elinize fazladan 20 bin dolar geçse ne yapardınız 

</TEXT>
</DOC>
