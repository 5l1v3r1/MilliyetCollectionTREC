<DOC>
<DOCNO> 49732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/spor/spo05.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Çelik, MİLLİYET’e konuştu 
</HEADLINE>
<TEXT>

Umurunda mı dünya Mutlu Çelik, eleştirilerin kendisini ilgilendirmediğini söyledi, "Atatürk’e, bayrağa, dine küfür edilen bir ülkede bana da laf söylense, ne olur ki " dedi 
     CEMAL ERSEN 

     "Vicdanen rahatım" 
     GALATASARAY - Trabzonspor maçından sonra eleştiri oklarına hedef olan Mutlu Çelik, MİLLİYET’e verdiği demeçte, Atatürk’e küfür edilen bir ülkede kendisinin eleştirilmesinin son derece doğal olduğunu söyledi. Çelik, "Herkese saygı duyuyorum, istedikleri gibi yazsınlar. Bunlar böyle para kazanıyor. Ben olmasam kimi yazacaklar Eleştirileri duymuyorum bile. Ne gazete okuyorum ne televizyon seyrediyorum. Hiçbir şey beni ilgilendirmiyor. Eleştiriler de etkilemiyor. Vicdanen rahatım. Çıkıyorum, aslan gibi işimi yapıyorum" dedi. 
     
     "Ulusoy’a herkes yakın" 
     ÇELİK, "Burası Türkiye. Bunlar çok normal. Atatürk’ün bile arkasından konuşuyorlar" diye başladığı sözünü şöyle devam ettirdi "Ata’ya küfür bile ediyorlar. Atatürk’e laf edilen bir ülkede, Mutlu Çelik’e laf söylenmiş çok mu yani Bayrağa, dine küfür edilen bir ülkede Mutlu Çelik’e laf söylenmiş ne olur ki Haluk Ulusoy’a yakın olduğum söyleniyor. Bütün hakemler yakındır Ulusoy’a. Oğlumun ismini, sevdiğim bir insan olarak, Haluk koydum. Bunda ne var Sen sevdiğin bir ismi koymaz mısın çocuğuna Bunun neresi kötü " 
     
     "Arkadaştan başlarım" 
     ULUSOY ile özel bir yakınlığı olmadığını da ifade eden Mutlu Çelik, sözlerini şu şekilde noktaladı "Ben eski bir futbolcuyum. Sen bir kulüpte benim yöneticiliğimi yapmış olabilirsin. Tanışıyor olabiliriz. Diyelim ki sen bir mevkiye geldin. Ben de senin arkadaşınım. Ben olsam arkadaşlarımdan başlarım. Bundan doğal birşey olamaz yani. Bunun neresi kötü anlamıyorum. Maç almak için bu dostluğu, arkadaşlığı hiç kullanmadım. Hakem camiasının benimle ilgili ne düşündüğü beni ilgilendirmiyor. MHK’nin verdiği talimatları uyguluyorum." 
     
Çelik’in tek hatası var’      FUTBOL Federasyonu Başkanı Haluk Ulusoy, olay hakem Mutlu Çelik için desteğini sürdürürken "Teknik olarak iyi maç yönetti. Ama Çelik’in uygulama hatası var" ifadesini kullandı. Ulusoy, Çelik’in tek hatasının, Fenerbahçe’ye edilen küfürler karşısında oyunu durdurmaması olduğunu söyledi, "İyi maç yönetmek bu ülkede suç oldu. Eğer Çelik kötü olsaydı, bunu söylerdim" dedi. 
     BAŞKAN, hakem atanmasının kesinlikle MHK’nın işi olduğunu da belirtti. Haluk Ulusoy şöyle devam etti "Bugüne kadar atamalara hiç karışmadık. Bundan sonra da karışmayız. Mutlu, babamın oğlu değil. 36 hakemden biri. Hep aynı oyunlar dönüyor. Belgesiz ve bilgisiz insanları karalıyorlar. Bu dedikoduları yayarak kaos yaratmak isteyenleri bize söyleyin, bilelim." n HALİL ÖZER 
     
Ceza yok      GALATASARAY - Trabzonspor maçındaki yönetimi ve tavırlarıyla eleştiriler toplayan Mutlu Çelik, gözlemci raporları doğrultusunda ceza almayacak. Sadık Deda ve Nejat Şener’in "geçer" not verdiği Çelik için yeni formül arayan MHK, bu hakemi dinlendirmeyecek, ancak bir süre kamuoyunun gözünden uzak tutacak. MHK, yönetimi başarılı bulunan Çelik’i bir süre süper lig yerine bir alt kümede değerlendirecek. 
     
Tayfur da yanıyordu      BEŞİKTAŞ - Kocaelispor maçında Tayfur’u kırmızı kartla ihraç eden hakem Mutlu Çelik’in raporunun, Tayfur’un iki maç ceza almasına yol açtığı ortaya çıktı. Raporunda "Tayfur rakibine tokat attı" ifadesini kullanan Çelik’i dikkate alan Disiplin Kurulu iki maç ceza kesmişti. Ancak Beşiktaş’ın itirazı sonrası gözlemci Serdar Çakır’ın "Tayfur rakibini itti" tespitini esas alan Tahkim Kurulu’nun Tayfur’un cezasını bir maça indirdiği öğrenildi. 
     



 SPOR 























</TEXT>
</DOC>
