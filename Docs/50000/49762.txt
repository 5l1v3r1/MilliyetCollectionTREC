<DOC>
<DOCNO> 49762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/yazar/uras.html </URL>
<DATE> 2001/10/31/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Vergiyi kaldıramayız, artırmaya mecburuz 
</HEADLINE>
<TEXT>

     Halk dalkavukluğu ile bu ülke kurtulamaz. Birileri atıyor. Ama çok kimse de yutuyor Efendim KDV’yi indirelim. SSK primleri ödenmesin. Hayat standardına göre vergi alınmasın. Memur maaşlarına zam yalım. Devlet Baba da harcamalarını biraz artırsın. Bu IMF ve Dünya Bankası’nı kovalım. Kendi yağımızla kavrulalım .. 
     Özet ile devlet vergi almasın... Ama devlet herkese bir şeyler versin... Bu konuları konuşurken rakamlara bakmak gerekir. Bu yazının altında bu yılın ve geçen yılın ilk 9 ayında devletin toplam gelirleri ile toplam harcamaları verilmektedir. 
     Bu yılın 9 ayında devlet 54.8 katrilyon para harcamış, 36.3 katrilyon para toplayabilmiş, 18.4 katrilyon lira açığı var. Açığı kapatmak için IMF’ye ve Dünya Bankası’na dileniyoruz. Kapı kapı dolaşarak G - 8’ler denilen zenginlere yalvarıyoruz. 
     Toplam gelirin ne olduğuna bakalım 27.4 katrilyon lira vergi gelirinin 8.6 katrilyon lirası Gelir Vergisi’nden, 8.3 katrilyon lirası KDV’den, 3.6 katrilyon lirası Akaryakıt Vergisi’nden gelmiş. 
     
Açık büyür      Efendim, KDV’yi indirelim. Şirketini zararda gösterdiği halde Mercedes otomobili ile gezen, her gece Laila’da kafa çeken, üç günde bir Paris’e gidenden "Hayat Standardı Vergisi"ni almayalım... 
     Böylece 18.4 katrilyon lira olan açık çıksın 28.4 katrilyon liraya... Aradaki farkı IMF veya Dünya Bankası, onlar da olmadı G - 8 zenginleri ödesin... Neden mi "Türkiye önemli ülke... Stratejik değeri büyük..." Biz akıllıyız... Yabancılar enayi .. 
     Devlet 54.8 katrilyon lira harcamış. Bu harcama ile bu yılın ilk 9 ayında halka hizmet mi götürmüş Daha iyi okul, daha iyi hastane, daha iyi adalet hizmeti mi vermiş Hayır... Faiz ödemiş. Maaş ödemiş. 29.5 katrilyon faize, 10.4 katrilyon maaşa gitmiş... Hani geliri ile giderini karşılaması beklenen sosyal hizmet kurumları vardı ya... Emekli Sandığı, SSK, Bağ - Kur... Hani devletten para almayacaktı Almaz olur mu Topladıkları primler ödemeleri karşılayamadığı için devlet 9 ayda bunlara 4.7 katrilyon lira para aktarmış... Bunlara 4.7 katrilyon lira para aktaran devletin ilk 9 ayda tarıma verdiği para ne kadar dersiniz 347 trilyon lira... Hani ülkeyi tarım batırıyordu Tüm kamu yatırımlarına 9 ayda aktarılan para ise 2.0 katrilyon lira. 
     
Halk dalkavukluğu      Açık anlatımıyla devlet bu vergi geliri ile faiz ve maaş dışında bir yere para ödeyemiyor. Gene de 9 ayda 18.4 katrilyon lira açık veriyor. Siz şimdi "halk dalkavukluğu" yapmak için "Devlet vergiyi azaltsın. Daha fazla maaş versin. Sosyal güvenlik kuruluşlarına daha çok katkıda bulunsun" diyorsunuz... 
     Ne olur yapmayınız... Etmeyiniz... Halkı uyutmayınız... Halk uykuya alışıyor... Uyuyup uyanıyor, devletten mama bekliyor. Tembellikten kurtulamıyor. 
     Sonra da "Türkiye’de kişi başı üretim yıllık katma değer neden on yıldır 3 bin doların üzerine çıkamadı Türkiye’de kişi başı gelir neden on yıldır 3 bin doların altında kaldı " diyerek hikaye anlatılıyor... 
     
Yılın ilk 9 ayında Devletin geliri ne Gideri ne Açığı ne Katrilyon TL olarak  2001 2000 Artış oranı TOPLAM GELİR 36.3 24.9 45.7 I. Vergi geliri 27.4 19.7 39.0 1 Gelir Vergisi 8.6 5.9 45.7 2 Kurumlar Vergisi 2.3 1.8 27.7 3 KDV 8.3 5.9 40.3 4 Akaryakıt Vergisi 3.6 2.6 39.0 5 Banka - Sigorta V. 1.2 0.6 85.9 6 Diğer vergiler 3.4 2.9 17.2 II. Vergi dışı gelirler 5.7 2.4 132.8 III. Özel gelirler - fonlar 3.2 2.7 18.5 TOPLAM HARCAMALAR 54.8 35.0 56.6 1 Faiz 29.5 17.5 67.8 2 Personel ödemeleri 10.4 7.2 44.5 3 Sosyal güvenlik 4.7 2.6 77.2 a Emekli Sandığı 2.2 1.5 48.8 b SSK 0.7 0.4 82.5 c Bağkur 1.5 0.7 102.0 d İşsizlik sig. 0.2 0.0 610.0 4 Savunma Emniyet Jand. 1.6 1.2 33.0 5 Tarımsal destek 0.3 0.2 32.6 6 Yatırım 2.0 1.3 33.0 7 Diğer harcamalar 1.7 2.4 - 37.0 AÇIK 18.4 10.1 83.7      
     - Vergi geliri rakamları 9 aylık tahsilat rakamlarıdır. 
     
     







Sistemi yenilemek 


Arap dünyası 


Org. Kıvrıkoğlu'dan öneri ve uyarılar 


İş dünyası, askerin dünyası derken... 


"Mi " 


ODTÜ YÖK’te sınıfta kaldı 


2002 bütçesinden önce 


Memleketi kurtarma yarışı 


Bu iş tez bitmez 


Araba devrilene kadar beklemek 


Gerçeği görmek 


Ankara bir silkinse... 


Amerika'da hükümet ve medya kavgası 


SSK'daki kara deliğin Baba'sı da Demirel 


Kekeme yazı "Ece" kimdir 


Vergiyi kaldıramayız, artırmaya mecburuz 


</TEXT>
</DOC>
