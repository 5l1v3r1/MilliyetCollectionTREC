<DOC>
<DOCNO> 29248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/yazar/bila.html </URL>
<DATE> 2001/06/28/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Normale dönüş Asayiş jandarmaya 
</HEADLINE>
<TEXT>

     İçişleri Bakanı Rüştü Kazım Yücelen, Türkiye'nin terörle mücadelede elde ettiği başarılı sonuçlara değinirken, başta Güneydoğu olmak üzere asayiş görevinin jandarmaya devredileceği bir aşamaya gelindiğini vurguladı. 
     1984 yılından beri giderek şiddetlenen ve yabancı ülkelerin desteğinde tırmandırılan terör olayları, jandarmanın olanaklarını aşan bir mücadele gerektirmiş ve Kara Kuvvetleri birlikleri bu mücadelede görev ve sorumluluk almışlardı. 
     Şimdi, terörün geriletildiği boyut, başta Güneydoğu olmak üzere bütün Türkiye'de asayiş hizmetlerini jandarmanın devralacağı bir düzeyde görülüyor. 
     Kara Kuvvetleri birlikleri aşamalı olarak asayiş hizmetlerini Jandarma Genel Komutanlığı'na devredecekler. 
     İlk devir 1 Eylül 2001 tarihinde 6. Kolordu'nun sorumluluk bölgesinde yapılacak. Bu tarihte merkezi Adana olan 6. Kolordu'nun sorumluluk alanına giren 6 ilde, asayiş hizmetleri jandarmaya verilecek. Kara Kuvvetleri birlikleri asıl görev ve işlevlerine dönecekler. 
     Bir süre sonra aynı uygulama 9. Kolordu sorumluluk bölgesinde yapılacak. Böylece 2. ve 3. Ordu'ya bağlı Kara Kuvvetleri birlikleri, asayiş hizmetlerinden çekilmiş olacaklar. 
     Terörün uzun yıllar hüküm sürdüğü Doğu ve Güneydoğu bölgelerinde artık jandarma asayişi sağlayacak ve gerilemiş olan terörle mücadeleyi de sürdürecek. 
     İç güvenlik ve asayiş hizmetleri, bu görev için teşkilatlandırılmış ve teçhiz edilmiş olan Jandarma Genel Komutanlığı, dolayısıyla da İçişleri Bakanlığı'nda toplanmış olacak. Jandarma Genel Komutanı Org. Aytaç Yalman'ın, yıllarca bölgede terörle mücadeleyi yürütmüş ve bu ordulara komuta etmiş bir komutan olması, geçiş sürecinde hem asayişin sağlanması, hem de terörle mücadelenin birlikte yürütülmesi açısından avantaj olarak görülüyor. 
     Güneydoğu dahil asayiş hizmetlerinin İçişleri ve jandarmaya devredilmesi ne anlama geliyor 
     Bu soruya bakanlık ve komutanlık düzeyinde gelen yanıt şu 
     - Geldiğimiz bu aşama bir yandan terörle mücadelede elde edilen başarıyı bir yandan da normale dönüş koşullarının oluştuğunu gösteriyor. Terörün tırmandırıldığı dönemde, Türkiye'nin karşılaştığı tehlike jandarma hizmetleriyle bertaraf edilecek boyutu aştığı ve dış destek gördüğü için Türk Silahlı Kuvvetleri'nin bu görevi üstlenmesi gerekmişti. Ancak şimdi gelinen aşamada iç güvenlik kuvveti olarak jandarmanın uzmanlığı ve asıl görev sahalarından biri olan asayiş alanında vereceği hizmetin yeterli olacağı anlaşılıyor. Bu, Türkiye'de güven ve huzur ortamının sağlandığının da bir göstergesidir. 
     1 Eylül'de başlayacak "jandarmaya devir" uygulaması Doğu ve Güneydoğu'dan sonra diğer bölgelerde de gerçekleştirilecek. 
     Gelinen aşama ileriye dönük olarak Olağanüstü Hal uygulamasının da aşamalı olarak kaldırılması noktasına kadar ilerletilebilir. 
     Türkiye, "normale dönüş" sürecine girmiş görünüyor. 
     
     







Erbakan çekilsin 


Tam tiyatro 2 


Normale dönüş Asayiş jandarmaya 


Muhtarda kaydı yok 


Sürekli diken üstünde mi yaşanacak 


Avrupalılar ne der korkusu 


Olmak - olmamak 


Fazilet, adalet, siyaset 


Aceleye gerek var... 


Demirbank’a Brüksel sürprizi 


Kalkanı siyaset olanlar, yeni oyun peşinde 


Şu Jakobenler 


CHP kurultayı 


Türkbank'ı uğurlarken... 


Resmi Gazete’de ilan şart mı 


Ya faiz yükselecek ya da döviz 


Nasrullah Ayan "Tıkölatacak 


</TEXT>
</DOC>
