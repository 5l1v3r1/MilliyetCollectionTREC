<DOC>
<DOCNO> 43091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/dunya/dun04.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamikazelerde Saddam kuşkusu 
</HEADLINE>
<TEXT>

     ABD'deki kamikaze saldırılarının ardından, Amerikan Merkezi İstihbarat Teşkilatı CIA , kulelere çakılan ilk uçakta öldüğü düşünülen zanlılardan Muhammed Atta'nın Iraklı istihbarat yetkilileriyle görüştüğü bilgisi üzerine, eylemde Bağdat'ın da parmağı olabileceği ihtimali üzerinde durmaya başladı. FBI ise, bu yeni bulgular üzerine zanlı listesindeki isimleri 200'e çıkardı. Atta ile Irak istihbaratı arasındaki görüşmenin bu yılın ilk aylarında bir Avrupa ülkesinde gerçekleştiği sanılıyor. Ancak bu görüşmeyle saldırı arasındaki ilişki konusu netlik kazanmadı. 
     Bağdat ise Atta'nın Iraklı bir istihbarat yetkilisiyle görüştüğü iddialarını yalanladı. Irak Dışişleri Bakanı Naci Sabri, bir soru üzerine, "Böyle bir şey yok" dedi. 
     



 DÜNYA 













</TEXT>
</DOC>
