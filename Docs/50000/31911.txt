<DOC>
<DOCNO> 31911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/son/sontur04.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Cami minarelerine baz istasyonu konulacak 
</HEADLINE>
<TEXT>

     Diyanet İşleri Başkanı Mehmet Nuri Yılmaz, baz istasyonlarının, çevreye ve insan sağlığına zarar ermediğinin belirlendiğini öne sürerek, cami minarelerini baz istasyonlarının kullanımına açabileceklerini söyledi. 
     Baskil ilçesinde yapımı tamamlanan Müftülük Sitesi'nin açılışına katılmak üzere Elazığ'a gelen Başkan Nuri Yılmaz, Vali Osman Aydın'ı makamında ziyaret ederek bir süre görüştü. 
     Yılmaz, burada yaptığı açıklamada, baz istasyonlarının cami minarelerine konulması için gelen talepleri değerlendirdiklerini belirterek ''Baz istasyonlarının, çevreye ve insan sağlığına zarar vermediği tespit edildi. Cami minarelerini baz istasyonlarının kullanımına açabiliriz. Ancak bunun için başta Maliye Bakanlığı olmak üzere yeni bir düzenleme yapılması gerekir'' dedi. 
     
     






</TEXT>
</DOC>
