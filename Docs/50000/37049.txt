<DOC>
<DOCNO> 37049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/son/sondun13.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Barbie, sanat için çıplak poz verebilecek 
</HEADLINE>
<TEXT>

     Dünyaca tanınmış oyuncak bebek Barbie, sanat için çıplak poz verebilecek. 
     ABD bölge mahkemesi hakimi Ronald Lew, dünyanın bir numaralı oyuncak yapımcısı Mattel tarafından 2 yıl önce ''Barbie bebekleri, eleştirel resim çalışmalarında kullandığı'' gerekçesiyle dava edilen sanatçı Tom Forsythe'nin özgür konuşma hakkının, şirketin ticari markasından daha baskın olduğu kararına vardı. 
     Hakim, resimlerin Barbie bebeklerinin kopyaları olduğunu belirterek, bu çalışmanın Mattel'in bu oyuncağı pazarlamasına zarar vermeyeceğini kaydetti. 
     Forsythe'ın 1998'de yaptığı resim çalışmasında, Barbie bebeğini, Amerika'nın tüketim ve kuralcı kültürünü eleştirmek için kullandığı belirtildi. 
     Sanatçının çalışmasında, Barbie bebekleri müstehcen pozlarda ev işlerinde kullanılan ya da mutfak aletleri ve gereçleriyle resmedilmiş. Bu çalışmalardan ''Blue Ice'' adlı resimde Barbie bebekleri bir martini bardağı içinde, ''Barbie Enchiladas'' adlı resimde de bir kızartma tavası içinde ''tortilla''lara sarılmış ve üzerine domates sosu dökülmüş çıplak halde görüntülenmişti. Sanatçının çalışmaları, ABD'de birçok kez sergilendi ve ''www.creativefreedomdefense.org'' web sitesinde satışa sunuldu. 
     






</TEXT>
</DOC>
