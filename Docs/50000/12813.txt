<DOC>
<DOCNO> 12813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/siyaset/siy07.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz Erbakanlar’a dokunmadı 
</HEADLINE>
<TEXT>

     ABDULLAH KARAKUŞ Ankara 

     Türkiye, büyük bir ekonomik kriz yaşayıp bundan kurtulmanın yollarını ararken kapatılan RP’nin lideri Necmettin Erbakan oğlu Fatih Erbakan’a 270 bin marklık yaklaşık 120 milyar lira spor bir Mercedes aldı. Erbakan’ın son olarak bildirdiği malvarlığına göre böyle bir araca nasıl sahip olduğu şaşkınlık yarattı. 
     FP lideri Recai Kutan, her fırsatta "Alım gücü azalıyor. Ekonomi kötüye gidiyor" derken, Erbakan, sürekli pahalı arabalar alıyor. Son alınan Mercedes’le Erbakanlar’ın Balgat’taki görkemli konutunun garajında araba koyacak yer kalmadı. Erbakanlar, Mercedes ve BMW’nin dışında arabaya binmiyor. 
     Erbakan’ın, Başkent Üniversitesi’nde okuyan oğlu Fatih Erbakan için aldığı CL 500 modelindeki Mercedes’in rengi metalik gri. Plakası ise Fatih Erbakan’ın baş harflerinden oluşan 06 FE 645. Fatih Erbakan’ın babasının başbakanlığı döneminde kaza yaptığı mavi tek kapılı spor Mercedes’in ise garajda durduğu belirtildi. 
     


 SİYASET 

















</TEXT>
</DOC>
