<DOC>
<DOCNO> 19757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/06/dunya/dun04.html </URL>
<DATE> 2001/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kral’a bravo 
</HEADLINE>
<TEXT>

Tayland Kralı Bhumipol Adulyadej, palmiye yağından dizel yakıtı geliştirip patenti için başvurdu 
     DIŞ Haberler ServİSİ 

     Tayland’ın en uzun süre tahtta kalan soylu ünvanına sahip kralı Bhumibol Adulyadej fakir ülkesinin bütçesine katkı için gecesini gündüzüne katarak yaptığı çalışmalar sonucu bir buluşa imza attı. 55 yıllık Kral Adulyadej geliştirdiği bir formülle palmiye ağıcından elde edilen yağın dizel otomobil yakıtı olarak kullanılmasını başardı. 
     Buluşunun patentini almak için başvuruda bulunan Kral’ın geliştirdiği yakıtın çevreyi kirletmediği ayrıca, petrol ithalatını önemli ölçüde azalttığı için ciddi tasarruf sağlayacağı belirtildi. 
     Şimdiye kadar pek çok araştırmacının palmiye yağını otomobil yakıtı olarak kullanılması için çalışmalar yaptığı ancak sadece Kral’ın bunu başardığı belirtildi. Kral bizzat yaptığı testlerle palmiye yağı ve mazotu özel bir formüle göre karıştırarak otomobillerde başarıyla kullandı. Motorda herhangi bir değişiklik yapılmasına veya filtre takılmasına gerek olmadığı bildirildi. 
     Tayland’da Tanrı katından birisi olarak saygı gösterilen 73 yaşındaki Kral Adulyadej entelektüel yetenekleriyle de dikkat çekiyor. 3 Avrupa dilini akıcı şekilde konuşan Kral aynı zamanda usta bir caz bestecisi olarak tanınıyor. 
     
     



 DÜNYA 













</TEXT>
</DOC>
