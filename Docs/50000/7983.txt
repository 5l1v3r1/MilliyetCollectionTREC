<DOC>
<DOCNO> 7983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/yazar/dogan.html </URL>
<DATE> 2001/02/20/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
Yolsuzluk krizi 
</HEADLINE>
<TEXT>

     Kilit cümle, krizin gelişini haber veren sözler, ANAP'ın geçen hafta MKYK'sında Mesut Yılmaz'a ait 
     "Yolsuzlukları araştırırken, hem savcı, hem jandarma olayların üstüne yasa dışı biçimde gidiyor. Savcı haddini aşıyor." Yılmaz, özellikle Beyaz Enerji Operasyonu'nu kastediyor. Neden "yasa dışı .." 
     Çünkü, savcı ve jandarma "yolsuzlukların bazı siyasilere ulaşabileceği" inancında. Hükümet bundan rahatsız. Kelle vermek istemiyor .. 
     Dün Sezer'in tepkisi, savcı ve jandarmanın tutumuyla özdeş. Yani, "yolsuzlukların siyasal uzantısı olduğu, hükümetin bu bağlantıyı ihmal ettiği" yönünde. Sezer, o nedenle, Devlet Denetleme Kurulu'nu harekete geçiriyor. 
     Ecevit ve çevresi, Bahçeli hariç, buna fena halde içerliyor. 
     
Fiyaskonun maliyeti      Sezer'in dün bir hatası var Böyle bir konuyu MGK'da açmak. 
     Gerisi, açıklama üslubu ve içerik olarak, Ecevit fiyaskosu. Olay fiyasko olarak da kalmıyor. Çekilen döviz, fırlayan faizler, çöken borsa ekonomiyi yeniden krize sürüklüyor. 
     Ne demek, "Sezer'in terbiye sınırlarını aşması .." Dünyanın neresinde, bir başbakan, cumhurbaşkanı için bu üslubu kullanıyor .. 
     Ecevit "Sezer'in bu davranışı kamuoyuna yansıyacak şekilde yapması" derken, yine Sezer'i suçluyor. Oysa, MGK'yı terk ederek, açıklama yapan kendisi değil mi .. 
     MGK neresi .. Ülkenin iç ve dış güvenlik sorunlarının ele alındığı yer. Bir başbakan, ne zamandan beri böyle bir toplantıyı terk etme hakkına sahip .. 
     Askerler MGK'yı terk etmiyor, ama elbette bir süre sonra ayrılıyor. Bahçeli ise, çok daha ilginç. "Taraf değiliz" diyerek, Ecevit ve Yılmaz'ı kaderleriyle baş başa bırakıyor. 
     
Sezer "Ecevit istifa eder mi "      Kararname krizi sırasında, ortalık "Ecevit istifa eder, hayır Sezer istifa eder" sözleriyle çalkalandığında, Sezer'in çevresine bir sözü var 
     "İstifa etmem için neden yok. Asıl Ecevit istifa eder mi acaba .." 
     Sezer şimdi de, böyle düşünüyor mu dersiniz .. 
     Siyasette ve devlette, herkes bir yerlere seçimle geliyor. Sezer de öyle. Ama Ecevit, her seçileni, kapıkulu görmek, bunun da ötesinde, "ben seçtim, o zaman dediğimi yaptırırım" zihniyetini, bir türlü kıramıyor. Bu da, krizi gerçekte sürekli kılıyor. 
     Hükümet şimdi "Sezer'i istifaya zorlamayı" planlıyor. Ancak, anayasal açıdan geçersiz. Hükümetleri Meclis'te istifaya zorlamak ve düşürmek mümkün. Ancak, cumhurbaşkanları için bu mümkün değil. 
     Türkiye yönetilmiyor .. Her olay, kriz .. Dünkü gibi, büyük krizler de cabası. Meclis, hükümet, Cumhurbaşkanı ilişkilerinin yeniden düzenleneceği bir düzene şiddetle ihtiyaç var. 
     
     





Kriz .. 


Güven Nil 


Huysuz ihtiyar... 


Şahısta hata 


"Anne yaa, abim..." 


Türkiye'ye haksızlık 


Bağdat, bombalar ve simge şehirler 


Yolsuzluk krizi 


Ankara'da kim kimden yana 


Halkın sırtında bilek güreşi 


Bir kriz daha... 


Krizin adını IMF koyacak 


Sezer'in hatası 


Seçim temizler 


Dürüstlük tekeli yıkılırken 


Af artçıları 


5 milyar dolar geri gelir mi 


Halk devamlı "kriz" faturası ödüyor 


</TEXT>
</DOC>
