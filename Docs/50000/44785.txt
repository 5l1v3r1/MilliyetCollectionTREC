<DOC>
<DOCNO> 44785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/guncel/gun08.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamera şişman gösterir mi 
</HEADLINE>
<TEXT>

ÇAPRAZ ATEŞ 
     ÜMRAN AVCI 

     Genelkurmay Başkanı Orgeneral Hüseyin Kıvrıkoğlu’nun eşi Olcay Kıvrıkoğlu, geçen günkü resepsiyonda DYP Genel Başkanı Tansu Çiller’e, televizyonlarda daha şişman gözüktüğünü söyledi. Çiller de teknik olanaklara dikkat çekerek, "kameraların sevdiklerini ince gösterdiğini" öne sürdü. Kameralar kişileri ince ya da şişman gösterebilir mi İnsanlar, televizyonda olduğundan daha mı şişman görünüyor, yoksa bu bir yanılsama mı Tarafların bu konudaki görüşleri şöyle 
     
     Tunca Yönder Yapımcı - Yönetmen 
Çiller zayıflasın      Bazı insanlar olduklarından daha güzel, bazıları da daha çirkin görünebilirler. Ama şişman veya zayıf görünmeleri gibi bir şey yok. Giyim kuşam etkiler ama kişinin kilosu aşağı yukarı aynı görünür. Sayın Çiller, 5 yıl önce Başbakan iken güzel görünüyordu da, şimdi mi kameralar bu azizliği yaptı Böyle şey olmaz. Kendisi şişmanladı ve yaşlandı. 5 yıl önceki Çiller değil. Suratı şişti. Sorun, Çiller’in vücudundaki deformasyondur. Ancak yüz şişince, yuvarlaklaşınca, girinti ve çıkıntılar kaybolunca, yanaktan, burundan aşağı inen çizgiler, çene çizgisi yuvarlaklaşınca, gerdan sarkınca kamera ne yapsın Kameraların isteyince zayıf göstermesi gibi bir şey yok. Ancak, kişiyi alıp stüdyoya götüreceğiz, makyaj yapacağız, kameraya filtre takacağız, sonra difüzyon yapıp, hafif camın gerisindeki Madonna gibi görünecek. Onun için en az 4 saat lazım. Çiller’e tavsiyemiz zayıflamasıdır. Çiller, tabiatın deformasyonunu kabul etmelidir. 
     
     Osman Sınav Yönetmen 
Başka sorunu yok mu      İnsan neyse, o gözükür. Giyimle ilgisi vardır, renk, çizgiler fark eder. Yatay çizgiler şişman, dikey çizgiler daha ince ve uzun gösterir. Siyah ve diğer koyu renkler daha zayıf gösterir. Beyaz daha şişman gösterir. Bazı objektifler kullanılıyor ama normalde objektif ne varsa onu gösterir. Objektif, yani zaten adı üstünde. Kavram olarak da objektif, fizik olarak da objektif. Objektif, neyi görüyorsa onu gösterir. Meseleleri buna mı kalmış Ana muhalefet partisi liderinin sorunu buna mı kalmış Vah ülkenin haline. 
     
     Prof. Dr. Sami Şekeroğlu MSÜ 
Deforme eder      Her televizyon mutlaka deforme eder. Stüdyolarda doğru ayarlanmış televizyonlar, horizantal ve vertikal ayarlar vardır. Onlar doğru değilse, insan ya şişman ya da zayıf görünür. Eğer, televizyon barındaki renkler paralel ise ayar doğrudur. Yuvarlak test karesi de tam olmalı. Eğer armut gibi görünüyorsa, demek ki vertikal ayarları bozuktur. Bu nedenle Çiller, bazı televizyonlarda şişman görünürken, bazılarında da zayıf görünüyordur. Ancak bu kameralardan kaynaklanmaz. Görüntü televizyonlara gittiği zaman, şişman ya da zayıf yansıyabilir. Çizgili bir elbise giyilmişse, televizyonun çizgileriyle bir kırpışma yaratabilir. 
     
     Defne Samyeli Kanal D 
Daha geniş gösteriyor      Sokakta izleyicilerle karşılaştığımda, bana ilk söyledikleri, "ne kadar zayıf" olduğumdur. Daha onlar söylemeden, yüz yüze daha zayıf göründüğümü söylüyorum. Televizyon, insanı bir iki beden büyük gösteriyor. Daha kilolu gözükmüyorsunuz. Yüzünüz, vücut ölçüleriniz olduğu gibi yansıyor. Fakat, daha geniş ve daha uzun görünüyorsunuz. Bir başka yanılsama da şu Benim gibi noktasal gözüken, yani bulunduğu yerden suratı normal ölçülerin dışında büyük alınınca, seyirciler öyle görmeye alışıyorlar. Yakından gördüklerinde, yüzü çok küçük sanmaları da biraz yanılsamanın sonucu olabilir. 
     



 GÜNCEL 


















</TEXT>
</DOC>
