<DOC>
<DOCNO> 35198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/siyaset/siy04.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlı yargıç 5 saatte 5 bin 500 davaya baktı 
</HEADLINE>
<TEXT>
IŞIK HIZINDA adalet de var 
2 binin üzerinde davayı karara bağlayan Yargıç Nazan Akçay, davalıları 10’ar günlük hapis cezalarına çarptırdı 
     İSTANBUL Milliyet 

     Beyoğlu İcra Tetkik Mercii yargıcı Nazan Akçay, rekor sayılabilecek bir hızla 5 saatte 5 bin 500 davaya baktı. 2 binin üzerinde davayı karara bağlayarak davalıları 10’ar günlük hapis cezalarına çarptıran Akçay, ortalama her 9 saniyede bir mahk miyet kararı verdi. 
     Turkcell İletişim Hizmetleri AŞ avukatları, borçlarını ödemeyen cep telefonu aboneleriyle ilgili başlattıkları icra takibi kapsamında, yasal süresi içinde mal beyanında bulunmayanlar hakkında dava açtı. 
     Beyoğlu İcra Tetkik Mercii H kimliği’nin yoğunluğu, icra tetkik merciindeki davaların 1 yıl içerisinde açılıp 1.5 yıllık sürede karara bağlanmasını öngören zamanaşımı sınırlaması nedeniyle, haklarında dava açılan 5 bin 500 cep telefonu kullanıcısının duruşmasının da 1 Ağustos’ta yapılması kararlaştırıldı. 
     Akçay, büyük çoğunluğu dosya üzerinden yapılan duruşmalarda, önceki gün saat 09.00’dan 14.00’e kadar, toplam 5 bin 500 davaya bakıp dosyalar hakkında işlem yaptı. 
     Duruşma dosyasına eklenip incelenmesi gereken icra dosyaları bulunamayan, borca itiraz eden, dosyalarında eksik evrakı olan ve nüfus kayıtları elde edilemeyen davalıların duruşmaları 2 ay sonraya bırakılırken, dosyası tamamlanmış 2 binin üzerindeki davalı hakkında karar çıktı. Akçay, 2 binin üzerindeki davalıyı, İcra İflas Kanunu’nun İİK 337. maddesi gereği 10’ar günlük hapis cezasına çarptırdı. 
     Hapis cezasına çarptırılan cep telefonu kullanıcısı davalıları hakkındaki hüküm, tebliğinden itibaren 7 günlük temyiz süresi içinde başvuru yapmamaları halinde kesinleşecek. Davalılar, haklarındaki hüküm kesinleşse dahi, cezaevine girinceye kadar borçlarını öderlerse hapse girmeleri gerekmeyecek. 
     



 SİYASET 















</TEXT>
</DOC>
