<DOC>
<DOCNO> 48622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/son/sonspo14.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekelioğlu "Galatasaray'ı yenerek ligi yeniden başlatmak istiyoruz" 
</HEADLINE>
<TEXT>

     Trabzonspor Teknik Direktörü Sadi Tekelioğlu, Galatasaray'ın ligde şampiyonluğa oynayan takımlarla arasındaki puan farkını açtığını belirterek, ''Rakibimizi yenerek, ligin hem bizim, hem de şampiyonluğa oynayan diğer takımlar açasından yeniden başlayacağını umuyorum'' dedi. 
     Sadi Tekelioğlu, yaptığı açıklamada, ligin 3. haftasının ardından aldıkları kötü sonuçların geçen haftaki Yimpaş Yozgatspor maçındaki galibiyetle son bulduğunu ifade ederek, ''Kaybettiğimiz moralimiz ve güvenimizi tekrar sağladık. Kötü sonuçlar aldığımız maçlarda da iyi oynamıştık ancak şansız bir dönem geçirdik. Galatasaray maçıyla iyi bir fırsat yakaladık. Aynı mücadelemize gösterir, akıllı oynarsak, rakibimiz karşısında puan veya puanlarla ayrılırız ve yaşadığımız olumsuzluk büyük ölçüde unutulur'' diye konuştu. 
     Galatasaray'ın ligin güçlü ekiplerinden biri olduğunu da dile getiren Tekelioğlu, şöyle devam etti 
     ''Galatasaray'ı yenersek, aramızdaki puan farkı 7'ye iner. 2 takımın önünde zorlu maçlar da var. Bu maçlarda da alınacak sonuçlarla puan farkı kapanabilir. Galatasaray maçından 3 puan alarak, henüz hiçbirşey kaybetmediğimizi göstereceğiz. Bu maçta herşeyimizi ortaya koyacağız. Galatasaray'ın bizi orada yenmesine ihtimal vermiyorum, en kötü ihtimalle maç beraberlikle sona erer. Aksi takdirde, Galatasaray ligden kopar.'' Tekelioğlu, derbi maçların atmosferinin her zaman değişik olduğunu da ifade ederek, sözlerini şöyle tamamladı 
     ''Biz de buna göre hazırlıklarımızı sürdürüyoruz. Camiamız toparlanma içinde. Oyunculara da güvenimiz artarak devam ediyor. Hem bizim hem de lig için önemli olan bu maçta, tüm gücümüzü ortaya koyacağız. Galatasaray'ın Avrupa Şampiyonlar liginde Lazio ile yarın yapacağı maç bizim için avantaj. Bu maçı aldığımız zaman kaybedecek birşeyimiz olmayacak, ama kazanacağımızda çok şey olacak.'' 
     






</TEXT>
</DOC>
