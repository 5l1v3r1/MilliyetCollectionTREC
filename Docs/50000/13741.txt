<DOC>
<DOCNO> 13741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/yasam/yas02.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Nefes almayan’ mülteci kaçabilir 
</HEADLINE>
<TEXT>

Türkiye'yi 'yol geçen ülkesi' haline getiren kaçaklar, artık teknoloji sayesinde 'soluklarından' yakalanıyor 
     MUSTAFA BAKACAK İstanbul 

     İstanbul Gümrükleri Başmüdürlüğü, yasadışı yollardan yurtdışına çıkmak isteyenlere engel olabilmek amacıyla 'kaçak avı' başlattı. 
     İş bulmak, daha iyi yaşam ya da siyasi nedenlerle yasadışı yollardan yurtdışına gitmek isteyenlerin sayısının her geçen gün artması üzerine, insan kaçakçılığı yakın takibe alındı. Bu amaçla teknolojiyi de kullanmaya başlayan gümrük yetkilileri, özellikle TIR'ların dorse ve konteynerlerine gizlenen kaçakları artık 'Karbondioksit Ölçüm Cihazı' ile yakalıyor. 
     
     'Cihaz' kaçırmıyor 
     Bu teknolojik yöntemin 'uygulanma' esası da son derece basit ve insanların nefes alırken oksijen soluyup, karbondioksit vermesine dayanıyor. 
     Gümrüğe giren TIR'ların mühürlü dorse ve konteynerlerine, bulunan küçük bir delikten 'Karbondioksit Ölçüm Cihazı'nın metal ucu sokuluyor. Cihaz, hemen içerideki 'karbondioksit' oranını ölçüyor ve ekranda rakamı anında gösteriyor. Bu kapalı alandaki 'karbondioksit' oranı belli bir ölçüden yüksek çıkarsa, mühür açılıyor ve içeride arama yapılıyor. 
     Bu aramalarda da kimi zaman 3 - 5, kimi zaman da 30 kişilik kaçaklar, gruplar halinde yakalanıyor. 
     
Sürücülerin ruhu duymuyor      İstanbul Gümrükler Muhafaza Başmüdürü Yusuf Dinç, bu yöntemle büyük başarı elde ettikleri belirterek, konuyla ilgili şu bilgileri verdi 
     "Kaçaklara karşı Uluslararası Nakliye Derneği'yle ortaklaşa çalışıyoruz. Kaçaklar, genelde mühürle oynayıp dorse veya konteynerlerin kapağını açarak biniyor. Falçatayla dorsenin brandasını üsten keserek binenler de var. Bunlar, aracın içindeki mala da zarar veriyor. Bugüne kadar aracında kaçak yakalanan TIR sürücülerinin tamamı, bundan haberinin olmadığını söyledi. Aracından 30 kaçak çıkan sürücüler bile 'Haberim yok' diyor." 
     
     


 YAŞAM 




























</TEXT>
</DOC>
