<DOC>
<DOCNO> 7210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/son/sondun22.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Depreme karşı koruyucu yatak icat edildi 
</HEADLINE>
<TEXT>

     Almanya'da, depreme karşı koruyucu yatak icat edildi. 
     Bonn Üniversitesi Jeo-Dinamik Enstitüsü bilim adamlarından Prof. Hans-Joachim Kümpel tarafından geliştirilen yatak, deprem anında her iki yandan çıkıp yukarı doğru yükselen metal parçalar ve 4 hava yastığından oluşuyor. Tüp şekline dönüşen yatakta yatan kişi, böylece darbelere karşı korunmuş oluyor. 
     Depremlerde insanların büyük bölümünün yıkılan evlerde hayatını kaybettiklerini hatırlatan Prof. Kümpel, "Quake-Shell" adını verdiği depreme dayanıklı yatağı için Almanya, Japonya ve ABD'de patent aldığını bildirdi. İnsanların, ömürlerinin yaklaşık üçte birini yatakta geçirdiklerini belirten Prof. Kümpel, yatılan mekanların yeterince korunmasıyla, deprem felaketlerinde ölü sayısının önemli ölçüde azaltılabileceğini kaydetti. Prof. Kümpel, yatağın çok kolay kurulabildiğini, koruma sisteminin normal zamanlarda yatağın altında yer aldığını söyledi. Metal parçaların, yatağın altında bulunan alıcıların hareketlenme kaydederek sistemi devreye sokmasıyla açılıyor. 




</TEXT>
</DOC>
