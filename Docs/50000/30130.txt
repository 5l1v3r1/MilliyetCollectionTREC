<DOC>
<DOCNO> 30130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/son/soneko22.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası da krediyi erteledi 
</HEADLINE>
<TEXT>

     IMFnin dün akşam saatlerinde İcra Direktörler Toplantısı'nı ertelemesinden sonra bu akşam da Dünya Bankası Türkiye ile ilgili kredi kararının verileceği toplantının ertelendiğini açıkladı. 
     IMF'nin 1,5 milyar dolarlık ikinci kredi dilimini serbest bırakmamasının ardından Dünya Bankası'nın böyle bir ertelemeye gitmesi sürpriz olmadı. Dünya Bankası, IMF ile paralel politikalar uygulamakla biliniyor. 
     Dünya Bankası bugünkü toplantısında 1,7 milyar dolarlık iki krediyi onaylayarak karara bağlayacaktı. 
     Derviş ertelemeyi IMF Başkanı ile görüşecek 
     Devlet Bakanı Kemal Derviş'in, Perşembe veya Cuma günü IMF Başkanı Horst Köhler ile görüşeceği öğrenildi. 
     A.A muhabirinin IMF Sözcülüğü'nden edindiği bilgiye göre, Washington'daki Derviş-Köhler görüşmesine, IMF'nin diğer üst düzey yöneticileri de katılacak. 
     Görüşmenin yarın gerçekleşmeyişinin nedeninin ise ABD'deki resmi tatil değil, Köhler'in yoğun programı olduğu öğrenildi. 
     Görüşmede, Bakan Derviş'in, alınan ekonomik önlemler konusunda ayrıntılı bilgi vereceği belirtiliyor. 







</TEXT>
</DOC>
