<DOC>
<DOCNO> 47078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/magazin/mag01.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomik kriz alemciye yaradı 
</HEADLINE>
<TEXT>

Uyuşturucu kullandıkları şüphesiyle gözaltına alınan ünlülere test yapılamadı çünkü emniyetin beş kuruşu kalmamıştı 
     ERDEM ÖZTÜRK İstanbul 

     Öldürülen uyuşturucu kaçakçısı Behçet Cantürk’ün yeğeni Ağa Cantürk ile kokain aleminde yakalandığı öne sürülen dansöz Zümre’nin Ayşe Sarıkavak ifadesiyle gözaltına alınan Yasemin Kozanoğlu, Özlem Selanik, İlknur Soydaş ve Leyla Adalı’nın da aralarında bulunduğu 13 kişiye bütçe yetersizliği nedeniyle saç testi yapılamadı 
     
     200 milyon çıkmadı 
     Emniyet görevlileri, kişi başına 200 milyon lira tutan testi bütçe yetersizliği nedeniyle yaptıramadı zanlılar da paraları olmadığı gerekçesiyle test yapılmasını istemedi. 
     Narkotik Şube Müdürlüğü’nde sorgulanan Zümre, Adalı, Selanik, Soydaş, Kozanoğlu, Cantürk, Moldovya uyruklu Natalia Atmajan, Mehmet Yücal, Mehmet Salih Bağcı, Tunç Gökkaya, Haim Sadioğlu, Cem Kardeş ile Cem Feray, "uyuşturucu kullanmak" ve "kullanmak için yer temin etmek" suçlarıyla Beykoz Cumhuriyet Başsavcılığı’na gönderildi. 
     
     Serbest kaldılar 
     Zanlıların, uyuşturucu kullanıp kullanmadıklarını belirleyecek olan kan ve idrar testi sonuçlarının alınmadı. Ancak ünlü zanlılar sorgulandıktan sonra serbest bırakıldılar. 
     
Fitili, dansöz Zümre ateşledi      Son uyuşturucu operasyonu şöyle gelişti 1998’de yakalanan Ayhan Sönmez, Seda adlı bir dansöze 4 adet extacy hapı sattığını iddia etti. Ancak polis, dansözün gerçek kimliğini belirlemeyemedi. Araştırma sonunda, bu kişinin Zümre adıyla tanınan Ayşe Sarıkavak olduğu belirlendi. Bunun üzerine, Zümre’nin Beykoz’daki evine baskın düzenledi. Polis, Zümre ile Atmajan, Cantürk ve Tunç Küçükkaya’yı kokain alemi yaparken suçüstü yakaladı. Cantürk’ün cebinde 0.9 gram kokain ele geçirildi. Zümre’nin ifadesi üzerine gözaltına alınan Selanik, Kozanoğlu ve Soydaş, kokain kullanma iddiasını kabul etmedi. Kozanoğlu’nun üzerinden 2 gram esrar çıktığı ve esrar içtiğini kabul ettiği öne sürüldü. 
     



 MAGAZİN 












</TEXT>
</DOC>
