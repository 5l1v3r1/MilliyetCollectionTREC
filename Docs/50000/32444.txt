<DOC>
<DOCNO> 32444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/spor/spo03.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, Milan’ın gözden çıkardığı iki yıldıza talip oldu 
</HEADLINE>
<TEXT>
BOBAN BIERHOFF 
Başkan Mehmet Cansun, Fatih Terim’i arayarak transferlerde kolaylık sağlanması için yardım istedi, son sözü ise Teknik Direktör Lucescu’nun söyleyeceği belirtildi 
     HALİL ÖZER 

     Olumlu yanıt 
     SARI - Kırmızılı takımın yeni başkanı Mehmet Cansun transfere hızlı girdi. Cansun, Milan’ın gözden çıkardığı yıldız oyuncular Boban ile Bierhoff’u alabilmek için Fatih Terim’den yardım istedi. Terim, bu öneriye sıcak bakarak, Milanlı yöneticilerle görüşeceğini iki oyuncunun uygun şartlarda transfer edilebilmesi için gereken çabayı göstereceğini bildirdi. 
     
     Top Lucescu’da 
     ŞAMPİYONLAR Ligi için güçlü bir kadro kurmayı hedefleyen Mehmet Cansun, bu gelişmelerle ilgili Almanya kampında Teknik Direktör Lucescu’ya da bilgi verecek. Rumen hocaya bu transferlerle ilgili ne düşündüğünü soracak olan Cansun, Lucescu’nun olumlu yanıt vermesi halinde hafta sonuna kadar Milan kulübü ile resmi temaslara başlayacak. 
     
     Boban kimdir 
     ZVONIMIR Boban, 8 Ekim 1968’de Hırvatistan’ın Imotski kentinde dünyaya geldi. Dinamo Zagreb’de yıldızlaşan ünlü orta saha oyuncusu, 1991’de Milan’a transfer oldu. Üç yıl boyunca yedek kulübesinde oturan Boban, Gullit, Van Basten, Rijkaard üçlüsünün ayrılmasıyla takımda kendine yer bulabildi. Milli forma altında 46 maçta 12 golü bulunan Boban, bu sezon Terim tarafından gözden çıkarıldı. 
     
     Bierhoff kimdir 
     OLIVER Bierhoff, 1 Mayıs 1968’de Karlsruhe’de dünyaya geldi. 1986 - 87 sezonunda Bayer Uerdingen ile Birinci Lig’de ilk kez yer alan 1.91 boyundaki golcü futbolcu Bierhoff, 1991 - 92 sezonunda Ascoli’ye, 1995 - 96’da Udinese’ye, 1998 - 99’da ise Milan’a transfer oldu. Alman Milli Takımı’nda da 55 kez forma giyen Bierhoff, Milan’da 91 maçta 36 gol kaydetti. 
     
Cim-Bom’a samba dersiAlmanya’daki ilk hazırlık maçında Brezilya’nın Sao Paolo takımına tek golle teslim oldu 
     GALATASARAY, Almanya’daki ilk hazırlık maçında Brezilya Birinci Ligi’nde mücadele eden Sao Paolo’ya 1 - 0 mağlup oldu. Karşılaşmanın tek golünü 16. dakikada Scamato atarken Sarı - Kırmızılı takım bir çok gol pozisyonundan da yararlanamadı. Cim - Bom, 87. dakikada ise Ümit Karan’ın ayağından bir de penaltı kaçırdı. Oldukça sert geçen maçın son dakikalarında futbolcular arasında kavga çıktı ancak olay büyümeden önlendi. 
     Maçın karnesi 
     HAKEMLER K.Kircher , W.Volker , Bayram Pilsiz 
     GALATASARAY Mondragon , Dk.46 Kerem , Emre Aşık , Popescu , Bülent Korkmaz , Dk.46 Vedat - Perez , Ümit Dk.46 Ergün , Suat Dk.46 Bülent Akın Hasan Şaş , Dk.46 Ayhan , Hakan Ünsal - Ümit Karan , Serkan Dk.46 Arif 
     SAO PAOLO Santos , İrepon , Rosa , Ferreira Dk.66 Barbosa Marinho , Bispdo , Silva , Brio Santos , Lurendo Dk.56 C.Silva , Scamato , Dk.61 D.Silva , Seles 
     GOL Scamato Dk.16 
     SARI KARTLAR Popescu, Emre Aşık, Santos, Bispdo 
     
Aslan’da devir teslim      SARI - Kırmızılı kulüpte yeni başkan Mehmet Cansun ve yönetim kurulu üyeleri mazbatalarını Divan Kurulu Başkanı Duygun Yarsuvat’tan aldılar. Florya Metin Oktay Tesisleri’nde gerçekleştirilen devir teslim törenine eski başkan Faruk Süren ile yöneticilerden Ali Dürüst ve Celal Gürcan katıldı. 
     TÖREN sonrası Mehmet Cansun ile el sıkışıp, kucaklaşan Başkan Faruk Süren, yeni yönetim kuruluna başarılar diledi. Süren, "Önemli bir kulüpte önemli bir göreve geldiniz" diye konuşurken, Cansun’a dönerek, "Hedefleriniz uluslararasıdır, aksi taktirde hesabını sorarız" esprisini de yaptı. 
     
     Görev dağılımı 

</TEXT>
</DOC>
