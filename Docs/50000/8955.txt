<DOC>
<DOCNO> 8955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/siyaset/siy03.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarım kalan tarihi MGK bugün tamamlanıyor 
</HEADLINE>
<TEXT>
Nerde kalmıştık... 
Cumhurbaşkanı Sezer başkanlığındaki toplantıya, kavganın baş aktörlerinden Başbakan Yardımcısı Özkan dahil geçen hafta katılanların tamamı gelecek 
     Ankara Milliyet 

     Cumhurbaşkanı Ahmet Necdet Sezer ile Başbakan Bülent Ecevit ve Başbakan Yardımcısı Hüsamettin Özkan arasında çıkan kavga nedeniyle 19 Şubat’ta yarım kalan Milli Güvenlik Kurulu toplantısı bugün yeniden yapılacak. 
     Sezer başkanlığında gerçekleşecek toplantıya, kavganın baş aktörlerinden Başbakan Yardımcısı Hüsamettin Özkan da dahil olmak üzere geçen hafta katılan isimlerin tamamı gelecek. Geçen hafta yurtdışında olduğu için toplantıya katılamayan Başbakan Yardımcısı Devlet Bahçeli de bugünkü toplantıda hazır bulunacak. 
     
Sezer konuşur mu      19 Şubat’taki tarihi toplantıda gündeme geçilmeden söz alıp hükümeti yolsuzlukla mücadele konusunda topa tutan Sezer’in, bugün MGK Genel Sekreteri’nin gündem konuşmasından önce konuşup konuşmayacağı ise merak konusu... 
     
Gündemde ne var      Bugünkü toplantının gündeminde Tunceli, Hakkari, Şırnak ve Diyarbakır’da devam eden OHAL uygulamasının uzatılması, AB Katılım Ortaklığı belgesine karşılık hazırlanan Ulusal Program, ABD’nin Irak politikasına verilecek yanıt gibi iç ve dış olaylar yer alıyor. 
     


 SİYASET 










</TEXT>
</DOC>
