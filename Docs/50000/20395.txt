<DOC>
<DOCNO> 20395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/son/sontur13.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Enis Öksüz "Domates peynir satmıyoruz" 
</HEADLINE>
<TEXT>

     Ulaştırma Bakanı Enis Öksüz, Türk Telekom'un özelleştirilmesiyle ilgili hiçbir problem kalmadığını belirterek, ''Özelleştirmeyle ilgili hiçbir problem kalmadığı halde hala hukuki sorun varmış gibi davranmanın sıhhatli bir ortam yaratmadığını görmek üzücü'' dedi. 
     Öksüz, Ulaştırma Bakanlığı Toplantı Salonu'nda basın mensuplarının sorularını yanıtladı. 
     Enis Öksüz, bir soru üzerine Telekom'un özelleştirilmesi konusunda hiçbir problem kalmadığını bildirerek, ''Bu kadar hayati, stratejik savunma ve güvenlikle ilgili önemli bir konuda bir hata yaparsak, bunun telafisi çok zor olacaktır. Basit bir olay değil. Ciddi bir konunun, ciddi bir sınavın içinden geçiyoruz. Özelleştirmenin önünde Ulaştırma Bakanlığı duvar olmamıştır. Bunu engelleyen biz olmadık, olmayacağız.'' 
     Ulaştırma Bakanı Enis Öksüz, Türk Telekom'u, ''Dünyanın 13'üncü büyük ve altın yumurtlayan tavuğu'' olarak nitelendirerek, ''Bu tavuk satışa çıkarılıyor. Herkes, kendisi kazanırken Türkiye'ye de kazandırmak istiyor'' dedi. 
     Bakan Öksüz, Ulaştırma Bakanlığı Toplantı Salonu'nda, gazetecilerin sorularını yanıtladı. 
     Türk Telekom'un özelleştirilmesiyle ilgili kanun tasarısının 3 gündür Başbakanlık'ta olduğunu hatırlatan Öksüz, tasarı üzerinde Devlet Bakanı Kemal Derviş ile tam mutabakat sağladıklarını belirtti. 
     Öksüz, şöyle konuştu 
     "Dünyanın 13'üncü büyük ve altın yumurtlayan tavuğu satışa çıkarılıyor. Herkes, kendisi kazanırken Türkiye'ye de kazandırmak istiyor. Geciktik gibi ifadeler Türkiye'nin lehine değildir. Bu kadar hayati, stratejik savunma ve güvenlikle ilgili önemli bir konuda bir hata yaparsak, bunun telafisi çok zor olacaktır. Bu, basit bir olay değil. Ciddi bir konu, ciddi bir sınavın içinden geçiyoruz. Domates peynir satmaıyoruz. Özelleştirme yasa tasarısını Başbakanlığa sunduk. Problem, benim bakanlığımın bazı yetkilerinin, Ulaştırma Bakanlığı tarafından hazırlanan Telekomünikasyon Kurumu'na devredilmesi hususundadır. Burada da kılı kırk yarmak gerekiyor. Uzmanlar arasında görüş ayrılığı vardır.'' 
     Öksüz, ''Askerler devreye girmişti. Askeri ve sivil hatların birbirinden ayrılması gerektiği söyleniyor. Bu halledilmeden özelleştirme nasıl yapılacak '' sorusu üzerine de, ''Askerimiz haklıdır. Askerler, bunun önemini biliyor. Onların Sayın Başbakan, Bakanlığım ve diğer kurumlarla görüş alışverişi yapmasında ne kabahat var Güvenliğin bedeli olmaz'' dedi. 







</TEXT>
</DOC>
