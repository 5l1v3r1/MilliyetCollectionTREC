<DOC>
<DOCNO> 28742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/son/soneko26.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar 1 milyon 310 bin lirayı gördü 
</HEADLINE>
<TEXT>

     İstanbul serbest piyasada dolar 1 milyon 310 bin lirayı gördü. 
     Kapalıçarşı'da haftaya 1 milyon 280 bin liradan başlayan doların satış fiyatı 1 milyon 310 bine, açılışı 565 bin liradan yapan markın satış fiyatı da 580 bin liraya yükseldi. 
     Kapalıçarşı'da bazı döviz bürolarında fiyatlar şöyle 
     ''Güven Döviz 1 milyon 295 bin liradan alınan dolar 1 milyon 310 bin, 568 bin liradan alınan mark 580 bin liradan el değiştiriyor. Villa Döviz Dolar 1 milyon 290 bin liradan alınıp, 1 milyon 310 bin liradan satılıyor. 565 bin liradan alınan mark 575 bin liradan alıcı buluyor. Savaş Döviz 1 milyon 293 bin liradan alınan dolar 7 bin lira farkla, 566 bin liradan alınan mark 6 bin lira farkla alıcı buluyor.'' Ayaklı Borsa'da ise dolar 1 milyon 297 bin, mark 569 bin liradan işlem görüyor. Uzmanlar, bankalardan ay sonundaki sendikasyon kredilerini kapatmak ve yarın yapılacak ihale nedeniyle gelen yoğun taleplerin döviz fiyatlarını yükselttiğini belirtiyorlar. 







</TEXT>
</DOC>
