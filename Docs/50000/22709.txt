<DOC>
<DOCNO> 22709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/siyaset/siy10.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
CASA ALANI KURŞUNLAMALI’ 
</HEADLINE>
<TEXT>

Eski SHP’li Tevfik Koçak, art arda düşen CASA uçaklarının alımında imzası olanların hepsini "VATAN HAİNİ" ilan etti 
     TBMM'deyken CASA olayını takip eden eski SHP'li Tevfik Koçak, uçakların alımında imzası bulunanları "vatan hainliği" ile suçlayarak, "Bu işte imzası bulunanlara birer kurşun sıkmak lazım" dedi. CASA uçaklarının alımını 1990'da bir soru önergesiyle TBMM gündemine getiren Koçak, CASA'ların teknolojik olarak çok geri olduklarını söyledi. "Uçak mühendisleri, 500 bin saat uçuş ömrü olan CASA'ların 50 - 100 bin saatten sonra düşebileceklerini söylemişti. Aynı dönemde Hava Kuvvetleri Komutanlığı'ndan gelen subaylar da, bu uçakların zararlı olduğunu söyledi" diyen Koçak, imzasını taklit ederek soru önergesini geri çektiği iddia edilen Mustafa Sarıgül için de, "Sarıgül imzamı taklit etti demedim. Gözümle görmediğim şey için iftira atmam" yorumunu yaptı. 
     
SARIGÜL Önergeyi ben geri çekmedimAYHAN AYDEMİR Ankara 
     Tevfik Koçak'ın CASA uçaklarıyla ilgili soru önergesini sahte imzayla geri çektiği iddia edilen Mustafa Sarıgül, "Önergenin geri çekilmesi Genel Kurul'da okundu. Bu okunurken ilgili milletvekilinin tepkisinin olmaması nasıl açıklanabilir" dedi. Sarıgül, TBMM gündemini ilgilendiren her evrakın kayda alındığını ve üyelerin bunlardan haberdar edildiğini de sözlerine ekledi. Sarıgül, "İçtüzükte, soru önergelerinin başkan tarafından k ğıtlar listesine geçirileceği hükme bağlanır. Yine içtüzüğün 52. maddesinde, gelen k ğıtlar listesinin, vekillere dağıtılacağı ve tutanağa geçirileceği belirtilir. 76. maddede ise geri alınacak teklif Genel Kurul'a bilgi vererek gerçekleşebilir denir" diye konuştu. 
     
KUTAN Sabotaj ihtimali incelensin      FP Genel Başkanı Recai Kutan, CASA tipi iki uçağın düşmesiyle ilgili, başta sabotaj ve teknik yetersizlik olmak üzere tüm iddiaların Meclis'te incelenmesi gerektiğini belirterek, "TBMM bu konuya el koymalıdır" dedi. Kutan, grup toplantısında, CASA tipi uçakların 1989'da ihale edildiğini, o dönemde, ilgili inceleme heyetlerinin uçakların teknik olarak yetersiz olduğuna ilişkin raporlar hazırladığını söyledi. 
     
Araplar da CN-295 almaya karar verdiUTKU ÇAKIR ÖZER Ankara 
     CASA CN -235 uçaklarını, Türkiye dışında satın alma kararı alan tek ülke Birleşik Arap Emirlikleri BAE , geçen ay bu kararından vazgeçmiş. Uluslararası savunma dergisi Jane's Defense Weekly'de çıkan makalede, üç yıl önce CN - 235 alacağını ilan eden BAE'nin bu kararını değiştirerek, 3.5 metre daha uzun ve dört ton daha fazla yük taşıyan CN - 295 uçaklarından almaya karar verdiği belirtildi. 
     



 SİYASET 




















</TEXT>
</DOC>
