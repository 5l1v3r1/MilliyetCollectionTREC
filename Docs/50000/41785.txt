<DOC>
<DOCNO> 41785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/son/soneko19.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yerle bir olan Dünya Ticaret Merkezi'nde hangi firmalar yer alıyordu 
</HEADLINE>
<TEXT>

     ABD'nin ticaret başkenti New York'un Manhattan semtinin göklerini kartpostal güzelliği ve görkeminde süsleyen Dünya Ticaret Merkezi, sadece Amerikan değil, diğer ülkelerden uluslararası şirketlerinin de iş merkeziydi. 
     Teröristlerin saldırılarıyla yerle bir olan iki gökdelen binasından oluşan Dünya Ticaret Merkezi, ABD'nin dünyaca ünlü yatırım danışmanlığı ve borsacılık şirketlerinden Morgan Stanley, Merrill Lynch, Salomon Brothers'ın yanı sıra, yabancı sermayeli bankalar ve şirketlerin temsilciliklerine evsahipliği ediyordu. 
     Dünya Ticaret Merkezi'nin inşası 1970'lerin ortalarında tamamlanan 110 katlı cam ve çelik konstrüksiyondan oluşan ikiz gökdelenlere, Amerikan Federal Haberalma Bürosu'nun FBI kayıtlarına göre, daha önce 1993'de terörist saldırısı planlanmıştı. 
     Ticaret Merkezi'nde New York Emtia Borsası COMEX ve birçoğu uluslararası ticaretle ilgili çok sayıda şirket, mal ve hammadde borsaları, öndegelen yatırım şirketleri, bankalar, hukuk firmaları ve bir de otel vardı. 
     Terörist saldırılar sonucu çöken merkez, Çin sermayeli Sinochem American Holdings, Japon sermayeli Nikko Securities, Alman sermayeli CommerzBank AG, İsrail sermayeli Zim-American Israeli Shipping şirketi, İngiliz sermayeli Cantor Fitzgerald, Japonya'nın bölgesel bankalarından San-in Godo Bank Shimane bölgesi ve Shizuoka Bank ile Nomura Asset Management ABD şirketi, Cantor Fitzgerald International'ın yan firması eSpeed International, yatırım şirketi Fuji Securities, İngiliz emtia ticareti şirketi ED F Man Holdings'in de yuvasıydı. 






</TEXT>
</DOC>
