<DOC>
<DOCNO> 24430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/spor/spo06.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Real Madrid’in gönderdiği, "Haberiniz olsun, oyuncunuz rakibinize gidiyor" mesajı şok etkisi yarattı. Sarı - Lacivertliler soluğu İspanya’da aldı 
</HEADLINE>
<TEXT>
Savaşı Fener kazandı 
Galatasaray, Elvir Baliç’i alarak Yıldırım’ı sezon başında yıkmayı hedefliyordu. Ancak plan işlemedi, Boşnak yıldızın da büyük fedak rlığı ile transfer bitirildi 
     Yusuf Kobal 

     Ravio ve Roberto Carlos, Real Madrid’in en önemli oyuncularıydı. Bu iki Brezilyalı yeni gelen futbolcuya takıma girmesi için kolay kolay geçit vermiyorlardı. 
     Baliç gelince de rahatsız olmuşlardı. Çünkü Baliç’in oynaması demek, Savio’nun yedek kalması demekti. Carlos ağırlığını koydu, Baliç biraz da sakatlığının etkisiyle takıma girmekte zorlandı, sezonu başarısız tamamladı. 
     Boşnak futbolcunun Real Madrid’den gönderilmesi gündeme gelince de Galatasaray hemen devreye girdi. Hem Fenerbahçe’ye darbe vuracaklar, hem de onu Bursaspor’dan Fenerbahçe’ye getirerek büyük sükse yapan Aziz Yıldırım’ı moralmen yıkacaklardı. 
     İspanya’dan Fenerbahçe’ye gönderilen şu mesaj, hemen Aziz Yıldırım’ı harekete geçirdi 
     "Galatasaray 20 milyon dolar veriyor. Real Madrid’e maliyeti 19 milyon 500 bin dolardı. Haberiniz olsun, Baliç rakibinize gidiyor." 
     Evet Galatasaray ile Real Madrid arasındaki anlaşma tamamdı ama, Baliç "Olmaz" diyor ve ekliyordu 
     "Ben Real Madrid’de kalmak istiyorum. Gidersem, kiralık giderim. Ama Galatasaray’a değil, Fenerbahçe’ye..." 
     Barcelona’nın da talip olduğu duyulmuştu ama Fenerbahçe yine araya girerek işi bitirmiş, Baliç Başkan Aziz Yıldırım’ın kardeşi Ali Yıldırım’ın armağanı olarak bir yıllığına kiralık Sarı - Lacivertli kulübün yolunu tutmuştu. 
     
Kapalı kutu Lazetiç      Lazetiç’i Fenerbahçeli yöneticilere eski futbolcuları menajer Saffet Sancaklı önermiş, Mustafa Denizli de istemişti. 
     Ancak Sarı - Lacivertli yöneticiler için Lazetiç kapalı bir kutuydu. Tereddütler vardı. Çok ucuz ve gençti. Sancaklı ise garanti veriyordu 
     "Sizinle ilk işimi yapacağım. Bu futbolcu kötü çıkarsa ben kaybederim. Bana güvenin ve alın." 
     Lazetiç, sessiz ve sedasız geldi Türkiye’ye... Aradan 15 gün geçmişti ama kimsenin haberi olmamıştı. 2.5 milyon dolara alınan Lazetiç, sezon ilerledikçe Sancaklı’yı haklı çıkarmıştı. 
     Yusuf, Serhat, Ali Güneş, Oktay da alınmış, transfer neredeyse tamamlanmıştı. 
     
Alpay krizi      Geçen yıldan kalan Alpay, Almanya kampı öncesi huzursuzdu. İlle de Siirt Jetpa’dan bonservisinin alınmasını istiyordu. Oktay ise Siirt Jetpa ile olan bonservis sorununun çözülmesini sessizce bekliyordu. 
     Alpay, Fenerbahçeliler’i çok uğraştırdı. Babası Mustafa Özalan da oğluna teklifler geldiğini açıklayınca savunmayı Alpay’ın üzerine kurmayı planlayan Mustafa Denizli zor durumda kalacağını anladı. Hele de Alpay, Almanya kampı için istenen pasaportunu kulübe vermek istemeyince Aziz Yıldırım ve arkadaşlarını iyice şüphelendirmişti. 
     Kriz Almanya kampında patladı. Alpay, bir gece yarısı pasaportunu kaptığı gibi İngiltere’nin yolunu tuttu. Ve ne gariptir ki üzerinde Fenerbahçe kıyafetiyle ertesi gün Aston Villa’ya imzayı atıverdi. 
     Oysa Alpay bir gün daha beklese hem Siirt’in Fenerbahçe’nin son teklifini kabul ettiğini öğrenecek, hem de Oktay’ın da başını yakmayacaktı. Ve olan Oktay’a oldu. O da kamptan ağlamaklı bir şekilde ayrımak zorunda kaldı. 
     
Rüştü’nün dönüşü      Fenerbahçe, Alpay’ın yokluğunu Juventus’tan Mirkoviç’i transfer ederek kapatmaya çalıştı. Sonra Kocaelispor’dan da Mert Meriç alındı. 
     Pendik yenilgisi sonrası tesislerde saldırıya uğrayan, Ali Yıldırım’a futbolu bırakmak istediğini söyleyen Rüştü ise yöneticilerin kafasında soru işaretiydi... Denizli’ye sordular 
     "Hocam, kaleci ister misin " 
     "Hayır" yanıtını verdi Mustafa hoca ve ekledi 
     "Onu bana bırakın." 
     Gerçekten de dediğini yaptı Denizli... Rüştü adeta yeniden doğdu ve kariyerinin en parlak sezonlarından birini yaşadı. 
     
Artık takım olduk’      Ligde ilk maç Kocaelispor’laydı. Rakip güçlü, Fenerbahçeliler tedirgindi. Ama Sarı - Lacivertli takım gitti, Körfez’de farklı bir skorla rakibini yerle bir etti. 
     Aslında maçtan sonra Mustafa Doğan’ın sözleri şampiyonluğun ilk müjdesiydi belki de 
     "Gollerden sonra gördünüz mü birbirimize nasıl sarıldık. Artık takım olduk, bütünleştik." 
     Bu konuşma aynı zamanda Fenerbahçe’nin geçen sezonu nasıl geçirdiğinin de bir itirafıydı. 
     Denizli’nin işi zordu. Futbolcularını birbirlerine kaynaştırmalıydı. O yüzden onları dış dünyadan uzak tutmaya karar verdi ve şöyle dedi 
     "Samandıra bizim mabedimiz olacak, yol geçen hanı değil." 
     Yöneticilere de mesajdı bu "Sık sık gelmeyin, işimize karışmayın" demek istiyordu. 
     
6 yabancı sahada      Tesislere kimse gelmiyordu ama... Gençlerbirliği yenilgisi, ardından Beşiktaş faciası ve yaşananlar herkesi şaşkına çeviriyor, Denizli’ye olan güven yara alıyordu. 
     Fenerbahçe’nin Beşiktaş maçına çıktığı onbiri gören yönetici Atilla Kıyat da dayanamıyordu 
     "Böyle kadro mu olur " 
     Sonuç Fenerbahçe sahada üç gol yiyip dağılıyor, hepsinden önemlisi sahaya kurallara aykırı olarak 6 yabancı sürülüyordu. 
     Tribünden altı yabancı skandalı hemen farkedildi. Başkan Aziz Yıldırım, bunun üzerine kalktı, Yeşilköy’de bir yakınının düğününe gideceğini belirterek staddan ayrıldı. Ayrılırken, önünü televizyoncular kesti 
     "Sayın başkan, sahada altı yabancı oynuyor. Bu skandal değil mi " 
     "Onu bana sormayın" dedi Yıldırım üzgün ve öfkeli bir sesle "Gidin Denizli’ye sorun." 
     Maçtan sonra durumu yardımcısı Oğuz Çetin’den öğrenen Denizli’nin de başından aşağı kaynar sular dökülmüştü adeta... 
     Soyunma odasında uzun uzun düşündü. Basına ne diyecekti 
     "Evet" dedi, "Böyle hatalar olabilir. Ders alacağız." Ama ardından topu da yardımcılarına atmaktan geri kalmadı 
     "Biz bir ekibimiz. Her şeyi de ben takip edemem ki." 
     Hele de Beşiktaş’ın başındaki Scala’nın "Ben sahada altı yabancı oynatma hatasına düşmem. Çünkü bizde altı yabancı zaten yok. İşte bunun için almıyoruz" diye alaycı konuşması... Sarı - Lacivertliler’i daha da yaralıyordu. 
     



 SPOR 



























</TEXT>
</DOC>
