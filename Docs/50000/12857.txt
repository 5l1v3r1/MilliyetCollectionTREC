<DOC>
<DOCNO> 12857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/yazar/gureli.html </URL>
<DATE> 2001/03/24/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Vatandaş 
</HEADLINE>
<TEXT>

     Moda mı desek, kampanya mı desek, furya mı desek, ne desek Yeni bir "yükselen değer" var şimdi. 
     Hangi televizyon kanalını zaplarsanız zaplayın, kurtuluş yok karşınızda koalisyonun üç partisinden birine mensup bir zat - ı muhterem ya canlı yayında ya telefon bağlantısında, ahkam kesiyor 
     "Bu krizi atlatmak için vatandaşın fedakarlık yapması lazım." 
     "Ulusal Program'ın başarıya ulaşması için vatandaşın kemerleri sıkması şart." 
     "Ekonomiyi düze çıkarmak için vatandaşın israftan kaçınması gerek." 
     "Artık tüketim toplumu olmaktan kaçınmalıyız, vatandaş müsrifliği bırakmalı." 
     Peki cancağızlarımız, peki Vatandaş kemerleri sıksın, vatandaş müsriflikten kaçınsın, vatandaş israfı bıraksın... İyi hoş da, şu hortumlama işleri ne olacak 
     Vatandaşın parasını hortumlayıp deve yüküyle götürenlerin yaptıkları yanlarına kar mı kalacak Aylar geçti, neredeyse yıl oluyor onca yolsuzluk operasyonu n'oldu, banka boşaltanların hangisinden beş kuruş alındı 
     Sanki vatandaşın müsriflik yapacak parası var da israftan kaçınacakmış .. Vatandaş bütün parasını israf etse, hortumcuların yanında devede kulak kalır. 
     Bu vatandaştan özveri ve güven mi istiyorsunuz .. Önce bunca yolsuzluğa kanat gerdiği, hortumcuları koruduğu cümle alemce bilinen o "malum ikili"yi bir kenara çekin de görün bakın, güven duygusu bir anda nasıl sağlanıyor, vatandaş kemerleri nasıl sıkıyor. 
     Gerçekten vatandaşı seviyorsanız, içtenlikle temiz toplumu özlüyorsanız, sevginizi ve özleminizi kanıtlayacak bir şeyler yapmalısınız. 
     Kıssadan hisse, kısa bir hikaye 
     Bektaşi bir hatun vatandaşa vurulmuş, her Allah'ın günü ilan - ı aşk ediyor "Seni şöyle çok seviyorum, böyle bayılıyorum, her an seni daha çok özlüyorum." 
     Bunun ötesinde ise Bektaşi'de tık yok. Hep laf hep laf beş lafın beşi de sevgi ve özlem üzerine. Bir gün vatandaş hatun dayanamamış, Bektaşi'ye, "Sen beni sevmiyorsun da özlemiyorsun da" deyivermiş 
     Bektaşi şaşkın, "Niye " demiş. 
     "Niye olacak o kadar sevsen ve özlesen bir şey yapardın şimdiye dek " 
     
Bir şiir      Nazım Hikmet'in Vera'sı öldü. Büyük aşkın büyük kahramanını büyük şairin "Yine Sana Dair" şiirinden dizelerle anıyoruz 
     "Güneşli bir ormana dalar gibi dalmak gözlerine ve kan ter içinde aç ve öfkeli ve bir avcı iştahıyla etini dişlemek senin, Sende, ben, imkansızlığı seviyorum, fakat asla umutsuzluğu değil." 
     
     





Siyasi zaaf 


Telefon çalar 


Alternatif Emek Paketi 


Bakana ceza kesen trafik gönüllüsü 


Derviş siyasete girecek, girmeyecek... 


Biri bizi özetliyor 


Fatih krizi 2 


Vatandaş 


Söz Meclis'te... 


Emir, demiri kesiyor... 


Zavallılaşanlar var 


Tabağa düşen öküz 


Amerikalı 


Kamu bankalarına arama konferansı 


Bay Knepp İstanbul'da 


</TEXT>
</DOC>
