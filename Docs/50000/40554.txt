<DOC>
<DOCNO> 40554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/spor/spo01.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Nihat'tan yeşil ışık 
</HEADLINE>
<TEXT>

Real Sociedad’ın istediği Beşiktaş’ın genç yıldızı, "Böyle bir teklif herkese gurur verir. Eğer kulübüm de iyi para kazanacaksa seve seve giderim" dedi 
     KARTAL YİĞİT 

     Temsil ederim’ 
     TRANSFER haberleri nedeniyle Beşiktaş’ın eski hocası Toshack ile yeni teknik direktörü Daum’un arasında soğuk savaş başlatan Nihat, Real Sociedad konusundaki gelişmeleri basından takip ettiğini söyledi. Genç futbolcu, "Böyle bir teklif herkese gurur verir. Eğer kulübüm iyi para kazanacaksa seve seve giderim. Galatasaraylı futbolculardan sonra, ben de Beşiktaş’ı Avrupa’da temsil ederim. Hiçbir görüşme yapmadığım için ne diyeceğimi bilemiyorum. Her şeyden önce Beşiktaş’ın çıkarları gelir" dedi. 
     
     Para bekliyorlar 
     REAL Sociedad yöneticilerinin Londra’da Beşiktaş Başkanı Serdar Bilgili ile yaptıkları görüşmede Nihat için önce İvanauskas ile Demetradze’yi önerdikleri, ancak Beşiktaş’ın 3.5 milyon dolarda ısrar etmesi üzerine bu iki futbolcuyu satışa çıkardıkları öğrenildi. Galatasaray’dan da para bekleyen İspanyol kulübü, şartların gerçekleşmesi halinde Nihat’ın parasını ödeyecek. Bu arada yönetici İzzet Ceylan’ın gözaltına alınması yönetimde şok yarattı. 
     
Kartal farklı      BEŞİKTAŞ, Bakırköyspor ile oynadığı hazırlık maçını 5 - 1 kazandı. Siyah - Beyazlılar’ı galip getiren golleri Baya 2 , Ahmet Yıldırım pen. , Yasin ve Necat kaydetti. Bakırköy’ün tek sayısı Salih’ten geldi. Maç sonrası futboldan memnun olmayan Beşiktaş Teknik Direktörü Christoph Daum, "Yarınki bugünkü idmanda Beşiktaş’ın futbolcusu olmak istemezdim" dedi. 
     



 SPOR 

























</TEXT>
</DOC>
