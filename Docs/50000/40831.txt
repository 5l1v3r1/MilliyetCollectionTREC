<DOC>
<DOCNO> 40831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/son/sontur06.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Akıl hastası yol ortasında bıçakla dehşet saçtı... 
</HEADLINE>
<TEXT>

     Şanlıurfa'da akıl hastası olduğu bildirilen bir genç, bıçakla tanımadığı bir kadını öldürdü, bir erkeği de yaraladı. 
     Emniyet Müdürlüğü'nden alınan bilgiye göre, Adana Ruh ve Sinir Hastalıkları Hastanesi'nde tedavi gördükten sonra 2 gün önce Şanlıurfa'ya dönen Şükrü Suveren, SSK Hastanesi önünde karşısına çıkan Emine Aslan'ı 38 , Süleymaniye Mahallesi'nde de Hüseyin Göçer'i bıçakladı. 
     Vatandaşların güvenlik güçlerine haber vermesi üzerine olay yerine gelen güvenlik güçleri, Şükrü Suveren'i, kısa süren kovalamaca sonucu Süleymaniye Meydanı'nda suç aleti bıçakla birlikte ele geçirdi. 
     Olayda ağır yaralanan ve SSK Hastanesi'ndeki tedavisinin ardından Devlet Hastanesi'ne sevk edilen Emine Aslan, yapılan tüm müdahalelere rağmen kurtarılamayarak öldü. Ağır yaralanan Hüseyin Göçer'in tedavisinin ise SSK Hastanesi'nde sürdürüldüğü bildirildi. 
     Yetkililer, Şükrü Suveren'in akıl hastası olduğunu ve 2 gün önce Adana'da tedavi gördükten sonra geri döndüğünü belirterek, olayın herhangi bir husumetten kaynaklanmadığını, soruşturmanın sürdürüldüğünü ifade ettiler. 
     
     






</TEXT>
</DOC>
