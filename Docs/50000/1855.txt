<DOC>
<DOCNO> 1855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/yazar/talu.html </URL>
<DATE> 2001/01/12/ </DATE>
<TIME>  </TIME>
<AUTHOR> Umur TALU  </AUTHOR>
<HEADLINE>
Yanlışın doğrusu 
</HEADLINE>
<TEXT>

     Bu harika bir final 
     "Demokrasi" ve "yolsuzlukla mücadele"... 
     Allem edildi, kallem edildi, karşı saflara konuşlandırıldı. 
     Adında "Demokratik" bulunan bir partinin lideri olan ve en büyük özelliği de "dürüstlük" diye ifade edilen Başbakan açısından hazin bir durum. 
     
     . . . 
     
     Mesele, "bozuk saat" analojisiyle ifade edilen yapısal arızadan doğuyor. 
     Türkiye bir bozuk saatler ülkesi. 
     Bozuk saatler günde iki defa da olsa "doğru"yu işaret edebiliyorlar. 
     Son manzara şu 
     Hükümet, "bir komutan"ın açıklamasından dolayı "demokratik" açıdan hassas. 
     Askerler de belki "bazı" demeli bu açıklamada görüldüğü gibi "yolsuzluk" açısından hassas. 
     Oysa, bu iki hassasiyetin tarafları başka bir "hassasiyet"te buluşmuşlar, "28 Şubat süreci" denilende ittifak yapmışlardı. 
     Hükümet partileri açısından bu, bugün "anti - demokratik"likle biraz da mahcup şekilde itham ettikleriyle ittifaktı. 
     Askerler açısından da "bazıları" mı denmeli "yolsuzluk kaynağı" olarak gördükleriyle ittifaktı. 
     Hele hele, bir de Çankaya'da Süleyman Demirel'in bu ittifaka dahil olduğunu hatırlarsak... 
     
     . . . 
     
     Şimdi hükümet, 22 saat boyunca herhangi bir "askeri vesayet"ten gocunmayıp bozuk saatin doğruyu gösterdiği gibi "bir komutan"ın açıklamasına haklı olarak alınırken... 
     Bu hükümetin oluşmasında, aklama operasyonlarında, hükümette en çok ilişkide bulundukları bakanın "organizasyonları"nda hiç gocunmayan "bazı" askerler de haklı olarak yolsuzluklara karşı titizleniyor. 
     Gelinen nokta 
     Başbakan "bir komutan"ı hedef aldı Genelkurmay "onun tespit edilemediğini" açıkladı ve toptan hükümeti hedef aldı. 
     Üstelik aynı esnada, bir başka komutan da adı gizli de değil , açık açık "Avrupa Birliği" meselesinde tavır açıklıyordu. 
     
     . . . 
     
     Ne garip, Türkiye Cumhuriyeti açısından ne tuhaf bir tecelli 
     Şu yüzden 
     Bu kez Çankaya'da herhangi bir siyasi oportünizm dehası veya yolsuzluklar albümünün hısım akrabası oturmuyor. 
     Şimdi Çankaya'da bulunan hukukçu, aynı anda hem "demokrasi", hem de "yolsuzluklarla mücadele" diyebilen, her iki açıdan da lekeli bir geçmişi, kıvırtmaları olmayan, her ikisinin de karşı safta değil, aynı sentezde buluşabileceğini kanıtlayan bir kişi. 
     Gariplik o ki 
     Şu ara birbirlerine karşı tavır alan hükümet de, askerler "bazı" denebilir, belki de bu "doğru" kişiden haz etmiyorlar. 
     Halkın yüzde 90'ından fazlasının desteğine rağmen 
     
     . . . 
     
     Her ikisi de "şeffaflık" ve "halk denetimi" kaynaklı olan, herhangi bir "demokratik hukuk devleti"nin temel ayaklarından sayılan, "cumhuriyet" kavramıyla da bütünleşen... 
     Demokrasi ve yolsuzlukla mücadele "doğru kişiler"de herhangi bir çatışma yaşamazken, "yanlışlar" marifetiyle karşı saflara konuşlanabiliyor. 
     Halk bu "doğru sentez"in simgesini Cumhurbaşkanı Sezer'de keşfetti. 
     Kendi hayatında, eylemlerinde ve tercihlerinde de bütünleştirebildiğinde "demokratik ve temiz Türkiye"nin önü açılabilecek. 
     Yoksa, saat aynı vakti gösterip duracak 
     Kolunuzdaki ya da duvardaki saatin çalışıyor olması yanıltmasın. 
     
     





Refleksler... 


Necati Cumalı... 


'Tantan uyardı görevden aldım' 


Ne dedi Ayşegül Aldinç, Avşar kızına 


Rejim tekliyor, bu böyle gitmez 


Bunalıma çanak 


Saydamlık fırtınası 


MGK ve sivilleşme 


Radyo keyfi 


Düğmeli demokrasi 


Normalleşme yerine sertlik 


Diyalog zamanı 


"Demokratikleşme demek yetmiyor..." 


Mesut Yılmaz balonu 2 


Yolsuzluk muhtırası 


Yanlışın doğrusu 


Sönmez ve Arabul'un trilyonluk fabrikası 


İthali de yasak 


Ayşe Hanım Teyze'nin "enflasyonu" da "devalüasyonu" da farklı 


Enerji Bakanlığı bir gün ara ile destek verip, geri aldı 


</TEXT>
</DOC>
