<DOC>
<DOCNO> 19511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/yazar/guclu.html </URL>
<DATE> 2001/05/04/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Ormancı duyarlılığı 
</HEADLINE>
<TEXT>

     Ülkemizin üç bir yanı denizlerle çevrili, topraklarının önemli bir bölümü de ormanlarla kaplı. Ama nedense, her ikisiyle de ilgilenen pek çıkmaz... 
     İstanbul Üniversitesi Orman Fakültesi, Ziraat Mektebi Ali adıyla 1857'de kurulmuş. O gün bugündür orman ve peyzaj mühendisi yetiştiriyor. Doğaya yönelik duyarlılıkları da bir hayli fazla. Dün başlayan Orman Fakülteleri Öğrenci Kongresi bu duyarlılıklarının bir parçası. Kendilerini bu işe öylesine gönülden kaptırmışlar ki, 2003'te de Uluslararası Orman Fakültesi Öğrencileri Kongresi'ne ev sahipliği yapacaklar... 
     Öğrenciler bu tür kongrelerde hem birbirlerini tanıma olanağı buluyor hem de mesleki sorunlarını tartışıyor. Daha da önemlisi dünyanın en önemli gündem maddelerinden birisi olmasına karşın, bizde hala ciddiye alınmayan doğa sevgisi ve çevre kirliliği konularında bıkmadan usanmadan kamuoyu oluşturuyorlar... 
     Öğrenciler tarafından verilen bu yılki çevre ödüllerini bilim dalında ÇEKÜL Başkanı Prof. Dr. Metin Sözen, sanat dalında doğa fotoğrafçısı Ali İhsan Gökçen, medya dalında TRT'de Gezelim Görelim programının yapımcısı Nuray Yılmaz, çevreci kuruluşlar dalında Koleksiyon Mobilya ve çevreci çocuk dalında da Melisa Sabancı Tapan ödüle layık görüldü... 
     Rektör Alemdaroğlu ile İÜ'nün neredeyse tüm fakülte dekanları da kongreye katılarak öğrencilerin bu samimi çabasına destek verdi. Alemdaroğlu, sabah saatlerinde de Uluslararası Tıp Fakültesi Öğrencileri Kongresi'nin açılışını yaptığını belirti. Öğrencilerin kendilerini geliştirmeye ve toplumsal sorunlara sahip çıkmaya yönelik etkinliklerini engelleyici değil, destekleyici olduklarını vurguladı... 
     İstanbul Üniversitesi'nde olduğu gibi diğer üniversitelerde de öğrenci etkinliklerinin ardı arkası kesilmiyor. Öğrenciler artık kantinde geyik muhabbeti yapma yerine, profesyonelleri bile özendirecek organizasyonlar düzenliyor. Üretkenlikleri arttıkça kendilerine güven geliyor. Salt diploma peşinde koşanların sayısı da giderek azalıyor. Daha donanık olmak için her taşın altına ellerini koyuyorlar. Sadece verilenleri almakla yetinmeyip çok daha fazlasını istiyorlar... 
     TEMA, ÇEKÜL, Doğal Hayatı Koruma Derneği ve orman fakültesi öğrencileri. Hepsi de yakından tanıdığımız isimler. Keşke insanlarımız için de ter döken böylesi becerikli gönüllülerimiz olsa .. 
     
DMS mi, KMS mi      Üniversite mezunlarının kafası karmakarışık. Devlet Memurları Sınavı DMS'den sonra şimdi bir de Kurumlar İçin Merkezi Eleme Sınavı KMS çıktı. Birine giren diğerine girecek mi Hangi sınav kimler için Her kafadan bir ses çıkıyor. En fazla da öğretmen olacaklar soruyor. Önerimiz DMS'ye girenlerin, KMS'ye de girmeleri. Çünkü MEB'in ne yapacağı hiç belli olmaz. Başvuru formları üniversitelerin bulunduğu illerdeki ÖSYM merkezlerinden alınabiliyor. 
     
     







İki konu 


Mavi bulutlar... 


Yılmaz-Jandarma tartışması 


Demohraaatik Türkiyyeee 


Kabahat kimde Sayın Yılmaz .. 


"B" planı 


Ormancı duyarlılığı 


Nasıl bir "kalkan" 


Paranın adresi 


Telekom Teletaş'a benzerse 


TRT, Tibuk esprisi ve gazeteciler... 


Derviş ve sol muhalefet 


Cep'te pazar da, zarar da artıyor 


Tespit davası açacaksınız 


Dış yardım faize gidecek 


Bu da MHP’nin Botaş’ı 


</TEXT>
</DOC>
