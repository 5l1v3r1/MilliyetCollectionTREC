<DOC>
<DOCNO> 14425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/son/soneko25.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Mart ayının zam şampiyonu tüp gaz 
</HEADLINE>
<TEXT>

     Mart ayında en fazla fiyat artışı yüzde 28.2 ile tüp gaz ücretinde görüldü. Bunu yüzde 27.2 ile mücevher, yüzde 25.5 ile mandalina izledi. 
     Devlet İstatistik Enstitüsü'nün DİE verilerine göre, Mart ayında bir önceki aya göre, ana mal grupları arasında en yüksek fiyat artışları, yüzde 24.6 ile kömür ücretinde, yüzde 22.7 ile telefon abonman ücretinde, yüzde 21 ile elektrik ücretinde, yüzde 17.3 ile kolalı içeceklerde, yüzde 17 ile hastane yatak ücretinde, yüzde 16.3 ile film tabetme ücretinde, yüzde 15.1 ile doğalgaz ücretinde, yüzde 14.7 ile benzinde, yüzde 13.5 ile dolmuş, minibüs ücretinde görüldü. 
     Söz konusu ay, yüzde 13.1 ile noter ücreti, yüzde 12.2 ile mazot, yüzde 11.1 ile toz şeker, yüzde 10.4 ile taksi ücreti, yüzde 10 ile Parlament sigarası, yüzde 7.8 ile Yeni Rakı fiyatlarında, ilaçlar ve çamaşır makinasında yüzde 7.5 artış yaşandı. Mart ayında otomobil yüzde 4.8, gazete yüzde 3.9, bira yüzde 4.7, beyaz peynir yüzde 2.6, zeytinyağı yüzde 3.5, süt ve zeytin yüzde 2.3, bir bardak çay yüzde 2.4, poğaça yüzde 1.9, dana eti yüzde 1.5, sinema yüzde 1.2 oranlarında arttı Aynı dönemde bayan kazağı yüzde 2.1, çocuk botu yüzde 1.6, erkek takım elbise yüzde 0.8, erkek gömleği yüzde 0.5 ucuzladı. 
     
     



</TEXT>
</DOC>
