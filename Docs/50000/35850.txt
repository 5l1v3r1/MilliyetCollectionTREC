<DOC>
<DOCNO> 35850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/son/sondun02.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Clinton kitabı için anlaşmaya vardı 
</HEADLINE>
<TEXT>

     ABD'nin eski Başkanlarından Bill Clinton, kaleme alacağı anılarının yayınlanması için Alfred Knopf yayınevi ile anlaştı. 
     CNN televizyonu, anlaşma koşulları hakkında açıklama yapmamakla birlikte, Clinton'un kitabi için 10 milyon dolardan fazla avans alacağını duyurdu. Bir anı kitabına verilen en yüksek ücret daha önce Papa II. Jean Paul'ün anıları için 1994 yılında, 8.5 milyon dolar olarak ödenmişti. Clinton'a ödenecek paranın ise, romanlar dışında bir kitap için ödenen en yüksek ücretlerden biri olacağı ve eşi Hillary Clinton'un anılarına verilen 8 milyon doları aşacağı ifade ediliyor. 
     Bill Clinton'ın 2003 yılında piyasaya çıkacak kitabında Monica Lewinsky skandalından söz edip etmeyeceği yolundaki sorulara ise, Alfred Knopf yayınevi Başkanı Sonny Mehta, ''Başkan Clinton olağanüstü yaşamı olan bir kişi. Anlatacak harika bir hikayesi var. Bildiğim kadarıyla yaşamıyla ilgili hayli derin noktalara temas edecek ve başkanlığı döneminde meydana gelen belli başlı olaylardan söz edecek. Kitabin özünü Clinton'un başkanlık dönemi oluşturacak'' dedi. Clinton'ın yazacağı anılar yazar Robert Gottlieb tarafından basıma hazırlanacak. 







</TEXT>
</DOC>
