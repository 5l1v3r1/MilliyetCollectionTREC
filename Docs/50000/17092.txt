<DOC>
<DOCNO> 17092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/son/sonspo10.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Gaziantepspor'a hazırlanıyor 
</HEADLINE>
<TEXT>

     Fenerbahçe'de, 21 Nisan Cumartesi günü kendi evinde Gaziantepspor ile yapılacak lig maçının hazırlıkları, bugün tek antrenmanla sürdürüldü. 
     Samandıra Tesisleri'nde, Teknik Direktör Mustafa Denizli yönetiminde gerçekleştirilen ve yaklaşık 1,5 saat süren antrenmanda futbolcular, koşu, kanat toplarından gol çalışması ve yarı sahada çift kale maç yaptılar. 
     İdmana, sakatlıkları süren Rüştü, Mustafa Doğan, Zoran Mirkoviç katılmazken, sakatlığı nedeniyle hafta başınden beri idmanlara çıkmayan Johnson ile Misko Mirkoviç takımdan ayrı koşu yaptı. Teknik Direktör Mustafa Denizli, Fenerbahçeli futbolcuların oldukça hırslı ve istekli gözüktükleri antrenmanda sağ kanatta Yusuf ve Lazetiç, sol kanatta ise Baliç ve Celil'in getirdiği toplarla Andersson, Revivo, Serhat ve Ogün'e gol çalıştırdı. Bu arada, antrenman sonunda yöneticilerden Şadan Kalkavan tesislere gelerek futbolcuları ziyaret etti. Fenerbahçe, Gaziantepspor maçı hazırlıklarını yarın basına kapalı yapacağı antrenmanla tamamlayıp kampa gerecek. 




</TEXT>
</DOC>
