<DOC>
<DOCNO> 25765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/son/soneko11.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti... 
</HEADLINE>
<TEXT>

     İMKB Ulusal-100 Endeksi, dünkü kapanışa göre 163.87 puan artışla 1. seansı 12,170.17 puandan tamamladı. 
     Hisse senetleri ortalama yüzde 1.36 oranında değer kazandı. Seans, 12,025 puan seviyesinde alış ağırlıklı açıldı. İşlem hacminde belirgin bir artış gözlenirken, seansın ilk yarısında temkinli bir çıkış yaşandı. İlk bir saat 12,107 puanla geçildi. İkinci yarıda ise alımların daha da ağırlık kazandığı görüldü. Daha da artan işlem hacmiyle 12,300 seviyesini aşan Endeks, 12,318 puandan satışlarla geri döndü. Kar realizasyonlarıyla gevşeyen Endeks,seansı 12,170.17 puandan tamamladı. 
     Kapanışta mali endeks 240.66 puanlık artışla 17,990.74 puana, sınai endeksi de 156.44 puanlık artışla 9,078.63 puana yükselirken, hizmet endeksi 13.70 puan kayıpla 6,660.94 puana geriledi. Önceki kapanışa göre mali grup hisseler, ortalama yüzde 1.36, sınai grubu hisseler de yüzde 1.75 oranında değer kazanırken, hizmet grubu hisseler yüzde 0.21 oranında değer yitirdi. 1. seansta işlem gören toplam 287 hisse senedinden 167'si değer kazandı. 35 hisse senedi değer yitirirken, 85 hissenin fiyatında ise değişiklik olmadı. Seansta, 331 trilyon 100 milyar 33 milyon liralık işlem hacmi oluştu. 1. seansta, Yapı Kredi Bankası, Garanti Bankası, Akbank, Vestel ve Doğan Holding en yoğun işlem gören hisseler oldular. 







</TEXT>
</DOC>
