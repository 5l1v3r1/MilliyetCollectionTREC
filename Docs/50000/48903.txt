<DOC>
<DOCNO> 48903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/yasam/yas04.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Notre Dame De Sion ilkokuluna kavuştu 
</HEADLINE>
<TEXT>

     GÜNTAN MAVİGÖZLÜ İstanbul 

     Notre Dame De Sion Lisesi Eğitim Vakfı, lisenin ilköğretim okulu olarak hizmet verecek Neslin Değişen Sesi İlköğretim Okulu’nu törenle hizmete açtı. 
     Vakfın Şişli Fırın Sokak’ta depreme dayanıklı şekilde yenilediği 18 derslikli okul binasında kütüphane, bale ve spor salonlarının yanısıra bilgisayar ve fen laboratuvarları da yer alıyor. Vakıf Başkanı Füsun Türkmen, vakfın zor şartlar altında 23 Mayıs 2001 günü kurulduğunu ve o günün okulun kuruluş bayramı olarak kutlanmasını istedi. Her şeyden önce kaliteli ve seçkin bir eğitim amaçladıklarını belirten Türkmen, "Şu an ana, bir, iki ve üçüncü sınıflarda toplam 69 öğrencinin eğitim göreceği okulumuzda iki yıl içinde diğer sınıflar da öğrencilerle dolacak" dedi. 
     Törene Vakıf Mütevelli Heyeti Üyesi eski milletvekili ve sanat yönetmeni Gencay Gürün ile okula adını veren Notre Dame De Sion rahibeleri enstitüsü üyeleri de katıldı. 
     



 YAŞAM 
















</TEXT>
</DOC>
