<DOC>
<DOCNO> 48453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/son/sontur20.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Beş milletvekilinin daha dokunulmazlığının kaldırılması istendi 
</HEADLINE>
<TEXT>

     Beş milletvekilinin daha dokunulmazlığının kaldırılması istendi. 
     DYP Aksaray Milletvekili Murat Akın, DYP Tunceli Milletvekili ve TBMM Başkanvekili Kamer Genç, DSP İstanbul Milletvekili Rıdvan Budak, ANAP Eskişehir Milletvekili ve Grup Başkanvekili İbrahim Yaşar Dedelek ve DYP İçel Milletvekili Ayfer Yılmaz'ın yasama dokunulmazlığının kaldırılmasına ilişkin Başbakanlık Tezkereleri, TBMM Başkanlığı'na ulaştı. 
     Akın'ın ''görevli memura hakaret'', Genç'in ''hakaret ve tehdit'', Budak'ın ''toplantı ve gösteri yürüyüşleri kanuna muhalefet'', Dedelek'in ''resmi görevlilere hakaret'', Yılmaz'ın da ''Hazine Müsteşarlığı sırasında görevini kötüye kullanmak'' gerekçesiyle yasama dokunulmazlıklarının kaldırılması isteniyor. 
     Yasama dokunulmazlığının kaldırılmasına ilişkin sözkonusu tezkereler, TBMM Anayasa-Adalet Karma Komisyonu'nda önümüzdeki günlerde ele alınacak. 
     






</TEXT>
</DOC>
