<DOC>
<DOCNO> 38840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/dunya/dun01.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya Ermenistan’ı satın alıyor 
</HEADLINE>
<TEXT>

     CENK BAŞLAMIŞ Moskova 

     Ermenistan, Sovyetler Birliği döneminden kalma borçlarını ödeyebilmek için savunma sanayi tesislerini Rusya’ya satmayı kabul etti. 
     Rusya Devlet Başkanı Vladimir Putin’in eylül ayı ortalarında Erivan’a yapacağı resmi ziyarette söz konusu fabrikaların Moskova’ya devredilmesi ile ilgili anlaşmaların imzalanması bekleniyor. Ermenistan’ın Rusya’ya olan 116 milyon dolarlık borcuna karşılık vereceği fabrikaların birinde robot, diğerinde ise askeri kuruluşlar için bilgisayar yongası üretiliyor. 
     Moskova’daki gözlemciler, bu anlaşmayla Rusya’nın Ermenistan üzerindeki yaptırımın artacağını, Erivan’ın ise fabrikalarda üretilecek silahlarla ordusunu güçlendireceğini söyledi. Bu nedenle "borca karşılık askeri fabrika" anlaşmasının Azerbaycan’ın tepkisini çekmesi bekleniyor. 
     



 DÜNYA 












</TEXT>
</DOC>
