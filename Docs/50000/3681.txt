<DOC>
<DOCNO> 3681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/yazar/dogan.html </URL>
<DATE> 2001/01/24/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
AA geleneği 
</HEADLINE>
<TEXT>

     "Başbakan Demirel, Başkan Carter'ın masasına yumruğunu vurdu .." 
     Ne demek ABD Başkanı'nın masasına yumruk atmak .. Müthiş bir haber .. Ama, haberin arkası, daha da müthiş, tam AA'lık .. 
     Yıl 1977. Başbakan Süleyman Demirel NATO zirvesi için Londra'da. 1974 Kıbrıs Harekatı sonrasında, ABD, Türkiye'ye ambargo koyuyor. Demirel de, ambargonun kaldırılması için, Başkan Carter'la görüşüyor. 
     Oradaki Türk gazeteciler, Demirel ve Carter'ı beklerken, AA Genel Müdürü Atila Onuk gazetecilere, "boşuna uğraşmayın, haber hazır" diyor. Kısa süre sonra, Londra'dan AA kaynaklı haber, gazetelere ulaşıyor 
     "Başbakan Demirel, Başkan Carter'ın masasına yumruk attı ve ambargonun hesabını sordu .." 
     Elbette, ne yumruk vardı, ne de hesap. Nasıl olabilir ki .. 
     
Bağımlı ve taraflı      Bu unutulmaz haber, siyasal iktidarlarla AA arasındaki ilişkilerin simgesi niteliğinde. 
     Anadolu Ajansı, kurulduğu gün, devletin ajansı. TBMM'den önce, 6 Nisan 1920'de kuruluyor. Oluşan yeni Cumhuriyet'in sesini dünyaya duyurmak üzere. Bağımlı ve taraflı. O dönemde, bu belki zorunlu. 
     Ne var ki, kuruluşundaki genleri sonraki yıllarda, AA hep taşıyor. Nitekim, AA'ya, çok az istisna dışında, hep günün siyasal iktidarlarına yakın isimler atanıyor. Hatta, dün düzgün bir anlayışla AA'ya soruşturma açtırmayan Başbakan Ecevit bile, 1978 - 79 iktidarı sırasında, yine kendine yakın bir gazeteciyi genel müdür tayin ediyor. 
     
Bir komplo teorisi      Beyaz Enerji Operasyonu ile ilgili bir ifadeyi yayımlayan AA Genel Müdürü Mehmet Güler'in başına gelenler... 
     Bu çok yanlış. Ama, olay zaten baştan yanlış. AA geleneği, Güler'in atanmasında da geçerli. Çünkü, Mehmet Güler, AA'dan önce, Mesut Yılmaz'a en yakın gazeteci. 
     Dolayısıyla, Mesut Yılmaz, kendi ekibine ters bir haber karşısında, Genel Müdür hakkında soruşturma açmak hakkını kendinde görebiliyor. 
     Kulislerde ise, bu haberle çelişen bir komplo teorisi dolaşıyor 
     "Mesut Yılmaz, ifadenin yayımlanmasını istedi. Çünkü, Cumhur Ersümer'le arası iyi değil. Hatta, geçmiş yıllarda Ersümer'in ANAP içinde yükselmesinden rahatsız bile oldu .." 
     Doğru ya da eğri. Asıl eğrilik AA'nın konumunda. Devlet ajansı olarak kuruluyor, siyasal iktidarların ajansına dönüşüyor. 
     Komplo teorisi bir yana, AA bir geleneği kırıyor. Kaldı ki, AA'nın düzgün habercilik yaptığı da, bir gerçek. Her olayı ayrıntısıyla izleyen, vazgeçilmez bir kaynak. 
     
     





Anayasal yargı 


Ciddi olalım... 


İş ve rüşvet 


Ot yiyip ot içiyor 


Siyaset sahnesinde belirsizlik... Ya da çıkmaz mı .. 


Masum sorular 


AA geleneği 


Türkiye seyirci midir 


Sezer üniversite 


Olanları anlamak güç 


Ne yapma ma lı .. 


Özde değil, sözde protesto 


Altınok, tavuğun hesabına çözüm bulamadı... 


Anayasa Mahkemesi, kelepçe ve AA 


Seçim sinyali 


Nasıl yerdiniz 


Çankaya davetinden gecikmiş notlar 2 


İki yanlış yapılmış 


Hindistan yolunda 


"Reel ekonomi" rezil durumda 


Neden Ersümer feda edilmiyor Çünkü 


</TEXT>
</DOC>
