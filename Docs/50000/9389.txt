<DOC>
<DOCNO> 9389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/son/sonspo01.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit Milli Futbol Takımı'nda sakatlıklar kadro değiştirtti 
</HEADLINE>
<TEXT>

     Belçika ila yarın özel bir karşılaşma yapacak olan Ümit Milli Futbol Takımı'nda, sakatlıkları bulunan Fenerbahçeli Serhat ve Bursasporlu Fatih kadrodan çıkarıldı, bu oyuncuların yerine Beşiktaşlı Tunç kadroya alındı. 
     Teknik Direktör Raşit Çetiner, Serhat ve Fatih'in sakatlıklarının ciddi olduğunu, bu nedenle kulüplerinde tedavilerine devam edebilmeleri için iki futbolcuya izin verdiklerini söyledi. Çetiner, Serhat ve Fatih'in yerine aday kadroya Beşiktaşlı Tunç'u dahil ettiklerini kaydetti. 
     Öte yandan, Ümit Milli Futbol Takımı, yarınki Belçika maçının hazırlıklarını, Teknik Direktör Raşit Çetiner yönetiminde Şenlikköy Stadı'nda bugün yaptığı çalışmayla sürdürdü. Ümit milliler, yarın sabah Ataköy Tesisleri'nde son bir çalışma yapacak ve maç saatini beklemeye başlayacak. 




</TEXT>
</DOC>
