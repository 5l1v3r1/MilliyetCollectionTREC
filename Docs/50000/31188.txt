<DOC>
<DOCNO> 31188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/son/sontur16.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli ile görüşen Öksüz "Benim birşey söylemem ayıp olur" 
</HEADLINE>
<TEXT>

     Devlet Bakanı ve Başbakan Yardımcısı Devlet Bahçeli, liderler toplantısının ardından Ulaştırma Bakanı Enis Öksüz'ü kabul ederek bir süre görüştü. 
     Başbakanlık Merkez Binası'nda yaklaşık 2 saat süren görüşmenin ardından, gazetecilerin, toplantıda Türk Telekom Genel Kurulu'nun toplantıya çağrılmasına ilişkin soruları üzerine Öksüz, Başbakan Bülent Ecevit'in konuya ilişkin yaptığı açıklamaların net olduğunu söyledi. 
     Öksüz, ''Benim bir şey söylemem gerekmez, yorum da gerekmez. Her şey çok net bir şekilde Başbakanlıkca açıklandı'' diye konuştu. 
     Öksüz, Türk Telekom Genel Kurulu'nun ne zaman toplanacağına ilişkin soruyu yanıtlarken de, ''Benim böyle bir şey söylemem gerekmez. Yeterince açıklama var. Benim bir şey söylemem ayıp olur'' dedi. 






</TEXT>
</DOC>
