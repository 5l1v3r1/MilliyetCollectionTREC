<DOC>
<DOCNO> 7000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/yazar/civaoglu.html </URL>
<DATE> 2001/02/14/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
CHP "içbükey - dışbükey" 
</HEADLINE>
<TEXT>

     CHP Genel Sekreteri Önder Sav, Trabzonspor 11'ini bir nefeste sayabiliyor. 
     Galatasaray'ı, Fenerbahçe'yi, Beşiktaş'ı ve diğerlerini de... 
     Ya CHP örgütünü 
     Onu da... 
     Türkiye'nin her il ve ilçesiyle böyle isim isim sıralayabildiğini Deniz Baykal söyledi. 
     TÜTAV Genel Başkanı Kemal Baytaş'ın geleneksel yıllık yemeğinde, Sav'ın hafıza gösterisini izlerken düşünüyordum... 
     Deniz Baykal'ın CHP kurultaylarını kazanmasının nedenlerinden başlıcası, galiba buydu. 
     CHP'nin örgüt topografyası, Baykal ve takımının beyninde. 
     CHP Eski Genel Sekreteri Kasım Gülek böyleydi. Demirel de... 
     Ama... "Örgüt kıyımları yapıldığı... Toplu halde üye yazımları olduğu" yolundaki haberleri anlamak gerçekten zor. 
     Politikayı bırakmış ve kenara çekilmişken bile bir "oldu - bitti" ile önünde buluverdiği baskın kurultaya giren ve fark yaparak en zor koşullarda seçilmiş olan Baykal ile ekibinin, önümüzdeki ilkbaharda yapılacak kurultayı da haydi haydi almaları doğal değil midir 
     
Mutasyon partisi      Bir başka anlamsızlık da CHP'nin doğasındadır. 
     Bu parti sürekli hizip mutasyonuyla bölünerek çoğalan, sanki intihara şartlanmış siyaset organizması... 
     Oysa... Siyasi partilerin tabiatı, dışbükey olmaktır. 
     Mücadeleyi dışa dönük yaparak enerjiyi, iktidara yürümek için kullanmaktır. 
     Ancak... CHP, Ecevit'in Genel Başkanlığı'nın son yıllarından başlayarak, zaman zaman başka tabelalar altında da olsa hep içbükey parti olmuştur. 
     Enerjisini, iç çatışmalar ve hesaplaşmalarla tüketmiştir. 
     Siyaset sahnesinde bitmez tükenmez "Kurultaylar" dizisinin partisi olmuştur. 
     Ve artık Meclis'te bile değil. 
     
Zirve      Perşembe sabahı, eski Genel Başkanlar'dan Karayalçın, kendisinden önceki ve sonraki diğer Genel Başkanlar'ı kahvaltıda toplayacak. 
     Gündem, herhalde Deniz Baykal'a karşı konacak tavır... 
     Deniz Baykal'ın da kendi kurmaylarıyla bir karşı yol haritası çizme tepkisi, doğaldır. 
     Ama... Bu manzaralar, CHP'nin içbükey çarpık mimarisini sürdürmekten başka neye yarayacak 
     Keşke bu kahvaltıya Deniz Baykal da çağrılı olsaydı... 
     Sorunlar, olgunluk içinde konuşulsa ve CHP'nin bütünlüğü için omuz omuza verilse... 
     Siyasetten artık birşey beklemeyen Erdal İnönü'nün, Cezmi Kartay'ın, Genel Başkanlığı geçici olarak kabul etmiş Hikmet Çetin'in, CHP'ye düzeyli politikanın örneklerini ve ömürlerini vermiş diğer eski Genel Başkanlar'ın destekleri de çok değerlidir. 
     
Diriliş      Öte yandan... Deniz Baykal'ın çizdiği görüntülerden bazıları, haklı olarak yadırganabilir, eleştirilebilir. 
     Buna karşın... CHP'nin kamuoyunda varlığının anımsanmakta olduğu da bir gerçektir. 
     Baykal, partiyi dışbükey mimariye taşıma çabasında... 
     Örneğin... Pazar günleri Halki Palas'ta her meslekten aydınlarla, sanatçılarla söyleşmesi... 
     Gecekondudan balıkçı takasına, otobüse kadar uzanan halkla yaşamı paylaşma simülasyon siyaseti... 
     Ya da... Pazartesi günü yaptığı gibi, Türkiye'deki yabancı iş adamları ve yabancı gazetecilerin gözlemlerini dinleme toplantıları... 
     İç ve dıştan ekonomi uzmanlarıyla kurduğu iletişim... 
     Siyaseti, sadece siyasetçiye bırakmayarak, toplumun tüm kesimlerinden pırıltılara açma çabası... 
     Çok eleştirilen "Anadolu solu" başlığının arkasında yatan yitirilmiş Alevi oyların yeniden kazanılması mesajı... 
     Kısacası... "Ölüsünde bile tabanı sağlam" en köklü çınar CHP, yeniden umutları yeşertme işaretleri vermekte. 
     Yeter ki, Türkiye'nin omurgası ve temeli olan Atatürk'ün partisi, içten çökertilmesin, içten kemirilmesin. 
     
     





İran nereye 


GAP devredildi 


Yargıç Metin Çetinbaş 


Sisi, şimdi Emniyet Müdürü olabilirdi 


Susurluk'tan Silopi'ye karanlığı aydınlatmak... 


CHP "içbükey - dışbükey" 


"Saldım suyu çayıra"... SON 


Yunan harp tazminatı Karaağaç 


Sevgilin var mı 


Nezih Demirkent 


Neden şimdi 


Allah olmayanlara da versin’ günü 


İşte Yaşarbank dosyası 


Üç ayrı konu... 


CHP'nin rotası 


Hep kandırılıyorsun 


"7 saatimi çalmaya kimsenin hakkı yok" 


Hırsızlık sektörü 


"Aman, mahalleye zarar vermesin " 


Faizsiz bankacılıkta "bile bile lades" 


İlk genel yayın yönetmenim 


</TEXT>
</DOC>
