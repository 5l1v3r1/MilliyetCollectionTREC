<DOC>
<DOCNO> 14225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/son/sondun02.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Zapatistaların uzun yürüyüşü bitti 
</HEADLINE>
<TEXT>

     Yerli halkların hakları için başkent Meksiko'ya uzun bir yürüyüş yapan Zapatista gerillaları, yoksul Chiapas eyaletine geri döndü. 
     Komutan Yardımcısı Marcos ve 23 Zapatista lideri, dün ulaştıkları Chiapas'daki bir köyde binlerce yerli tarafından havaya atılan konfetiler ve ''Yaşasın Meksika yerli halkları'' sloganlarıyla karşılandı. 
     Marcos, İspanyolca yaptığı ve bir başka Zapatista lider tarafından yerel Tzotzil diline çevrilen konuşmasında, kültürleriyle daha fazla alay edilemeyeceğini, yerli kelimesinin şu andan itibaren ağırbaşlılığa eş düştüğünü kaydetti. 
     Zapatistaların Chiapas'a dönüşünde, 500 polis ve 2 helikopter havadan ve karadan eşlik etti. 
     Bu arada, San Cristobal de las Casas'da yüzlerce kişiye seslenen Komutan Zebedeo, ''Tüm dünyaya ve ülkemize yerli direnişinin bir silah da olduğunu gösterdik'' dedi. Marcos da, daha önce yaptığı bir konuşmada Zapatista hareketinin ''yeni bir aşamaya'' girdiğini açıklamıştı. 
     
     



</TEXT>
</DOC>
