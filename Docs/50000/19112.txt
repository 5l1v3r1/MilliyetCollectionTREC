<DOC>
<DOCNO> 19112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/spor/spo05.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Olimpik endişe 
</HEADLINE>
<TEXT>

2008 Olimpiyat adaylığı için çıkacak kararı bekleyen Türkiye, Ahmet Cömert Boks Turnuvası’nda Ortadoğu ülkelerinin İsrail’i protesto etmeleriyle sıkıntıya düştü 
     ULUSLARARASI Ahmet Cömert Boks Turnuvası’nda patlayan "Ortadoğu krizi", İstanbul’un olimpiyat adaylığı konusunda tartışma başlattı. Adaykent seçiminde oy hakkı bulunan Suriye’nin, İsrail’i protesto edip, turnuvadan çekilmesi, Tunus, Mısır ve Cezayir’in de benzer tavır alması sıkıntı yarattı. TMOK Başkanı Sinan Erdem, "Bize danışılmadı. Fikrimiz alınsaydı davet konusunda tavsiyelerimiz olurdu. Olimpiyat adayı bir kentte yaşanan bu gerginlik hoş değil" dedi. 
     
12 çeyrek finalist      16. Uluslararası Ahmet Cömert Boks Turnuvası’nın ikinci gününde boksörlerimiz yaptıkları 16 karşılaşmadan 12’sini kazandı. 57’de Ramazan Palyani Fransız, 60’ta Selçuk Aydın Gürcü, Selim Palyani Azeri, 71’de Fırat Karagöllü Gürcü, Serdar Üstüner Macar, Bülent Ulusoy Litvanyalı, 81’de Yıldırım Tarhan Mısırlı, 91’de Mehmet Hendem Yunanlı, 51’de Hakan Paşoğlu Mısırlı, 63.5’ta Mustafa Karagüllü Alman, Erdal Bayramhan Tacik, 67’de Ahmet Güneş Rumen rakiplerini yenerek çeyrek finale çıktılar. 57’de ise Saim Tunaboylu, 51’de Mehmet Dalbudak, 67’de Fazlı Us, 75’te Yasin Çakmak rakiplerine mağlup oldu ve elendi. 
     



 SPOR 

























</TEXT>
</DOC>
