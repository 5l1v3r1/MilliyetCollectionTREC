<DOC>
<DOCNO> 47946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/dunya/dun09.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
KAPAK OLDU 
</HEADLINE>
<TEXT>
Bin Ladin’e şarbon teşekkürü 
New York Post gazetesinin editörü Johanna Huden, Bin Ladin’e anlamlı parmak işaretiyle teşekkür etti 
     DIŞ HABERLER SERVİSİ 

     ABD’de yaşanan şarbon paniği her gün bir yeri çarparken, bu hastalıktan nasibini alan Bayan Johanna Huden, çalıştığı New York Post gazetesine kapak konusu oldu. 
     Bir süre önce sağ orta parmağının kaşınması ve ardından kızarması üzerine doktora başvuran editör Huden, yapılan kan testi sonunda kötü haberi aldı. Doktor kendisine şarbona yakalandığını söyleyince, Johanna Huden, bunun sorumlusu olabilecek ilk kişinin Usame bin Ladin olduğunu düşünerek, sargılı parmağıyla yaptığı işaretle objektife poz verdi. Ve "Teşekkürler Usame Bey, yaptığınızı beğendiniz mi " dercesine okyanusun ötesinde sadece anlamlı parmak işaretiyle canını acıtan şarbondan doğan tepkisini gösterdi. Huden, gazetesi tarafından böyle bir durumda kapak olacağını belki de hiç aklından geçirememişti. 
     



 DÜNYA 

















</TEXT>
</DOC>
