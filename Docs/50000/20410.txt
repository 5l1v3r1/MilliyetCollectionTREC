<DOC>
<DOCNO> 20410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/dunya/dun01.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Şeriatçılar Ecevit’in şairine düşman kesildi 
</HEADLINE>
<TEXT>

İslamcılar, Tagore’u fazla laik’ buldukları için şairin 140. doğumgünü törenlerini kana bulamaya hazırlanıyor 
     DIŞ Haberler ServİSİ 

     Başbakan Bülent Ecevit’in en sevdiği şairler arasında gösterdiği Hintli şair Rabindranath Tagore, Bengladeş’te şeriatçı grupların boy hedefi haline geldi. 
     Yazdığı şiir, şarkı sözü ve yazılarda laikliğe vurgu yapan ve dini bağnazlığı kınayan ünlü şairin doğumunun 140. yıldönümünü nedeniyle Bangladeş’in başkenti Dakka’da sanat ve kültür merkezleri çevresine çok sayıda polis yerleştirilerek olağanüstü güvenlik önlemleri alındı. 
     Polis yetkilileri şairin doğum yıldönümü nedeniyle şeriatçı örgütlerin sanat ve kütlür merkezlerine yönelik bombalı saldırılar düzenlemesinden endişe ettiklerini belirttiler. 
     1861’te doğan, 7 yaşında ilk şiirini yazan ve bir şiiri Hindistan milli marşı olan 1941 Nobel edebiyat ödüllü ünlü şair Tagore, Bengladeş’in Şekspiri olarak tanınıyor. Şeriatçıların en nefret ettiği tarihi kişiliklerden biri olan Tagore eserlerinde Bengal bölgesinin laik bir toplum olarak modern dünyada yerini almasını savunmuştu. 
     
Tagor’un güftesine bomba      Geçtiğimiz ay Bangladeş takvimiyle başlayan yeni yıl kutlamaları sırasında Dakka’da meydana gelen ve 10 kişinin ölümüne yol açan bombalı saldırının fanatik islamcılar tarafından yapıldığına kesin gözüyle bakılıyor. Bomba, Tagore’un yazdığı bir şiirden bestelenen şarkı söylenirken patlatılmıştı. Ocak ayında ise benzer bir saldırı Tagore’a sahip çıkan Bangladeş Komünist Partisi toplantısında meydana gelmişti. 
     
     



 DÜNYA 











</TEXT>
</DOC>
