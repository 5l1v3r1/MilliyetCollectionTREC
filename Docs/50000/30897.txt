<DOC>
<DOCNO> 30897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/son/sontur12.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'nin yeni yönetimi belli oldu... 
</HEADLINE>
<TEXT>

     CHP Parti Meclisi gerçekleştirdiği toplantıda, yeni parti yöneticilerini belirledi. Genel Sekreterliğe Önder Sav ve Genel Saymanlığa Mahmut Yıldız yeniden seçildi. 
     CHP Parti Meclisi'nin PM parti genel merkezinde yaptığı toplantıya, 69 PM üyesi katıldı. Merkez parti yönetiminin belirlenmesi için yapılan seçimlerde Genel Sekreterliğe Sav, Genel Saymanlığa da Yıldız tek aday oldu. Sav ve Yıldız, PM üyelerinin 2 boş oylarına karşılık 67 oyla eski görevlerine tekrar seçildiler. 
     Merkez Yönetim Kurulu MYK seçimlerinde eski MYK'dan Veli Aksoy'un yerine Kemal Kılıçdaroğlu aday gösterilirken, diğer üyelerde değişiklik yapılmadı. 
     PM üyelerinden 66 oy alan yeni MYK şu isimlerden oluştu 
     ''Eşref Erdem, Cevdet Selvi, İnal Batu, Oya Araslı, Yakup Kepenek, Yılmaz Ateş, Algan Hacaloğlu, Bülent Boratalı, Mehmet Sezgin, Önder Sav, Ali Dinçer, Mehmet Ali Özpolat, Haluk Koç, Sinan Yerlikaya, Fuat Çay, Mesut Değer, Güldal Okudukcu, İzzet Çetin, Mahmut Yıldız ve Kemal Kılıçdaroğlu.'' 






</TEXT>
</DOC>
