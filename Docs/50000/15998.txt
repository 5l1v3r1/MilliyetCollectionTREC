<DOC>
<DOCNO> 15998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/guncel/gun11.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Vali Hedefleri Başbakanlık'tı 
</HEADLINE>
<TEXT>

     Ankara Valisi Yahya Gür, Garnizon Komutanı Korgeneral Erol Tutal, Ankara Emniyet Müdürü Kemal İskender, MİT Bölge Başkanı ve İl Jandarma Komutanı Kemal Alataş'ın katıldığı toplantıda, eylemi değerlendirdi. MİT yetkilileri toplantıda, "Olayları küçümsemeyin" uyarısında bulunurken, Tandoğan'daki çatışma, öğleden sonra Ankara Merkez Komutanlığı'ndaki bir başka toplantıda da ele alındı. 
     Eylemci grubunun hedefinin doğrudan Başbakanlık ve TBMM olduğunu açıklayan Gür de, bu şekilde dağınık bir eylem grubu beklenmediğini ifade ederek, "Hiç bu yönde bir istihbarat gelmedi. Miting komitesi de bunu bilmiyordu" dedi. 
     Emniyet yetkilileri, bundan sonra olabilecek bir toplumsal harekette, polisin yetersiz kalması durumunda, jandarmanın doğrudan eylemcilere müdahale etmesini kararlaştırdı. 
     


 GÜNCEL 

















</TEXT>
</DOC>
