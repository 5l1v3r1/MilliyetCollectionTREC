<DOC>
<DOCNO> 6441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/son/sondun01.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD nükleer denizaltısı Japon gemisiyle çarpıştı 
</HEADLINE>
<TEXT>

     ABD donanmasına ait bir nükleer denizaltının, Japonya'ya ait ticari bir gemiyle çarpıştığı bildirildi. 
     ABD Donanması'ndan bir yetkili, ABD'nin Honolulu limanı açıklarında meydana gelen kazada, 35 kişi taşıyan ticari geminin battığını ve kaybolan 10 kişinin kurtarılması için arama çalışmalarına başlandığını söyledi. 
     The USS Greeneville adlı nükleer yakıtlı saldırı denizaltısının, Oahu bölgesinde günlük operasyonlarını sürdürdüğü sırada yüzeye çıkarken ticari gemiyle çarpıştığını ifade eden yetkili, denizaltıda herhangi bir hasar meydana gelmediğini kaydetti. 
     Batan gemideki diğer yolcuların Honolulu Limanı'nda bulunan Sand Adası'ndaki sahil güvenlik istasyonuna götürüldükleri ifade edildi. 
     Öte yandan Japon NHK televizyonu tarafından verilen haberde, Japonya'nın güneyinde bulunan Ehime eyaletindeki Uwajime Balıkçılık Lisesi öğrencilerini taşıyan geminin, mesleki eğitim amaçlı sefer yaptığı belirtildi. 




</TEXT>
</DOC>
