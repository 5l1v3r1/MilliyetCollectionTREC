<DOC>
<DOCNO> 4968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/yazar/theper.html </URL>
<DATE> 2001/02/01/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Sigorta yapılacak 
</HEADLINE>
<TEXT>

Zorunlu deprem sigortasını kimler yaptıracak, sigorta nerede yaptırılacak, yaptırmazsak ne olur 
R.M. - İstanbul 

     Zorunlu deprem sigortasını gayrimenkulün malikleri veya intifa hakkı sahipleri yaptıracak. Gayrimenkul malikleri derken bağımsız bölüm malikleri de bu kavram içindedir. Halen kullanılan gayrimenkuller için hemen, yeni inşa edilenler için ise ya isk n izninden veya içinde yaşanmaya başlanılmasından itibaren bir ay içinde zorunlu deprem sigortası yaptırılır. 
     "Doğal Afet Sigortaları Kurumu" diye bir kurum kuruldu. Bu kurum bahse konu sigorta işlerini ve bu konudaki sair prosedürü yürütür. Bu kurum, sigorta poliçesi tanzim işini de bazı sigorta şirketlerine verebilir. Dolayısı ile bu kurum ile anlaşması olan sigorta şirketleri ile irtibat kurarak zorunlu deprem sigortası yaptırılır. Bugün için sigorta yaptırmamanın müeyyidesi, tapu işlemlerinin yapılmaması ve hasar halinde hasar bedelinin ödenmemesidir. Ancak Kanun Hükmünde Kararname’nin 12. maddesini geniş yorumlama istidadında olanlar ki, bu istidat ne yazık ki, kamu kurum ve kuruluşlarında yaygındır, vergi beyannamesi almamak gibi müeyyidelere tevessül edebilirler. Ancak vergi beyannamesi veya vergi ödenmesi ayrı birer mükellefiyet olup bunun deprem sigortasına bağlı olarak engellenmesi düşünülmemelidir. Ancak buna benzer örnekler vardır ve endişe vericidir. Örneğin aracınızın fenni muayenesini yaptırmaya gittiğinizde sizden geçmişe ait vergi makbuzlarının istenildiği olmaktadır. 
     Bu kadar işgüzarlık vatandaşı bu muameleyi hiç yapmamaya doğru itmektedir. Kendisinden üç yıl öncenin vergi makbuzu istendiğinde vatandaş bu defa fenni muayeneyi yaptırmama yolunu tercih etmektedir. Dolayısı ile kamu kurum ve kuruluşları bir başka kamu kurumunun tahsildarı değildir, herkes kendi işini görmelidir. Yani bir deprem sigortası vatandaşa hayatı zehir edecek bir sisteme dönüşmemelidir. Zaten vatandaşa da verebileceği çok şey yoktur. 
     
     





Yılanın başı 


Dört oyuncu 


Karneler rehin... 


'Kürsüyü işgal edeceğiz' dediler 


Tamam abi devam et 


Bindik bir alamete gidiyoruz kıyamete mi .. 


TV haberciliği Yalnız erkekler için 


Ben Davos'ta yaşarken 


Türkiye'm eyvah 


"Parliamentum" yaralı 


Ermeni meselesi 


Ankara'nın çöküşü Yılmaz'ın "SOS"i 


İt ürür, kervan yürür... 


Sümerbank'ın "aksiyon" planı 


Bugün 1 Şubat 


Sen saygın değilsen... 


İçtüzük cinayeti 


Sigorta yapılacak 


8.206 evde "aş tenceresinde" "dert kaynıyor 


</TEXT>
</DOC>
