<DOC>
<DOCNO> 35716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/son/soneko10.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'da durum kötü..Ekonomik yavaşlama trendi devam edecek... 
</HEADLINE>
<TEXT>

     Japonya'nın öncü ekonomik göstergeler endeksi, bu ülke ekonomisinde 11 yıldır süren yavaşlamanın gelecek aylarda da devam edeceğine işaret ediyor. 
     Japon ekonomisinin çeşitli yanlarıyla mevcut durumunu üç ay öncesiyle kıyaslayan öncü göstergeler endeksi puanı 37.5'de kaldı. Bu endeksin 50 puanın üzerine çıkması, ilerisi için ekonomik genişlemeye işaret ettiği şeklinde değerlendiriliyor. 
     Ekonominin mevcut durumunu ölçen tesadüfi endeks haziran ayında 31.3 puan düzeyindeydi. Bu endeks Ocak ayından beri 50 puanın altında seyrediyor. Öncü göstergelerin yayınlanmasından sonra gazetecilere brifing veren Bakanlar Kurulu Ofisi'nden adının açıklanmasını istemeyen bir yetkili, tesadüfi endeksin, Japon ekonomisinin yavaşlama trendinde olduğunu açıkça gösterdiğini bildirdi. Verileri, göstergeleri çok yakından izlemek gerektiğini vurgulayan Japon yetkili, öncü göstergeler endeksinin Mayıs ayında 50 puanı geçmesinin bir kereye mahsus olduğunu, öncü, tesadüfi ve ardıl endekslerin tümünün Temmuz ayında yeniden 50 puanın altına inebileceğini söyledi. Bu arada, Japonya Ticaret ve Sanayi Bakanlığı, sınai üretimin temmuzda yüzde 2.3 azalacağını tahmin ediyor. 







</TEXT>
</DOC>
