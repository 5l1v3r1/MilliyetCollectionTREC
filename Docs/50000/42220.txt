<DOC>
<DOCNO> 42220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/ekonomi/eko02.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalar canlanacak 
</HEADLINE>
<TEXT>

Derviş’in London School’dan hocası, Warwick Üniversitesi profesörlerinden Miller, ABD’nin piyasalara sürdüğü likiditenin canlılık getireceğini belirtti 
     SEÇKİN ÜREY Ankara 

     Devlet Bakanı Kemal Derviş’in London School of Economics’te LSE profesörlüğünü yapan ekonomist Marcus Miller, terör eylemi sonrasında ABD Merkez Bankası’nın piyasalara sağladığı likiditenin hareketlilik getireceğini söyledi. 
     ABD Merkez Bankası Başkanı Greenspan’i eleştiren bir makalesi üzerine İngiltere Merkez Bankası’nı konuyla ilgili bir panel düzenlemeye mecbur bırakan ve akademik hayatına Warwick Üniversitesi’nde devam eden Miller, dünya ekonomisinde yaşanan durgunluğun tehlikeli boyutlarda olduğunu belirtti. 
     
     Görünüm tehlikeli 
     Miller, "Geçmişte her yerde durgunluk olmazdı. Doğu Asya’da durgunluk varken, ABD ekonomisi iyiye giderdi veya tam tersi olurdu. Şimdi görünüm tehlikeli" dedi. Merkez bankalarının bütün dünyada faiz oranlarını indirmeleri gerektiğini söyleyen Miller, "Son terör eyleminden sonra ABD Merkez Bankası piyasalara likidite sağlayacağını açıkladı. Bu, piyasaları hareketlendirir. Belki de kötü bir niyetten iyi bir niyet doğdu" dedi. 
     
Fikirlerini geliştirdi      Derviş’in LSE’nin altın çağlarında eğitim gördüğünü ifade eden Miller, "O çağın en iyi ekonomistlerinden eğitim aldı. Sonra da Princeton gibi ideolojik eğitim vermeyen bir ünversiteye eğitime gitti" dedi. O yıllarda ABD üniversitelerinin ideolojik eğitim verdiğini belirten Miller, Derviş’in tarafsız bir okulda lisansüstü eğitim almasının fikirlerinin gelişmesinde önemli rol oynadığını söyledi. 
     
O zamanlar Nesli’yle çıkıyordu      Derviş için ilk başta "Yaşıtları gibi kızlara takılan bir öğrenciydi" diyen Miller, sözü bakanın ilk eşi Neslihan Taki’ye getirerek "İlk eşiyle çıktığı günleri hatırlıyorum" diye konuştu. 
     Derviş’in alışılmışın dışında bir öğrenci olduğunu belirten Miller, "Yaşıtlarından olgundu. Politikayla ilgilendiğini hatırlamıyorum ama dünya konularına h kimdi. Yaşıtları gibi orada burada koşturup çocukça işler yapmazdı" diye konuştu. 
     
Derviş, Alan Greenspan gibi      Devlet Bakanı Derviş’in 1969 ve 1970 yıllarında LSE’de profesörlüğünü yapan ekonomist Marcus Miller, Derviş’in yaşıtlarından daha olgun bir öğrenci olduğunu belirterek, "Aslında ABD Merkez Bankası Başkanı Greenspan gibi, gittiği yerlerde söyledikleriyle olumlu bir etki yaratabiliyor" dedi. 
     Derviş’i bakan olmasının ardından Roma’da yapılan G - 10 hazırlık toplantısına kadar bir daha görmediğini söyleyen Miller, "Onu Dünya Bankası’ndaki çalışmalarından ve bakan olduktan sonra 
     gazetelerden takip ettim" dedi. Derviş’le ilgili Financial Times’ta çıkan Derviş Effect’ Derviş Etkisi başlıklı yazıyı okuyunca çok etkilendiğini belirten Miller, Derviş’e duyulan güvenin kaybolması için çok erken olduğunu belirtti. Miller, "Onu yargılamak için çok erken. Ekonomi büyük bir gemidir. Rotayı değiştirmek zaman alır" diye konuştu. 
     



 EKONOMİ 




















</TEXT>
</DOC>
