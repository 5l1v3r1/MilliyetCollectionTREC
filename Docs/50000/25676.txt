<DOC>
<DOCNO> 25676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/guncel/gun09.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
NASA Uşak'a geliyor 
</HEADLINE>
<TEXT>

     Uşak'ın Eşme İlçesi Narlı Köyü yakınında uzaylı görüldüğü iddiası, NASA'yı harekete geçirdi. Uşak Valiliği'nin internet aracılığıyla yaptığı çağrıya, ABD Havacılık ve Uzay Dairesi'nden NASA cevap geldi. NASA'dan bir ekibin önümüzdeki günlerde Narlı Köyü'ne geleceği ve incelemelerde bulunacağı öğrenildi. 
     Olaya ilgi duyan bazı askeri yetkililerin de hafta sonu Narlı'ya geleceği, yetkililer ve köylülerle görüşeceği de belirtildi. 
     Sirius UFO Uzay Bilimleri Araştırma Merkezi adıyla İstanbul'da faaliyet gösteren UFO grubundan dört kişilik ekipse bölgedeki incelemelerini tamamladı. Merkez Başkanı Haktan Akdoğan, Narlı'da görülen cismin iki ay önce Güney Afrika'da görülen cisme benzediğini savundu. 
     Narlı yöresinde zengin uranyum yatakları olduğunu söyleyen Akdoğan, "Yeraltından geçen sıcak su Ulubey deresi içinde Aksaz hamamında yer üstüne çıkıyor. Suda radyasyon var. Toprağın rengi diğer yörelere göre daha kırmızı" dedi. 
     



 GÜNCEL 














</TEXT>
</DOC>
