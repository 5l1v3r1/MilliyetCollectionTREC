<DOC>
<DOCNO> 41623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/son/sontur08.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombalı saldırının gerçekleştiği Gümüşsuyu trafiğe açıldı... 
</HEADLINE>
<TEXT>

     Taksim'de 2 polisin şehit olduğu, 13'ü polis 20 kişinin yaralandığı bombalı saldırının gerçekleştiği Gümüşsuyu Caddesi, uzmanların incelemelerini tamamlamasıyla belediye ekiplerince temizlendi. 
     Olay yeri ve çevresindeki binalarda çalışmalarını tamamlayan uzmanların sadece bir bina duvarından parça aldıkları sırada, Gümüşsuyu Caddesi'nin girişinde bekletilen 4 temizlik aracı ile Beyoğlu ve İstanbul Büyükşehir belediyelerine bağlı temizlik işçilerinin saat 11.10'da caddeye girmelerine izin verildi. 
     Cadde ve olay yeri, temizlik işçilerince süpürülürken, araçlar da ağaçları ve yerleri yıkadı. 
     Olaydan sonra araç trafiğine kapatılan Atatürk Kültür Merkezi'nin önündeki yol da, saat 11.20'den itibaren ulaşıma açıldı. 
     Gümüşsuyu Caddesi hala araç ve yaya trafiğine kapalı tutulurken, patlamanın gerçekleştiği yerde bulunan 34 TE 2496 plakalı özel otomobil de, bir çekici yardımıyla uzaklaştırıldı. 
     
     
     
     
     






</TEXT>
</DOC>
