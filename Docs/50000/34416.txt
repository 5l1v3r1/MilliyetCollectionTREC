<DOC>
<DOCNO> 34416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/yazar/uras.html </URL>
<DATE> 2001/07/29/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
İşçi, çiftçi, esnaf, halk mı Kim onlar .. 
</HEADLINE>
<TEXT>

     IMF Başkan Yardımcısı Bay Fischer, Bay Ecevit, Bay Bahçeli, Bay Derviş ile görüştükten sonra medyaya açıklamada bulunuyor "- Program başarı ile uygulanmaktadır " Bay Ecevit medyaya açıklamada bulunuyor "- Bay Fischer’e işverenlerin isteklerini anlattım " 
     Bay Derviş, Bay Fischer’i İstanbul’a getiriyor. Sabah önce gazetecilerle, sonra da dalgalı kurdan zarar gören TÜSİAD üyeleri ve işadamları ile görüştürüyor. Programı destekleyen gazeteciler övgülerini, zarar gören işadamları da isteklerini "arz ediyor"... 
     Bütün bu tabloda işçi yok. Çiftçi yok. Esnaf yok. Halk yok... Bunlar ne IMF’nin, ne Bay Derviş’in ne de Bay Ecevit ile Bay Bahçeli ve Bay Yılmaz’ın hatırına geliyor... Çünkü onlar için, işçi yok. Esnaf yok. Çiftçi yok. Halk yok... Ey Türk işçisi, çiftçisi, ey Türk esnafı, ey Türk halkı sizin bir derdiniz var mı Bu programdan siz memnun musunuz Haliniz nicedir demek kimsenin aklına gelmiyor. 
     
Programın ölçüsü ne      Nedir bu Bay Fischer’ın başarılı ilan ettiği bu programın başarı ölçüsü Doları 670 bin liradan 1 milyon 400 bin liraya çıkardıktan sonra, 1 milyon 325 bin liradan satmak mı Haftada bir yeni bir paket açıklayarak, ekonomiyi şaşkına çevirmek mi 
     Ekonominin en rahat ayı olan, dövizin en bol olduğu temmuz ayında döviz krizi çıkarmak mı Banka sistemini yeniden düzenliyoruz diyerek kamu bankaları ile özel bankaları perişan etmek mi Bankaları ayakta tutmak için bir yıl önce 30 katrilyon lira olan iç borcu 90 katrilyon liraya tırmandırmak mı 
     TL ile iç borçlanmada tıkandıktan sonra döviz ile iç borçlanmayı başlatmak mı Binlerle işçiyi işsiz bırakmak, binlerle esnafın kepenk kapamasına neden olmak mı Köylünün tek geçim kaynağı olan tütün, pancar, fındık, buğday üretimini yasaklamak mı Anadolu’da binlerle evde aş yerine dert kazanını kaynatmak, insanları perişan etmek mi 
     
Tek düşündükleri iç borç      IMF’nin koluna giren Ankara, gözünü döviz fiyatı ile faiz fiyatına dikmiş. İç borcu döndürmekten başka bir şey düşünemiyor. Haftada bir borç ödeyip tekrar borçlanmayı programın başarısı olarak kabul ediyor. "Bay Derviş’i Sevenler Derneği Üyeleri" ile "IMF muhibbileri" gazete köşelerinde, TV ekranlarında "işler çok iyi" diyerek methiyeler düzüyor. 
     Bakalım ne zaman Bay Derviş, Bay Ecevit, Bay Bahçeli, Bay Yılmaz, Bay Fischer ile IMF ve Ankara takımı, Türkiye’de "işçi, çiftçi, esnaf ve halk" diye adlandırılan birtakım insanların da yaşadığını fark edecek .. 
     Bakalım ne zaman işçinin işini kaybettiği, esnafın kepenk kapattığı, çiftçinin ürününün yasaklandığı, halkın gelirini kaybettiği için perişan durumda olduğunu birileri görecek. 
     Bay Derviş, "N’olacak bu Türkiye’nin hali" diyerek sorgu sual eylemek için gazeteciler ile Bay Fischer’ı, Çırağan Sarayı’nın görkemli salonlarında, görkemli bir kahvaltı masasının etrafında bir araya getirdi. Cumartesi sabahının daveti bana cuma akşamı saat 19.00’da ulaştığında teşekkürlerimi arz ettim. 
     
     







Notlar potlar 


Kamuda ücret reformu 


Yolsuzluk coğrafyası, korku tapınağı... 


Başka boyut 


Son şarkı 


Ek sınav ne zaman 


Stan kaygı dağıttı 


Yoksa Ecevit "nutuh" mu atıyor 


Pişkin - Türk ve işkence 


Fischer Derviş’in gözüne fer getirdi 


Kötü bir şiir uğruna Ya Rab 


Birkaç sene gecikmişsiniz 


Olimpiyatlar Kaf Dağının arkasında 


Fisher bizden daha iyimser 


İşçi, çiftçi, esnaf, halk mı Kim onlar .. 


Van'a 10 yıl sonra gelen Şahmaran 


</TEXT>
</DOC>
