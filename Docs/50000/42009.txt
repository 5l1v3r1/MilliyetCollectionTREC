<DOC>
<DOCNO> 42009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/son/sontur04.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı Center sanığı Fehriye Erdal'ı Belçika yargılayacak 
</HEADLINE>
<TEXT>

     İşadamı Özdemir Sabancı suikastı faillerinden Fehriye Erdal'ın, Türkiye'de işlediği suçlardan Belçika'da yargılanması kararlaştırıldı. 
     Mahkeme, Özdemir sabancı'nın oğlu Demir Sabancı'nın, Erdal'ın Türkiye'de işlediği suçlardan Belçika'da yargılanması için açtığı davada, Sabancı'nın talebi doğrultusunda karar verdi. 
     Yargıç De Wolf, daha önce otomatik silah olayıyla ilgili Fehriye Erdal'ın lehine alınan karara işaret ederek şöyle dedi 
     ''Ben otomatik silah veya yarı otomatik silah olup olmadığını umursamıyorum. Çünkü çok ağır bir suç işlenmiş ve bu suçu cezalandırmamız lazım. Demir Sabancı'nın Brüksel'de açtığı davayı kabul ediyorum. Bunu çok ciddi bir olay olarak görüyürum. Daha önce Gend Savcısı'nın ve hükümetin aldığı kararlara hakim olarak uymak mecburiyetinde değilim.'' 
     Demir Sabancı, mahkeme çıkışında A.A muhabirine verdiği demeçte, ''Ben Belçika adaletine her zaman güvenmiştim. Çok heyecanlıyım. Bu olayların bir daha tekrarlanmaması için çağrıda bulunuyorum. Ancak o zaman mutlu olacağım'' dedi. 
     Bu arada Fehriye Erdal'ın avukatları, temyize başvuracaklarını açıkladılar. 
     
     
     
     







</TEXT>
</DOC>
