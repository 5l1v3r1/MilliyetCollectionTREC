<DOC>
<DOCNO> 35513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/05/magazin/mag02.html </URL>
<DATE> 2001/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fikri Sağlar’ın kızı Beyaz’ın sevgilisi’ 
</HEADLINE>
<TEXT>

     BİRSEN ALTUNTAŞ 

     Yönetmenliğini Atıf Yılmaz'ın yapacağı Anadolu Sırları isimli TürkMısır ortak yapımı filmde başrol oynayacak ünlü şovmen Beyaz'a Mısırlı sevgili bulunamadı. 
     Filmin Türk yapım şirketi Show Tv Türk Film Müdürü Mutena Açık, filmdeki karakterin ince, zarif bir kadın olması gerektiğini, ancak Mısır'da kadın oyuncuların en az 44 beden olduğunu söyledi. Bu nedenle Mısırlı 'Fatima' karakteri için Türkiye'den oyuncu aradıklarını söyleyen Açık, rolü Kültür Eski Bakanı Fikri Sağlar'ın kızına teklif etti. Colombia Üniversitesi Oyunculuk Bölümü'nde master yapan Gerçek Sağlar da, senaryoyu çok sevdiği için, bir MİT ajanını canlandıracak Beyaz'ın 'sevgilisi' rolünü kabul etti. 
     Müjde Ar'ın da konuk oyuncu olacağı macera komedi tarzındaki film, mumya kaçakçılığını konu alıyor. 
     
     
     



 MAGAZİN 















</TEXT>
</DOC>
