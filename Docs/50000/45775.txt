<DOC>
<DOCNO> 45775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/son/soneko18.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan savaşının İMKB'ye etkisi.... 
</HEADLINE>
<TEXT>

     Afganistan'a dönük askeri harekat, İstanbul Menkul Kıymetler Borsası'nda moralleri bozdu. 
     Afganistan'a saldırı ve bunun Türk ekonomisine etkilerini içeren haberleri dikkatle izleyen Borsa brokerları, yaşadıkları gerginliği seans salonu dışında sigara içerek azaltmaya çalışıyorlar. Brokerlar, savaşın yayılması durumunda etkisinin daha ağır olacağına işaret ediyorlar. 
     Gedik Yatırım Ortaklığı Genel Müdürü Uğur Yılmaz da A.A. 
     muhabirine yaptığı açıklamada, Afganistan'a saldırının lokal kalıp kalmayacağı, bölge ülkelerine yayılıp yayılmayacağının İMKB üzerinde etkili olacağını söyledi. 
     Borsa'nın güne satılı başladığına işaret eden Yılmaz, şu görüşleri dile getirdi 
     ''Ancak Borsa'nın bugünkü düşüşünde büyük pay bu saldırı değil, özellikle Devlet Bakanı Derviş'in ABD temaslarından sonra kısa vadede ek kaynak gelmeyeceğinin anlaşılması oldu. Savaş olmasa da borsa düşecekti. Düşüşün nedeni, bizim kendi yapısal sorunlarımızdan kaynaklanıyor. Eğer Kemal Derviş, ABD'den çok iyi haberlerle gelseydi, bugün piyasa savaşa rağmen yukarı çıkardı. Bizim piyasalar gelişmelere sert tepki veren piyasa. Dolayısıyla iki neden birleşince, olumsuz tepki verdi.'' Ulusal 100 Endeksi'nin 7.200-7.250 seviyesinin üzerinde kalması gerektiğini belirten Yılmaz, piyasaların önümüzdeki günlerde gelecek iyi veya kötü haberlere göre çok sert düşüş ve çıkışlar gösterebileceğini kaydetti. 
     Yılmaz, hisse senetleri fiyatlarının oldukça ucuz olduğuna işaret ederek, yatırımcılara satış zamanının geçtiği uyarısında bulundu. 
     






</TEXT>
</DOC>
