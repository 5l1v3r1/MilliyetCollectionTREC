<DOC>
<DOCNO> 9019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/son/sondun20.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası Savaş Suçları Mahkemesi 2 Hırvat'ı mahkum etti 
</HEADLINE>
<TEXT>

     BM Uluslararası Savaş Suçları Mahkemesi USSM , gözaltındaki en üst düzey sivil Bosnalı Hırvat yetkili Dario Kordiç'i ve üst düzey Hırvat askeri yetkili Mario Çerkez'i, savaş suçu ve insanlığa karşı suç işlemekten mahkum etti. USSM, Kordiç'i, 1991-1994 yılları arasında zulmetmek, öldürmek ve Müslümanları tutuklamak suçlarından 25 yıl hapis cezasına çarptırdı. 
     Mahkeme ayrıca, Hırvat askeri komutan Mario Çerkez'i, 1993-1994 Bosna savaşı sırasında Müslüman köylerine saldırı düzenlenmesiyle ilgili savaş suçu işlediği gerekçesiyle 15 yıl hapise mahkum etti. Mahkeme, yargıladığı ilk sivil olan Kordiç'in, Hırvatların yeni kurulacak Hırvat devletine katılmasını istediği bölgeden Müslümanların sürülmesine yardımcı olduğunu bildirdi. Mahkeme Çerkez'in de Müslümanlara zulmeden birliklere komutanlık yaptığını kaydetti. Kordiç, tek yanlı ilan edilen Bosnalı Hırvat devletinin başkan yardımcılığını yapmıştı. 




</TEXT>
</DOC>
