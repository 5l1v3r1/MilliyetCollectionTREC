<DOC>
<DOCNO> 1806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/spor/spo02.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaleyi bırakmam’ 
</HEADLINE>
<TEXT>

Rüştü, "18 maçı oram, buram ağrıyarak oynadım, yine oynarım. Asla naz yapmam" dedi 
     YUSUF KOBAL 

     "Sahipsiz bırakmam" 
     FENERBAHÇE’nin kaptanı, geçen yıl yaşadığı ağır sakatlığın izlerini taşıdığını, boynundaki ağrıların da devam ettiğini belirtti, "Ama yine de Fenerbahçe kalesini sahipsiz bırakmam" dedi. Rüştü, "18 maçı oram burak ağrıyarak oynadım. Yine oynarım. Asla naz yapmam. Bundan da yılmam" diye konuştu. 
     
     "Oynamamak kolay" 
     BAHANE göstermek için çok nedeni olduğunu vurgulayan Rüştü, "Sakatım diyerek antrenmana çıkmamak, oynamamak kolay. Ama ben bunu yapmam. Artık birşeyler başarmalıyız. Bu nedenle fedakarlıkta bulunuyorum. Sakat olsam da, çıkıp antrenmanlarımı yapacağım, maçımı oynayacağım. Görevden kaçmam" ifadelerini kullandı. 
     
     "Seçeneksiz değilim" 
     RÜŞTÜ, alternatifi olmadığı için naz yaptığı şeklindeki iddialara da tepki gösterdi ve "Ben öyle bir insan değilim. Arkamda iki kaleci var. Seçeneksiz olduğum doğru değil ve naz yapmıyorum. İyi konuşalım ki, iyi yazılsın diye çabalıyorum. Ben göreve hazırım. Tercih hocamız Denizli’nin" açıklamasını yaptı. 
     
     "İmzayı düşünmüyorum" 
     SONUNA kadar mücadele edeceğini söyleyen Rüştü, "İmza atmadığım için kafam karışık diye de bir şey yok. İmzayı düşünmüyorum, sadece şampiyon olmak istiyorum. Kendime iyi bakıyorum. Arkadaşlarımın 33 - 34 saniyede koştuğu mesafeyi, ben 32 saniyede koşuyorum. Pestilim çıkmaz" diye konuştu. 
     
Avrupa heyecanı      FENERBAHÇE, Ömer Kaner’in çalıştırdığı Polonya’nın Pagon takımı ile oynayacağı hazırlık maçı öncesi kapılarını dış dünyaya kapattı. Teknik Direktör Mustafa Denizli’nin yarın oynanacak karşılaşmaya çok önem verdiği öğrenildi. Bu arada yönetim Liberya ile 28 Ocak’ta oynayacak olan Gana’nın takım kaptanlığını yapan Johnson için resmi başvuruda bulundu. Yönetim Gana Federasyonu’ndan Johnson’un maç öncesi yapılacak 8 günlük kampa çağrılmamasını istedi. 
     
Denizli’nin gençleri      TEKNİK Direktör Mustafa Denizli’nin idmanlara aldığı gençler Adem, Semih ve Çetin, "Hocamız bize güveniyor. Onu mahçup etmeyeceğiz" dediler. Geleceğin yıldızları, "Rüyada gibiyiz. Ama üzerimizdeki heyecanı çabuk attık, çok iyi çalışıyoruz ve Fenerbahçe’ye uzun yılar hizmet etmek istiyoruz" diye konuştular. 
     
Mesajlar      NOUMA’YA İnsanların anasını ağlattı. Yapmadığı kalmadı. Ama adam göklerde. Yaptığını Türk futbolcusu yapsa neler olurdu 
     DENİZLİ’YE Garanti veriyorum. Özveriyle oynayacağım. Zaten en güvendiği insan benim. İsteyen gitsin, kendisine sorsun. 
     YÖNETİME Tek düşüncem şampiyonluk. Gelen teklifleri elimin tersiyle itiyorum. Biten sözleşmemi de hiç düşünmüyorum. 
     TARAFTARA Göreve hep hazırım. Öyle kılım dönünce idmana çıkmayanlardan değilim. Gerçekleri görüp, bana güvensinler. 
     YEDEKLERİNE Kapı gibi iki delikanlı kaleci. Ben onların yaşındayken, hem Fenerbahçe’nin hem de milli takımın kalesini koruyordum. 
     


 SPOR 

































</TEXT>
</DOC>
