<DOC>
<DOCNO> 23854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/son/sondun05.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika kıtası kasırgalarla boğuşuyor... 
</HEADLINE>
<TEXT>

     ABD'nin Colarado eyaletinde meydana gelen şiddetli fırtınada çok sayıda mobil ev yıkıldı, 17 kişi yaralandı. 
     El Paso Bölge Şerifi bürosundan yapılan açıklamada, fırtınadan 1 okul ile 3 karavan ev parkının zarar gördüğü bildirildi. Colorado Springs'deki hastane yetkilileri de, 17 kişinin yaralandığını, 1'inin durumunun ağır olduğunu kaydettiler. 
     Bu arada, Meksika'nın Pasifik sahillerinde etkili olan mevsimin ilk şiddetli kasırgası, ünlü turizm merkezi Acapulco'yu tehdit etti. Adolph adı verilen kasırga nedeniyle yetkililer, Acapulco'daki yerli halkı ve turistleri uyardı. Sivil savunma yetkilileri, kasırganın bu yerleşim biriminde etkili olmayacağını, ancak şiddetli yağmurlara yolaçacağını söyledi. Guerrero'da da, önlem olarak okulların tatil edildiği belirtildi. 1997 yılında Pasifik sahili boyunca Acapulco ile yakın bölgeleri alt üst eden Paulina kasırgasında 400 kişi ölmüştü. 







</TEXT>
</DOC>
