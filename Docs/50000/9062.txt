<DOC>
<DOCNO> 9062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/son/sonspo09.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Takımı aday kadrosu İstanbul'da toplandı 
</HEADLINE>
<TEXT>

     Hollanda ile özel maçta karşılaşacak A Milli Futbol Takımı aday kadrosu İstanbul'da toplandı. 
     Polat Renaissance Otel'de öğle saatlerinde biraraya gelen aday kadrodan, sakatlığı nedeniyle Leicester City'de oynayan Mustafa İzzet'in çıkarıldığı bildirilirken, yerine Bursasporlu Ümit Özat'ın dahil edildiği açıklandı. 
     Galatasaray'ın Kocaelispor ile yaptığı maçta sakatlanarak oyundan alınan Okan ve Ergün'ün durumlarının ise doktor kontrolünden sonra netlik kazanacağı ifade edildi. 
     Milli Takım ilk çalışmasını bu akşam Florya Metin Oktay Tesisleri'nde yapacak. 
     A Milli Futbol Takımı aday kadrosunda şu futbolcular bulunuyor 
     Okan, Arif, Ergün, Fatih, Hasan, Emre Belözoğlu Galatasaray , Tayfur, Nihat Beşiktaş , Rüştü, Ogün, Abdullah Fenerbahçe , Ömer Gaziantepspor , Sergen, Oktay Trabzonspor , Tolga Gençlerbirliği , Hakan Inter , Alpay Aston Villa , Tayfun Real Sociedad , Tugay Glasgow Rangers , Ümit Özat Bursaspor . Milliler, yarın Hollanda'nın başkenti Amsterdam'a hareket edecek ve aynı gün akşam Arena Stadı'nda son hazırlığını yapacak. Hollanda-Türkiye özel milli maçı, 28 Şubat Çarşamba günü TSİ 21.30'da başlayacak. 




</TEXT>
</DOC>
