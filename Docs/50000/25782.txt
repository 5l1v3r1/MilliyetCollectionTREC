<DOC>
<DOCNO> 25782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/son/sonspo01.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylı taraftarlar Emre, Okan ve Fatih'e veda etti 
</HEADLINE>
<TEXT>

     Önümüzdeki sezon Avrupa'da futbol oynayacak olan Galatasaraylı futbolcular Emre, Okan ve Fatih için, taraftarlar bir veda partisi düzenlediler. 
     ''Ultra Arslan Grubu'' tarafından Bakırköy Regata Laubali Bar'da düzenlenen partide, Sarı-kırmızılı futbolculara yoğun ilgi gösterilirken, taraftarlar Fatih, Emre ve Okan'la fotoğraf çektirerek,forma imzalattı. 
     Galatasaray'da yaşadıkları başarılar için plaket verilen sarı-kırmızılı futbolculara, yeni takımlarında başarılı olmaları dileğinde bulunuldu. 
     İtalya'nın İnter takımına transfer olan Okan, takımdan ayrılacak olmalarının duygusal baskısını yoğun bir şekilde yaşadıklarını belirtirken, aynı takımda top koşturacak olan Emre ise uzun süre emek verdikleri bir takımdan başka bir kulübe transfer olmalarının kendilerini üzdüğünü söyledi. 
     Fatih de Galatasaray'dan ayrılmak istemediklerini, ancak kendilerinin de hayalleri olduğunu ve bunları gerçekleştirmek için çabaladıklarını kaydetti. 
     
     
     







</TEXT>
</DOC>
