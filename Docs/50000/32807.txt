<DOC>
<DOCNO> 32807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/yasam/yas01.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
SAVAŞI ÇEVİK KUVVET AYIRDI 
</HEADLINE>
<TEXT>
İzmir’de travesti ayaklanması 
Alsancak’ta gece yarısı 100 kişilik bir grup, semtte yaşayan travestilere’ savaş açtı. Taşlı, sopalı, jiletli’ kavgada 1 kişi yaralanırken, 22 kişi gözaltına alındı... 
     İzmir’in Alsancak semtinde travestiler ile semt sakinlerinin taşlı, sopalı kavgasını polis güçlükle bastırabildi. Olayda, 1 başkomiser yaralandı 22 travesti gözaltına alındı. 
     Travestilerin çevreye rahatsızlık verip kötü örnek oldukları gerekçesiyle bazı semt sakinleri, gece yarısından sonra 1463 Sokak’ta toplanıp tepkilerini dile getirmek istedi. 
     
Duyan geldi...      Sürekli taciz edildiklerini ve her türlü başvuruyu yapmalarına karşın semtin travestilerden temizlenemediğini belirten 100 kişilik grupla travestiler arasında başlayan sözlü tartışma kavgaya dönüştü. 
     Kavga kızışırken travestiler telefonla arkadaşlarından yardım istedi. Taş ve sopaların havada uçuştuğu kavgada bazı evlerin camları kırıldı. Pencerelere çıkan bazı travestiler ellerine aldıkları mutfak tüpünü patlatmakla tehdit etti. 
     
Çelik yelekle girdi...      Jiletlerle de etrafa saldıran ve bazı araçların camlarını kıran travestileri polisler durduramayınca Çevik Kuvvet’ten yardım istendi. Bölgeye sevk edilen Çevik Kuvvet polisleri olayları güçlükle bastırarak travestilerin toplandığı bir eve çelik yelek giyerek girdi. Polis bu evdeki 22 travestiyi gözaltına aldı. Sağlık kontrolleri yapılan travestiler savcılık tarafından serbest bırakıldı. 
     
Vatandaştan alkış      Olayların ardından balkonlara çıkan Alsancaklılar polisi alkışladı. Semt sakinleri şöyle konuştu "Semtimizi mesken tutan travestilerden kurtulamadık. Biz sadece eski huzurlu Alsancak’ı istiyoruz." 
     



 YAŞAM 






















</TEXT>
</DOC>
