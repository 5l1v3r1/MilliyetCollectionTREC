<DOC>
<DOCNO> 29169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/son/sontur20.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "Telekom sorunu henüz çözülemedi" 
</HEADLINE>
<TEXT>

     Başbakan Bülent Ecevit, Telekom Yönetim Kurulu üyeliklerine yapılacak atamalara ilişkin Hazine'den sorumlu Devlet Bakanı Kemal Derviş ve Ulaştırma Bakanı Enis Öksüz arasında yaşanan sorunun henüz çözülemediğini bildirdi. 
     Başbakan Ecevit, Başbakanlık Merkez Binası'ndan ayrılırken, gazetecilerin uzak mesafeden ''Telekom sorunu çözüldü mü '' sorusunu yanıtladı. Ecevit, Basın Müşaviri Cem Avcı aracılığıyla, ''Sorun henüz çözülemedi'' cevabını iletti. 
     Öte yandan, Devlet Bakanı Kemal Derviş, gün içerisinde iki kez Başbakanlık Merkez Binası'na geldi ve sorunun çözümüne ilişkin olarak Başbakan Bülent Ecevit ve Devlet Bakanı ve Başbakan Yardımcısı Hüsamettin Özkan ile görüştü. 
     Ulaştırma Bakanı Enis Öksüz de Başbakanlığa gelerek sorunla ilgili görüşmelerde bulundu. 
     

</TEXT>
</DOC>
