<DOC>
<DOCNO> 47160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/soneko01.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Garanti Bankası ile Osmanlı Bankası birleşiyor 
</HEADLINE>
<TEXT>

     Garanti Bankası ile Osmanlı Bankası birleşiyor. 
     Osmanlı Bankası'ndan yapılan açıklamaya göre, Garanti ve Osmanlı, önümüzdeki yıllarda ölçek ekonomisine ulaşarak azami verimliliği yakalayabilen ve yeni ortamın kurallarına etkin bir şekilde ayak uyduran bankaların lider olacağı bilinciyle birleşme kararı aldı. 
     Garanti Bankası, Osmanlı Bankası'nı her türlü hak, alacak, borç ve yükümlülükleriyle ve tüzel kişiliği sona ermek suretiyle devranılacağını bildirdi. 
     Garanti Bankası'ndan İMKB'ye gönderilen açıklamada, Garanti Bankası'nın bugün yaptığı Yönetim Kurulu Toplantısı'nda Osmanlı Bankası ile birleşme konusunda karar alındığı belirtildi. 
     Birleşmenin 31 Ekim 2001 tarihli bilançoların esas alınması suretiyle gerçekleştirileceği bildirilen açıklamada, birleşmeyle ilgili 4389 sayılı Bankalar Kanunu ile bu kanuna istinaden çıkarılan Bankaların Birleşme ve Devirleri Hakkında Yönetmelikte yer alan gerekli izin ve onayların alınması için, genel müdürlüğün yetkilendirilmesine karar verildiği duyuruldu. 
     






</TEXT>
</DOC>
